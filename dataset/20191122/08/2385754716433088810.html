<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/sports/football/598542/sti-giouventous-gia-akoma-3-xronia-o-kouadrado"/>
    <meta property="og:site_name" content="SIGMALIVE"/>
    <meta property="article:published_time" content="2019-11-22T08:42:00+00:00"/>
    <meta property="og:title" content="Στη Γιουβέντους για ακόμα 3 χρόνια ο Κουαδράδο"/>
    <meta property="og:description" content="Ο Χουάν Κουαδράδο έβαλε την υπογραφή του σε νέο συμβόλαιο συνεργασίας με την Γιουβέντους που θα τον κρατήσει κάτοικο Τορίνου τουλάχιστον μέχρι το καλοκαίρι..."/>
  </head>
  <body>
    <article>
      <h1>Στη Γιουβέντους για ακόμα 3 χρόνια ο Κουαδράδο</h1>
      <address><time datetime="2019-11-22T08:42:00+00:00">22 Nov 2019, 08:42</time> by <a rel="author">Sigmalive.Sports</a></address>
      <p>Ο Χουάν Κουαδράδο έβαλε την υπογραφή του σε νέο συμβόλαιο συνεργασίας με την Γιουβέντους που θα τον κρατήσει κάτοικο Τορίνου τουλάχιστον μέχρι το καλοκαίρι του 2022.<br/> <br/>Μετά το deal με τον Λεονάρντο Μπονούτσι ήταν η σειρά του Χουάν Κουαδράδο να υπογράψει νέο συμβόλαιο συνεργασίας με την Γιουβέντους (το υπάρχον έληγε στο τέλος της σεζόν), με τον 31χρονο Κολομβιανό να δίνει τα χέρια με τους μπιανκονέρι μέχρι τις 30 Ιουνίου 2022.<br/> <br/>Ο Κουαδράδο αποκτήθηκε από την Τσέλσι το 2015 ως δεξί εξτρέμ και ήταν από τους παίκτες πάνω στους οποίους στηρίχτηκε ο Μάσιμο Αλέγκρι ενώ από τη φετινή σεζόν υπηρετεί με επιτυχία το ρόλο του δεξιού μπακ υπό τις οδηγίες του Μαουρίτσιο Σάρι.<br/> <br/>«Είμαι χαρούμενος που συνεχίζω την ιστορία μου εδώ στην Γιουβέντους. Θα ήταν ξεχωριστό να πάρουμε άλλο ένα πρωτάθλημα και φυσικά το Champions League που το κυνηγάμε εδώ και καιρό.<br/> <br/>Ελπίζουμε να είναι αυτή η χρονιά μας, θα πρέπει να δουλεύουμε κάθε ημέρα για να βρεθούμε εκεί. Είμαι πολύ χαρούμενος για τη δουλειά μου, έχω μάθει πάρα πολλά και θέλω να μάθω και άλλα.<br/> <br/>Θα πρέπει να δουλέψω πάρα πολύ στο κομμάτι της τακτικής και ελπίζω να γίνω ένας ακόμα πιο ολοκληρωμένος παίκτης», τόνισε ο Κουαδράδο μετά την υπογραφή των συμβολαίων.<br/> <br/>Σημειώνεται πως στο διάστημα της παρουσίας του στο Τορίνο έχει κατακτήσει 4 πρωταθλήματα, 3 Κύπελλα και έχει πάρει μέρος και σε έναν τελικό Champions League (2017) ενώ μετράει συνολικά 15 γκολ και 30 ασίστ σε 155 συμμετοχές του με τη φανέλα της βέκια σινιόρα.<br/> <br/> <br/>πηγή:sport24.gr</p>
      <figure>
        <iframe data-src="https://twitter.com/juventusfc/status/1197590981790642177?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>