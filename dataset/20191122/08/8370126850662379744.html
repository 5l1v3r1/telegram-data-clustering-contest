<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gercekgundem.com/siyaset/135910/can-atakli-bugun-de-ben-sizlere-chp-kanadindan-bir-haber-vereyim"/>
    <meta property="og:site_name" content="Gerçek Gündem"/>
    <meta property="article:published_time" content="2019-11-22T08:23:00+00:00"/>
    <meta property="og:title" content="Can Ataklı: Bugün de ben sizlere CHP kanadından bir haber vereyim"/>
    <meta property="og:description" content="Korkusuz yazarı Can Ataklı, siyaset gündemine oturan Rahmi Turan'ın CHP iddiasıyla ilgili yorumda bulundu."/>
  </head>
  <body>
    <article>
      <h1>Can Ataklı: Bugün de ben sizlere CHP kanadından bir haber vereyim</h1>
      <h2>Korkusuz yazarı Can Ataklı, siyaset gündemine oturan Rahmi Turan'ın CHP iddiasıyla ilgili yorumda bulundu.</h2>
      <address>
        <time datetime="2019-11-22T08:23:00+00:00">22 Nov 2019, 08:23</time>
      </address>
      <p>Sözcü yazarı <b>Rahmi Turan</b>'ın, 'CHP'li siyasetçi Saray'a gitti ve Erdoğan'la görüştü' iddiasına bir yorum da Can Ataklı'dan geldi.</p>
      <p>Ataklı bugünkü köşesinde,<b> "Ben açıkçası sarayın açıklamasına değil, Rahmi Turan’ın yazısına güvenirim.</b> " ifadesini kullandı.</p>
      <h3>"KILIÇDAROĞLU ESKİ ANAP'LILARLA YEMEK YEDİ"</h3>
      <p>Can Ataklı yazısında başka bir kulis bilgisi aktardı: "<b>Bundan bir hafta önce Kemal Kılıçdaroğlu, eski ANAP’lı milletvekili ve yöneticilerle yemek yemiş.25 eski ANAP milletvekili ve yöneticisinin katıldığı yemekte, Turgut Özal’ın büyük oğlu Ahmet Özal, grubun sözcülüğünü üstlenmiş."</b> </p>
      <p>Can Ataklı'nın "<b>Bir atlatma haber de benden sizlere</b>" başlıklı yazısı şöyle:</p>
      <p>AKP Genel Başkanı Erdoğan’ın, “CHP’li bir isimle” sarayda görüşme yaptığı ve kendisine CHP’nin başına geçmesini tavsiye ettiği haberi çok büyük yankı yarattı biliyorsunuz.</p>
      <p>SÖZCÜ’de Rahmi Turan’ın yazısındaki ismin kim olduğu hâlâ muamma. Gerçi dün saraydan bir açıklama yapıldı ve böyle bir görüşme olmadığı belirtildi.</p>
      <p>Ben açıkçası sarayın açıklamasına değil, Rahmi Turan’ın yazısına güvenirim. Zaten Rahmi Turan, dün, verdiği haberin arkasında durdu ve “o kişi kendi açıklayıncaya kadar ismi kendisinde saklı tutacağını” söyledi. Bugün de ben sizlere CHP kanadından atlatma bir haber vereyim.</p>
      <p>Tabii bu haber, <b>“saraydaki görüşme”</b> kadar önemli değil. Bundan bir hafta önce Kemal Kılıçdaroğlu, eski ANAP’lı milletvekili ve yöneticilerle yemek yemiş. Yemek, Yeşilköy’deki <b>WOW Otel</b>’de gerçekleşmiş.<b> 25 eski ANAP</b> milletvekili ve yöneticisinin katıldığı yemekte, Turgut Özal’ın büyük oğlu <b>Ahmet Özal,</b> grubun sözcülüğünü üstlenmiş.</p>
      <p>Kılıçdaroğlu, eski ANAP’lılardan merkez sağda neler olabileceği konusunda fikirler almış. Seçimin konuşulmadığı ama herkesin, “Kılıçdaroğlu seçim öncesi zemin yokluyor” diye nitelendirdiği yemekte, Turgut Özal’la ilgili pek çok anekdot da anlatılmış.</p>
      <p> </p>
      <related>
        <h4>Bağlantılı Haberler</h4>
        <a href="https://www.gercekgundem.com/siyaset/136048/fatih-portakal-komplo-mu-kurulmak-istendi-sorusu-akla-geliyor"/>
        <a href="https://www.gercekgundem.com/siyaset/136046/erdogan-saraya-giden-chpli-iddiasiyla-ilgili-ilk-kez-konustu"/>
        <a href="https://www.gercekgundem.com/siyaset/135986/saraya-giden-chpli-iddialarina-iliskin-erdogan-bizzat-aciklama-yapmali"/>
        <a href="https://www.gercekgundem.com/medya/135911/ahmet-hakandan-rahmi-turana-acik-mektup"/>
        <a href="https://www.gercekgundem.com/medya/135903/rahmi-turan-bunun-kaniti"/>
        <a href="https://www.gercekgundem.com/siyaset/135851/muharrem-inceden-saraya-giden-chpli-aciklamasi-kilicdaroglu-ile-konustum"/>
        <a href="https://www.gercekgundem.com/siyaset/135840/ozgur-ozel-hicbir-chpli-saray-kapisinda-iktidar-aramaz"/>
        <a href="https://www.gercekgundem.com/siyaset/135825/gursel-tekinden-saraya-giden-chpli-yorumu-genel-baskan-biliyorsa-geregini-yapmali"/>
        <a href="https://www.gercekgundem.com/siyaset/135790/akpli-kurtulmus-cumhurbaskanimizin-asla-boyle-bir-gorusmeyle-ilgisi-yok"/>
        <a href="https://www.gercekgundem.com/siyaset/135770/chpli-oztrak-bizi-dizayn-edecek-milletimizdir"/>
      </related>
    </article>
  </body>
</html>