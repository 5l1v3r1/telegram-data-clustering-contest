<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.basketnews.lt/news-134891-asmeninis-anthony-treneris-suformavo-naujus-krepsininko-iprocius.html"/>
    <meta property="og:site_name" content="basketnews.lt"/>
    <meta property="article:published_time" content="2019-11-22T08:49:00+00:00"/>
    <meta property="og:title" content="Asmeninis Anthony treneris suformavo naujus krepšininko įpročius"/>
    <meta property="og:description" content="Carmelo Anthony asmeninis treneris Alexas Bazzellis atskleidė, kad jo auklėtinis ne tik itin aktyviai ruošėsi sugrįžimui į NBA, bet ir keitė savo įpročius. Anot jo, taškų rinkimu anksčiau išsiskyręs puolėjas gerino savo gynybą, žaidimą be kamuolio ir bandė atsikratyti įpročio užlaikyti kamuolį. „Jis visiškai priėmė idėją, kad turi patobulinti savo gynybą, taip pat ir tai, kad puolime neužlaikytų kamuolio. Mes ir toliau dirbame su Carmelo vidutinio nuotolio ..."/>
  </head>
  <body>
    <article>
      <h1>Asmeninis Anthony treneris suformavo naujus krepšininko įpročius</h1>
      <address>
        <time datetime="2019-11-22T08:49:00+00:00">22 Nov 2019, 08:49</time>
      </address>
      <p>Nuotr.: AP – Scanpix</p>
      <figure>
        <a href="https://www.basketnews.lt/paveikslelis-207483-any1000x1000.jpg">
          <img src="https://www.basketnews.lt/paveikslelis-207483-any630x500.jpg"/>
        </a>
      </figure>
      <p>Nuotr. AP – Scanpix</p>
      <p><a href="https://www.basketnews.lt/zaidejai/135-carmelo-anthony.html">Carmelo Anthony</a> asmeninis treneris Alexas Bazzellis atskleidė, kad jo auklėtinis ne tik itin aktyviai ruošėsi sugrįžimui į NBA, bet ir keitė savo įpročius.</p>
      <p>Anot jo, taškų rinkimu anksčiau išsiskyręs puolėjas gerino savo gynybą, žaidimą be kamuolio ir bandė atsikratyti įpročio užlaikyti kamuolį.</p>
      <p>„Jis visiškai priėmė idėją, kad turi patobulinti savo gynybą, taip pat ir tai, kad puolime neužlaikytų kamuolio. Mes ir toliau dirbame su Carmelo vidutinio nuotolio metimais. Manau, kad tai bus dalis jo žaidimo. Negalime atimti tokio ginklo.</p>
      <p>Carmelo žaidžiant vienas prieš vieną, kuomet priima kamuolį, jis turi polinkį palaikyti kamuolį, atsipalaiduoti bei laukti varžovų gynybos klaidos. Norėjau panaikinti jo įpročius. Jis niekada nebuvo į gynybą orientuotas krepšininkas, o dabar 100 proc. sutiko su tuo, ką aš sakiau“, – interviu „sny.tv“ pasakojo Bazzellis.</p>
      <p>Anthony su asmeniniu treneriu nuo birželio iki rugpjūčio dirbo Los Andžele, o tuomet iki prisijungimo prie „Blazers“ treniravosi Niujorke.</p>
      <p>„Dirbome ties judėjimu be kamuolio, kadangi mačiau, jog jis šiame komponente nėra stiprus. Ypatingai Hjustone, kur keturi vyrukai puolime stovi ir stebi, kaip Jamesas Hardenas 20 sekundžių varosi kamuolį. Tai sunku. Tad mes dirbome tam, kad jis priprastų judėti be kamuolio, priprastų priimti kamuolį.  Jis protingas žaidėjas ir jūs tai suprasite. Tai yra priežastis, kodėl jis yra pelnęs tiek daug taškų. Dabar jis puolime žais įvairiau“, – sakė treneris.</p>
      <p>Carmelo dirbdavo 3 dienas iš eilės, o tuomet vieną dieną ilsėdavosi. Treniruotės trukdavo apie vieną valandą.</p>
      <p>Po to, kai Anthony pasirašė sutartį su „Blazers“, jiedu startui pasiruošė per tris dienas surengdami penkias treniruotes.</p>
      <p>„Tuomet mūsų pratybos jau buvo specifinės, kadangi žinojau, kaip Portlando komanda žaidžia puolime. Per pirmąją treniruotę truputį pakankinome jo kūną, norėjome pažiūrėti, kaip jis sureaguos“, – pasakojo asmeninis krepšininko treneris.</p>
      <p>35-erių 203 cm ūgio puolėjas pirmajame savo mače per 23 minutes pelnė 10 taškų, o iš žaidimo pataikė 4 metimus iš 14, taip pat atkovojo 4 kamuolius ir suklydo penkis kartus.</p>
      <p>Antrasis mačas buvo geresnis – Carmelo per 28 minutes sumetė 18 taškų (3/10 dvit., 3/5 trit., 3/4 baudos), atkovojo 7 kamuolius bei atliko 4 rezultatyvius perdavimus.</p>
      <figure>
        <iframe src="https://www.youtube.com/embed/2hWcPIKuIk4" width="630" height="354" data-service="Youtube" scrolling="no"/>
      </figure>
      <h3>Šį sezoną metami dvitaškiai</h3>
      <figure>
        <img src="https://www.basketnews.lt/paveikslelis-107054-any100x100.jpg"/>
      </figure>
      <p>49% 28,6</p>
      <figure>
        <img src="https://www.basketnews.lt/paveikslelis-161333-any100x100.jpg"/>
      </figure>
      <ul>
        <li>Pataiko: <a href="https://www.basketnews.lt/lygos/59-nacionaline-krepsinio-asociacija/statistika.html">28,6</a></li>
        <li>Taiklumas: <a href="https://www.basketnews.lt/lygos/59-nacionaline-krepsinio-asociacija/statistika.html">48,6%</a></li>
        <li>Vieta lygoje: <a href="https://www.basketnews.lt/lygos/59-nacionaline-krepsinio-asociacija/statistika.html">13</a></li>
        <li>Geriausias pasiekimas: <a href="https://www.basketnews.lt/rungtynes/ziureti/83228-dallas-mavericks-portland-trail-blazers.html">36</a></li>
        <li>Blogiausias pasiekimas: <a href="https://www.basketnews.lt/rungtynes/ziureti/83252-oklahoma-thunder-portland-trail-blazers.html">17</a></li>
        <li>Daugiausia pataiko: <a href="https://www.basketnews.lt/zaidejai/14010-cj-mccollum.html">C.J. McCollum</a></li>
      </ul>
    </article>
  </body>
</html>