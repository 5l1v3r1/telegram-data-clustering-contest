<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.polskieradio.pl/7/5586/Artykul/2408149,Perla-gotyckiej-architektury-TrzcinskoZdroj"/>
    <meta property="og:site_name" content="Polskie Radio"/>
    <meta property="article:published_time" content="2019-11-22T08:35:00+00:00"/>
    <meta property="og:title" content="Perła gotyckiej architektury - Trzcińsko-Zdrój"/>
    <meta property="og:description" content="W sobotę radiowa Jedynka, w ramach audycji &quot;Jedyne takie miejsce&quot;, będzie gościć w niewielkiej miejscowości w Zachodniopomorskiem."/>
  </head>
  <body>
    <article>
      <h1>Perła gotyckiej architektury - Trzcińsko-Zdrój</h1>
      <address>
        <time datetime="2019-11-22T08:35:00+00:00">22 Nov 2019, 08:35</time>
      </address>
      <p>
        <b>W sobotę radiowa Jedynka, w ramach audycji "Jedyne takie miejsce", będzie gościć w niewielkiej miejscowości w Zachodniopomorskiem.</b>
      </p>
      <p>Mobilne studio stanie w Izbie Pamięci w Trzcińskim Centrum Kultury, o działalności której oraz o Stowarzyszeniu Miłośników Ziemi Trzcińskiej opowiedzą: Józef Szott i Marcin Czesyk. Ponadto Katarzyna Fidek przybliży działalność fundacji Droga Lotha zajmującej się m.in. rewitalizacją i promowaniem szlaku historycznego "Droga Lotha", rekonstrukcją historyczną i kulturową oraz renowacją zabytków. Przedstawicielka fundacji zaprosi również na Trzcińskie Spotkania z Historią, promujące średniowieczną muzykę, pokazy walk wczesnośredniowiecznych, rzemiosła dawne i smakowite jadło z epoki.</p>
      <p>Studio radiowej Jedynki odwiedzą też panie z Koła Gospodyń Wiejskich, organizatorzy Biegu dla Łobuziaków i dzieci ze Studia Piosenki Cogito. Roman Czejarek i Grzegorz Frątczak wraz z zaproszonymi gośćmi przybliżą temat akcji "Jedno dziecko - jedno drzewo" oraz prześledzą historię uzdrowiska, prywatne zbiory militariów z lat 1914-1945 i aktywności związane z turystyką rowerową.</p>
      <p>Tuż po programie dziennikarze zapraszają na spotkanie radiowe połączone z warsztatami reporterskimi. Wstęp wolny!</p>
      <p>***</p>
      <p>
        <b>Na audycję <a href="https://www.polskieradio.pl/7/5586">"Jedyne takie miejsce"</a> w sobotę (23.11) w godz. 9.00-12.00 zapraszają <a href="https://www.polskieradio.pl/Roman-Czejarek/Tag170277">Roman Czejarek</a> i <a href="https://www.polskieradio.pl/Grzegorz-Fratczak/Tag173841">Grzegorz Frątczak</a>.</b>
      </p>
      <p>Co tydzień dziennikarze radiowej Jedynki odwiedzają miejsca jeszcze nie odkryte lub zapomniane. Audycja podróżnicza "Jedyne takie miejsce"<b> </b>ukazuje piękno Polski, a prowadzący za każdym razem udowadniają, jak inspirujący i fascynujący jest nasz kraj, jak bogatą mamy historię i jak wiele można "zobaczyć" słuchając radia. W programie nie brakuje wędrówek szlakami turystycznymi, rozmów z ludźmi, którzy dzielą się ze słuchaczami swoimi pasjami i miłością do miejsc, w których żyją.</p>
      <p>kk</p>
      <related>
        <a href="https://www.polskieradio.pl/7/5586/Artykul/2392018,Turystyczna-perla-Otwock-mlode-miasto-z-ciekawa-przeszloscia"/>
      </related>
      <related>
        <a href="https://www.polskieradio.pl/7/5586/Artykul/2399536,Jedyne-takie-miejsce-radiowa-Jedynka-goscila-w-Sierpcu"/>
      </related>
      <related>
        <a href="https://www.polskieradio.pl/7/5586/Artykul/2403995,Jedyne-takie-miejsce-czyli-radiowa-Jedynka-w-Gorze-Kalwarii"/>
      </related>
    </article>
  </body>
</html>