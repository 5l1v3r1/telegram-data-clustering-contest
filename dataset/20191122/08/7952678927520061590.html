<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sport5.co.il/articles.aspx?FolderID=3075&amp;docID=328671&amp;lang=HE"/>
    <meta property="og:site_name" content="Sport5.co.il"/>
    <meta property="article:published_time" content="2019-11-22T08:20:00+00:00"/>
    <meta property="og:title" content="רפאלוב: עברה עלי תקופה קשה ברמה האישית"/>
    <meta property="og:description" content="הקשר חזר, כבש ושמר על מסתוריות: ''לא מאחל זאת לאף אחד''"/>
  </head>
  <body>
    <article>
      <h1>רפאלוב: עברה עלי תקופה קשה ברמה האישית</h1>
      <h2>הקשר חזר, כבש ושמר על מסתוריות: "לא מאחל זאת לאף אחד"</h2>
      <address><time datetime="2019-11-22T08:20:00+00:00">22 Nov 2019, 08:20</time> by <a rel="author">מערכת אתר ערוץ הספורט</a></address>
      <p>לראשונה אחרי כחודש, ליאור רפאלוב שב אמש (חמישי) להרכב של אנטוורפן ואף כבש מהנקודה הלבנה ב-2:3 על גנט. הירידה במעמדו, לכאורה, של הקשר הישראלי הובילה לאחרונה לשמועות על עזיבה אפשרית עם פתיחת חלון ההעברות בחודש ינואר, אבל לאחר המשחק חשף השחקן רקע אחר לדברים.</p>
      <p>"הייתי זקוק להפסקה בגלל סיטואציה פרטית. משהו קרה לי מחוץ לכדורגל, בחיים האישיים שלי ועברתי תקופה קשה. אני מעריך מאוד את המועדון על כך שזה לא יצא החוצה, ומה שכן פורסם בתקשורת לא היה נכון", אמר רפאלוב לתקשורת הבלגית.</p>
      <p>רפאלוב לא הסכים לחשוף מה בדיוק קרה, אבל הדגיש: "אני לא מאחל זאת לאף אחד. הדבר החשוב ביותר הוא שאני והמשפחה שלי נוכל להתאושש מזה ואוכל בהדרגה לחזור לקצב שלי. זו הייתה תקופה קשה מאוד, אבל אני מרגיש הרבה כבוד בתוך המועדון".</p>
      <p>בעקבות הניצחון, אנטוורפן עלתה למקום החמישי בטבלה והיא רחוקה 6 נקודות מהמוליכה קלאב ברוז' (לה משחק חסר) בתום 15 מחזורים. גנט נותרה במקום השני ופספסה הזדמנות להתקרב לברוז'. שתי הקבוצות ייפגשו שוב ביום ראשון בפתיחת הסיבוב השני בבלגיה.</p>
      <figure>
        <iframe data-src="https://twitter.com/gva/status/1197652422954385409?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>