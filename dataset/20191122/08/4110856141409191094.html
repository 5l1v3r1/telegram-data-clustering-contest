<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.real.gr/kosmos/arthro/enoxos_27xronos_gia_ton_fono_22xronis_bretanidas_touristrias_to_thanasimo_rantebou-588858/"/>
    <meta property="og:site_name" content="Real.gr"/>
    <meta property="article:published_time" content="2019-11-22T08:35:00+00:00"/>
    <meta property="og:title" content="Tagesspiegel: Σύμβουλος του γερμανικού ΥΠΟΙΚ βγάζει περισσότερα χρήματα από τη Μέρκελ"/>
    <meta property="og:description" content="Σώμα ενόρκων στη Νέα Ζηλανδία καταδίκασε έναν 27χρονο άνδρα για τον φόνο μιας Βρετανίδας τουρίστριας, σε μια υπόθεση που είχε προκάλεσε σοκ στη χώρα."/>
  </head>
  <body>
    <article>
      <h1>
        <a href="https://www.real.gr/kosmos/arthro/tagesspiegel_symboulos_tou_germanikou_ypoik_bgazei_perissotera_xrimata_apo_ti_merkel-588857/">Tagesspiegel: Σύμβουλος του γερμανικού ΥΠΟΙΚ βγάζει περισσότερα χρήματα από τη Μέρκελ</a>
      </h1>
      <address><time datetime="2019-11-22T08:35:00+00:00">22 Nov 2019, 08:35</time> by <a rel="author">Real.gr</a></address>
      <p>
        <b>Σώμα ενόρκων στη Νέα Ζηλανδία καταδίκασε έναν 27χρονο άνδρα για τον φόνο μιας Βρετανίδας τουρίστριας, σε μια υπόθεση που είχε προκάλεσε σοκ στη χώρα.</b>
      </p>
      <p>Η 22χρονη Γκρέις Μιλέιν εξαφανίστηκε την 1η Δεκεμβρίου 2018 από το Όκλαντ, όπου είχε πάει για διακοπές μετά την αποφοίτησή της από το πανεπιστήμιο. Η αστυνομία της Νέας Ζηλανδίας εντόπισε το πτώμα της στις 9 Δεκεμβρίου σε μια θαμνώδη περιοχή, λίγα μέτρα από το εθνικό πάρκο Waitakere Ranges.</p>
      <p>Ο δράστης, το όνομα του οποίου δεν αποκαλύφθηκε έπειτα από απόφαση του δικαστηρίου, συνάντησε τη Μιλέιν το βράδυ της 1ης Δεκεμβρίου μέσω της εφαρμογής Tinder. Ο ίδιος δήλωσε αθώος για τον φόνο, λέγοντας ότι η κοπέλα πέθανε από ατύχημα στη διάρκεια συναινετικής σεξουαλικής επαφής που είχαν.</p>
      <p>Οι εισαγγελείς ωστόσο εξήγησαν ότι ο δράστης πήρε πολλές φωτογραφίες από το πτώμα της Μιλέιν στις 2 Δεκεμβρίου και αργότερα την ίδια ημέρα το έβαλε σε μία βαλίτσα και με ένα νοικιασμένο όχημα μετέβη στο σημείο όπου την έθαψε.</p>
      <p>Οι ένορκοι έκριναν ένοχο τον 27χρονο που βρίσκεται αντιμέτωπος με την ισόβια κάθειρξη. Η ποινή του θα ανακοινωθεί στις 21 Φεβρουαρίου.</p>
      <p>Ο δικηγόρος του ανέφερε ότι ο θάνατός της νεαρής ήταν ατύχημα κατά τη διάρκεια συναινετικού "σκληρού" σεξ, όταν η ίδια ζήτησε από τον 27χρονο να βάλει τα χέρια του γύρω από τον λαιμό της.</p>
      <figure>
        <iframe src="https://www.youtube.com/embed/Yd5gsiHqKok" width="640" height="360" data-service="Youtube" scrolling="no"/>
      </figure>
    </article>
  </body>
</html>