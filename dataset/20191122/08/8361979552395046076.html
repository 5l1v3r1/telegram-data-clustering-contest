<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/events/prikordonniki-vidkrili-vogon-po-kontrabandistah-troye-poranenih-novini-ukrajini-50055061.html"/>
    <meta property="og:site_name" content="НВ"/>
    <meta property="article:published_time" content="2019-11-22T08:42:00+00:00"/>
    <meta property="og:title" content="У Чернівецькій області прикордонники відкрили вогонь по контрабандистах: троє поранених"/>
    <meta property="og:description" content="У Чернівецькій області прикордонники відкрили вогонь і поранили трьох контрабандистів."/>
  </head>
  <body>
    <article>
      <h1>У Чернівецькій області прикордонники відкрили вогонь по контрабандистах: троє поранених</h1>
      <h2>У Чернівецькій області прикордонники відкрили вогонь і поранили трьох контрабандистів.</h2>
      <address>
        <time datetime="2019-11-22T08:42:00+00:00">22 Nov 2019, 08:42</time>
      </address>
      <p>Як <a href="https://dpsu.gov.ua/ua/news/SHCHob-zupiniti-porushnikiv-yaki-stvorili-zagrozu-zhittyu-skladu-prikordonnogo-naryadu-ohoronci-kordonu-zastosuvali-zbroyu/">повідомили</a> у Державній прикордонній службі, подія сталася 21 листопада близько 23:00 поблизу населеного пункту Гвіздівці в Сокирянському районі.</p>
      <p>Прикордонний наряд помітив, як з Молдови в Україну переміщують контрабандні тютюнові вироби і завантажують їх в автомобіль іноземної реєстрації.</p>
      <p>Зрозумівши, що їх викрили, контрабандисти намагалися втекти на автівках. Коли їх спробували затримати, порушники спрямували авто на прикордонників. Ті відкрили вогонь. Автівка з контрабандистами поїхала у напрямку Гвіздівців.</p>
      <p>Прикордонники повідомили про інцидент українських і молдовських правоохоронців.</p>
      <p>Невдовзі черговий підрозділ поліції повідомив, в центральну районну лікарню звернулися три цивільні особи з вогнепальними пораненнями.</p>
      <p>Зараз встановлюють особи контрабандистів.</p>
    </article>
  </body>
</html>