<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.to10.gr/podosfero/superleague/776568/skepsis-tou-ivits-gia-tin-epomeni-mera-tis-aek/"/>
    <meta property="og:site_name" content="to10.gr"/>
    <meta property="article:published_time" content="2019-11-22T08:24:16+00:00"/>
    <meta property="og:title" content="Οι σκέψεις του Ίβιτς για την επόμενη μέρα της ΑΕΚ"/>
    <meta property="og:description" content="Ο Ίλια Ίβιτς βρίσκεται σε διαρκείς επαφές για τη μεταγραφική ενίσχυση της ΑΕΚ, ενώ φέρεται να κοιτάζει και για προπονητή ενόψει του σχεδιασμού για τη νέα σεζόν."/>
  </head>
  <body>
    <article>
      <h1>Οι σκέψεις του Ίβιτς για την επόμενη μέρα της ΑΕΚ</h1>
      <h2>Ο Ίλια Ίβιτς βρίσκεται σε διαρκείς επαφές για τη μεταγραφική ενίσχυση της ΑΕΚ, ενώ φέρεται να κοιτάζει και για προπονητή ενόψει του σχεδιασμού για τη νέα σεζόν.</h2>
      <address><time datetime="2019-11-22T08:24:16+00:00">22 Nov 2019, 08:24</time> by <a rel="author">to10.gr</a></address>
      <p>Η ΑΕΚ αναμένεται να είναι ιδιαίτερα ενεργή στο μεταγραφικό «παζάρι» του Ιανουαρίου, καθώς είναι κοινό μυστικό, ότι η Ένωση χρειάζεται ενίσχυση. Ο Ίλια Ίβιτς έχει ξεκινήσει να εργάζεται στο πλάνο για την απόκτηση ποδοσφαιριστών που θα βελτιώσουν την εικόνα της ΑΕΚ άμεσα και έχει θέσει συγκεκριμένες προτεραιότητες.</p>
      <p>Η Ένωση λοιπόν θα προχωρήσει σε τουλάχιστον τρεις κινήσεις τον Ιανουάριο, ενώ ο Ίβιτς κοιτάζει και για προπονητή έτσι ώστε να είναι καλυμμένος αν ολοκληρωθεί η συνεργασία με τον Νίκο Κωστένογλου. Ο Έλληνας τεχνικός δεν κινδυνεύει προς το παρόν, όμως κανείς δεν μπορεί να γνωρίζει τι θα συμβεί στα επόμενα στραβά αποτελέσματα.</p>
      <p>
        <a href="https://www.to10.gr/dekaria/776538/olybiakos-kerdizi-pektes-ginete-omada-alla-theli-dromo/">
          <i>Κερδίζει παίκτες, γίνεται ομάδα αλλά θέλει δρόμο…</i>
        </a>
      </p>
      <p>Ο τεχνικός διευθυντής της ΑΕΚ θέλει να συνεχίσει με τον Κωστένογλου σε όλη τη σεζόν και στη συνέχεια να προχωρήσει σε μια κίνηση για τεχνικό εγνωσμένης αξίας. Πέρα από του προπονητή το θέμα, το φλέγον ζήτημα είναι αυτό της ενίσχυσης.</p>
      <p>Προτεραιότητα είναι η απόκτηση ενός στόπερ και ο Ίβιτς έχει ήδη εντοπίσει έναν αριστεροπόδαρο για να τον αποκτήσει με τη μορφή δανεισμού. Από εκεί και πέρα ο Ίβιτς και η ΑΕΚ θα αποφασίσει αν θα ενεργοποιήσει την προφορική συμφωνία με τη Νάπολι για τον Αμάτο Τσιτσιρέτι ή θα προτιμήσει έναν διαφορετικού τύπου εξτρέμ.</p>
      <p>Στα σχέδια του Ίλια Ίβιτς, αλλά με πιο μακρινό ορίζοντα, είναι να ενισχύσει το ελληνικό στοιχείο της ομάδας, ενώ κοιτάζει και για κάποια πιθανή πώληση ποδοσφαιριστή, που θα αποφέρει έσοδα και πιθανότατα και μια μεγαλύτερη άνεση στον μεταγραφικό σχεδιασμό της ομάδας.</p>
      <p>
        <b>
          <a href="https://www.to10.gr/podosfero/superleague/776568/skepsis-tou-ivits-gia-tin-epomeni-mera-tis-aek/#dcomments">
            <b>ΓΡΑΨΤΕ ΤΟ ΣΧΟΛΙΟ ΣΑΣ...</b>
          </a>
        </b>
      </p>
    </article>
  </body>
</html>