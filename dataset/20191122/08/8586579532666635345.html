<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.yenicaggazetesi.com.tr/baskanlik-sistemi-akpnin-sonunu-hazirliyor-257427h.htm"/>
    <meta property="og:site_name" content="Yeni Çağ Gazetesi"/>
    <meta property="article:published_time" content="2019-11-22T08:47:00+00:00"/>
    <meta property="og:title" content="&quot;Başkanlık sistemi AKP'nin sonunu hazırlıyor&quot;"/>
    <meta property="og:description" content="Cumhurbaşkanı Tayyip Erdoğan, Başkanlık sisteminden istediği verimi alamadı. Konuyla ilgili konuşan AKP'li bir yetkili, &quot;Başkanlık sistemi ters tepti. Parti tabanının bile güvenini kaybettik. Süreç sonumuzu hazırlıyor&quot; ifadelerini kullandı."/>
  </head>
  <body>
    <article>
      <h1>"Başkanlık sistemi AKP'nin sonunu hazırlıyor"</h1>
      <address><time datetime="2019-11-22T08:47:00+00:00">22 Nov 2019, 08:47</time> by <a rel="author">Yeni Çağ Gazetesi</a></address>
      <p>
        <b>Cumhurbaşkanı Tayyip Erdoğan, Başkanlık sisteminden istediği verimi alamadı. Konuyla ilgili konuşan AKP'li bir yetkili, "Başkanlık sistemi ters tepti. Parti tabanının bile güvenini kaybettik. Süreç sonumuzu hazırlıyor" ifadelerini kullandı.</b>
      </p>
      <p>
        <b>İSTANBUL / YENİÇAĞ</b>
      </p>
      <p>Cumhurbaşkanı ve AKP Genel Başkanı Recep Tayyip Erdoğan'ın ısrarla istediği Başkanlık sistemi, 16 Nisan 2017'de yapılan referandum ile kabul edilmişti.</p>
      <p>Referandumda yüzde 51.41 'evet' çıkarken, 'hayır' oyları yüzde 48.59'da kalmış ve YSK'nın mühürsüz oylarla ilgili kararı büyük tartışma yaratmıştı.</p>
      <p>İlerleyen süreç sorunları da beraberinde getirdi.</p>
      <p>Ülke çapında ekonomik kriz baş gösterirken; kadın cinayetleri, çocuk istismarı, sokak hayvanlarına şiddet, intihar ve kutuplaşama gibi vakalarda hızlı bir artış görüldü.</p>
      <p>
        <b>AKP TABANI DA ŞİKAYETÇİ</b>
      </p>
      <p>Bu gelişmeler vatandaşları rahatsız ederken, AKP tabanında da ciddi bir kırılma olduğunu biliniyor.</p>
      <p>Özellikle ekonomiden şikayetçi olan AKP'li vatandaşlar, bulundukları illerde belediyelerin önüne giderek durumu protesto ediyor. Hazine ve Maliye Bakanı Berat Albayrak ve bazı liyakatsız bir şekilde atandığı savunulan isimlerin halen görevlerine devam ediyor olması parti tabanında ciddi tepki topluyor.</p>
      <p>
        <b>"SİSTEM SONUMUZU HAZIRLIYOR"</b>
      </p>
      <p>İktidar partisindeki belirgin düşüş anket sonuçlarına da yansırken, AKP ve MHP'nin oluşturduğu Cumhur İttifakı'nın oyu yüzde 39'lara kadar düştü.</p>
      <p>Konuyla ilgili açıklama yapan AKP'li bir yetkili, <i><b>"Başkanlık sistemi ters tepti. Parti tabanının bile güvenini kaybettik. Süreç sonumuzu hazırlıyor" </b></i>ifadelerini kullandı.</p>
      <related>
        <a href="https://www.yenicaggazetesi.com.tr/fatih-portakal-devlet-bahceli-eytde-u-donusu-yapti-257156h.htm"/>
        <a href="https://www.yenicaggazetesi.com.tr/akpde-ust-duzey-istifalar-yasanacak-257132h.htm"/>
        <a href="https://www.yenicaggazetesi.com.tr/anket-sonuclari-cumhurbaskani-tayyip-erdogani-kizdirdi-256866h.htm"/>
        <a href="https://www.yenicaggazetesi.com.tr/eytlilerden-cumhurbaskani-tayyip-erdoganin-sozlerine-tepki-256855h.htm"/>
      </related>
    </article>
  </body>
</html>