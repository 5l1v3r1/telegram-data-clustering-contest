<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hvg.hu/elet/20191122_200_pucer_ember_elott_zenelt_az_Irigy_Honaljmirigy"/>
    <meta property="og:site_name" content="HVG.hu"/>
    <meta property="article:published_time" content="2019-11-22T08:35:00+00:00"/>
    <meta property="og:title" content="Kétszáz pucér ember előtt zenélt az Irigy Hónaljmirigy"/>
    <meta property="og:description" content="A népszerű paródiazenekart egyszer egy swingerklubba hívták meg fellépni."/>
  </head>
  <body>
    <article>
      <h1>Kétszáz pucér ember előtt zenélt az Irigy Hónaljmirigy</h1>
      <address><time datetime="2019-11-22T08:35:00+00:00">22 Nov 2019, 08:35</time> by <a rel="author">hvg.hu</a></address>
      <p>
        <b>A népszerű paródiazenekart egyszer egy swingerklubba hívták meg fellépni.</b>
      </p>
      <p>„Ez még a pályafutásunk kezdetén történt, és annyit tudtunk a fellépésről, hogy egy születésnapi buliba várnak minket” – kezdte a pikáns történetet a Life TV <i>Nyugi, köztünk marad!</i> című beszélgetős műsorában Sipos Tamás, az Irigy Hónaljmirigy alapító tagja.</p>
      <p>Mint a <a href="https://www.blikk.hu/sztarvilag/sztarsztorik/swinger-klubban-lepett-fel-az-irigy-honaljmirigy/d1lzvdg">Blikk idézi</a>, a helyszínre érve szembesültek azzal, hogy tulajdonképpen egy zártkörű swingerbuliba érkeztek. „Beléptünk, ahol elénk tárult minden. Mondanom sem kell, nagyon meglepődtünk.”</p>
      <p>Sipos azt mondta, hogy sok érdekes helyszínen léptek közönség elé a pályafutásuk alatt, de a swingerklubot semmi sem tudja felülmúlni. Az említett fellépésen 200 pucér nő és férfi jelenlében zenélt az Irigy Hónaljmirigy.</p>
    </article>
  </body>
</html>