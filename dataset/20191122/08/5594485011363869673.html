<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/obshtestvo/zdraveopazvane/advokatt-na-semeystvoto-na-pochinaloto-3-g-momchentse-ss-skandalni-razkritiya-za-proverkata_news710710.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-22T08:22:00+00:00"/>
    <meta property="og:title" content="Адвокатът на семейството на починалото 3-г. момченце със скандални разкрития за проверката"/>
    <meta property="og:description" content="Не само Алекс, но и други родители с други деца са стояли там с часове и са чакали, обясни Николова"/>
  </head>
  <body>
    <article>
      <h1>Адвокатът на семейството на починалото 3-г. момченце със скандални разкрития за проверката</h1>
      <h2>Не само Алекс, но и други родители с други деца са стояли там с часове и са чакали, обясни Николова</h2>
      <address>
        <time datetime="2019-11-22T08:22:00+00:00">22 Nov 2019, 08:22</time>
      </address>
      <p>https://blitz.bg/obshtestvo/zdraveopazvane/advokatt-na-semeystvoto-na-pochinaloto-3-g-momchentse-ss-skandalni-razkritiya-za-proverkata_news710710.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1574403043-a55dv.jpg"/>
      </figure>
      <p><b>Лекарите, които са участвали, имат повече информация от родителите. Считам, че не е коректно те да коментират факти, до които родителите нямат достъп. Това заяви пред bTV Христина Николова, адвокат на родителите на починалото 3-годишно момченце.   </b><br/> <br/>По думите ѝ, вчера на родителите е казано, че няма право техен представител да присъства на проверката, която тече по случая. Тя самата още не е виждала никакви документи по случая.  <br/> <br/>Николова обясни още, че родителите са извикани да им връчат констативен протокол от проверката. Вместо това били вкарани в стая да пишат обяснения. Това се случило в Агенция „Медицински надзор“.<br/> <br/>„След това те трепереха от психическия натиск“, каза Николова. Категорично е недопустимо да не присъствам и аз“, добави тя.<br/> <br/>„Не само Алекс, но и други родители с други деца са стояли там с часове и са чакали“, обясни адвокатът.<br/> <br/>Семейството отишло сутринта в Педиатрията, където не били приети и затова отишли в болница „Лозенец“. След това отново се върнали в Педиатрията, където били приети едва по обяд. Тогава детето било много зле.<br/> <br/>Адвокатът попита как лекарите преценили, че симптомите му не били много тревожни първия път, след като не са го прегледали.<br/> <br/>„Когато пристигат на обяд и майката влиза в кабинета, то вече е зле. Затова и другите родители го пускат“, обясни Николова.<br/> <br/>„Клипове аз не съм видяла и няма как да ги коментирам. За мен е важно да им съхраня психиката на тези хора. Клиповете идват на следващ етап“, посочи тя.<br/> <br/>Адвокатът подчерта, че родителите не желаят да се създава напрежение и са благодарни на лекарите, които преди това са лекували децата им. Именно затова те са отишли в същата болница, когато 3-годишното им дете се е почувствало зле.<br/> </p>
    </article>
  </body>
</html>