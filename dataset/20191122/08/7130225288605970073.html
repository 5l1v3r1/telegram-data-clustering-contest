<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://onedio.com/haber/memur-atamalarinda-sinir-olmayacak-turkiye-uzay-ajansi-ndaki-kadro-ve-unvanlar-belirlendi-890195"/>
    <meta property="og:site_name" content="Onedio"/>
    <meta property="article:published_time" content="2019-11-22T08:29:19+00:00"/>
    <meta property="og:title" content="Memur Atamalarında Sınır Olmayacak: Türkiye Uzay Ajansı'ndaki Kadro ve Unvanlar Belirlendi"/>
    <meta property="og:description" content="13 Aralık 2018'de kurulan ve daha önce yönetim kurulu belirlenen 'Türkiye Uzay Ajansı'na ilişkin yeni bir Cumhurbaşkanlığı Kararnamesi daha yayımlandı..."/>
  </head>
  <body>
    <article>
      <h1>Memur Atamalarında Sınır Olmayacak: Türkiye Uzay Ajansı'ndaki Kadro ve Unvanlar Belirlendi</h1>
      <address><time datetime="2019-11-22T08:29:19+00:00">22 Nov 2019, 08:29</time> by <a rel="author" href="https://onedio.com/profil/dnizgk" target="_blank">Deniz Gök</a></address>
      <p>
        <b>13 Aralık 2018'de kurulan ve daha önce yönetim kurulu belirlenen 'Türkiye <a href="https://onedio.com/etiket/uzay/507b0e1eb815ea38422581ba">Uzay</a> Ajansı'na ilişkin yeni bir Cumhurbaşkanlığı Kararnamesi daha yayımlandı. Yapılan düzenlemeyle ajans bünyesinde yer alacak kadrolar da belirlenmiş oldu. Ajansta</b>
        <b> 123 personel istihdam edilecek ve <a href="https://onedio.com/etiket/memur/57a86165dc9a539b6cbe0540">memur</a> kadrolarına atama sınırı olmayacak.</b>
      </p>
      <figure>
        <img src="https://img-s1.onedio.com/id-5dd78ee88577f6da64255e40/rev-0/w-500/s-e45eaaa31d27ca3b67ef3500853523160a205d79.jpg"/>
      </figure>
      <p>Sanayi ve Teknoloji Bakanı Mustafa Varank, Türkiye <a href="https://onedio.com/etiket/uzay/507b0e1eb815ea38422581ba">Uzay</a> Ajansı'nın "Milli Uzay Programı"nın hayata geçirilmesi için çalışmalar yürüteceğini belirterek "Milli çıkarlarımız uzayda da gözetilecek" demişti.</p>
      <h3>Bugün ise Resmi Gazete'de yeni bir Kararname daha yayımlandı</h3>
      <figure>
        <img src="https://img-s2.onedio.com/id-5dd796e88b04c8256444c2bb/rev-0/w-500/s-ba53056ab89d9dd15dc6584b5eaa955a1cfb5122.jpg"/>
      </figure>
      <p>Yayımlanan '52 numaralı' Cumhurbaşkanlığı Kararnamesi ile Türkiye <a href="https://onedio.com/etiket/uzay/507b0e1eb815ea38422581ba">Uzay</a> Ajansına verilen görev ve yetkilerin kullanımına ilişkin usul ve esasların, Ajans tarafından çıkarılacak yönetmeliklerle belirleneceği belirtildi.</p>
      <h3>123 personel görev yapacak</h3>
      <figure>
        <img src="https://img-s1.onedio.com/id-5dd795c0d5a6dd9b6462ba26/rev-0/w-500/s-59d664345ecba671ef67a5067d8ed1e7c6908e0b.jpg"/>
      </figure>
      <p>Türkiye <a href="https://onedio.com/etiket/uzay/507b0e1eb815ea38422581ba">Uzay</a> Ajansı'nda 123 personel görev yapacak ve <a href="https://onedio.com/etiket/memur/57a86165dc9a539b6cbe0540">memur</a> kadrolarına atama sayısı sınırı aranmaksızın açıktan veya naklen atama yapılabilecek.</p>
      <h3>Kadro ve unvanlar ise şu şekilde olacak:</h3>
      <figure>
        <img src="https://img-s2.onedio.com/id-5dd790fa03de90fe64c77fd3/rev-0/w-500/s-e3cfd0246c680e51f3b55a417a7834959b788211.jpg"/>
        <figcaption>   •  <br/>Başkan (1), <br/>   •  <br/>Başkan Yardımcısı (2),<br/>   •  <br/>Hukuk Müşaviri (1), <br/>   •  <br/>Daire Başkanı (6), <br/>   •  <br/>Başkanlık Müşaviri (4), <br/>   •  <br/><a href="https://onedio.com/etiket/uzay/507b0e1eb815ea38422581ba">Uzay</a> Teknolojileri Uzmanı (20), <br/>   •  <br/>Uzay Teknolojileri Uzman Yardımcısı (10), <br/>   •  <br/>Şube Müdürü (12), <br/>   •  <br/>İç Denetçi (1), <br/>   •  <br/>Avukat (3), <br/>   •  <br/>Mühendis (20), <br/>   •  <br/>Fizikçi (6), <br/>   •  <br/>Matematikçi (6), <br/>   •  <br/>Astronom (12), <br/>   •  <br/>Grafiker (3), <br/>   •  <br/><a href="https://onedio.com/etiket/memur/57a86165dc9a539b6cbe0540">Memur</a> (10), <br/>   •  <br/>Sekreter (6).</figcaption>
      </figure>
      <h3>Uzay teknolojileri uzmanı istihdam edilebilecek</h3>
      <figure>
        <img src="https://img-s2.onedio.com/id-5dd7907603de90fe64c77fb7/rev-0/w-500/s-ec3da427085e5be147b6687dfb4b98ab0d8e4933.jpg"/>
        <figcaption>Söz konusu uzman ve uzman yardımcıları mali, sosyal hak ve yardımlar ile diğer özlük hakları bakımından adalet uzmanı ve adalet uzman yardımcısına denk olacak.</figcaption>
      </figure>
      <p>Başkanlığına Serdar Hüseyin Yıldırım'ın atandığı ajansın yönetim kurulu üyeliklerine </p>
      <ul>
        <li><a href="https://onedio.com/etiket/istanbul/501c48f7cc161f8ec13422a8">İstanbul</a> Teknik Üniversitesi (İTÜ) <a href="https://onedio.com/etiket/uzay/507b0e1eb815ea38422581ba">Uzay</a> Mühendisliği Bölümü kurucularından Prof. Dr. Yurdanur Tulunay, </li>
        <li>TÜBİTAK Ulusal Gözlemevi Müdürü Prof. Dr. Sacit Özdemir, </li>
        <li>TÜBİTAK Uzay Teknolojileri Araştırma Enstitüsü Müdürü Doç. Dr. Lokman Kuzu, </li>
        <li>NASA'nın Mars projesinde görev alan Dr. Ahmed Akgiray, </li>
        <li>STM Savunma Sistemleri AŞ Genel Müdürü Murat İkinci </li>
        <li>Türksat AŞ Genel Müdürü Cenk Şen getirilmişti.</li>
      </ul>
      <h4>Bu Haber ile İlgili Linkler</h4>
      <p>
        <a href="https://eksisozluk.com/turkiye-uzay-ajansina-yeni-kadro-ve-unvan--6255429?a=popular">| Türkiye Uzay Ajansı'na Yeni Kadro Ve Ünvan - <b>eksisozluk.com</b></a>
      </p>
    </article>
  </body>
</html>