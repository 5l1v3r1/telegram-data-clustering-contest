<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://budas.lt/uab-zemaitijos-leidyba/zemes-ukis/35286-zemdirbiai-raginami-pranesti-apie-zemes-plotus"/>
    <meta property="og:site_name" content="budas.lt"/>
    <meta property="article:published_time" content="2019-11-22T08:55:01+00:00"/>
    <meta property="og:title" content="Žemdirbiai raginami pranešti apie žemės plotus"/>
    <meta property="og:description" content="Žemdirbiai, besirengiantys paversti žemės ūkio valdoje turimus netinkamus paramai žemės plotus tinkamais paramai ir ateinančiais žemės ūkio naudmenų ir kitų plotų deklaravimo metais juos deklaruoti, privalo iki 2019 m. gruodžio 1 d. juos sutvarkyti: išnaikinti piktžoles, atlikti medžių, kelmų, krūmų, akmenų valymo darbus, o darbų atliekas pašalinti iš žemės ploto, atlikti kitus būtinus tvarkymo darbus."/>
  </head>
  <body>
    <article>
      <h1>Žemdirbiai raginami pranešti apie žemės plotus</h1>
      <address>
        <time datetime="2019-11-22T08:55:01+00:00">22 Nov 2019, 08:55</time>
      </address>
      <figure>
        <img src="http://budas.lt/images/spalis/spaliss.jpg"/>
      </figure>
      <p>Žemdirbiai, besirengiantys paversti žemės ūkio valdoje turimus netinkamus paramai žemės plotus tinkamais paramai ir ateinančiais žemės ūkio naudmenų ir kitų plotų deklaravimo metais juos deklaruoti, privalo iki 2019 m. gruodžio 1 d. juos sutvarkyti: išnaikinti piktžoles, atlikti medžių, kelmų, krūmų, akmenų valymo darbus, o darbų atliekas pašalinti iš žemės ploto, atlikti kitus būtinus tvarkymo darbus.</p>
      <p>Užbaigę visus netinkamo paramai žemės ploto tvarkymo darbus, žemdirbiai privalo iki 2019 m. gruodžio 1 d. nufotografuoti sutvarkytą netinkamą paramai žemės plotą ir kreiptis į savivaldybės ar seniūnijos pagal žemės ūkio valdos centrą dirbantį darbuotoją, kuris prisijungęs prie Paraiškų priėmimo informacinės sistemos <a href="https://paseliai.vic.lt/">https://paseliai.vic.lt</a> pažymės sutvarkyto netinkamo paramai žemės ploto vietą, pasirinks atliktų tvarkymo darbų aprašymą ir įkels sutvarkyto žemės ploto nuotrauką.</p>
      <p>Žemdirbiai, neturintys galimybių atvykti į savivaldybę ar seniūniją, gali savarankiškai prisijungti prie Paraiškų priėmimo informacinės sistemos <a href="https://paseliai.vic.lt/">https://paseliai.vic.lt</a> prisijungimo lange paspaudę nuorodą „Taip pat galite prisijungti per el. valdžios vartus“. Pasirinkę prisijungimo prie Elektroninių valdžios vartų portalo būdą („Per banką“, „Su elektronine atpažinties priemone“), žemdirbys bus nukreiptas į Paraiškų priėmimo informacinę sistemą, kurios meniu juostoje paspaudęs „Išankstiniai KŽSRP aprašymai“ galės pažymėti sutvarkyto netinkamo paramai žemės ploto vietą, pasirinkti atliktų tvarkymo darbų aprašymą ir įkelti sutvarkyto žemės ploto nuotrauką.</p>
      <p>Įkeliama nuotrauka turi būti *.jpg, *.png arba *.gif formato, dydis negali viršyti 5 Mb.</p>
      <p>Pažymėtina, kad iki 2019 m. gruodžio 1 d. Paraiškų priėmimo informacinėje sistemoje turi būti pažymėti ir netinkami paramai žemės plotai, pvz., pastatytas naujas pastatas, iškastas tvenkinys ir kt.</p>
      <p>VĮ Žemės ūkio informacijos ir kaimo verslo centras pažymėtus naujus netinkamus paramai žemės plotus ir sutvarkytus netinkamus paramai žemės plotus patikrins ir patikslins iki 2020 m. balandžio 1 d.<i>Nustačius, kad pažymėtas netinkamas paramai žemės plotas nėra sutvarkytas(medžiai, krūmai neiškirsti, medžių kelmai neišrauti, nupjauti medžiai ar jų liekanos neišvežtos, akmenų krūvos nesutvarkytos ir pan.) kontrolinių žemės sklypų ribos bus patikslintos tik tada, kai VĮ Žemės ūkio informacijos ir kaimo verslo centras vėlesniais metais gaus naujausią ortofotografinę medžiagą arba palydovinius vaizdus.</i></p>
      <p>VĮ Žemės ūkio informacijos ir kaimo verslo centras ragina nedelsti ir pranešti apie buvusius netinkamus paramai žemės plotus, kuriuos žemdirbys pavertė tinkamais paramai žemės plotais, nes kitais metais jie galės pretenduoti į išmokas už šiuos sutvarkytus netinkamus paramai žemės plotus.</p>
      <p>Fizinių asmenų įgalioti asmenys, juridinių asmenų vadovai, jų įgalioti fiziniai asmenys norėdami prisijungti prie Paraiškų priėmimo informacinės sistemos turi pateikti VĮ Žemės ūkio informacijos ir kaimo verslo centrui prašymą suteikti prieigą (<a href="https://www.vic.lt/">https://www.vic.lt</a> meniu juostoje paspaudus „Paslaugos“, „Prašymai“ ir prašymų sąrašo 15 punkte parsisiuntus prašymo formą „Prašymas suteikti prieigą prie Paraiškų priėmimo informacinės sistemos“) ir įgaliojimo originalą ar jo patvirtintą kopiją.</p>
      <p>Daugiau naudingos informacijos apie paraiškų teikimą ir kitas Paraiškų priėmimo informacinės sistemos teikiamas paslaugas galite rasti socialiniame tinkle „Facebook“ <a href="https://www.facebook.com/zuikvc">https://www.facebook.com/zuikvc</a> arba interneto svetainėje https://www.vic.lt.</p>
      <p>Kilus papildomiems klausimams, prašome kreiptis VĮ Žemės ūkio informacijos ir kaimo verslo centro bendruoju informacijos teikimo telefonu (8 5) 266 0620 arba el. paštu Šis el. pašto adresas yra apsaugotas nuo šiukšlių. Jums reikia įgalinti JavaScript, kad peržiūrėti jį..</p>
      <p>19-122</p>
    </article>
  </body>
</html>