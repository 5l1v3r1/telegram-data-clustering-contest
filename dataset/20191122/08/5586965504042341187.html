<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gandul.info/it-c/ceo-ul-aplicatiei-telegram-trage-un-semnal-de-alarma-whatsapp-este-folosit-in-mod-constant-pentru-a-spiona-stergeti-l-de-pe-telefon-18604530"/>
    <meta property="og:site_name" content="Gândul"/>
    <meta property="article:published_time" content="2019-11-22T08:59:05+00:00"/>
    <meta property="og:title" content="CEO-ul aplicaţiei Telegram trage un semnal de alarmă: WhatsApp este folosit în mod constant pentru a spiona, ştergeţi-l de pe telefon"/>
    <meta property="og:description" content="Mai multe detalii pe Gândul.info"/>
  </head>
  <body>
    <article>
      <h1>CEO-ul aplicaţiei Telegram trage un semnal de alarmă: WhatsApp este folosit în mod constant pentru a spiona, ştergeţi-l de pe telefon</h1>
      <h2>Pavel Durov, CEO al aplicaţiei de mesagerie Telegram, şi-a avertizat utilizatorii cu privire la problemele de securitate ale aplicaţiei de mesagerie rivală WhatsApp pe care a descris-o descris-o drept un „borcan de miere” care spionează utilizatorii, relatează presa internaţională.</h2>
      <address>
        <time datetime="2019-11-22T08:59:05+00:00">22 Nov 2019, 08:59</time>
      </address>
      <p>Într-o postare pe Telegram, Durov vorbeşte despre predicţia pe care a făcut-o în luna mai potrivit căreia WhatsApp are „portiţe” care vor fi descoperite în continuare, postând acest lucru în contextul celei mai recente vulnerabilităţi WhatsApp, care a permis hackerilor să acceseze toate datele de pe telefonul unei ţinte, trimiţând un videoclip.</p>
      <p>Durov adaugă: „WhatsApp nu doar că a eşuat să vă protejeze mesajele, dar această aplicaţie este folosită în mod constant ca un cal troian pentru a vă spiona fotografiile şi mesajele non-WhatsApp.”</p>
      <p>În postare, Durov susţine, de asemenea, că Facebook, care deţine WhatsApp, încearcă să inducă în eroare publicul, spunând că nu are dovezi că backdoor-ul a fost exploatat de hackeri şi subliniază că majoritatea mesajelor utilizatorilor serviciului sunt trimise necriptate către serverele Apple şi Google.</p>
      <p>El încheie sugerând că „este foarte puţin probabil” ca aceste erori majore şi consistente de securitate ale WhatsApp care permit supravegherea să fie accidentale şi îi avertizează pe utilizatori că „dacă nu cumva nu ai probleme ca toate fotografiile şi mesajele tale devin publice într-o zi, ar trebui să ştergi WhatsApp de pe telefon”, spune The Independent.</p>
      <p>Comentariile lui Durov vin după ce în ultimele luni au apărut informaţii că WhatsApp a fost folosit accesat de hackeri şi folosit pentru a spiona utilizatorii. Pe lângă vulnerabilitatea pe care Durov a discutat-o ​​în postarea sa, o altă breşă de securitate WhatsApp a fost folosită recent şi pentru a spiona activişti, avocaţi şi jurnalişti indieni.</p>
      <related>
        <h4>Citeşte şi</h4>
        <a href="https://www.gandul.info/it-c/vulnerabilitati-dezvaluite-browserele-chrome-edge-si-safari-au-fost-compromise-de-hackeri-chinezi-intr-o-competitie-18590703?utm_source=Gandul&amp;utm_medium=Click%2BCitesteSi+200&amp;utm_campaign=CitesteSi%2Bgandul"/>
      </related>
      <related>
        <h4>Citeşte şi</h4>
        <a href="https://www.gandul.info/it-c/un-nou-studiu-dezvaluie-aplicatiile-preinstalate-de-pe-telefoanele-android-ieftine-sunt-pline-de-vulnerabilitati-18590045?utm_source=Gandul&amp;utm_medium=Click%2BCitesteSi+200&amp;utm_campaign=CitesteSi%2Bgandul"/>
      </related>
      <related>
        <h4>Citeşte şi</h4>
        <a href="https://www.gandul.info/it-c/n-ai-apple-n-ai-succes-un-director-apple-a-facut-declaratii-controversate-elevii-care-folosesc-laptopuri-mai-ieftine-nu-vor-avea-succes-18584681?utm_source=Gandul&amp;utm_medium=Click%2BCitesteSi+200&amp;utm_campaign=CitesteSi%2Bgandul"/>
      </related>
    </article>
  </body>
</html>