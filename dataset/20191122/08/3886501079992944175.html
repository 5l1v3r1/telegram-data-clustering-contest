<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://beta.rs/vesti/drustvo-vesti-srbija/119632-naslovne-strane-za-petak-22-novembar-2019-godine?utm_source=feedburner&amp;utm_medium=feed&amp;utm_campaign=Feed%3A+betavesti+%28Novinska+agencija+Beta+-+Vesti%29&amp;hl=en"/>
    <meta property="og:site_name" content="Novinska agencija Beta"/>
    <meta property="article:published_time" content="2019-11-22T08:25:03+00:00"/>
    <meta property="og:title" content="Naslovne strane za petak, 22. novembar 2019. godine"/>
    <meta property="og:description" content="Dnevne novine u izdanjima za 22. novembar pišu na naslovnim stranama o reakcijama na aferu &quot;Ruski špijun&quot;, o poseti predsednika Severne Makedonije Steva Pendarovskog Srbiji, o odluci Univerziteta u Beogradu da je doktorat ministra finansija Siniše Malog plagijat i o drugim temama.ALO  -  &quot;Vučić objavio rat špijunima&quot;, predsednik Srbije Aleksandar Vučić najavio oštre mere nakon obelodanjivanja obaveštajne afere, piše list. &quot;Za prvo dete država daje 300.000 dinara&quot;, o budžetu za 2020. godinu koji predvidja više novca za primenu zakona o finansijskoj pomoći porodicama.BLIC  -  &quot;Koje strane službe operišu po Srbiji&quot;, o aferi Ruski špijun i delovanju obaveštajnih službi u Srbiji. &quot;Terzić prepoznao napadače&quot;, o napadu na srpskog fudbalera Aleksu Terzića.VEČERNJE NOVOSTI  -  List piše o špijunskoj aferi &quot;Potpukovnik Vojske Srbije na snimku sa agentom GRU&quot;. &quot;Puna sveska podmićenih potresa Bor&quot;, list piše o hapšenjima zbog malverzacija oko novog rudnika.DANAS  -  List navodi da su bugarski mediji objavili nove tvrdnje…"/>
  </head>
  <body>
    <article>
      <h1>Naslovne strane za petak, 22. novembar 2019. godine</h1>
      <address>
        <time datetime="2019-11-22T08:25:03+00:00">22 Nov 2019, 08:25</time>
      </address>
      <p>Dnevne novine u izdanjima za 22. novembar pišu na naslovnim stranama o reakcijama na aferu "Ruski špijun", o poseti predsednika Severne Makedonije Steva Pendarovskog Srbiji, o odluci Univerziteta u Beogradu da je doktorat ministra finansija Siniše Malog plagijat i o drugim temama.<br/><br/><b>ALO</b>  <b>-</b>  "Vučić objavio rat špijunima", predsednik Srbije Aleksandar Vučić najavio oštre mere nakon obelodanjivanja obaveštajne afere, piše list. "Za prvo dete država daje 300.000 dinara", o budžetu za 2020. godinu koji predvidja više novca za primenu zakona o finansijskoj pomoći porodicama.<br/><br/><b>BLIC</b>  <b>-</b>  "Koje strane službe operišu po Srbiji", o aferi Ruski špijun i delovanju obaveštajnih službi u Srbiji. "Terzić prepoznao napadače", o napadu na srpskog fudbalera Aleksu Terzića.<br/><br/><b>VEČERNJE NOVOSTI</b>  <b>-</b>  List piše o špijunskoj aferi "Potpukovnik Vojske Srbije na snimku sa agentom GRU". "Puna sveska podmićenih potresa Bor", list piše o hapšenjima zbog malverzacija oko novog rudnika.<br/><br/><b>DANAS</b>  <b>-</b>  List navodi da su bugarski mediji objavili nove tvrdnje o nelegalnoj trgovini oružjem "Portal Armsvoč: Srbija tajno naoružavala ukrajinsku vojsku". "Univerzitet: Sinša Mali je plagirao dokotorat", o odluci Odbora za profesionalu etiku Univerziteta u Beogradu.<br/><br/><b>INFORMER</b>  <b>-</b>  "Srbi, mi smo braća", o reakciji Rusije na špijunsku aferu. "Mafijaška likvidacija u Nišu", o ubistvu mladića (25) u tom gradu.<br/><br/><b>KURIR</b>  <b>-</b>  "Vučić: Pitam naše ruske prijatelje zašto?! Uveren sam da Putin o ovakvim stvarima nije bio obavešten", list prenosi reči predsednika Srbije Aleksandra Vučića o špijunskoj aferi. "Fudbaler u modricama nakon otmice", o napadu na fudbalera Aleksu Terzića.<br/><br/><b>POLITIKA</b>  <b>-</b>  Intervju sa predsednikom Severne Makedonije Stevom Pendarovskim "Skoplje i Beograd imaju iste ciljeve i brige". "Neakademsko ponašanje Siniše Malog", o odluci BU o doktoratu Malog.<br/><br/><b>SRPSKI TELEGRAF</b>  <b>-</b>  "Putin istražuje špijunsku aferu u Srbiji", o reakcijama na snimak na kojem se nalaze ruski obaveštajac i srpski oficir. "Preki sud za Sinišu", piše list o odluci Odbora za profesionalnu etiku Univerziteta u Beogradu.</p>
    </article>
  </body>
</html>