<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hvg.hu/sport/20191122_Ket_napja_lemondott_Maradona_megis_a_Gimnasia_edzoje_marad"/>
    <meta property="og:site_name" content="HVG.hu"/>
    <meta property="article:published_time" content="2019-11-22T08:24:00+00:00"/>
    <meta property="og:title" content="Két napja lemondott Maradona, mégis ő maradt az edző"/>
    <meta property="og:description" content="48 órával lemondása után Diego Maradona bejelentette, hogy mégis marad az argentin élvonalbeli Gimnasia y Esgrima La Plata labdarúgócsapatának vezetőedzői posztján."/>
  </head>
  <body>
    <article>
      <h1>Két napja lemondott Maradona, mégis ő maradt az edző</h1>
      <address><time datetime="2019-11-22T08:24:00+00:00">22 Nov 2019, 08:24</time> by <a rel="author">MTI</a></address>
      <p>
        <b>48 órával lemondása után Diego Maradona bejelentette, hogy mégis marad az argentin élvonalbeli Gimnasia y Esgrima La Plata labdarúgócsapatának vezetőedzői posztján.</b>
      </p>
      <blockquote>Boldog vagyok, hogy azt mondhatom, továbbra is az együttes edzője vagyok. Köszönöm a szurkolóknak és a játékosoknak, hogy közösen végre egységet teremtettünk a klubban - írta közösségi oldalán a legendás játékos.</blockquote>
      <p>Az 1986-ban világbajnok Maradona kedden azért jelentette be a távozását, mert az egyesület elnöke, Gabriel Pellegrino belső ellentétek miatt nem kapta meg a támogatást az újraválasztásához, ő pedig szolidaritást vállalt a vezetővel.</p>
      <p>Az 59 éves Maradona szeptember közepén vette át a Buenos Airestől 60 kilométerre fekvő La Plata csapatának irányítását, a gárda akkor az utolsó helyen állt a bajnokságban. Azóta nyolc meccsen három győzelem a mérleg, és a Gimnasia két helyet előrelépett a tabellán, a klubtagok száma pedig több ezerrel nőtt.</p>
      <related>
        <a href="https://hvg.hu/elet/20190309_Diego_Maradona_meg_harom_gyereket_ismert_el_magaenak"/>
        <a href="https://hvg.hu/sport/20190211_diego_maradona_gyozelem_tanc"/>
      </related>
    </article>
  </body>
</html>