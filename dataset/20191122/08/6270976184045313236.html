<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/22/do-novogo-rozdolu-pochaly-podavaty-teplo/"/>
    <meta property="og:site_name" content="Рубрика"/>
    <meta property="article:published_time" content="2019-11-22T08:04:12+00:00"/>
    <meta property="og:title" content="До Нового Роздолу почали подавати тепло"/>
    <meta property="og:description" content="У Новому Роздолі почали подавати теплоносії в будинки. “У Новому Роздолі ліквідовані всі витоки на магістральному трубопроводі. І вже зараз почали подавати теплоносії в будинки”, – йдеться в повідомленні на сайті “Урядового порталу” . За даними Львівської ОДА, зараз в Новояворівськ теплоносій з температурою +45 С почав надходити в тепломережу 2-го мікрорайону і нині відбувається заповнення […]"/>
  </head>
  <body>
    <article>
      <h1>До Нового Роздолу почали подавати тепло</h1>
      <address><time datetime="2019-11-22T08:04:12+00:00">22 Nov 2019, 08:04</time> by <a rel="author" href="https://rubryka.com/author/daria-trokhimovich/" target="_blank">Daria Trokhimovich</a></address>
      <figure>
        <img src="https://rubryka.com/wp-content/uploads/2019/10/opalennya-860x580-c-1.jpg"/>
      </figure>
      <p>
        <b>
          <b>У Новому Роздолі почали подавати теплоносії в будинки.</b>
        </b>
      </p>
      <p>“У Новому Роздолі ліквідовані всі витоки на магістральному трубопроводі. І вже зараз почали подавати теплоносії в будинки”, – йдеться в повідомленні на сайті<a href="https://www.kmu.gov.ua/"> “Урядового порталу”</a> .</p>
      <p>За даними Львівської ОДА, зараз в Новояворівськ теплоносій з температурою +45 С почав надходити в тепломережу 2-го мікрорайону і нині відбувається заповнення мереж дошкільних і шкільних установ і внутрішньобудинкових систем житлових будинків, інших споживачів. Відновлюється циркуляція у системах споруд.</p>
      <p>В Адміністрації нагадали, що прем’єр-міністр України Олексій Гончарук взяв під особистий контроль ситуацію з подачі тепла в містах Новояворівську та Новому Роздолі на Львівщині. В результаті був обраний новий керівник Новояворівської і Новороздольської ТЕЦ.</p>
      <p>Зрив початку опалювального сезону в Новояворівську та Новому Роздолі був визнаний обласною комісією з НС надзвичайною ситуацією технологічного характеру.</p>
      <p>Компанія “Гарант Енергія М”, яка була призначена АРМА управителями ТЕЦ в зазначених містах, так і не змогла розпочати опалювальний сезон. Співробітники обох ТЕЦ відмовилися виходити на роботу, протестуючи проти боргів із зарплати за кілька місяців.<a href="https://rubryka.com/2019/11/21/uryad-vidstoronyv-kerivnytstvo-arma-u-zv-yazku-z-sytuatsiyeyu-u-novoyavorivsku-ta-novomu-rozdoli/"> У зв’язку з ситуацією у Новояворівську та Новому Роздолі  уряд відсторонив керівництво АРМА .</a></p>
    </article>
  </body>
</html>