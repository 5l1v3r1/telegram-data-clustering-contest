<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/22/kazakistan-da-bir-cocugun-tecavuze-ugrad-g-kentteki-belediye-baskan-gorevden-al-nd"/>
    <meta property="og:site_name" content="euronews"/>
    <meta property="article:published_time" content="2019-11-22T08:24:14+00:00"/>
    <meta property="og:title" content="Kazakistan'da tecavüz skandalı belediye başkanını işinden etti"/>
    <meta property="og:description" content="Kazakistan Cumhurbaşkan Kasım Cömert Tokayev, ülkenin güneyindeki Taraz kenti Belediye Başkanı Kairat Dosayev’i, okul tuvaletinde 12 yaşındaki bir çocuğun tecavüze uğramasından dolayı görevden aldı."/>
  </head>
  <body>
    <article>
      <h1>Kazakistan'da tecavüz skandalı belediye başkanını işinden etti</h1>
      <address><time datetime="2019-11-22T08:24:14+00:00">22 Nov 2019, 08:24</time> by <a rel="author">Euronews </a></address>
      <p>Kazakistan Cumhurbaşkanı Kasım Cömert Tokayev, ülkenin güneyindeki Taraz kenti Belediye Başkanı Kairat Dosayev’i, okul tuvaletinde 12 yaşındaki bir çocuğun tecavüze uğramasından dolayı görevden aldı.</p>
      <p>Takayev, sosyal paylaşım hesabından yaptığı açıklamada, “Bu hadise. belediye yönetimindeki sistemli noksanlıkları bir kez daha ortaya koydu. “dedi.</p>
      <p>12 yaşındaki çocuğun okul tuvaletinde tecavüze uğraması, bu ülkede "eğitime ayrılan fonların azlığı" ve "yöneticilerin ihmalkarlığı" sorununu bir kez daha gözler önüne sererken, kamuoyunda büyük tepki toplamıştı.</p>
      <p>Polis, okuldaki güvenlik kamerası kayıtlarından tespit edilen ve mağdur ile yüzleştirilen 38 yaşındaki bir şüpheliyi gözaltına almıştı.</p>
      <p>Kazakistan’da okulların yüzde 30’unda, tuvaletlerin bina dışında olması güvenlik açısından ciddi eleştirilere yol açıyor.</p>
      <p>Tokayev tarafından kurulan Halk Danışma Konseyi üyesi Muhtar Taizhan ise kaleme aldığı bir yazıda, “bu ülkenin tuvalet devrimine ihtiyacı var” diyerek tepkisini dile getirdi.</p>
    </article>
  </body>
</html>