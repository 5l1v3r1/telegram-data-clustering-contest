<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/article/743023"/>
    <meta property="og:site_name" content="เดลินิวส์"/>
    <meta property="article:published_time" content="2019-11-22T08:30:00+00:00"/>
    <meta property="og:title" content="รพ.บำรุงราษฎร์ เปิดโมเดลธุรกิจใหม่"/>
    <meta property="og:description" content="โรงพยาบาลบำรุงราษฎร์ เปิดโมเดลธุรกิจใหม่ 'บำรุงราษฎร์ เฮลท์ เน็ตเวิร์ก'ร่วมมือกับโรงพยาบาลพันธมิตรแบบเข้มข้นตั้งศูนย์ความเป็นเลิศทางการแพทย์ หวังขยายฐานลูกค้าเซกเม้นต์ใหม่"/>
  </head>
  <body>
    <article>
      <h1>รพ.บำรุงราษฎร์ เปิดโมเดลธุรกิจใหม่</h1>
      <address>
        <time datetime="2019-11-22T08:30:00+00:00">22 Nov 2019, 08:30</time>
      </address>
      <p>
        <b>โรงพยาบาลบำรุงราษฎร์ เปิดโมเดลธุรกิจใหม่ "บำรุงราษฎร์ เฮลท์ เน็ตเวิร์ก"ร่วมมือกับโรงพยาบาลพันธมิตรแบบเข้มข้นตั้งศูนย์ความเป็นเลิศทางการแพทย์ หวังขยายฐานลูกค้าเซกเม้นต์ใหม่</b>
      </p>
      <p>เภสัชกรหญิง อาทิรัตน์ จารุกิจพิพัฒน์ ผู้อำนวยการด้านบริหาร โรงพยาบาลบำรุงราษฎร์ เปิดเผยว่า  โรงพยาบาลบำรุงราษฏร์ มีความยินดีที่มีโอกาสประกาศความร่วมมือทางธุรกิจในรูปแบบใหม่ เพื่อขยายกลุ่มตลาดใหม่ผ่านโรงพยาบาลพันมิตรที่เข้มแข็งของเรา</p>
      <figure>
        <img src="https://www.dailynews.co.th/admin/upload/20191122/news_GmsqPdjVGu153956_533.jpg?v=20191125128?v=3217"/>
      </figure>
      <p>อีกทั้งยังเปิดโอกาสให้กลุ่มลูกค้าใหม่ ได้มีโอกาสเข้าถึงการรักษาพยาบาลที่มีมาตรฐานที่สูงขึ้น ซึ่งเรียกโมเดลใหม่นี้ว่า Bumrungrad Health Network ซึ่งต้องขอขอบคุณกลุ่มโรงพยาบาลพริ้นซ์ ที่ถือว่าเป็นพันมิตรรายแรกที่มอบความไว้วางใจและเชื่อมั่นเข้าร่วมโครงการนี้กับ บำรุงราษฎร์ เฮลท์ เน็ตเวิร์ก โดยจะเริ่มความร่วมมือแรกที่โรงพยาบาลพริ้นซ์ สุวรรณภูมิ โดยทั้งสองฝ่ายมีเจตนารมณ์ร่วมกันในการส่งมอบการรักษาที่ดีที่สุดแก่ผู้ป่วยและเสริมสร้างการเติบโตไปพร้อมกัน”</p>
      <figure>
        <iframe src="https://www.youtube.com/embed/u4NVD0dcYwg" width="640" height="360" data-service="Youtube" scrolling="no"/>
      </figure>
      <figure>
        <img src="https://www.dailynews.co.th/admin/upload/20191122/news_bEBPhYhHUd153955_533.jpg?v=20191125128?v=5748"/>
      </figure>
      <p>ทั้งนี้ โมเดลธุรกิจใหม่ที่ <b>"บำรุงราษฎร์ เฮลท์  เน็ตเวิร์ก"</b>นำเสนอนั้นจะเน้นไปที่กลุ่มเป้าหมายกลุ่มใหม่ คือ กลุ่มคนระดับกลางทั้งในเขตกรุงเทพมหานครและในต่างจังหวัด ตลอดจนกลุ่มผู้ซื้อประกันสุขภาพ โดยจะร่วมกันจัดตั้งศูนย์ความเป็นเลิศทางการแพทย์ (Center of Excellence) ณ โรงพยาบาลพันธมิตร การดำเนินงานจะร่วมมือกันอย่างใกล้ชิดในลักษณะ Joint Operation รวมถึงด้านเงินทุน ค่าใช้จ่าย ทรัพยากรและรายได้ มีการฝึกอบรมถ่ายทอดความรู้และความชำนาญทางการแพทย์ให้กับทีมแพทย์ของโรงพยาบาลพันธมิตร เพื่อให้มีขีดความสามารถในการรักษาตามมาตรฐานของโรงพยาบาลบำรุงราษฏร์ และมีแนวทางการรักษาผู้ป่วยบนมาตรฐานใกล้เคียงกัน เป็นการเพิ่มโอกาสให้กลุ่มผู้ป่วยของโรงพยาบาลพันธมิตรได้เข้าถึงการรักษากับแพทย์ผู้ชำนาญการเฉพาะด้านอีกทางหนึ่งด้วย</p>
      <figure>
        <img src="https://www.dailynews.co.th/admin/upload/20191122/news_AQmDgfKDXi153957_533.jpg?v=20191125128?v=1198"/>
      </figure>
      <figure>
        <img src="https://www.dailynews.co.th/admin/upload/20191122/news_FrVgNhZiGr153956_533.jpg?v=20191125128?v=3336"/>
      </figure>
    </article>
  </body>
</html>