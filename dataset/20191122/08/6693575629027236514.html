<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.welingelichtekringen.nl/wetenschap/1273130/zo-universeel-is-muziek-overal-ter-wereld-is-slaapliedje-slaapverwekkend.html"/>
    <meta property="og:site_name" content="Welingelichte Kringen"/>
    <meta property="article:published_time" content="2019-11-22T08:51:32+00:00"/>
    <meta property="og:title" content="Zo universeel is muziek: overal ter wereld is slaapliedje slaapverwekkend en dansliedje dansbaar"/>
    <meta property="og:description" content="Muziek is universeel toonden Harvard-onderzoekers aan. Dat wil zeggen: laat een Braziliaan naar een Nederlands slaapliedje luisteren en hij vindt het vermoedelijk slaapverwekkend. Hoort..."/>
  </head>
  <body>
    <article>
      <h1>Zo universeel is muziek: overal ter wereld is slaapliedje slaapverwekkend en dansliedje dansbaar</h1>
      <address><time datetime="2019-11-22T08:51:32+00:00">22 Nov 2019, 08:51</time> by <a rel="author" href="https://www.welingelichtekringen.nl/author/jkras" target="_blank">Jeannette Kras</a></address>
      <p>Muziek is universeel <a href="https://science.sciencemag.org/cgi/doi/10.1126/science.aax0868">toonden</a> Harvard-onderzoekers aan. Dat wil zeggen: laat een Braziliaan naar een Nederlands slaapliedje luisteren en hij vindt het vermoedelijk slaapverwekkend. Hoort een Marokkaan een Japans liefdesliedje dan begrijpt hij dat het over de liefde gaat.</p>
      <p>De wetenschappers verzamelden liedjes uit 315 culturen. Het gaat om slaap-, liefdes-, dans- of helende liedjes. Vervolgens vergeleken ze onder meer accent, maatsoort, intervallen en functie om patronen te ontdekken. Ook lieten ze bijna 30.000 mensen de nummers horen om te onderzoeken of het hen lukte de liedjes in de juiste categorie in te delen. Dat lukte grotendeels.</p>
      <p>“Nu blijkt dat er meer overeenkomsten dan verschillen bestaan tussen muziek uit allerlei culturen”, zegt Henkjan Honing, hoogleraar muziekcognitie aan de Universiteit van Amsterdam in de Volkskrant. Dat komt doordat alle mensen dezelfde biologische aanleg in de hersenen hebben voor muziek. Overal ter wereld maken en beleven mensen muziek op dezelfde manier.</p>
      <p><b>Bron(nen):   </b><a href="https://www.volkskrant.nl/wetenschap/slaapliedjes-overal-ter-wereld-even-slaapverwekkend~b8fc3e08/">De Volkskrant</a>      </p>
    </article>
  </body>
</html>