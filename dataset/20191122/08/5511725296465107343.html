<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.delfi.lv/sports/news/hokejs/kivlenieks-atvaira-24-metienus-un-kaldina-monsters-devito-uzvaru.d?id=51659341"/>
    <meta property="og:site_name" content="DELFI"/>
    <meta property="article:published_time" content="2019-11-22T08:12:13+00:00"/>
    <meta property="og:title" content="Kivlenieks atvaira 24 metienus un kaldina 'Monsters' devīto uzvaru "/>
    <meta property="og:description" content="Latvijas hokeja vārtsargs Matīss Kivlenieks ceturtdien Amerikas hokeja līgas (AHL) spēlē atvairīja 24 metienus, palīdzot savai komandai Klīvlendas &quot;Monsters&quot; izcīnīt devīto panākumu 18 šīs sezonas mačos."/>
  </head>
  <body>
    <article>
      <h1>Kivlenieks atvaira 24 metienus un kaldina 'Monsters' devīto uzvaru </h1>
      <address><time datetime="2019-11-22T08:12:13+00:00">22 Nov 2019, 08:12</time> by <a rel="author">LETA</a></address>
      <p>
        <b>Latvijas hokeja vārtsargs <a href="https://www.delfi.lv/temas/matiss-kivlenieks">Matīss Kivlenieks</a> ceturtdien Amerikas hokeja līgas (<a href="https://www.delfi.lv/temas/ahl">AHL</a>) spēlē atvairīja 24 metienus, palīdzot savai komandai Klīvlendas "Monsters" izcīnīt devīto panākumu 18 šīs sezonas mačos.</b>
      </p>
      <p>"Monsters" savā laukumā ar rezultātu 5:3 (2:2, 1:1, 2:0) uzvarēja Čikāgas "Wolves".</p>
      <p>Kivlenieks vārtos pavadīja visu spēli un atvairīja 24 no 27 pretinieku metieniem. Latvijas hokejists tika pārspēts pirmā perioda septītajā un 13. minūtē, bet trešie un pēdējie vārti tika ielaisti otrās trešdaļas 17. minūtē.</p>
      <p>23 gadus vecais hokejists šosezon laukumā devies deviņos mačos, caurmērā spēlē ielaižot 2,51 metienu, bet atvairot 90,3% pretinieku raidījumu.</p>
      <p>Uzvarētāju rindās divas rezultatīvas piespēles iekrāja Antons Karlsons un Raiens Macinnis.</p>
      <p>Klīvlendas komanda Austrumu konferencē ar 20 punktiem 18 spēlēs ieņem devīto pozīciju.</p>
      <p>Piektdien laukumā dosies teju vai visas Latvijas hokejistu pārstāvētās vienības – Belevilas "Senators" (Rūdolfs Balcers), Springfīldas "Thunderbirds" (Rodrigo Ābols), Lavālas "Rocket" (Ņikita Jevpalovs) un "Monsters", savukārt Toronto "Marlies" un Kristiānam Rubīnam spēle nav paredzēta.</p>
      <related>
        <h4>Lasi vēl</h4>
        <a href="https://www.delfi.lv/sports/news/hokejs/balcera-konta-punkts-aridzan-tresaja-ahl-spele.d?id=51655725"/>
      </related>
    </article>
  </body>
</html>