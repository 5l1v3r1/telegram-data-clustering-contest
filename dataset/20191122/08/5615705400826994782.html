<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mind.ua/news/20204763-globalnij-ekologichnij-fond-i-ebrr-vidilyat-558-mln-na-rozvitok-bioenergetiki-v-ukrayini"/>
    <meta property="og:site_name" content="Mind UA"/>
    <meta property="article:published_time" content="2019-11-22T08:55:00+00:00"/>
    <meta property="og:title" content="Глобальний екологічний фонд і ЄБРР виділять $55,8 млн на розвиток біоенергетики в Україні"/>
    <meta property="og:description" content="Запуск програми запланований на IV квартал 2019 року"/>
  </head>
  <body>
    <article>
      <h1>Глобальний екологічний фонд і ЄБРР виділять $55,8 млн на розвиток біоенергетики в Україні</h1>
      <h2>Запуск програми запланований на IV квартал 2019 року</h2>
      <address>
        <time datetime="2019-11-22T08:55:00+00:00">22 Nov 2019, 08:55</time>
      </address>
      <p>Європейський банк реконструкції і розвитку (ЄБРР) спільно з Глобальним екологічним фондом (GEF) профінансують програму підтримки розвитку біоенергетики на суму понад $50 млн. Про це повідомила асоційований директор, заступник глави ЄББР в Україні Леся Кузьменко, передає <a href="https://interfax.com.ua/news/economic/625790.html">Інтерфакс-Україна</a>.</p>
      <p>«Програма спрямована на технології та системи зі збору, зберігання та переробки агробіомасси, На її реалізацію ми розраховуємо мобілізувати близько $50 млн», – сказала вона.</p>
      <p>Провідний інженер ЄБРР в Україні Тетяна Маркута уточнила, що загальна сума розрахованої на чотири роки програми складе $55,8 млн, і запустити її планується з IV кварталу 2019 року. За її словами, Глобальний екологічний фонд в рамках програми надає грантову підтримку.</p>
      <p>Велика частина цих коштів – $50 млн – буде спрямована на кредитування біоенергетичних проектів в приватному секторі, ще $3,5 млн – на заохочувальні гранти, сказала Маркута. Решту коштів планується направити на інформаційну підтримку і освітні проекти в сфері біоенергетики.</p>
      <p>«Ми подивимося на варіанти можливого стимулювання розвитку біоенергетики в рамках програми і виберемо 2-3 напрямки, які будуть найбільш вигідні Україні», – додала вона.</p>
      <p>Маркута зазначила, що підтримка розрахована на компанії в сфері агро і логістики, компанії, які можуть працювати з відходами, а також ті, які виробляють і переробляють біомасу.</p>
      <p>«Теоретично, будь-яка приватна компанія, яка так чи інакше вплине на розвиток ланцюжка створення біомаси, може стати бенефіціаром цієї програми», – підкреслила вона.</p>
      <p>За словами Кузьменко, у зв'язку з ратифікацією Паризької угоди Україна поставила дуже амбітну мету – до 2030 року знизити викиди парникових газів на 40%.</p>
      <p>«Ця програма внесе свій внесок в досягнення поставленої мети. На жаль, частка відновлюваної енергетики становить усього лише 3% від загального виробництва первинної енергії», – сказала вона</p>
      <p>У той же час, за її словами, сільгоспсектор має величезний потенціал агробіомасси, яка може використовуватися для виробництва енергії.</p>
      <p>«За оцінками наших фахівців, використовується не більше 5% залишків на полях для переробки та виробництва енергії. Програма спрямована на прискорення виробництва відновлюваної енергії і надання фінансового інструменту, який дозволить мобілізувати інвестиції в даний сектор», – уточнила менеджер ЄБРР в Україні.</p>
      <p> ЄБРР з 2006 року інвестував у проекти з відновлюваної енергетики більш 500 млн євро, в тому числі 120 млн євро – в проекти з біоенергетики.</p>
      <p>Нагадаємо: Європейський банк реконструкції та розвитку (ЄБРР) в листопаді 2019 року <a href="https://mind.ua/news/20204753-ebrr-stav-vlasnikom-30-ffhl-group-yakij-nalezhit-nizka-ukrayinskih-strahovikiv">став власником</a> 30% ТОВ «Еф.-Еф.-Ейч. Юкрейн Холдінгс» (FFHL Group Ltd). FFHL Group Ltd належать страхова компанія «Універсальна», «АРКС» і «АРКС Лайф». 70% «ХФФ Україна» контролює Fairfax Financial Holdings Limited.</p>
      <related>
        <h4>Також читайте</h4>
        <a href="https://mind.ua/news/20204753-ebrr-stav-vlasnikom-30-ffhl-group-yakij-nalezhit-nizka-ukrayinskih-strahovikiv"/>
        <a href="https://mind.ua/news/20204619-evropa-zbiraetsya-vidmovitisya-vid-usih-gazovih-proektiv-z-2022-roku"/>
        <a href="https://mind.ua/news/20204568-malij-biznes-v-ukrayini-zmozhe-skoristatisya-finpidtrimkoyu-po-programi-ebrr"/>
      </related>
    </article>
  </body>
</html>