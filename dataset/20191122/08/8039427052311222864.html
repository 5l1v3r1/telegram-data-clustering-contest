<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=961614"/>
    <meta property="og:site_name" content="Andhrajyothy"/>
    <meta property="article:published_time" content="2019-11-22T08:00:05+00:00"/>
    <meta property="og:title" content="మారని లంకతీరు"/>
    <meta property="og:description" content="ADVT"/>
  </head>
  <body>
    <article>
      <h1>మారని లంకతీరు</h1>
      <address>
        <time datetime="2019-11-22T08:00:05+00:00">22 Nov 2019, 08:00</time>
      </address>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>చెన్నై:</b> సరిహద్దు ప్రాంతాల్లో చేపల వేట సాగించారని ఆరోపిస్తూ 1000 మందికి పైగా రామేశ్వరం జాలర్లను లంక నావికాదళం తరిమికొట్టిన సంఘటన కలకలం రేపింది. వారం రోజుల్లో రెండోసారిగా ఇటువంటి సంఘటన చోటుచేసుకోవడం రాష్ట్ర జాలర్లను భయాందోళనకు గురిచేసింది. ప్రతి సారి తీరం దాటారని ఆరోపిస్తూ దాడులకు పాల్పడడంతో పాటు, వలలను ధ్వంసం చేసి, పడవలను కూడా స్వాధీనం చేసుకుంటున్నారు. ఏడాదిలో 40 మందికి పైగా రాష్ట్ర జాలర్లను లంక నావికాదళ అధికారులు అరెస్టు చేస్తున్నారు. ఈ నేపథ్యంలో బుధవారం రాత్రి రామేశ్వరం, పాంబన్‌ చుట్టుపక్కల ప్రాంతాలకు చెందిన 1000 మందికి పైగా జాలర్లు 400 ఫైబర్‌ పడవల్లో చేపల వేటకు బయలుదేరారు.</p>
      <p> గురువారం ఉదయం కచ్చాదీవు ప్రాంతంలో చేపలవేట సాగిస్తుండగా ఐదు పడవల్లో వచ్చిన లంక నావికాదళ అధికారులు జాలర్లను చుట్టుముట్టారు. సరిహద్దులు దాటి చేపలవేట సాగిస్తున్నారంటూ జాలర్లపై విరుచుకుపడ్డారు. పడవల్లోని వలలు, పరికరాలను ధ్వంసం చేసి, చేపలను స్వాధీనం చేసుకున్నారు. తిరిగి వెళ్లిపోవాలని హెచ్చరించడంతో ప్రాణాలను చేతిలో పెట్టుకుని ఒడ్డుకు చేరుకున్నారు. గురువారం తీరం చేరుకున్న జాలర్లు మత్స్యశాఖ అధికారులకు ఫిర్యాదు చేశారు. శ్రీలంకలో కొత్త అధ్యక్షుడు పదవి చేపట్టిన అనంతరం రెండు సార్లు జాలర్లపై దాడులు జరగడం తమిళనాడు జాలర్లను ఆవేదనకు గురిచేస్తోంది. కేంద్ర, రాష్ట్ర ప్రభుత్వాలు స్పందించి చర్యలు చేపట్టాలని జాలర్లు కోరుతున్నారు.</p>
    </article>
  </body>
</html>