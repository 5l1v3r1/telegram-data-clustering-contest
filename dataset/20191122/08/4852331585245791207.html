<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webnews.it/2019/11/22/google-stadia-surriscalda-chromecast/"/>
    <meta property="og:site_name" content="Webnews"/>
    <meta property="article:published_time" content="2019-11-22T08:49:00+00:00"/>
    <meta property="og:title" content="Google Stadia surriscalda i Chromecast"/>
    <meta property="og:description" content="Diversi utenti si sono lamentati in rete del surriscaldamento di Chromecast causato da Google Stadia, piattaforma gaming di BigG."/>
  </head>
  <body>
    <article>
      <h1>Google Stadia surriscalda i Chromecast</h1>
      <h2>Diversi utenti si sono lamentati in rete del surriscaldamento di Chromecast causato da Google Stadia, piattaforma gaming di BigG.</h2>
      <address><time datetime="2019-11-22T08:49:00+00:00">22 Nov 2019, 08:49</time> by <a rel="author" href="https://www.webnews.it/author/matteo-tontini/" target="_blank">Matteo Tontini</a></address>
      <p><a href="https://www.webnews.it/speciale/google-stadia/">Google Stadia</a> ha debuttato lo scorso 19 novembre e tutti coloro che hanno acquistato una Founders o una Premiere Edition si sono ritrovati nel pacchetto un <b>Chromecast Ultra</b>, per usufruire del servizio sui propri televisori. Tuttavia, lo streaming della piattaforma sembrerebbe causare problemi.</p>
      <p>Pare infatti che il nuovo sistema di gioco, che sfrutta il cloud computing, vada a <b>surriscaldare eccessivamente</b> il dispositivo che gli permette di essere trasmesso sulla TV. In alcuni casi, quest’ultimo finisce addirittura per spegnersi di colpo. In un post su Reddit, un utente ha dichiarato:</p>
      <blockquote>Stavo giocando a Destiny 2 ed ero nel bel mezzo di una sparatoria quando, all’improvviso, il mio Chromecast è morto e ha perso la connettività alla rete. Sono andato a staccare la spina dalla presa ed era estremamente calda.</blockquote>
      <p>L’utente spiega inoltre che stava giocando da solo 3-4 ore, che non è poco, ma non si tratta neppure di una sessione molto lunga. Sono diversi i giocatori che hanno segnalato problemi simili, con il surriscaldamento di Chromecast Ultra a causa di Google Stadia. Un altro utente ha raccontato: “Il mio si è surriscaldato e spento due volte finora”. Un altro ancora ha invece detto:</p>
      <blockquote>Pensavo che una volta ottenuto il mio bundle avrei potuto smettere di preoccuparmi. E adesso il maledetto Chromecast si sta surriscaldando? Sto installando un dissipatore di calore per Raspberry Pi per andare avanti.</blockquote>
      <p>Non è una novità che il dispositivo di BigG per lo streaming in TV soffra di scarso raffreddamento. Tuttavia, sebbene diventi caldo, la temperatura troppo alta e l’arresto non si erano mai verificati fino a oggi. È possibile leggere tutte le informazioni su Google Stadia nel nostro <a href="https://www.webnews.it/2019/11/19/google-stadia-tutte-le-informazioni/">speciale dedicato</a>.</p>
      <p>Se vuoi aggiornamenti su <i>Google Stadia</i> inserisci la tua email nel box qui sotto:</p>
      <p>Iscriviti <br/>Si<br/>No<br/>Acconsento al trattamento dei dati per attività di marketing.<br/>Si<br/>No<br/>Acconsento al trattamento dei dati ai fini della comunicazione a terzi per loro attività di marketing.</p>
      <p>Compilando il presente form acconsento a ricevere le informazioni relative ai servizi di cui alla presente pagina ai sensi dell'<a href="https://www.webnews.it/privacy-policy">informativa sulla privacy</a>.</p>
      <p>La tua iscrizione è andata a buon fine. Se vuoi ricevere informazioni personalizzate compila anche i seguenti campi opzionali:</p>
      <p>Anno di nascita<br/>Sesso<br/>Provincia<br/>Professione<br/>Titolo di studio<br/>Telefono <br/>Si<br/>No<br/>Acconsento al trattamento dei dati per attività di marketing.<br/>Si<br/>No<br/>Acconsento al trattamento dei dati ai fini della comunicazione a terzi per loro attività di marketing.<br/>Completa</p>
    </article>
  </body>
</html>