<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dorzeczy.pl/kraj/121278/ziemkiewicz-tusk-zawsze-byl-cwaniakiem-ktory-stwarzal-pozory.html"/>
    <meta property="og:site_name" content="Do Rzeczy"/>
    <meta property="article:published_time" content="2019-11-22T08:45:00+00:00"/>
    <meta property="og:title" content="Ziemkiewicz: Tusk zawsze był cwaniakiem, który stwarzał pozory"/>
    <meta property="og:description" content="– Nie wiem, kiedy była ta maska Tuska, że on jest obiektywny. Bardzo fajna jest postawa...nawet nie Tuska, bo to zawsze był cwaniak, który stwarzał pozory na wszystkich kierunkach, ale miał poparcie. Każde zdanko Tuska, nawet zdawkowe, podchwytują jakby to było nie wiadomo co – powiedział w Telewizji Republika publicysta &quot;Do Rzeczy&quot; Rafał Ziemkiewicz."/>
  </head>
  <body>
    <article>
      <h1>Ziemkiewicz: Tusk zawsze był cwaniakiem, który stwarzał pozory</h1>
      <address><time datetime="2019-11-22T08:45:00+00:00">22 Nov 2019, 08:45</time> by <a rel="author">DoRzeczy.pl</a></address>
      <h4>– Nie wiem, kiedy była ta maska Tuska, że on jest obiektywny. Bardzo fajna jest postawa...nawet nie Tuska, bo to zawsze był cwaniak, który stwarzał pozory na wszystkich kierunkach, ale miał poparcie. Każde zdanko Tuska, nawet zdawkowe, podchwytują jakby to było nie wiadomo co – powiedział w Telewizji Republika publicysta "Do Rzeczy" Rafał Ziemkiewicz.</h4>
      <p>– Ludzie mnie znają. Chcę to wykorzystać – stwierdził Donald Tusk w rozmowie z Polsat News. Polityk zapewnił, że będzie chciał się bardziej zaangażować w polskie sprawy. Były premier dodał, że jego działalność "już za 3, 4 lata" może przynieść "bardzo duży pożytek".</p>
      <p>Podczas zjazdu członków Europejskiej Partii Ludowej w Zagrzebiu ustępujący szef Rady Europejskiej został wybrany nowym liderem formacji. Były premier zapewnił, że jeśli chodzi o polskie sprawy, to już od 1 grudnia będzie do dyspozycji w "stuprocentowym wymiarze". – Myślę, że znajdę w każdym mieście w Polsce kilku ludzi, którzy są gotowi poważnie rozmawiać o najważniejszych wyzwaniach, które stoją przed Polską i Europą – powiedział.</p>
      <p>Ziemkiewicz ocenił, że Donald Tusk "to zawsze był cwaniak, który stwarzał pozory na wszystkich kierunkach, ale miał poparcie". – Każde zdanko Tuska, nawet zdawkowe, podchwytują jakby to było nie wiadomo co. On powiedział, że w każdym mieście są ludzie, którzy chcą coś robić, a odebrano to jako chęć stworzenia nowego ruchu politycznego. On może coś robić, jeśli to nie będzie wymagało wysiłku – stwierdził.</p>
      <p>Publicysta "Do Rzeczy" nawiązał też do dyskusji dotyczącej żeńskich końcówek w języku polskim oraz zabiegom lewicy w tym obszarze. – Prawidłową formą odmiany słowa poseł jest poślica, tak jak karzeł i karlica. Słowo idiota ma natomiast określoną formę żeńską od dawna. Jeżeli naprawdę mielibyśmy gwałcić polszczyznę i wymyślać feminatywy, to powinniśmy wymyślać też i maskulatywy. Słowo mężczyzna jest słowem żeńskim, odmienia się, jak żeńskie słowa – tłumaczył.</p>
      <footer>/ Źródło: <a href="https://dorzeczy.pl/">DoRzeczy.pl<br/></a>/ kga</footer>
      <related>
        <h4>Czytaj także</h4>
        <a href="https://www.dorzeczy.pl/kraj/121197/nowy-ruch-polityczny-intrygujace-slowa-tuska.html"/>
        <a href="https://www.dorzeczy.pl/kraj/121150/andrzej-duda-pisze-do-tuska-ostry-komentarz-ziemkiewicza.html"/>
      </related>
    </article>
  </body>
</html>