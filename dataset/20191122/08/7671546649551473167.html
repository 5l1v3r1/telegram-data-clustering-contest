<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnevnik.si/1042914751"/>
    <meta property="og:site_name" content="Dnevnik"/>
    <meta property="article:published_time" content="2019-11-22T08:51:00+00:00"/>
    <meta property="og:title" content="V tovornjaku blizu Londona odkrili deset domnevnih migrantov"/>
    <meta property="og:description" content="Britanska policija je v četrtek zvečer v tovornjaku blizu Londona odkrila deset domnevnih migrantov. Enega med njimi so zaradi zdravstvenih težav prepeljali v bližnjo bolnišnico. Voznika so prijeli, preiskava pa še poteka, je po poročanju nemške tiskovne agencije dpa povedala tiskovna predstavnica policije v Essexu."/>
  </head>
  <body>
    <article>
      <h1>V tovornjaku blizu Londona odkrili deset domnevnih migrantov</h1>
      <address><time datetime="2019-11-22T08:51:00+00:00">22 Nov 2019, 08:51</time> by <a rel="author">STA</a></address>
      <p>
        <b>Britanska policija je v četrtek zvečer v tovornjaku blizu Londona odkrila deset domnevnih migrantov. Enega med njimi so zaradi zdravstvenih težav prepeljali v bližnjo bolnišnico. Voznika so prijeli, preiskava pa še poteka, je po poročanju nemške tiskovne agencije dpa povedala tiskovna predstavnica policije v Essexu.</b>
      </p>
      <p>V tovornjaku blizu Londona odkrili deset domnevnih migrantov</p>
      <p>Dublin, 22. novembra - Britanska policija je v četrtek zvečer v tovornjaku blizu Londona odkrila deset domnevnih migrantov. Enega med njimi so zaradi zdravstvenih težav prepeljali v bližnjo bolnišnico. Voznika so prijeli, preiskava pa še poteka, je po poročanju nemške tiskovne agencije dpa povedala tiskovna predstavnica policije v Essexu.</p>
      <p>Policijo so o migrantih, skritih v prikolici tovornjaka, obvestile priče.</p>
      <p>Le nekaj ur prej so v zapečateni prikolici tovornjaka na trajektu za Irsko odkrili 16 ljudi. Tovornjak je iz francoskega pristanišča Cherbourg do irskega mesta Rosslare odplul v sredo zvečer, zaposleni pa so migrante odkrili med rutinskim pregledom. Po poročanju irske javne televizije RTE so vsi v skupini moški, najverjetneje Azijci, stari med 20 in 40 let. Pred dnevi naj bi krenili na pot iz Belgije.</p>
      <p>Že v torek so na danski tovorni ladji v zabojniku odkrili 25 migrantov, za katere menijo, da so iz Iraka in Kuvajta. Ladja je bila na poti z Nizozemske v Veliko Britanijo.</p>
      <p>Mednarodno javnost je oktobra letos osupnilo odkritje trupel 39 migrantov iz Vietnama v parkiranem tovornjaku v Essexu.</p>
      <related>
        <h4>Preberite zadnje Älanke</h4>
        <a href="https://www.dnevnik.si/kartica/1042914836"/>
      </related>
    </article>
  </body>
</html>