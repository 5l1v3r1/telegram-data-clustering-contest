<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tg24.sky.it/spettacolo/cinema/2019/11/22/the-bad-seed-film.html"/>
    <meta property="og:site_name" content="Sky TG24"/>
    <meta property="article:published_time" content="2019-11-22T08:24:00+00:00"/>
    <meta property="og:title" content="The Bad Seed, in prima tv assoluta su Premium Cinema"/>
    <meta property="og:description" content="The Bad Seed è un film horror per la televisione del 2018, diretto Rob Lowe, che ne è anche produttore e protagonista, insieme a Mckenna Grace. Arriva in prima tv assoluta su Premium Cinema il 22 novembre alle 21.15."/>
  </head>
  <body>
    <article>
      <h1>The Bad Seed, in prima tv assoluta su Premium Cinema</h1>
      <h2><b>The Bad Seed</b> è un film horror per la televisione del 2018, diretto Rob Lowe, che ne è anche produttore e protagonista, insieme a Mckenna Grace. Arriva in prima tv assoluta <b>su Premium Cinema il 22 novembre alle 21.15</b>.</h2>
      <address>
        <time datetime="2019-11-22T08:24:00+00:00">22 Nov 2019, 08:24</time>
      </address>
      <p>The Bad Seed non è un titolo nuovo, infatti il film di Rob Lowe è un <b>remake</b> di quello omonimo del ’56, diretto da Mervyn LeRoy, che a sua volta si basava sull’opera teatrale del ’54 di Maxwell Anderson, tratta dal romanzo del 1954 di William March.</p>
      <p>La storia, <b>tanto terribile quanto affascinante</b>, è quella di una ragazzina spietata, incapace di provare rimorso, che compie con estrema freddezza una serie di omicidi. Nella versione di Lowe, si declina nella presenza di <b>un padre</b>, David (Rob Lowe), rimasto vedovo che vive una vita di cui ha apparentemente tutto sotto controllo e che viene travolto dai fatti che avvengono a causa del <b>problema della figlia</b> Emma (Mckenna Grace).</p>
      <p>Tutto ha inizio quando una <b>orribile tragedia</b> accade nella scuola della ragazzina, dove un suo compagno è annegato, e il protagonista inizia a nutrire dei dubbi sulla posizione della figlia, dato che la vittima aveva vinto una medaglia che lei tanto bramava.</p>
      <p>Dopo che altre morti si verificano, l’uomo è costretto a guardare in faccia la realtà e ad accettare il fatto di non aver mai conosciuto davvero la figlia, che non è per niente quello che lui credeva che fosse, arrivando a provare <b>qualsiasi cosa</b> pur di salvarla.</p>
    </article>
  </body>
</html>