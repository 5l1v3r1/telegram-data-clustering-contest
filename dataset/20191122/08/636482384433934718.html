<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cancan.ro/nu-este-banc-cati-lei-avea-nicolae-ceausescu-in-cont-la-cec-20097374"/>
    <meta property="og:site_name" content="Cancan.ro"/>
    <meta property="article:published_time" content="2019-11-22T08:20:50+00:00"/>
    <meta property="og:title" content="Nu este banc! Câți lei avea Nicolae Ceaușescu în cont la CEC"/>
    <meta property="og:description" content="Revoluția din decembrie 1989 a însemnat răsturnarea regimului dictatorial al lui Nicolae Ceaușescu. Totuși, deși au trecut foarte mulți ani de când acesta"/>
  </head>
  <body>
    <article>
      <h1>Nu este banc! Câți lei avea Nicolae Ceaușescu în cont la CEC</h1>
      <address><time datetime="2019-11-22T08:20:50+00:00">22 Nov 2019, 08:20</time> by <a rel="author">Cristian Lisandru</a></address>
      <p>
        <b>Revoluția din decembrie 1989 a însemnat răsturnarea regimului dictatorial al lui Nicolae Ceaușescu. Totuși, deși au trecut foarte mulți ani de când acesta și Elena Ceaușescu au fost condamnați la moarte și executați – la Târgoviște -, informațiile despre viața cuplului sunt citite cu aviditate.</b>
      </p>
      <p>Fie că este vorba despre viața sexuală a Ceaușeștilor, despre deciziile controversate pe care le-au luat de-a lungul timpului sau despre planurile pe care le aveau, pe termen lung, în ceea ce privește politica și economia României, subiectul ”Familia Ceaușescu” rămâne în actualitate. După revoluție, au fost demarate cercetări pentru a se descoperi ce avere avea Nicolae Ceaușescu, existând presupunerea că dictatorul pusese ”la secret” sume considerabile.</p>
      <p>A fost efectuată o expertiză contabilă și, firește, nu au lipsit verificările la CEC. În urma acestor verificări, spre surpriza tuturor, s-a aflat că Nicolae și Elena Ceaușescu nu aveau conturi deschise la CEC. În schimb, copiii cuplului aveau – la CEC – economii în valoare de peste un milion de lei. Iar Valentin Ceaușescu a fost singurul care a declarat că are bani depuși în străinătate.</p>
      <p><i><b>„Am un cont de circa 1.000 de lire sterline la o bancă din Londra – „Midland” – şi 1.500 de mărci la „Deutsche Bank”- sucursala din Frankfurt. Nu cunosc numerele conturilor; extrasul de cont privitor la depozitul din RFG poate fi găsit cu ajutorul fostei soţii, Iordana Borilă”</b></i>, a declarat unul dintre copiii dictatorilor, Valentin Ceauşescu, potrivit informațiilor furnizate de <a href="https://www.antena3.ro/actualitate/inedit/a-iesit-la-iveala-cati-bani-aveau-in-conturi-elena-si-nicolae-ceausescu-547076.html">antena3.ro</a>.</p>
      <h3>Bani găsiţi la CEC, în 1989</h3>
      <ul>
        <li><b>Nicu Ceauşescu</b>: 1.223.873 de lei</li>
        <li><b>Valentin Ceauşescu</b>: 1.223.873 de lei</li>
        <li><b>Zoia Ceauşescu</b>: 1.450.020 de lei</li>
      </ul>
      <p>.</p>
    </article>
  </body>
</html>