<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wall-street.ro/articol/Politic/247089/opinie-campania-prezidentiala-reflecta-perfect-candidatii-pentru-cotroceni.html"/>
    <meta property="og:site_name" content="Wall-Street"/>
    <meta property="article:published_time" content="2019-11-22T08:19:09+00:00"/>
    <meta property="og:title" content="[OPINIE] Campania prezidentiala reflecta perfect candidatii pentru Cotroceni"/>
    <meta property="og:description" content="Am asistat, fara doar si poate, la una dintre cele mai anoste campanii prezidentiale din istoria de 30 de ani de capitalism a Romaniei. Cu toate acestea, putem trage cateva concluzii despre cei doi candidati judecand exclusiv actiunile lor si staff-ului aferent. Nu imi este teama sa spun ca cele doua campanii reflecta aproape perfect personalitatile lui Iohannis si lui Dancila, dar si ceea ce va urma cand unul dintre ei va ocupa fotoliul la Cotroceni."/>
  </head>
  <body>
    <article>
      <h1>[OPINIE] Campania prezidentiala reflecta perfect candidatii pentru Cotroceni</h1>
      <address><time datetime="2019-11-22T08:19:09+00:00">22 Nov 2019, 08:19</time> by <a rel="author">Alex Goaga</a></address>
      <p>
        <b>Am asistat, fara doar si poate, la una dintre cele mai anoste campanii prezidentiale din istoria de 30 de ani de capitalism a Romaniei. Cu toate acestea, putem trage cateva concluzii despre cei doi candidati judecand exclusiv actiunile lor si staff-ului aferent. Nu imi este teama sa spun ca cele doua campanii reflecta aproape perfect personalitatile lui Iohannis si lui Dancila, dar si ceea ce va urma cand unul dintre ei va ocupa fotoliul la Cotroceni.</b>
      </p>
      <h3>Klaus Iohannis – campanie clasica, liniara…molcoma si plictisitoare</h3>
      <p>Klaus Iohannis nu s-a remarcat prin ceva anume in aceasta campanie. Flyere impartite de oameni in galben pe strazi, afise lipsite de imaginatie si cateva conferinte de presa numite pompos “dezbateri” de catre staff-ul actualului presedinte.</p>
      <p>E adevarat, Iohannis a incercat sa fie mai uman, mai relaxat si partial i-a reusit. <b>Ba chiar a incercat sa glumeasca de cateva ori. Lait-motivul campaniei a fost “PSD este rau”, “PSD-ul a distrus”, “PSD-ul trebuie oprit, prin vot democratic”, “PSD-ul…..”.</b></p>
      <p>Totodata candidatul s-a pozitionat inca din mandatul anterior ca un om pro vestic, vertical si extrem de corect, interpretand ad-literam litera legii si Constitutia; iesirile publice au fost extrem de rare si a transmis, sec, ingrijorarile sale si indemnuri catre PSD sa nu mai atace justitia si sa urmeze recomandarile partenerilor internationali.</p>
      <p>Campania online a lui Iohannis a fost la fel de liniara si lipsita de spectacol – bannere normale, cateva articole de presa sponsorizate sau declaratii ale membrilor PNL. Pare ca Iohannis este mai puternic promovat de fanii sai, decat de propriul partid. Presedintele pare sigur pe succesul sau.</p>
      <h3>Viorica Dancila – campanie agresiva, murdara, plina de minciuni</h3>
      <p>Campania Vioricai Dancila a fost aproape diametral opusa fata de a actualului presedinte al tarii.</p>
      <p>Aceasta s-a remarcat prin minciuni si dezinformari, in cel mai bun caz jumatati de adevaruri – “am construit scoli si spitale”, “ma ingrijoreaza situatia padurilor”, “voi face un tur al casei mele cu presa“, O sa ma cheme la DNA!”, “Nu eu sunt responsabila de atacul impotriva justitiei, Iohannis este”, “10 august a fost tentativa de lovitura de stat” si asa mai departe.</p>
      <p>Incalcarea legislatiei electorale a fost de asemenea aproape omniprezenta in cazul lui Dancila – de exemplu, precum in poza de mai sus, staff-ul de campanie al ei a optat pentru DOUA afise electorale, desi legislatia spune ca, pe un panou, nu ai voie decat un singur afis. Aceasta este, insa, cea mai mica problema.</p>
      <p>Dancila si PSD au angrenat inclusiv institutii ale statului in campania prezidentiala – fluturasi denigratori la adresa PNL/Iohannis au fost impartiti de agenti postali in anumite regiuni ale tarii. In judetul Olt, cei care primesc ajutoare sociale ar fi fost de asemenea amenintati ca nu le vor mai primi daca voteaza cu Iohannis. Surse ale wall-street.ro spun ca in anumite spitale din tara au fost raspandite zvonuri ca salariile marite in ultimii trei ani vor deveni istorie daca medicii vor alege PNL.</p>
      <p><b>Campania agresiva si mincinoasa a PSD-ului s-a vazut si in online</b> – pagini clonate (inclusiv a Ministrului de Finante, Florin Citu), logo-uri ale USR-PLUS copiate cu mesaje care indeamna la boicot, photoshop-uri in care Iohannis este facut “strain” sau “nazist”. Derapaje au avut inclusiv sefi ai PSD, deseori atacandu-l xenofob pe Iohannis.</p>
      <p>Tot in online, o armata de "postaci" ai PSD-ului s-a axat pe indemnul de a nu vota, intrucat, conform lor, ambii "sunt aceeasi mizerie". Calculele arata ca o prezenta scazuta la vot favorizeaza in mod clar candidatul PSD, intrucat Partidul Social Democrat are un nucleu stabil de 3-4 milioane de alegatori. <b>Pagini afiliate PSD-ului (de obicei dubioase sau direct asociate Rusiei - Sputnik.md, de exemplu) au pornit o intreaga campanie de denigrare a lui Klaus Iohannis, in paralel laudand reusitele extraordinare ale candidatului Dancila.</b></p>
      <p>Dancila a amestecat cu succes in interventiile sale cu presa reusite ale guvernelor anterioare, minciuni, promitand deseori lucruri care nici nu intra in atributiile presedintelui statului. A avut grija ca totul sa fie vina lui Iohannis, singurul ei regret fiind ca nu a reusit sa indeplineasca “decat 80% din programul de guvernare” (o alta minciuna sfruntata, de altfel).</p>
      <p>Ca lucru pozitiv este de remarcat faptul ca Viorica Dancila a reusit sa vorbeasca liber un timp record fara multe greseli gramaticale, semn ca staff-ul sau a instruit-o bine.</p>
      <p>
        <b>CONCLUZII</b>
      </p>
      <p>Daca Klaus Iohannis va iesi presedinte, cel mai probabil vom avea 5 ani previzibili, pro democratie si indreptati catre vest si Uniunea Europeana. Va fi un presedinte retras, ca in primul mandat, lipsit de spectacol, dar, chiar si asa, un pilon de stabilitate intr-o regiune din ce in ce mai fierbinte.</p>
      <p>Opus, daca Dancila va fi declarata castigatoare, trebuie sa ne asteptam la 5 ani tumultuosi, lipsiti de previzibilitate, similar cu ce a facut Dancila ca sefa a Guvernului; cei cinci ani vor fi presarati de minciuni si dezinformari si chiar de slabirea statului de drept – ceva ce a incercat si partial reusit PSD in ultimii trei ani.</p>
      <p>Indemnul nostru – iesiti sa votati duminica. Romania nu isi mai permite luxul absenteismului!</p>
      <p>
        <a href="https://www.wall-street.ro/articol/Politic/247085/video-viorica-dancila-interviu-alaturi-de-sotul-sau-era-fata-de-oras-am-luat-o-cu-caruta-de-la-gara.html">Citeste si:<br/>Dancila, interviu alaturi de sot - "Am luat-o cu caruta de la gara"</a>
      </p>
      <figure>
        <img src="https://img.wall-street.ro/image_thumbs/thumbs/8ac/8ac1e8bb3c378febade4864ae550fa89-400x250-00-65.jpg?v=1574406896"/>
      </figure>
    </article>
  </body>
</html>