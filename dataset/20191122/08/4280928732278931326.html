<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nyteknik.se/energi/ny-tekniks-podcast-det-nya-fossilfria-stalet-6979375"/>
    <meta property="og:site_name" content="Ny Teknik"/>
    <meta property="article:published_time" content="2019-11-22T08:33:00+00:00"/>
    <meta property="og:title" content="Ny Tekniks podcast: Det nya fossilfria stålet"/>
    <meta property="og:description" content="”Vi ligger två tre år före våra konkurrenter” säger SSAB:s vd Martin Lindqvist i Ny Tekniks nya podcast om satsningen på fossilfritt stål."/>
  </head>
  <body>
    <article>
      <h1>Ny Tekniks podcast: Det nya fossilfria stålet</h1>
      <address><time datetime="2019-11-22T08:33:00+00:00">22 Nov 2019, 08:33</time> by <a rel="author">Anna Orring</a></address>
      <slideshow>
        <figure>
          <img src="https://www.nyteknik.se/ponIltIpIv-1574417352/tekniknyheter/uz1m0c-e88acd71-f05c-4fdf-a052-25bb6a2b1e90/binary/original/e88acd71-f05c-4fdf-a052-25bb6a2b1e90"/>
          <figcaption>Martin Lindqvist, vd SSAB. Foto: Anna Orring</figcaption>
        </figure>
        <figure>
          <img src="https://www.nyteknik.se/ponIltIpIv-1574408044/tekniknyheter/gxbxif-03bc1184-f3a5-4141-b393-9cff5b3bda56/binary/original/03bc1184-f3a5-4141-b393-9cff5b3bda56"/>
          <figcaption>Linda Nohrstedt, reporter Ny Teknik. Foto: Anna Orring</figcaption>
        </figure>
      </slideshow>
      <h4>”Vi ligger två tre år före våra konkurrenter” säger SSAB:s vd Martin Lindqvist i Ny Tekniks nya podcast om satsningen på fossilfritt stål.</h4>
      <p>På fredagen släpper Ny Teknik ett nytt avsnitt av <a href="https://www.nyteknik.se/podcast/">podcasten <i>Allt du behöver veta om ny teknik</i></a>. Avsnittet ägnas helt åt stålindustrins omställning, och då särskilt satsningen Hybrit, där SSAB, LKAB och Vattenfall samarbetar.</p>
      <p>Målet är att ta fram en helt ny process för att ersätta masugnen i ståltillverkningen. I stället för kol och koks ska vätgas användas för reduktion av järnmalen. Miljövinsten blir att koldioxidutsläppen från stålindustrin kan minska stort.</p>
      <p>– Vi är Sveriges största utsläppare, och det är vi inte stolta över. Nu tar vi ett stort tekniksprång, säger Martin Lindqvist, vd SSAB i en längre intervju i podden.</p>
      <p>
        <a href="https://www.nyteknik.se/podcast/hajpade-hybrit-klarar-stalindustrin-sin-omstallning-6979385">Hajpade Hybrit – klarar stålindustrin sin omställning?</a>
      </p>
      <p>
        <b>Konkurrenter ute i världen har samma ambition, att hitta nya sätt att framställa stål. Är det viktigt för SSAB att bli först med fossilfritt stål?</b>
      </p>
      <p>– Vi ligger två till tre år före våra konkurrenter. Det är jätteviktigt för oss att vara först. Vi ser det här som en enorm affärsmöjlighet att erbjuda kunderna en fossilfri värdekedja, säger Martin Lindqvist.</p>
      <p>
        <b>Vad kommer att bli svårast att klara av i projektet?</b>
      </p>
      <p>– Det är flera tekniska utmaningar vi står inför. Storskalig vätgaslagring är ingen lätt sak, till exempel. För att vi ska lyckas att hålla tidsplanen är att vi ska få kraftöverföring i tillräcklig kapacitet till Oxelösund, och att vi får miljötillstånd på plats.</p>
      <p>I avsnittet deltar också Ny Tekniks energireporter Linda Nohrstedt, som har följt Hybrit-projektet sedan starten 2016.</p>
      <p>Det här är fjärde avsnittet av Ny Tekniks podcast, som startade tidigare i höstas. De tre första avsnitten handlar om elbilar, om ansiktsigenkänning och om smarta mobiler.</p>
      <related>
        <h4>Relaterade artiklar</h4>
        <a href="https://www.nyteknik.se/premium/sa-lang-ar-vagen-till-fossilfritt-stal-6954537"/>
        <a href="https://www.nyteknik.se/premium/sa-fossilfritt-blir-ssab-s-nya-stal-6976009"/>
        <a href="https://www.nyteknik.se/premium/sa-ska-explosion-undvikas-i-unika-vatgaslagret-6973765"/>
        <a href="https://www.nyteknik.se/premium/frankrike-satsar-pa-annan-vag-till-fossilfritt-stal-6959809"/>
        <a href="https://www.nyteknik.se/premium/professor-stalindustrins-satsning-ar-ineffektiv-6955446"/>
        <a href="https://www.nyteknik.se/premium/ssab-rustar-sig-for-en-fossilfri-framtid-6954550"/>
      </related>
    </article>
  </body>
</html>