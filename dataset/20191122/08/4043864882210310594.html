<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/22/7232702/"/>
    <meta property="og:site_name" content="Українська правда"/>
    <meta property="article:published_time" content="2019-11-22T08:48:58+00:00"/>
    <meta property="og:title" content="У житловому будинку в Києві стався вибух. Поліція перевіряє камери спостереження"/>
    <meta property="og:description" content="На вулиці Гончара у Києві вночі стався вибух у житловому будинку. Ніхто не постраждав. Фото."/>
  </head>
  <body>
    <article>
      <h1>У житловому будинку в Києві стався вибух. Поліція перевіряє камери спостереження</h1>
      <address>
        <time datetime="2019-11-22T08:48:58+00:00">22 Nov 2019, 08:48</time>
      </address>
      <p>На вулиці Гончара у Києві вночі стався вибух у житловому будинку.</p>
      <p>Цю інформацію підтвердили "Українській правді" у пресслужбі столичної поліції.</p>
      <p>Ніхто не постраждав.</p>
      <p>Відкрито кримінальне провадження за фактом хуліганських дій.</p>
      <p>Судячи з фото у ЗМІ, може йтися про будинок на Гончара, 67.</p>
      <p>Згодом столична <a href="https://kyiv.npu.gov.ua/news/novini/pravooxoronczi-vstanovlyuyut-obstavini-vibuxu-na-stolichnij-vuliczi-olesya-gonchara/">поліція</a> оприлюднила подробиці інциденту на своєму сайті.</p>
      <p>Близько 23:00 до поліції Шевченківського району надійшло повідомлення про те, що у під'їзді будинку на вулиці Олеся Гончара пролунав вибух.</p>
      <p>На місці слідчо-оперативна група виявила, що внаслідок інциденту ніхто не постраждав, тільки <b>пошкоджено внутрішнє оздоблення.</b></p>
      <figure>
        <img src="https://img.pravda.com/images/doc/d/e/de58b7b-vybuh-gonchara-original.jpg"/>
        <figcaption>Вибух на Гончара<cite>Поліція Києва</cite></figcaption>
      </figure>
      <p>Слідчі провели огляд місця події та виявили і вилучили звідти <b>деформовані металеві фрагменти</b>, які направили на експертизу. Судячи з фото, йдеться про ліфт.</p>
      <figure>
        <img src="https://img.pravda.com/images/doc/0/7/07b9551-gonchara-vybuh-original.jpg"/>
      </figure>
      <p>Дільничні офіцери поліції провели поквартирний обхід та опитали свідків і мешканців будинку.</p>
      <p>Співробітники карного розшуку вилучають записи з камер відеоспостереження та проводять заходи для встановлення та затримання причетних осіб до даного правопорушення. </p>
      <p>Наразі слідчий відділ Шевченківського райуправління поліції розпочав кримінальне провадження за ч. 4 ст. 296 (хуліганство) Кримінального кодексу України. Санкція – позбавлення волі до 7 років.</p>
      <footer>Олена Рощенко, УП, оновлено від 08:39</footer>
      <related>
        <a href="https://www.pravda.com.ua/news/2019/11/17/7232224/"/>
        <a href="https://www.pravda.com.ua/news/2019/11/17/7232202/"/>
        <a href="https://www.pravda.com.ua/news/2019/11/16/7232189/"/>
      </related>
    </article>
  </body>
</html>