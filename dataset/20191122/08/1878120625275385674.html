<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sabah.com.tr/teknokulis/haberler/2019/11/22/xiaomi-mi-band-3i-tanitildi-xiaomi-mi-band-3inin-fiyati-ve-ozellikleri-nedir"/>
    <meta property="og:site_name" content="SABAH"/>
    <meta property="article:published_time" content="2019-11-22T08:56:07+00:00"/>
    <meta property="og:title" content="Xiaomi Mi Band 3i tanıtıldı! Xiaomi Mi Band 3i'nin fiyatı ve özellikleri nedir?"/>
    <meta property="og:description" content="Xiaomi, Mi Band 3 modelinin daha uygun fiyatlı versiyonu olan akıllı bilekliğini tanıttı. Xiaomi Mi Band 3i özellikleri de bu tanıtım ile birlikte belli oldu. Gerçek zamanlı verileri gösteren bileklikte, ne yazık ki kalp atış sensörü de bulunmuyor. Xiaomi Mi Band 3i özellikleri ile ilgili detaylara tasarım ve ekrandan başlayacak olursak, bilekliğin tasarım açısından Mi Band 4 ve Mi Band 3 modeline benzediğini söyleyebiliriz. Klasik Xiaomi bilekliği tasarımı ile gelen bileklikte 0,78 inçlik OLED bir ekran bulunuyor. 128 x 80 piksel çözünürlüğündeki ekran dokunmatik özelliğe sahip. Xiaomi'nin açıkladığı bilgiye göre, ekran parmak izini de göstermiyor. 50 METREYE KADAR SU GEÇİRMİYOR Ekranın üzerinden hava durumuna, bildirimlere, atılan adıma ve etkinliklere ulaşmak mümkün. Hareketsizlik durumunu ve uyku durumunu izleyen bileklik ayrıca hareketsizlik durumunda kullanıcısını da uyarıyor. 50 metreye kadar su geçirmez olan Mi Band 3i hem Android hem de iOS cihazlarla bağlantı kurabiliyor. Bunu ise Bluetooth 4.2 üzerinden…"/>
  </head>
  <body>
    <article>
      <h1>Xiaomi <a href="https://www.sabah.com.tr/haberleri/mi-band"><u>Mi Band</u></a> 3i tanıtıldı! Xiaomi Mi Band 3i'nin fiyatı ve özellikleri nedir?</h1>
      <h2>Xiaomi, <a href="https://www.sabah.com.tr/haberleri/mi-band"><u>Mi Band</u></a> 3 modelinin daha uygun fiyatlı versiyonu olan akıllı bilekliğini tanıttı. Xiaomi Mi Band 3i özellikleri de bu tanıtım ile birlikte belli oldu. Gerçek zamanlı verileri gösteren bileklikte, ne yazık ki kalp atış sensörü de bulunmuyor.</h2>
      <address>
        <time datetime="2019-11-22T08:56:07+00:00">22 Nov 2019, 08:56</time>
      </address>
      <p>Xiaomi Mi Band 3i özellikleri ile ilgili detaylara tasarım ve ekrandan başlayacak olursak, bilekliğin tasarım açısından Mi Band 4 ve Mi Band 3 modeline benzediğini söyleyebiliriz. Klasik Xiaomi bilekliği tasarımı ile gelen bileklikte 0,78 inçlik OLED bir ekran bulunuyor. 128 x 80 piksel çözünürlüğündeki ekran dokunmatik özelliğe sahip. Xiaomi'nin açıkladığı bilgiye göre, ekran parmak izini de göstermiyor.</p>
      <p>
        <b>50 METREYE KADAR SU GEÇİRMİYOR</b>
      </p>
      <p>Ekranın üzerinden hava durumuna, bildirimlere, atılan adıma ve etkinliklere ulaşmak mümkün.</p>
      <p>Hareketsizlik durumunu ve uyku durumunu izleyen bileklik ayrıca hareketsizlik durumunda kullanıcısını da uyarıyor.</p>
      <p>50 metreye kadar su geçirmez olan Mi Band 3i hem Android hem de iOS cihazlarla bağlantı kurabiliyor. Bunu ise Bluetooth 4.2 üzerinden yapıyor.</p>
      <p>110 mAh'lik batarya ile gelen bileklik açıklanan verilere göre, 20 güne kadar bekleme süresi sunuyor.</p>
      <p>Diğer tüm akıllı bileklikler gibi koşu, bisiklet ve yürüyüş gibi aktivitelerde kişinin takibini yapabilen akıllı bileklik, gerçek zamanlı verileri gösterebiliyor.</p>
      <p>
        <b>FİYATI NEDİR?</b>
      </p>
      <p>Tanıtımın ardından Xiaomi Mi Band 3i fiyatı da belli oldu. Hindistan'da tanıtılan model, 1.299 Hindistan Rupisi fiyat etiketine sahip. Kabaca bir çeviriyle dolar karşılığının yaklaşık 18 dolar olduğunu söyleyebiliriz. (Shiftdelete)</p>
      <related>
        <a href="https://www.sabah.com.tr/galeri/otomobil/tesla-cybertruck-resmen-tanitildi-cybertruckin-ozellikleri-nedir-neler-sunuyor"/>
      </related>
    </article>
  </body>
</html>