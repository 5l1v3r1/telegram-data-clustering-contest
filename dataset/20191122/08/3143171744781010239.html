<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tempostretto.it/news/torrente-bisconte-un-mese-dopo-e-tutto-fermo-prima-la-bonifica.html"/>
    <meta property="og:site_name" content="Tempostretto"/>
    <meta property="article:published_time" content="2019-11-22T08:42:09+00:00"/>
    <meta property="og:title" content="Torrente Bisconte, un mese dopo è tutto fermo. Prima la bonifica"/>
    <meta property="og:description" content="&quot;Si sta procedendo - ha spiegato il rup Mellini - ad un piano di caratterizzazione che dovrà essere approvato secondo l’offerta migliorativa&quot;"/>
  </head>
  <body>
    <article>
      <h1>Torrente Bisconte, un mese dopo è tutto fermo. Prima la bonifica</h1>
      <address><time datetime="2019-11-22T08:42:09+00:00">22 Nov 2019, 08:42</time> by <a rel="author" href="https://www.tempostretto.it/author/marco-ipsale" target="_blank">Marco Ipsale</a></address>
      <p>
        <i>"Si sta procedendo - ha spiegato il rup Mellini - ad un piano di caratterizzazione che dovrà essere approvato secondo l’offerta migliorativa"</i>
      </p>
      <p>MESSINA – Un mese fa la <a href="https://www.tempostretto.it/news/torrente-bisconte-via-ai-lavori-dureranno-un-anno-e-mezzo.html">consegna dei lavori</a>, oggi non c’è ancora traccia di cantiere. I residenti della zona intorno al torrente Bisconte Cataratti hanno rivolto le proprie lamentele al consigliere comunale Libero Gioveni, che ha chiesto lumi al responsabile unico del procedimento, l’ing. Armando Mellini.</p>
      <p>“Si sta procedendo – ha spiegato Mellini – ad un <b>piano di caratterizzazione</b> che dovrà essere approvato secondo l’offerta migliorativa”. La prima operazione, in pratica, è la <b>bonifica ambientale</b>, solo dopo potranno iniziare gli scavi.</p>
      <p>Un’operazione che dovrebbe richiedere poco tempo e non comportare grossi ritardi rispetto ai <b>18 mesi previsti per la fine dei lavori</b>, quindi ad aprile 2021.</p>
      <p>Dopo un’attesa pluridecennale, servirà quindi ancora un po’ di pazienza, a breve il cantiere dovrebbe entrare a regime.</p>
    </article>
  </body>
</html>