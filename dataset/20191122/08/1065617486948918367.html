<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.forzaroma.info/rassegna-stampa/il-tempo/zaniolo-ho-sbagliato-ma-non-sono-cattivo/"/>
    <meta property="og:site_name" content="Forzaroma.info"/>
    <meta property="article:published_time" content="2019-11-22T08:16:58+00:00"/>
    <meta property="og:title" content="Zaniolo: “Ho sbagliato ma non sono cattivo”"/>
    <meta property="og:description" content="L'esterno giallorosso ha aggiunto:"/>
  </head>
  <body>
    <article>
      <h1>Zaniolo: “Ho sbagliato ma non sono cattivo”</h1>
      <h2>L’esterno giallorosso ha aggiunto: “”Sono felicissimo di aver prolungato, la società mi ha dato grandissima fiducia e ora devo dimostrare di meritarla”</h2>
      <address><time datetime="2019-11-22T08:16:58+00:00">22 Nov 2019, 08:16</time> by <a rel="author" href="https://www.forzaroma.info/author/redazioneforzaroma/" target="_blank">Redazione</a></address>
      <p>“<i>Mi piacerebbe vincere l’Europeo dopo aver vinto l’Europa League con la Roma”. </i>Come riportato da<i> Il Tempo, </i>vola alto <b>Nicolò Zaniolo</b>, un giocatore che sta vivendo un momento magico  dopo la doppietta segnata con la maglia della Nazionale.</p>
      <p>Il talento giallorosso ha ben chiari i traguardi da raggiungere al termine della stagione e non ha paura di alzare l’asticella: “<i>L’obiettivo minimo è migliorare giorno dopo giorno. Vogliamo vincere tutte le partite per arrivare ai nostri traguardi. Il traguardo</i> – ha detto il classe 1999 ai microfoni di Sky Sport – <i>penso sia qualificarsi in Champions, migliorare giorno dopo giorno e magari conquistare anche qualche trofeo. <b>La doppietta con l’Italia è un altro sogno che ho realizzato, però di certo non è un punto di arrivo, ma è un punto di partenza</b>, spero di farne tanti altri”</i>.</p>
      <p>Zaniolo, che ha già raggiunto quota sette gol in stagione tra l’Italia e la sua Roma, ha trovato la piena stabilità con il rinnovo di contratto di agosto ed ha voluto allontanare qualsiasi  tipo di voce di mercato:  <b>“</b><i><b>Sono felicissimo di aver prolungato, la società mi ha dato grandissima fiducia e ora devo dimostrare di meritarla</b>. Sono molto felice di stare alla Roma, sono orgoglioso di questi tifosi. Sto benissimo qui”.</i> L’ex interista ha anche un rammarico: “<i>Mi giocherei meglio le mie carte con l’Under 21. <b>Devo far capire alla gente che non sono un ragazzo cattivo, ma sono uno che ha commesso un errore e vuole imparare</b>“</i>.</p>
      <p>Zaniolo nella sfida di domenica contro il Brescia partirà dal primo minuto nel ruolo di esterno d’attacco, probabilmente sempre con Pastore e Kluivert a completare il tridente alle spalle di Dzeko. I dubbi di Fonseca, che ritroverà tra i convocati Pellegrini e Mlkhitaryan, sono legati a Mancini, che potrebbe ritornare accanto a Smalling, e al terzino destro. Spinazzola ha proseguito il lavoro personalizzato e sarà valutato nuovamente in giornata: il portoghese, in caso di forfait, deve scegliere tra Santon e capitan Florenzi.</p>
    </article>
  </body>
</html>