<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cotidianul.ro/ultima-sansa-pentru-tricolori/"/>
    <meta property="og:site_name" content="Cotidianul"/>
    <meta property="article:published_time" content="2019-11-22T08:02:34+00:00"/>
    <meta property="og:title" content="Ultima şansă pentru tricolori"/>
    <meta property="og:description" content="La Nyon, va avea loc, vineri, de la ora 13,00, tragerea la sorţi a play-off-ului Ligii Naţiunilor, care este și ultima şansă a echipei naționale a României să fie prezentă la Campionatul European de anul viitor."/>
  </head>
  <body>
    <article>
      <h1>Ultima şansă pentru tricolori</h1>
      <address><time datetime="2019-11-22T08:02:34+00:00">22 Nov 2019, 08:02</time> by <a rel="author">(R.C.)</a></address>
      <p>La Nyon, va avea loc, vineri, de la ora 13,00, tragerea la sorţi a play-off-ului Ligii Naţiunilor, care ar putea oferi echipei naționale a României posibilitatea să fie prezentă la Campionatul European de anul viitor.</p>
      <p>Pentru EURO 2020 se știu deja cele 20 de echipe calificate în urma campaniei de calificare, acestea sunt: Anglia, Cehia, Ucraina, Portugalia, Germania, Olanda, Elveţia, Danemarca, Croaţia, Ţara Galilor, Polonia, Austria, Spania, Suedia, Franţa, Turcia, Belgia, Rusia, Italia şi Finlanda.</p>
      <p>În urma play-off-ului Ligii Națiunilor, care este programat în perioada 26-31 martie, se vor mai califica alte patru echipe. La baraj, alături de România vor mai participa: Islanda, Bosnia-Herţegovina, Slovacia, Irlanda, Irlanda de Nord, Scoţia, Norvegia, Serbia, Bulgaria, Israel, Ungaria, Georgia, Macedonia de Nord, Kosovo și Belarus.</p>
      <p>Astfel, vineri, România va afla pe cine va întâlni în semifinale și în finală, în cazul în care câștigă primul meci.</p>
      <p>Care sunt variantele României:<br/>Divizia A – acolo unde merge în deplasare în semifinale și o întâlnește pe Islanda și în finală pe una dintre: Bulgaria, Israel și Ungaria, acasă sau în deplasare, în funcţie de tragerea la sorţi</p>
      <p>Divizia C – acolo unde joacă în semifinale împotriva Scoției, în deplasare, iar în finală cu câştigătoarea dintre Norvegia şi Serbia, acasă sau în deplasare, în funcţie de tragerea la sorţi</p>
      <p>Tragerea la sorţi a grupelor turneului final din 2020 se va desfăşura la Bucureşti, pe 30 noiembrie.</p>
      <related>
        <h4>Articole asemănătoare</h4>
        <a href="https://www.cotidianul.ro/nationala-de-fotbal-in-coborare-in-clasamentul-fifa/"/>
        <a href="https://www.cotidianul.ro/s-au-stabilit-meciurile-optimile-cupa-romaniei/"/>
        <a href="https://www.cotidianul.ro/cosmin-contra-a-stabilit-lotul-nationalei/"/>
      </related>
    </article>
  </body>
</html>