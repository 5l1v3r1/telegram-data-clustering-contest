<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unionesarda.it/articolo/spettacoli/2019/11/22/teatro-senza-quartiere-a-is-mirrionis-arriva-la-rivoluzione-7-955519.html"/>
    <meta property="og:site_name" content="L'Unione Sarda.it"/>
    <meta property="article:published_time" content="2019-11-22T08:51:53+00:00"/>
    <meta property="og:title" content="&quot;Teatro senza quartiere&quot;, a Is Mirrionis arriva la &quot;Rivoluzione&quot;"/>
    <meta property="og:description" content="Spettacoli - Approfondisci su L'Unione Sarda.it"/>
  </head>
  <body>
    <article>
      <h6 class="kicker">Cagliari</h6>
      <h1>"Teatro senza quartiere", a Is Mirrionis arriva la "Rivoluzione"</h1>
      <h2>Due appuntamenti al Tse, in bilico tra realtà e finzione</h2>
      <address><time datetime="2019-11-22T08:51:53+00:00">22 Nov 2019, 08:51</time> by <a rel="author" href="https://www.unionesarda.it/autore/massimiliano_rais/10529" target="_blank">Massimiliano Rais</a></address>
      <p>"Revolution" al TsE di Is Mirrionis a Cagliari per "Teatro Senza Quartiere" 2019-2020: due appuntamenti sono in programma sabato 23 novembre alle 21 e domenica 24 novembre alle 19 con la pièce scritta "a quattro mani" da Rolando Macrini e Manuele Morgese, anche protagonista sulla scena per "un corto circuito storico, irriverente, sarcastico, sprezzante e esplosivo" tra la rivolta di Masaniello nella Napoli del 1647 e la rivoluzione russa del 1917.</p>
      <p>Un testo originale che rappresenta anche una "presa di posizione sul mondo" in bilico tra realtà e finzione con la regia di Rolando Macrini, che ha scritto anche le musiche originali insieme con Rasmus Zschoch.</p>
      <p>"Teatro Senza Quartiere" 2019-2020 proseguirà, sabato 30 novembre alle 21 sempre al TsE, con "Jeff. Il gioco delle ossa" di AbacoTeatro, liberamente ispirato alla storia di Jeffrey Dahmer, il famigerato "mostro di Milwaukee", con drammaturgia e regia di Dafne Turillazzi e Antonello Verachi.</p>
    </article>
  </body>
</html>