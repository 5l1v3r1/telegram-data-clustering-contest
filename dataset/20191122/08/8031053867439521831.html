<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%ce%b4%ce%b5%ce%bd-%ce%ba%ce%bf%ce%b9%ce%bc%ce%ac%cf%83%ce%b1%ce%b9-%ce%ba%ce%b1%ce%bb%ce%ac-%ce%b1%cf%85%cf%84%ce%ac-%ce%b5%ce%af%ce%bd%ce%b1%ce%b9-%cf%84%ce%b1-%ce%b4%ce%ad%ce%ba%ce%b1-%cf%80.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-22T08:04:19+00:00"/>
    <meta property="og:title" content="Δεν κοιμάσαι καλά; – Αυτά είναι τα δέκα πράγματα που πρέπει να απομακρύνεις από το δωμάτιό σου"/>
    <meta property="og:description" content="Πρόκειται για συχνό και βασανιστικό πρόβλημα. Υπολογίζεται ότι το 30% του γενικού πληθυσμού έχει αϋπνία και το 10% έχει συμπτώματα στην διάρκεια της ημέρας. Οι άνθρωποι που έχουν αϋπνία δεν είναι ευχαριστημένοι με τον ύπνο τους, δεν τους αναζωογονεί και την ημέρα παρουσιάζουν κόπωση, ατονία, υπνηλία, δυσχέρεια συγκεντρώσεως, εκνευρισμό, θλίψη, μειωμένη λειτουργικότητα."/>
  </head>
  <body>
    <article>
      <h1>Δεν κοιμάσαι καλά; – Αυτά είναι τα δέκα πράγματα που πρέπει να απομακρύνεις από το δωμάτιό σου</h1>
      <address>
        <time datetime="2019-11-22T08:04:19+00:00">22 Nov 2019, 08:04</time>
      </address>
      <p>
        <b>Πρόκειται για συχνό και βασανιστικό πρόβλημα. Υπολογίζεται ότι το 30% του γενικού πληθυσμού έχει αϋπνία και το 10% έχει συμπτώματα στην διάρκεια της ημέρας. Οι άνθρωποι που έχουν αϋπνία δεν είναι ευχαριστημένοι με τον ύπνο τους, δεν τους αναζωογονεί και την ημέρα παρουσιάζουν κόπωση, ατονία, υπνηλία, δυσχέρεια συγκεντρώσεως, εκνευρισμό, θλίψη, μειωμένη λειτουργικότητα.</b>
      </p>
      <p>Οι μελέτες έχουν δείξει ότι, ακόμη και για τους υπερήλικες, επαρκής ύπνος είναι αυτός που διαρκεί 7 έως 9 ώρες.</p>
      <p>Η απαιτητική μας καθημερινότητα επιτάσσει ξεκούραστο ύπνο για μια υγιή ζωή και ένα ξεκάθαρο μυαλό. Η αϋπνία έχει σημαντικό αντίκτυπο στη διάθεσή, την υγεία, τα επίπεδα ενέργειάς μας, την ποιότητα ζωής μας. Το καθημερινό άγχος είναι συχνή και σημαντική αιτία αϋπνίας, η οποία και αυτή με την σειρά της επιτείνει το άγχος.</p>
      <p>Το είδος της εργασίας και το ωράριο, ο ύπνος το μεσημέρι που υπερβαίνει το μισάωρο, οι ακατάστατες ώρες του ύπνου, η ενασχόληση με άλλα θέματα στο κρεβάτι (κινητό τηλέφωνο, λαπτοπ), οι συνθήκες του περιβάλλοντος, φωτισμός, θόρυβος, θερμοκρασία, ενοχλήσεις, η σωματική κόπωση πριν ξαπλώσετε, το είδος και η ποσότητα της τροφής το βράδυ, το αλκοόλ, η καφεΐνη, το κάπνισμα επηρεάζουν τον ύπνο.</p>
      <p>
        <b>Ας δούμε τα αντικείμενα που πρέπει να απομακρύνεις από το δωμάτιό σου για να κοιμάσαι καλύτερα:</b>
      </p>
      <p>1. Βγάλε από το υπνοδωμάτιο την τηλεόραση</p>
      <p>2. Μην έχεις φώτα νυχτός</p>
      <p>3. Μην κοιμάσαι με το παιδί σου στο κρεβάτι</p>
      <p>4. Φρόντισε να μην κάνει πολύ ζέστη στο δωμάτιο</p>
      <p>5. Απομάκρυνε το κατοικίδιό σου</p>
      <p>6. Μην έχεις το κινητό ή το ξυπνητήρι ακριβώς δίπλα σου</p>
      <p>7. Μην έχεις παπούτσια στο δωμάτιό σου</p>
      <p>8. Περιόρισε, ιδίως το βράδυ, τα αλκοολούχα και καφεϊνούχα ποτά (καφές, τσάι, cola, μαύρη σοκολάτα). Μην έχεις σοκολάτες και φαγητό στο κομοδίνο</p>
      <p>9. Όταν πηγαίνεις για ύπνο άφησε πίσω σου τις έγνοιες σου</p>
      <p>10. Ο,τι δεν σου προκαλεί ηρεμία και γαλήνη στο δωμάτιο, απομάκρυνέ το</p>
    </article>
  </body>
</html>