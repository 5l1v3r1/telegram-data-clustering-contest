<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazzetta.gr/basketball/nba/article/1417323/sakil-onil-o-giannis-antetokoynmpo-kai-pali-gia-mvp-vid"/>
    <meta property="og:site_name" content="gazzetta.gr"/>
    <meta property="article:published_time" content="2019-11-22T08:27:59+00:00"/>
    <meta property="og:title" content="Σακίλ Ο'Νιλ: «Ο Γιάννης Αντετοκούνμπο και πάλι για MVP» (vid)"/>
    <meta property="og:description" content="Η συζήτηση για τον MVP έχει αρχίσει για ακόμα μια σεζόν και... ανοίγει και ο Γιάννης Αντετοκούνμπο συνεχίζει να απολαμβάνει την καθολική στήριξη του Σακίλ Ο' Νιλ.  "/>
  </head>
  <body>
    <article>
      <h1>Σακίλ Ο'Νιλ: «Ο Γιάννης Αντετοκούνμπο και πάλι για MVP» (vid)</h1>
      <h2>Η συζήτηση για τον MVP έχει αρχίσει για ακόμα μια σεζόν και... ανοίγει και ο Γιάννης Αντετοκούνμπο συνεχίζει να απολαμβάνει την καθολική στήριξη του Σακίλ Ο' Νιλ.  </h2>
      <address><time datetime="2019-11-22T08:27:59+00:00">22 Nov 2019, 08:27</time> by <a rel="author" href="http://www.gazzetta.gr/dimosiografos/antonia-spanou" target="_blank">Αντωνία Σπανού</a></address>
      <p>Μπορεί να μην έχει ξεκινήσει πολύ καιρό το <b>ΝΒΑ</b>, αλλά στην απέναντι πλευρά του Ατλαντικού η συζήτηση για τον <b>MVP </b>ποτέ δεν είναι νωρίς να γίνει. Στην εκπομπή του «<b>TNT» </b>για ακόμα μια φορά οι <b>Σακίλ Ο' Νιλ, Μπάρκλεϊ, Τζόνσον Τζ. </b>και <b>Κένι Σμιθ</b> κάθισαν στο τραπέζι και άνοιξαν την κουβέντα για την οποία δεν είναι ποτέ πολύ νωρίς.</p>
      <p>Για τον τίτλο του <b>MVP </b>αυτή την στιγμή τέσσερα ονόματα έπεσαν στο τραπέζι και αυτά είναι του <b>Γιάννη Αντετοκούνμπο, ΛεΜπρον Τζέιμς, Λούκα Ντόντσιτς </b>και <b>Τζέιμς Χάρντεν</b>, με τον <b>Σακίλ </b>για ακόμα μια φορά να είναι ξεκάθαρος για τον ποιο προτιμάει. Αυτός είναι ο <b>«Greek Freak».</b></p>
      <p><i>«O Ντόντσιτς αυτές τις πρώτες εβδομάδες είναι εντυπωσιακός, αλλά μου αρέσει ο Γιάννης. Μου αρέσει ο Γιάννης»</i>, ενώ μαζί του συμφώνησε και ο Τζόνσον.</p>
      <p><i>«Ο Τζέιμς Χάρντεν κάνει και πάλι το ίδιο πράγμα»</i>, συνέχισε την άποψη του ο <b>Σακίλ</b>, με τον <b>Μπάρκλεϊ </b>να υπερθεματίζει,<i> «είναι ίσως ο καλύτερος επιθετικά παίκτης της λίγκας, δεν είναι τόσο καλός όσο ο Τζόρνταν και ο Κόμπι αλλά ο τρόπος που μπορεί να σουτάρει και σωματοδομή του... παίζει κάθε βράδυ, δεν ξεκουράζεται. Είναι εντυπωσιακός».</i></p>
      <p>Όλοι πάντως συμφώνησαν ότι ο <b>Λούκα Ντόντσιτς </b>είναι εντυπωσιακός, με τον πρώην σταρ των Λέικερς να τονίζει ότι ίσως είναι εντυπωσιακός γιατί είναι νέος στην λίγκα...</p>
      <p>
        <i>Δείτε την συζήτηση για τον MVP στο 7ο λεπτό του βίντεο...</i>
      </p>
      <p>Φωτογραφίες: Getty Images / Ideal Image.</p>
      <figure>
        <iframe src="https://www.youtube.com/embed/a5_I7s_djQY" width="640" height="360" data-service="Youtube" scrolling="no"/>
      </figure>
    </article>
  </body>
</html>