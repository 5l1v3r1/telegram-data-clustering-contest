<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/eu/2019/11/22/79-migranti-sred-koito-i-deca-spaseni-v-ispaniia.430439"/>
    <meta property="og:site_name" content="Dnes.bg"/>
    <meta property="article:published_time" content="2019-11-22T08:39:00+00:00"/>
    <meta property="og:title" content="79 мигранти, сред които и деца - спасени в Испания"/>
    <meta property="og:description" content="Хората са прекарали шест дни във водата | Dnes.bg"/>
  </head>
  <body>
    <article>
      <h1>79 мигранти, сред които и деца - спасени в Испания</h1>
      <h2>Хората са прекарали шест дни във водата</h2>
      <address><time datetime="2019-11-22T08:39:00+00:00">22 Nov 2019, 08:39</time> by <a rel="author" href="https://www.dnes.bg/author/72" target="_blank">Петя Славова</a></address>
      <p>Крайбрежната охрана на Испания спаси 79 мигранти, включително 9 деца и 3 жени, в морето край бреговете на Канарските острови. Мигрантите са прекарали шест дни във водата преди да бъдат намерени на 60 мили от остров Гран Канария, предаде <a href="https://www.bgonair.bg/"><b>Bulgaria ON AIR</b></a>. <br/><br/>Те получиха медицинска помощ от "Червения кръст". Канарските острови са една от основните европейски дестинации за мигранти, които се опитват да направят опасното пътуване от Северна Африка. <br/><br/>Преди две седмици 9 мигранти загинаха, след като лодката им се обърна близо до брега на Лансароте. Броят на хората, влизащи незаконно в Испания, обаче е намалял в сравнение с миналата година. <br/><br/>Испанското министерство на вътрешните работи твърди, че 27 208 мигранти са влезли незаконно в страната по море и суша, в сравнение с 53 382 за миналата година, което представлява спад от 49%.</p>
    </article>
  </body>
</html>