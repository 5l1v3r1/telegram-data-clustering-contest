<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nyteknik.se/elbilar/missode-nar-musk-visade-upp-ny-pickup-6979365"/>
    <meta property="og:site_name" content="Ny Teknik"/>
    <meta property="article:published_time" content="2019-11-22T08:10:00+00:00"/>
    <meta property="og:title" content="Missöde när Musk visade upp ny pickup"/>
    <meta property="og:description" content="Tesla har visat upp sin första el-pickup. Men bilens fönster, som ska vara förstärkta och i det närmaste okrossbara, gick sönder och vd Elon Musk fick fortsätta sin presentation vid ett trasigt..."/>
  </head>
  <body>
    <article>
      <h1>Missöde när Musk visade upp ny pickup</h1>
      <address><time datetime="2019-11-22T08:10:00+00:00">22 Nov 2019, 08:10</time> by <a rel="author">TT</a></address>
      <slideshow>
        <figure>
          <img src="https://medier.talentum.com/ponIltIpIv-1574417470/media/Nyteknik/l5bhzk-musk-cybertruck.jpg/binary/original/musk-cybertruck.jpg"/>
          <figcaption>Foto: Ringo H.W. Chiu</figcaption>
        </figure>
        <figure>
          <img src="https://medier.talentum.com/ponIltIpIv-1574406638/media/Nyteknik/x6ghpl-191122-tesla-1110751-a001nl.jpg/binary/original/191122-tesla-1110751-a001nl.jpg"/>
          <figcaption>Vd Elon Musk framför Teslas under presentationen av den nya pickupen, efter missödet där rutor krossades. Foto: Ringo H.W. Chiu/AP/TT</figcaption>
        </figure>
      </slideshow>
      <h4>Tesla har visat upp sin första el-pickup. Men bilens fönster, som ska vara förstärkta och i det närmaste okrossbara, gick sönder och vd Elon Musk fick fortsätta sin presentation vid ett trasigt fordon.</h4>
      <p>Teslaanställda uppmanades under evenemanget i Los Angeles att slå på pickupen med släggor och en film visade att fordonet skulle kunna stå emot pistolkulor. Men när en assistent kastade ett kullager mot bilen gick glaset sönder.</p>
      <p>– Det kanske var lite för hårt, sade Musk medan assistenten skrattade nervöst.</p>
      <p>Även ett annat fönster skadades.</p>
      <p>– Det gick inte igenom, sade vd:n innan han fortsatte sin presentation av fordonet som inte skulle kunna få repor eller bucklor.</p>
      <related>
        <a href="https://www.nyteknik.se/fordon/har-ar-allt-vi-vet-om-teslas-nya-pickup-cybertruck-6978816"/>
      </related>
      <p>Elpickupen Tesla Cybertruck har enligt Musk inspirerats av science fiction-genren cyberpunk, bland annat filmen ”Blade runner” från 1982. Det uppmärksammade fordonet ska tillverkas av samma material som Musk planerar att använda för sin rymdfarkost från SpaceX.</p>
      <p>Den billigaste varianten ska i USA landa på 39 900 dollar, motsvarande strax under 400 000 kronor, och den ska kunna accelerera från 0–100 kilometer i timmen på under 6,5 sekunder.</p>
      <p>Pickupen beräknas som tidigast vara helt färdig i slutet av 2021.</p>
      <p>Tesla dominerar den globala elbilsmarknaden och framför allt i USA, där pickuper är särskilt populära.</p>
      <p>
        <i>Rättad: I en tidigare version angavs fel accelerationstid för den billigaste modellen.</i>
      </p>
      <related>
        <h4>Relaterade artiklar</h4>
        <a href="https://www.nyteknik.se/fordon/har-ar-allt-vi-vet-om-teslas-nya-pickup-cybertruck-6978816"/>
        <a href="https://www.nyteknik.se/elbilar/teslas-europafabrik-hamnar-i-tyskland-6978363"/>
        <a href="https://www.nyteknik.se/premium/volta-trucks-svensk-startup-som-ska-bygga-eldriven-lastbil-6979215"/>
        <a href="https://www.nyteknik.se/elbilar/bmw-s-elbil-har-600-km-rackvidd-6979107"/>
        <a href="https://www.nyteknik.se/elbilar/ionity-tar-nya-beslut-om-europeiska-laddnatverket-6979198"/>
        <a href="https://www.nyteknik.se/elbilar/fords-elbil-mustang-mach-e-avslojad-fore-premiaren-6978756"/>
      </related>
    </article>
  </body>
</html>