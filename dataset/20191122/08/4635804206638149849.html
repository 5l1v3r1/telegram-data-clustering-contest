<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.log.com.tr/soylentiler-sonrasi-todd-phillipsin-en-net-joker-2-aciklamasi/"/>
    <meta property="og:site_name" content="LOG"/>
    <meta property="article:published_time" content="2019-11-22T08:30:26+00:00"/>
    <meta property="og:title" content="Söylentiler sonrası Todd Phillips’in en net Joker 2 açıklaması"/>
    <meta property="og:description" content="Joker 2 iddialarının ardından ilk filmin yönetmenliğini üstlenen Todd Phillips şimdiye kadarki en net açıklamasına imza attı ve durumu netleştirdi."/>
  </head>
  <body>
    <article>
      <h1>Söylentiler sonrası Todd Phillips’in en net Joker 2 açıklaması</h1>
      <address><time datetime="2019-11-22T08:30:26+00:00">22 Nov 2019, 08:30</time> by <a rel="author">Billur YASA</a></address>
      <p>Geçtiğimiz günlerde<b> Joker 2</b> filminin yolda olduğu iddia edilmiş hemen ardından bu haber yalanlanmıştı. İlk filmin yönetmenliğini üstlenen <b>Todd Phillips</b> şimdiye kadarki en net açıklamasına imza attı ve durumu netleştirdi.</p>
      <p>Bildiğiniz gibi geçtiğimiz günlerde <b>DC</b> hayranlarını heyecanlandıran bir gelişme yaşandı. Gişede 1 milyar dolardan fazla hasılat elde eden Joker’in devam edeceği iddia edildi. Güvenilir bir kaynak olan <a href="https://www.hollywoodreporter.com/heat-vision/joker-sequel-works-as-todd-phillips-eyes-more-dc-origin-movies-1256255">The Hollywood Reporter</a> tarafından paylaşılan bu haber büyük bir heyecan yarattı. Haberde Joker 2 filminin yönetmen koltuğunda yine Todd Phillips’in oturacağı, başrolde ise<b> Joaquin Phoenix’</b>i göreceğimiz ifade ediliyordu. Hemen ardından Deadline sitesi bu haberlerin gerçeği yansıtmadığına dair farklı bir haber paylaşarak söylentileri yalanladı. Bu durum da hayranların kafasını fazlasıyla karıştırmıştı. Belirsizliğe son veren<b> Todd Phillips</b>‘in <a href="https://www.indiewire.com/2019/11/todd-phillips-disputes-joker-sequel-rumors-no-contract-1202191289/">IndieWire</a>‘a yaptığı açıklama oldu.</p>
      <h3>Joker 2 belirsizliği sürüyor</h3>
      <p>
        <i>“Joker 2’ye dair ihtimalleri Joaquin Phoenix ile konuşmuşluğumuz var. Filmin tanıtım çalışmaları sırasında Warner Bros. stüdyolarıyla birlikte Toronto’ya Venedik’e gittik, dünyayı dolaştık. Elbette oturup akşam yemeği yerken elbette devam filmi konusu açılıyor. Fakat bunu gerçekleştirmemiz şu an mümkün değil çünkü devam filmi için anlaşmamız yok. Joaquin Phoenix ile yeni bir sözleşme yapmak için iletişime geçen de olmadı. İkinci film olacak mı, olmayacak mı, bilmiyoruz. Çıkan haberlerin ise sadece beklenti odaklı olduğunu düşünüyorum.”</i>
      </p>
      <p>Sonuç tahmin ettiğimiz gibi görünüyor. Joker 2 için beklenti büyük ancak ne Warner Bros. stüdyoları cephesinde ne de Todd Phillips ile Joaquin Phoenix cephesinde atılmış somut bir adım yok.</p>
      <related>
        <h4>İLGİNİZİ ÇEKEBİLİR</h4>
        <a href="https://www.log.com.tr/henry-cavillin-durust-justice-league-yorumu/"/>
      </related>
    </article>
  </body>
</html>