<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/22/u-chernivetskij-oblasti-poraneni-troye-kontrabandystiv-yaki-pid-chas-sproby-vtechi-hotily-zbyty-prykordonnykiv-avtomobilem/"/>
    <meta property="og:site_name" content="Рубрика"/>
    <meta property="article:published_time" content="2019-11-22T08:47:59+00:00"/>
    <meta property="og:title" content="У Чернівецькій області поранені троє контрабандистів, які під час спроби втечі хотіли збити прикордонників автомобілем"/>
    <meta property="og:description" content="У четвер близько півночі в Чернівецькій області прикордонний наряд викрив групу осіб, які намагалися перемістити тютюнові вироби через державний кордон із Молдови в Україну, під час спроби затримання троє контрабандистів дістали поранень. “Порушники, помітивши прикордонників і зрозумівши, що їхні наміри викрито, вдалися до втечі на авто. Під час спроби затримання втікачі проігнорували законні вимоги наряду […]"/>
  </head>
  <body>
    <article>
      <h1>У Чернівецькій області поранені троє контрабандистів, які під час спроби втечі хотіли збити прикордонників автомобілем</h1>
      <address><time datetime="2019-11-22T08:47:59+00:00">22 Nov 2019, 08:47</time> by <a rel="author" href="https://rubryka.com/author/daria-trokhimovich/" target="_blank">Daria Trokhimovich</a></address>
      <figure>
        <img src="https://rubryka.com/wp-content/uploads/2018/08/DPSU-860x580-c-1.jpeg"/>
      </figure>
      <p>
        <b>
          <b>У четвер близько півночі в Чернівецькій області прикордонний наряд викрив групу осіб, які намагалися перемістити тютюнові вироби через державний кордон із Молдови в Україну, під час спроби затримання троє контрабандистів дістали поранень.</b>
        </b>
      </p>
      <p>“Порушники, помітивши прикордонників і зрозумівши, що їхні наміри викрито, вдалися до втечі на авто. Під час спроби затримання втікачі проігнорували законні вимоги наряду зупинитися і направили один транспортний засіб на прикордонників, чим створили явну загрозу їхньому життю та здоров’ю. Діючи відповідно до законодавства, прикордонники застосували зброю, адже попереджувальні постріли також не зупинили порушників”, – повідомляє <a href="https://dpsu.gov.ua/ua/news/SHCHob-zupiniti-porushnikiv-yaki-stvorili-zagrozu-zhittyu-skladu-prikordonnogo-naryadu-ohoronci-kordonu-zastosuvali-zbroyu/">прес-служба</a> Державної прикордонної служби України.</p>
      <p>Надалі транспортний засіб проїхав у напрямку населеного пункту Гвіздівці.</p>
      <p>Про цю ситуацію прикордонники поінформували представників правоохоронних органів Чернівецької області та прикордонної поліції Молдови. Крім того, до Національної поліції в Чернівецькій області направлено повідомлення про скоєння кримінального злочину.</p>
      <p>Незабаром від чергового підрозділу поліції було отримано інформацію, що до центральної районної лікарні звернулися три цивільні особи з вогнепальними пораненнями.</p>
    </article>
  </body>
</html>