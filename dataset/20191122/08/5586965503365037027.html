<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gandul.info/stiri/presedintele-cj-ilfov-a-mers-in-control-la-bazele-de-deszapezire-18604420"/>
    <meta property="og:site_name" content="Gândul"/>
    <meta property="article:published_time" content="2019-11-22T08:17:46+00:00"/>
    <meta property="og:title" content="Preşedintele CJ Ilfov a mers în control la bazele de deszăpezire"/>
    <meta property="og:description" content="Mai multe detalii pe gândul.info"/>
  </head>
  <body>
    <article>
      <h1>Preşedintele CJ Ilfov a mers în control la bazele de deszăpezire</h1>
      <h2>Preşedintele Consiliului Judeţean Ilfov, Marian Petrache, a mers în control în bazele de deszăpezire şi a cerut operatorilor să se asigure că au suficient material antiderapant, în judeţ fiind, în total, 69 de utilaje de deszăpezire.</h2>
      <address>
        <time datetime="2019-11-22T08:17:46+00:00">22 Nov 2019, 08:17</time>
      </address>
      <p>Preşedintele Consiliului Judeţean Ilfov, Marian Petrache, a mers în control în bazele de deszăpezire şi le-a cerut operatorilor să suplimenteze cantităţile de sare şi nisip din stoc, pentru a nu rămâne fără material antiderapant la intervenţii, potrivit unui comunicat de presă.</p>
      <p>„ Operatorii din cele şase baze de deszpezire (Saga Infrastructură şi AS Construct) s-au aprovizionat cu sare şi cu nisip şi au pregătit utilajele pentru intervenţii. În cele şase baze din judeţ sunt în total 69 de utilaje: autogradere, vole, încărcătoare frontale, autobasculante cu lamă şi sărăriţă, utilaje multifincţionale Unimog. Acestora li se adaugă şi utilajele Serviciului de Drumuri din subordinea CJ Ilfov: trei Unimog, două autobasculante cu lamă şi sărăriţă şi un încărcător frontal”, mai arată sursa citată.</p>
      <p>Utilajele multifuncţionale şi autobasculantele au fost dotate cu GPS, pentru a putea fi localizate, iar fiecare bază de deszăpezire va avea un echipaj care va asigura non-stop asistenţă tehnică.</p>
      <p>„Operatorii bazelor de deszăpezire estimează că pentru intervenţiile din această iarnă sunt necesare, în total, de 7.000 de tone de sare şi 12.000 de metri cubi de nisip. Pentru situaţii extreme, Consiliul Judeţean Ilfov pune la dispoziţia bazelor de deszăpezire 130 de tone de clorură de calciu, necesară atunci când temperaturile scad mai mult de -7 grade celsius”, mai transmit reprezentanţii CJ Ilfov.</p>
      <p>Ca măsură preventivă, a început montarea a 10 kilometri de parazăpezi, pe drumurile judeţene, în zone cunoscute că favorizează acumularea ninsorii.</p>
    </article>
  </body>
</html>