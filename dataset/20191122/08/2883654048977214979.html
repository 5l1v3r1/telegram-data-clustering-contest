<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ditjesendatjes.nl/zoektocht-naar-beste-reclamemuziek/"/>
    <meta property="og:site_name" content="Ditjes &amp; Datjes"/>
    <meta property="article:published_time" content="2019-11-22T08:02:02+00:00"/>
    <meta property="og:title" content="Zoektocht naar beste reclamemuziek"/>
    <meta property="og:description" content="De Stichting Nederlandse Top 40, Adformatie en Spreekbuis.nl gaan gezamenlijk op zoek naar de beste muziek uit vijftig jaar reclame. Ze introduceren een nieuwe jaarlijkse hitlijst waarin de populairste veertig nummers van het publiek worden verzameld."/>
  </head>
  <body>
    <article>
      <h1>Zoektocht naar beste reclamemuziek</h1>
      <address><time datetime="2019-11-22T08:02:02+00:00">22 Nov 2019, 08:02</time> by <a rel="author" href="https://www.ditjesendatjes.nl/author/ditjesdatjes/" target="_blank">DitjesDatjes</a></address>
      <p>De Stichting Nederlandse Top 40, Adformatie en Spreekbuis.nl gaan gezamenlijk op zoek naar de beste muziek uit vijftig jaar reclame. Ze introduceren een nieuwe jaarlijkse hitlijst waarin de populairste veertig nummers van het publiek worden verzameld.</p>
      <p>“Muziek is emotie en al sinds 1965 vangen we die emoties wekelijks in de Nederlandse Top 40. Verschillende merken hebben kroonjuwelen uit de muziekhistorie opgepakt of ze juist laten maken en daarbij de emotie van dat nummer verbonden aan hun product”, legt Erik de Zwart, voorzitter van Stichting Nederlandse Top 40, uit. “Met de Reclamemuziek Top 40 aller tijden zoeken we naar de nummers waarbij dat het beste is gelukt.”</p>
      <p>In het verleden werden nummers die onder tv-spotjes werden gebruikt soms grote hits, zoals Vijftien miljoen mensen van Fluitsma &amp; Van Tijn en The Road Ahead van City to City.</p>
      <p>De stembussen zijn tot 15 december open. Op 19 december wordt de eerste Reclamemuziek Top 40 bekendgemaakt.</p>
      <p>BuzzE</p>
    </article>
  </body>
</html>