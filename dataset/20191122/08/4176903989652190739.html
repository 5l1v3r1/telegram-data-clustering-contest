<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/vesti/srbija/naslovne-strane-za-petak-22-novembar-2019-godine/"/>
    <meta property="og:site_name" content="Krstarica"/>
    <meta property="article:published_time" content="2019-11-22T08:25:03+00:00"/>
    <meta property="og:title" content="Naslovne strane za petak, 22. novembar 2019. godine"/>
    <meta property="og:description" content="Dnevne novine u izdanjima za 22. novembar pišu na naslovnim stranama o reakcijama na aferu &quot;Ruski špijun&quot;, o poseti predsednika Severne Makedonije Steva"/>
  </head>
  <body>
    <article>
      <h1>Naslovne strane za petak, 22. novembar 2019. godine</h1>
      <address><time datetime="2019-11-22T08:25:03+00:00">22 Nov 2019, 08:25</time> by <a rel="author" href="https://www.krstarica.com/author/beta/" target="_blank">Beta</a></address>
      <figure>
        <img src="https://www.krstarica.com/wp-content/uploads/2019/11/Beta-m74wf0kca6.640x360_rss-8-750x430.jpg"/>
        <figcaption>Foto: Beta</figcaption>
      </figure>
      <p>Dnevne novine u izdanjima za 22. novembar pišu na naslovnim stranama o reakcijama na aferu „Ruski špijun“, o poseti predsednika Severne Makedonije Steva Pendarovskog Srbiji, o odluci Univerziteta u Beogradu da je doktorat ministra finansija Siniše Malog plagijat i o drugim temama.</p>
      <p>ALO  –  „Vučić objavio rat špijunima“, predsednik Srbije Aleksandar Vučić najavio oštre mere nakon obelodanjivanja obaveštajne afere, piše list. „Za prvo dete država daje 300.000 dinara“, o budžetu za 2020. godinu koji predvidja više novca za primenu zakona o finansijskoj pomoći porodicama.</p>
      <p>BLIC  –  „Koje strane službe operišu po Srbiji“, o aferi Ruski špijun i delovanju obaveštajnih službi u Srbiji. „Terzić prepoznao napadače“, o napadu na srpskog fudbalera Aleksu Terzića.</p>
      <p>VEČERNJE NOVOSTI  –  List piše o špijunskoj aferi „Potpukovnik Vojske Srbije na snimku sa agentom GRU“. „Puna sveska podmićenih potresa Bor“, list piše o hapšenjima zbog malverzacija oko novog rudnika.</p>
      <p>DANAS  –  List navodi da su bugarski mediji objavili nove tvrdnje o nelegalnoj trgovini oružjem „Portal Armsvoč: Srbija tajno naoružavala ukrajinsku vojsku“. „Univerzitet: Sinša Mali je plagirao dokotorat“, o odluci Odbora za profesionalu etiku Univerziteta u Beogradu.</p>
      <p>INFORMER  –  „Srbi, mi smo braća“, o reakciji Rusije na špijunsku aferu. „Mafijaška likvidacija u Nišu“, o ubistvu mladića (25) u tom gradu.</p>
      <p>KURIR  –  „Vučić: Pitam naše ruske prijatelje zašto?! Uveren sam da Putin o ovakvim stvarima nije bio obavešten“, list prenosi reči predsednika Srbije Aleksandra Vučića o špijunskoj aferi. „Fudbaler u modricama nakon otmice“, o napadu na fudbalera Aleksu Terzića.</p>
      <p>POLITIKA  –  Intervju sa predsednikom Severne Makedonije Stevom Pendarovskim „Skoplje i Beograd imaju iste ciljeve i brige“. „Neakademsko ponašanje Siniše Malog“, o odluci BU o doktoratu Malog.</p>
      <p>SRPSKI TELEGRAF  –  „Putin istražuje špijunsku aferu u Srbiji“, o reakcijama na snimak na kojem se nalaze ruski obaveštajac i srpski oficir. „Preki sud za Sinišu“, piše list o odluci Odbora za profesionalnu etiku Univerziteta u Beogradu.</p>
      <p>(Beta)</p>
    </article>
  </body>
</html>