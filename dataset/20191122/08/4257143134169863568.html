<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/kultura/2019/11/22/forintban-szazmilliokat-fizettek-egy-marvel-kepregenyert"/>
    <meta property="og:site_name" content="infostart"/>
    <meta property="article:published_time" content="2019-11-22T08:49:00+00:00"/>
    <meta property="og:title" content="Forintban százmilliókat fizettek egy Marvel-képregényért"/>
    <meta property="og:description" content="Persze, nem egy átlagos darabról van szó, hanem a Marvel-képregények 1939-es első számának egy szinte új állapotú, ritka példányáról."/>
  </head>
  <body>
    <article>
      <h1>Forintban százmilliókat fizettek egy Marvel-képregényért</h1>
      <address><time datetime="2019-11-22T08:49:00+00:00">22 Nov 2019, 08:49</time> by <a rel="author">Infostart / MTI</a></address>
      <h3>Persze, nem egy átlagos darabról van szó, hanem a Marvel-képregények 1939-es első számának egy szinte új állapotú, ritka példányáról.</h3>
      <p>1,26 millió dollárért (381 millió forint) kelt el egy dallasi árverésen, ennél többet még sosem adtak Marvel-füzetért. A Heritage aukciósház közleménye szerint a csütörtök esti licitálás nyertese neve elhallgatását kérte.</p>
      <blockquote>"Történelmi képregény történelmi példánya" kelt el</blockquote>
      <p>Ed Jaster igazgatóhelyettes szerint. A Marvel első képregényfüzetében olyan szuperhősök jelentek meg, mint a Fáklya, Ka-Zar, Angyal és Namor, a Torpedó. A mai kasszasiker szuperhősfilmek sztárjai, a Pókember vagy a hihetetlen Hulk csak évtizedekkel később bukkantak fel.</p>
      <p>A példányt a pennsylvaniai Uniontown egy újságosánál vásárolta meg egy helyi postás, aki képregények és magazinok első számát gyűjtötte. Azóta a füzet csak néhány alkalommal cserélt gazdát - írta a Heritage. A Marvel-képregények korábbi aukciós rekordját 1,1 millió dollárral egy 2011-ben eladott példány tartotta, ebben az 1962-es kiadásban jelent meg először a Pókember.</p>
      <p>Nem sok képregényfüzet érte el az egymillió dolláros eladási árat, 2014-ben az eBayen 3,2 millióért talált gazdára a DC Comics egy Superman-füzete.</p>
      <p>
        <i>Nyitókép: MTI/EPA/Nina Prommer</i>
      </p>
      <related>
        <h4>
          <b>Kapcsolódó cikkeink:</b>
        </h4>
        <a href="https://infostart.hu/kultura/2019/11/11/elismeressel-jutalmazta-a-kozonseg-a-marvel-szuperfilmet"/>
        <a href="https://infostart.hu/kultura/2019/07/22/nagy-bejelentesek-igy-folytatodik-a-marvel-univerzum"/>
        <a href="https://infostart.hu/kultura/2019/05/20/vege-a-bosszuallok-uralmanak"/>
        <a href="https://infostart.hu/belfold/2019/03/07/a-heten-erkezik-az-uj-marvel-film-moziajanlo"/>
        <a href="https://infostart.hu/kultura/2018/11/16/meghato-stan-lee-utolso-uzenete"/>
      </related>
    </article>
  </body>
</html>