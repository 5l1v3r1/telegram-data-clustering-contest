<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denizlihaber.com/politika/chp/chp-genel-baskan-yardimcisi-gulizar-bicer-karacanin-verdigi-teklif-komusyondan-gecti-depremzedeler-icin-zorunlu-deprem-sigortasi-kaldiriliyor/"/>
    <meta property="og:site_name" content="Denizli Haber"/>
    <meta property="article:published_time" content="2019-11-22T08:03:00+00:00"/>
    <meta property="og:title" content="Depremzedeler için zorunlu deprem sigortası kaldırılıyor"/>
    <meta property="og:description" content="CHP Genel Başkan Yardımcısı Gülizar Biçer Karaca’nın verdiği kanun teklifi komisyondan geçti. Depremzedeler için zorunlu deprem şartı kaldırılıyor."/>
  </head>
  <body>
    <article>
      <h1>Depremzedeler için zorunlu deprem sigortası kaldırılıyor</h1>
      <h2>CHP Genel Başkan Yardımcısı Gülizar Biçer Karaca’nın verdiği kanun teklifi komisyondan geçti. Depremzedeler için zorunlu deprem şartı kaldırılıyor.</h2>
      <address><time datetime="2019-11-22T08:03:00+00:00">22 Nov 2019, 08:03</time> by <a rel="author">Haber Merkezi</a></address>
      <p>CHP Genel Başkan Yardımcısı Denizli Milletvekili Gülizar Biçer Karaca’nın Acıpayam, Bozkurt ve Çardak’taki depremzedelerin konut kredisi gibi yardımlardan faydalanması için zorunlu deprem sigortası şartı aranmaması için verdiği kanun teklifi, TBMM’ye gelen yeni kanun teklifinde yer alıyor.</p>
      <p>CHP Denizli Milletvekili Gülizar Biçer Karaca’nın büyük hasarların yaşandığı Acıpayam ve Bozkurt depremlerinin yarattığı mağduriyetlerinin giderilmesi için gerekli olan Umumi Hayata Müessir Afetler Dolayısıyla Alınacak Tedbirlerle Yapılacak Yardımlara Dair Kanun’da değişiklik öngören kanun teklifi komisyonda görüşüldü.</p>
      <p>Komisyonda kabul edilen ve önümüzdeki günlerde TBMM Genel Kurulu’nda görüşülecek olan kanun teklifi Acıpayam, Bozkurt ve Çardak ilçelerinde yaşayan depremzedelerin konut kredisi gibi yardımlardan yararlanmasının önündeki Zorunlu Deprem Sigortası engelini kaldırıyor.</p>
      <p><b>“VERDİĞİMİZ MÜCADELEYİ KAZANDIK”</b><br/>CHP Genel Başkan Yardımcısı Gülizar Biçer Karaca ‘Depremzede vatandaşlarımız için verdiğimiz mücadeleyi kazandık. Acıpayam depreminin üzerinden nerdeyse 9 ay geçti. Bu kanun değişikliğinin deprem olduğu ilk anda yapılması gerekirdi. Yine de depremzedelerimizin sorunları çözüleceği için mutluyuz” dedi.</p>
    </article>
  </body>
</html>