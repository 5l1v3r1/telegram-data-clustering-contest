<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://observator.tv/eveniment/sofer-mort-accident-tir-albota-arges-326794.html"/>
    <meta property="og:site_name" content="Observator"/>
    <meta property="article:published_time" content="2019-11-22T08:48:00+00:00"/>
    <meta property="og:title" content="Şofer mort în Albota, după un impact frontal cu un TIR"/>
    <meta property="og:description" content="Un şofer şi-a pierdut viaţa, în această dimineaţă, în urma unui accident produs în Albota, judeţul Argeş, după o depăşire periculoasă."/>
  </head>
  <body>
    <article>
      <h1>Şofer mort în Albota, după un impact frontal cu un TIR</h1>
      <address><time datetime="2019-11-22T08:48:00+00:00">22 Nov 2019, 08:48</time> by <a rel="author">Alin Tarnovschi</a></address>
      <p>
        <b>
          <b>Un şofer şi-a pierdut viaţa, în această dimineaţă, în urma unui accident produs în Albota, judeţul Argeş, după o depăşire periculoasă.</b>
        </b>
      </p>
      <p>Accidentul s-a produs pe DN 65 Piteşti - Craiova, în zona localităţii Albota.</p>
      <p>Şoferul unui autoturism marca Opel a intrat într-o depăşire periculoasă şi a intrat frontal într-un TIR care venea din sens opus.</p>
      <p>În urma impactului violent, şoferul autoturismului a rămas încarcerat, iar medicii nu au mai putut face nimic pentru a-i salva viaţa.</p>
      <p>"Inspectoratul General al Poliţiei Române informează că circulația rutieră se desfășoară îngreunat pe DN 65 Pitești - Craiova, la kilometrul 4, în zona localității Albota, județul Argeș, după ce conducătorul unui autoturism nu s-a asigurat corespunzător la efectuarea manevrei de depășire și a intrat în coliziune cu un autotren.</p>
      <p>În urma impactului, șoferul autoturismului a decedat. Sensul de deplasare dinspre Pitești către Slatina este oprit, traficul rutier se desfășoară dirijat, pe celălalt sens", se arată într-un comunicat al Centrului Infotrafic.</p>
    </article>
  </body>
</html>