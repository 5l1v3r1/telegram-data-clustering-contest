<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/426319/shmera-tha-fygoyn-oi-prosfyges-apo-to-limenarxeio-ths-rodoy"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-22T08:30:01+00:00"/>
    <meta property="og:title" content="Σήμερα θα φύγουν οι πρόσφυγες από το Λιμεναρχείο της Ρόδου"/>
    <meta property="og:description" content="Σήμερα εκτός απροόπτου αναμένεται να μεταφερθούν από το νησί μας, οι 55 αλλοδαποί που φιλοξενούνται από την 1η Νοεμβρίου στο Κεντρικό Λιμεναρχείο Ρόδου."/>
  </head>
  <body>
    <article>
      <h1>Σήμερα θα φύγουν οι πρόσφυγες από το Λιμεναρχείο της Ρόδου</h1>
      <address>
        <time datetime="2019-11-22T08:30:01+00:00">22 Nov 2019, 08:30</time>
      </address>
      <p>
        <b>Σήμερα εκτός απροόπτου αναμένεται να μεταφερθούν από το νησί μας, οι 55 αλλοδαποί που φιλοξενούνται από την 1η Νοεμβρίου στο Κεντρικό Λιμεναρχείο Ρόδου.</b>
      </p>
      <p>Σύμφωνα με πληροφορίες, ολοκληρώθηκαν οι διαδικασίες και έτσι σήμερα το απόγευμα οι αλλοδαποί θα μεταφερθούν στην ηπειρωτική χώρα.<br/>Σημειώνεται πως το ταξίδι τους είχε ξεκινήσει από τα τουρκικά παράλια, από όπου και επιβιβάστηκαν σε ιστιοφόρο σκάφος. Συνολικά 62 άτομα και δύο Ρώσοι οι οποίοι φέρονται και ως οι διακινητές τους, επέβαιναν στο σκάφος που εντοπίστηκε την 1η Νοεμβρίου 2019 από τους Λιμενικούς, κοντά στο Πρασονήσι. Ειδικότερα, ένας από τους αλλοδαπούς επιβάτες του ιστιοφόρου κάλεσε στον αριθμό 112 (Ευρωπαϊκός αριθμός έκτακτης ανάγκης) και δήλωσε ότι βρίσκονταν σε σκάφος μαζί με άλλους αλλοδαπούς.</p>
      <p>Για την ύπαρξη σε δυσχερή θέση ενός ιστιοφόρου σκάφους στη θαλάσσια περιοχή νοτιοδυτικά της Ρόδου, στο οποίο επέβαινε σημαντικός αριθμός αλλοδαπών επιβαινόντων. ενημερώθηκε το Ενιαίο Κέντρο Συντονισμού Έρευνας και Διάσωσης του Λ.Σ.-ΕΛ.ΑΚΤ<br/>Άμεσα απέπλευσαν προς την εν λόγω θαλάσσια περιοχή δύο περιπολικά σκάφη Λ.Σ.-ΕΛ.ΑΚΤ. καθώς και ένα ναυαγοσωστικό σκάφος Λ.Σ.-ΕΛ.ΑΚΤ., όπου εντοπίστηκε το ιστιοφόρο σκάφος μεσημβρινές ώρες από περιπολικό σκάφος Λ.Σ.-ΕΛ.ΑΚΤ., το οποίο και το συνόδευσε στο λμάνι «Πλημμύρι» της Ρόδου. Με συντονισμένες ενέργειες που έγιναν από τα πλωτά σκάφη του Κεντρικού Λιμεναρχείου Ρόδου, αλλά και αυτό της Καρπάθου καθώς και παραπλεόντων σκαφών, οι 62 αλλοδαποί καθώς και οι δύο Ρώσοι διασώθηκαν και μεταφέρθηκαν με ασφάλεια στη στεριά, ενώ το ιστιοφόρο σκάφος κατασχέθηκε.</p>
      <p>Από τότε έως και σήμερα οι αλλοδαποί (με εξαίρεση επτά γυναικόπαιδα μου μεταφέρθηκαν μερικές ημέρες αργότερα) βρίσκονται στο Κεντρικό Λιμεναρχείο Ρόδου. Στις 19 Νοεμβρίου, ορισμένοι εκ των αλλοδαπών αντέδρασαν και δημιούργησαν μέχρι και επεισόδια στο Λιμεναρχείο, ζητώντας να μεταφερθούν στην ηπειρωτική χώρα.<br/>Έξι άτομα συνελήφθησαν για τα επεισόδια αυτά, τα οποία προχθές δικάστηκαν και καταδικάστηκαν από το Τριμελές Αυτόφωρο Πλημμελειοδικείο Ρόδου.</p>
      <related>
        <h4>Σχετικά Άρθρα</h4>
        <a href="https://www.rodiaki.gr/article/426238/katadikasthkan-exi-prosfyges-gia-ta-epeisodia-sto-limenarxeio"/>
        <a href="https://www.rodiaki.gr/article/426100/xespasan-oi-kratoymenoi-prosfyges-sth-rodo-afhste-mas-twra-na-fygoyme-den-antexoyme-allo"/>
      </related>
    </article>
  </body>
</html>