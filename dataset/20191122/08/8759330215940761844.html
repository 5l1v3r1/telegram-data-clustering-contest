<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904681/kums-erkent-meerdere-in-antwerp-op-dat-vlak-zijn-we-serieus-afgetroefd-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-22T08:45:00+00:00"/>
    <meta property="og:title" content="Kums erkent meerdere in Antwerp: “Op dat vlak zijn we serieus afgetroefd”"/>
    <meta property="og:description" content="KAA Gent vertrok met nul punten uit Antwerp. Het werd 3-2 voor The Great Old en ook middenvelder Sven Kums zag dat Antwerp de betere ploeg was."/>
  </head>
  <body>
    <article>
      <h1>Kums erkent meerdere in Antwerp: “Op dat vlak zijn we serieus afgetroefd”</h1>
      <address>
        <time datetime="2019-11-22T08:45:00+00:00">22 Nov 2019, 08:45</time>
      </address>
      <p>
        <b>KAA Gent vertrok met nul punten uit Antwerp. Het werd 3-2 voor The Great Old en ook middenvelder Sven Kums zag dat Antwerp de betere ploeg was.</b>
      </p>
      <p>“We wisten dat zij veel in duel zouden gaan maar toch waren we er niet klaar voor, want op dat vlak zijn we serieus afgetroefd”, geeft Kums toe op de <a href="https://www.kaagent.be/nl/team/games/jupiler-pro-league-2019-2020/5/r-antwerp-fc/kaa-gent/reacties">clubwebsite</a> van KAA Gent. “Ze stonden quasi overal man op man en we zijn in de eerste helft te veel in hun spel met lange ballen meegegaan. Dat is waar zij op wachten om dan die tweede bal te winnen.”</p>
      <p>“Het is ons spel niet maar tegen zo’n ploegen moet je zien dat je daar iets op vindt en dat is niet gelukt”, gaat Kums verder. “De coach was dan ook boos in de rust. In de tweede helft pakken we dan ook te snel en te makkelijk die derde goal. Daarna we zijn blijven proberen, maar zonder veel succes of grote kansen. Uiteindelijk valt die tweede goal dan wel, maar te laat om een verschil te maken.”</p>
      <p>Zondag wacht een revanche. “Dat is een domper maar zondag kunnen we dit rechtzetten en dat gaan we dan ook proberen. Dat het spijtig is dat we niet dichter bij Brugge kunnen sluipen? Daar denken we niet aan. We kijken niet naar boven of onder. We bekijken match per match en dan is het een teleurstelling om hier te verliezen want we verliezen niet graag.”</p>
      <aside>Lees meer<br/><a href="https://www.voetbalprimeur.be/nieuws/904663/antwerp-gent.html?itm_source=www.voetbalprimeur.be&amp;itm_medium=highlighted-content">Antwerp pakt drie belangrijke punten tegen AA Gent dankzij twee goals Mbokani</a></aside>
    </article>
  </body>
</html>