<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.investireoggi.it/risparmio/msc-crociere-propone-offerte-ad-un-prezzo-speciale-per-natale-2019-e-non-solo/"/>
    <meta property="og:site_name" content="InvestireOggi"/>
    <meta property="article:published_time" content="2019-11-22T08:29:21+00:00"/>
    <meta property="og:title" content="MSC Crociere propone offerte ad un prezzo speciale per Natale 2019 e non solo"/>
    <meta property="og:description" content="Ecco le offerte per Natale 2019 e per l'inverno di MSC Crociere per il Mediterraneo, i Caraibi e gli Emirati."/>
  </head>
  <body>
    <article>
      <h1>MSC Crociere propone offerte ad un prezzo speciale per Natale 2019 e non solo</h1>
      <h2>Ecco le offerte per Natale 2019 e per l'inverno di MSC Crociere per il Mediterraneo, i Caraibi e gli Emirati.</h2>
      <address><time datetime="2019-11-22T08:29:21+00:00">22 Nov 2019, 08:29</time> by <a rel="author" href="https://www.investireoggi.it/risparmio/author/alessandradibartolomeo/" target="_blank">Alessandra Di Bartolomeo</a></address>
      <p><b>MSC Crociere</b> sta proponendo tutta una serie di <b>offerte per l’inverno 2019</b> compreso il<b> Natale</b> nel Mediterraneo, Miami e Caraibi nonché negli Emirati a prezzi davvero stracciati. Ecco le migliori promozioni del momento a partire da 319 euro.</p>
      <h3>Le destinazioni in super offerta di MSC Crociere</h3>
      <p>Le destinazioni in<b> super offerta di MSC Crociere</b>, come comunicato, saranno il Mediterraneo, Miami ed i Caraibi e gli Emirati. Il miglior prezzo per la crociera <b>Caraibi-Antille sarà a partire da 319 euro</b> (cabina interna) con partenza l’<b>8 dicembre</b> e ritorno il <b>19 dicembre</b>. Si partirà da Miami passando per Costa Maya in Messico, Belize City in Belize, isola di Roatan in Honduras, Bahamas e di nuovo Miami. Il prezzo non comprenderà la quota di servizio alberghiero obbligatoria che sarà per gli adulti  di 10 euro per notte, per i bambini 5 euro per notte (non sarà applicata a quelli al di sotto dei 2 anni). Inclusi nel prezzo, poi ci saranno le tasse e i servizi portuali, l’attività di bordo, il club per bambini e ragazzi, il centro fitness, le piscine, gli spettacoli in stile “Broadway” ed il buffet che sarà aperto 20 ore su 24. La miglior tariffa sempre dall’8 dicembre al 19 dicembre di<b> volo più crociera</b> sarà invece a partire da <b>1.349 euro a persona</b>.</p>
      <p>Si dovrà però sempre controllare la disponibilità. Al momento risulta esserci quella da Roma Fiumicino.</p>
      <h3>Offerte MSC Crociere per il Mediterraneo e gli Emirati Natale 2019</h3>
      <p>Per il <b>Mediterraneo</b>, l’offerta migliore per il <b>Natale 2019</b> sarà quella dal <b>21 dicembre al 28 dicembre</b>. Il prezzo sarà a partire da <b>1.199 euro a persona</b> (cabina interna). Si partirà da Genova verso Civitavecchia, Palermo, la Valletta (Malta), Barcellona (Spagna), Marsiglia (Francia) e poi di nuovo Genova. Inclusi nel prezzo ci saranno i servizi su indicati ed anche in questo caso non sarà inclusa la quota alberghiera.</p>
      <p>Infine la crociera per gli<b> Emirati</b> comprensiva di volo partirà dalla cifra di <b>1.039 euro</b> a persona dall’11 dicembre al 22 dicembre 2019. Si partirà da Dubai (Emirati Arabi) verso Abu Dhabi, Sir Bani Yas Is, Khasas (Oman), Muscat (Oman), Bahrain, Doha (Qatar) per poi tornare a Dubai.</p>
      <p>Il tipo di cabina incluso sarà l’interna mentre i trasferimenti ed il volo saranno inclusi nel prezzo così come i medesimi servizi comunicati per la crociera ai Caraibi. Anche in questo caso non sarà inclusa la quota alberghiera.</p>
      <p>Leggete anche: <a href="https://www.investireoggi.it/risparmio/ryanair-ed-easyjet-anticipano-black-friday-e-natale-2019-offerte-vacanze-in-citta-con-il-sole-dinverno/">Ryanair ed Easyjet anticipano Black Friday e Natale 2019: offerte vacanze in città con il sole d’inverno</a></p>
      <p>alessandra.dibartolomeo@investireoggi.it</p>
    </article>
  </body>
</html>