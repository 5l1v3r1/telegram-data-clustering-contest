<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/sports/743017"/>
    <meta property="og:site_name" content="เดลินิวส์"/>
    <meta property="article:published_time" content="2019-11-22T08:13:00+00:00"/>
    <meta property="og:title" content="'บัคส์' เปิดบ้านเชือด 'เทรลเบลเซอร์ส' เฮ 6 นัดติด"/>
    <meta property="og:description" content="จานนิส อันเตโตคูมโป กดทริปเปิ้ลดับเบิ้ลช่วยให้ มิลวอกี บัคส์ เปิดบ้านเชือด ปอร์ตแลนด์ เทรล เบลเซอร์ส 137-129 คะแนน คว้าชัย 6 เกมติด ในศึกยัดห่วง เอ็นบีเอ เช้าวันศุกร์ที่ผ่านมา "/>
  </head>
  <body>
    <article>
      <h1>'บัคส์' เปิดบ้านเชือด 'เทรลเบลเซอร์ส' เฮ 6 นัดติด</h1>
      <address>
        <time datetime="2019-11-22T08:13:00+00:00">22 Nov 2019, 08:13</time>
      </address>
      <p>
        <b>จานนิส อันเตโตคูมโป กดทริปเปิ้ลดับเบิ้ลช่วยให้ มิลวอกี บัคส์ เปิดบ้านเชือด ปอร์ตแลนด์ เทรล เบลเซอร์ส 137-129 คะแนน คว้าชัย 6 เกมติด ในศึกยัดห่วง เอ็นบีเอ เช้าวันศุกร์ที่ผ่านมา </b>
      </p>
      <p>ศึกบาสเกตบอล เอ็นบีเอ ช่วงฤดูกาลปกติ เมื่อวันพฤหัสบดีที่ 21 พ.ย. ที่ผ่านมา หรือตรงกับช่วงเช้าวันศุกร์ ตามเวลาประเทศไทย มิลวอกี บัคส์ ได้ ยานนิส อันเตโตคูมโป ฟอร์เวิร์ดดาวดังประจำทีม โชว์ฟอร์มเป็นพระเอก ทำ 24 แต้ม 19 รีบาวด์ และแอสซิสต์เป็นสถิติสูงสุดในอาชีพของเจ้าตัวถึง 15 ครั้ง เป็นทริปเปิ้ลดับเบิ้ลครั้งที่ 2 ในฤดูกาลนี้ ช่วยให้ทีมเปิดรังไฟเซิร์ฟ ฟอรัม เอาชนะ ปอร์ตแลนด์ เทรล เบลเซอร์ส 137-129 คะแนน คว้าชัยเป็นเกมที่ 6 ติดต่อกัน พร้อมเพิ่มสถิติเป็นชนะ 12 แพ้ 3 นำเป็นจ่าฝูงของกลุ่มเซ็นทรัล ดิวิชั่น และเป็นอันดับ 1 ของสายตะวันออก ส่วน เทรล เบลเซอร์ส ชนะ 5 แพ้ 11 รั้งบ๊วยของกลุ่มนอร์ธเวสต์ ดิวิชั่น ในสายตะวันตก <br/>    <br/>ส่วนอีกคู่ นิวออร์ลีนส์ เพลิแกนส์ ได้ แบรนดอน อิงแกรม ทำ 28 แต้ม และ เจเจ เรดิก บวกอีก 26 คะแนน ช่วยให้ทีมบุกชนะ ฟีนิกซ์ ซันส์ 124-121 คะแนน เพิ่มสถิติเป็นชนะ 6 แพ้ 9 อยู่อันดับ 3 ของกลุ่มเซาธ์เวสต์ ดิวิชั่น ในสายตะวันตก ส่วน ซันส์ ชนะ 7 แพ้ 7 อยู่ที่ 3 ของกลุ่มแปซิฟิก ดิวิชั่น และเป็นอันดับ 8 ของสายตะวันตก<br/><br/>เครดิตภาพ : AP</p>
    </article>
  </body>
</html>