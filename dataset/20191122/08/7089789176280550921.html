<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://internapoli.it/choc-in-chiesa-bambina-muore-schiacciata-dallacquasantiera/"/>
    <meta property="og:site_name" content="InterNapoli.it"/>
    <meta property="article:published_time" content="2019-11-22T08:55:27+00:00"/>
    <meta property="og:title" content="Choc in chiesa, bambina muore schiacciata dall’acquasantiera"/>
    <meta property="og:description" content="Choc in chiesa, bambina muore schiacciata dall'acquasantiera"/>
  </head>
  <body>
    <article>
      <h1>Choc in chiesa, bambina muore schiacciata dall’acquasantiera</h1>
      <address><time datetime="2019-11-22T08:55:27+00:00">22 Nov 2019, 08:55</time> by <a rel="author" href="https://internapoli.it/author/sdidonato/" target="_blank">Saverio Di Donato</a></address>
      <p>Choc a <b>Udine.</b> <b>Una bambina di 7 anni è morta nel pomeriggio</b> dopo essere stata colpita da una acquasantiera che è caduta. Il dramma è avvenuto nella chiesa dell’Educandato Uccellis del capoluogo friulano. Subito soccorsa, la piccola è stata trasportata in ospedale ma è deceduta a causa dei gravi traumi riportati. Sul posto sono intervenuti i Carabinieri del Norm della Compagnia di Udine, del Nucleo investigativo e gli ispettori dell’azienda sanitaria.</p>
      <p>La tragedia è avvenuta tra le 17 e le 18 di questo pomeriggio . L<b>‘Educandato Uccellis</b> è un noto convitto di Udine, dove studiano i ragazzi delle scuole primarie e secondarie di primo e secondo grado. Secondo le prime notizie, la bimba potrebbe essere propria una delle alunne che lì studiano. La piccola è italiana, di Udine.</p>
      <p>Tra le 16.30 e le 18 la piccola, che frequentava la seconda elementare, era nella chiesa insieme con soltanto altri 8 bambini, tutti a recitare preghiere dopo che gli allievi delle altre classi erano andati via. Con loro c’era un catechista e stavano ultimando le attività di dottrina. A un certo punto, non è ancora chiara la ragione, forse per raggiungere l’acqua, la bambina si è aggrappata e l’acquasantiera, antica e molto pesante, le è caduta addosso causandole un violento trauma toracico. Vani purtroppo i soccorsi. La bambina, che ha riportato gravi ferite ed è stata immediatamente trasferita all’ospedale di Udine, è deceduta. Sul posto, oltre al personale sanitario, sono intervenuti i carabinieri del comando provinciale di Udine Norm coadiuvati dal nucleo investigativo, che hanno provveduto a porre sotto sequestro l’area.</p>
      <related>
        <h4>ARTICOLI CORRELATI</h4>
        <a href="https://internapoli.it/marano-prostituta-rapina/"/>
        <a href="https://internapoli.it/incidente-mortale-castions/"/>
        <a href="https://internapoli.it/militare-ferito-udine/"/>
        <a href="https://internapoli.it/colpita-da-un-malore-fulminante-mentre-e-a-letto-alessandra-muore-a-soli-24-anni/"/>
        <a href="https://internapoli.it/vergognosa-scritta-apparsa-in-un-ospedale-di-udine-odio-napoli-colerosi/"/>
        <a href="https://internapoli.it/mia-mamma-non-risponde-entra-in-casa-e-la-trova-morta-donna-intossicata-dalle-esalazioni-del-gas/"/>
        <a href="https://internapoli.it/molestie-telefono-udine/"/>
        <a href="https://internapoli.it/parroco-scomunica-le-minigonnenon-siamo-dalle-prostitute/"/>
        <a href="https://internapoli.it/udine-molestie-prof/"/>
        <a href="https://internapoli.it/armi-allestero-per-un-debito-medico-arrestato-napoletano-e-la-moglie/"/>
        <a href="https://internapoli.it/udine-omicidio-nadia-orlando/"/>
        <a href="https://internapoli.it/direttore-di-banca-gilberto-baschiera/"/>
      </related>
    </article>
  </body>
</html>