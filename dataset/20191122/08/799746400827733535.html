<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurointegration.com.ua/news/2019/11/22/7103357/"/>
    <meta property="og:site_name" content="Європейська правда"/>
    <meta property="article:published_time" content="2019-11-22T08:17:18+00:00"/>
    <meta property="og:title" content="Зеленський з президенткою Естонії візьмуть участь у роботі Цифрового форуму"/>
    <meta property="og:description" content="26 листопада президент України Володимир Зеленський відвідає з офіційним візитом Естонську Республіку. "/>
  </head>
  <body>
    <article>
      <h1>Зеленський з президенткою Естонії візьмуть участь у роботі Цифрового форуму</h1>
      <address>
        <time datetime="2019-11-22T08:17:18+00:00">22 Nov 2019, 08:17</time>
      </address>
      <p>26 листопада президент України Володимир Зеленський відвідає з офіційним візитом Естонську Республіку. </p>
      <p>Про це повідомила пресслужба Офісу президента України, пише "Європейська правда".</p>
      <p>У рамках візиту заплановані переговори Зеленського з президентом Естонії Керсті Кальюлайд, а також зустрічі зі спікером Рійгікогу (парламенту) Естонії Хенном Пиллуаасом та прем’єр-міністром Естонії Юрі Ратасом.</p>
      <p>У Таллінні президенти України та Естонії візьмуть участь у роботі Цифрового форуму.</p>
      <p>За <b><a href="https://www.eurointegration.com.ua/news/2019/11/21/7103315/">даними </a></b>ЗМІ, також заплановано покладання вінків до Монумента свободи і нетривале спілкування з представниками української громади, та в той же день, 26 листопада, Зеленський покине Естонію.</p>
      <p>Зазначимо, що раніше Зеленський<b><a href="https://www.eurointegration.com.ua/news/2019/09/13/7100726/"> анонсував</a></b>, що планує відвідати Естонію з офіційним візитом у жовтні, але візит перенесли. Президент висловлював сподівання, що візит допоможе Україні перейняти "дуже важливий досвід Естонії - йдеться про модернізацію урядування, діджиталізацію та кіберзахист".</p>
      <p>Кальюлайд відвідувала Україну у вересні і брала участь у форумі Yalta European Strategy.</p>
      <p>
        <b>Читайте її інтерв’ю: <a href="https://www.eurointegration.com.ua/interview/2019/09/18/7100898/">"Президент Естонії: Зеленський обрав швидкі реформи? Тоді ваша влада точно робитиме помилки".</a></b>
      </p>
    </article>
  </body>
</html>