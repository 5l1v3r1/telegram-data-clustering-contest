<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurointegration.com.ua/news/2019/11/22/7103356/"/>
    <meta property="og:site_name" content="Європейська правда"/>
    <meta property="article:published_time" content="2019-11-22T08:05:48+00:00"/>
    <meta property="og:title" content="Орбан прокоментував питання роботи нового угорського єврокомісара з Україною"/>
    <meta property="og:description" content="Найбільший дипломатичний успіх Угорщини за останні 10 років полягає в тому, що єврокомісар від Угорщини буде відповідальним за політику сусідства та розширення."/>
  </head>
  <body>
    <article>
      <h1>Орбан прокоментував питання роботи нового угорського єврокомісара з Україною</h1>
      <address>
        <time datetime="2019-11-22T08:05:48+00:00">22 Nov 2019, 08:05</time>
      </address>
      <p>Найбільший дипломатичний успіх Угорщини за останні 10 років полягає в тому, що єврокомісар від Угорщини Олівер Варгеї буде відповідальним за політику сусідства та розширення.</p>
      <p>Про це заявив прем'єр Угорщини Віктор Орбан, повідомляє "Європейська правда" із посиланням на <a href="https://hirado.hu/">Hirado</a>.</p>
      <p>"Таємниче слово - політика сусідства та політика розширення, але воно також впливає на міграцію, оскільки мігранти приїжджають з півдня, з Балкан, і це країни-кандидати, тому комісар буде опікуватися ними. Одна з невизначеностей, яка стоїть перед Європою, полягає в Україні, через українсько-російський конфлікт Україною має опікуватися новий уповноважений", - зазначив Орбан.</p>
      <p>Нагадаємо, Варгеї отримав схвалення від членів комітету Європарламенту із закордонних справ після того, як він <b><a href="https://www.eurointegration.com.ua/news/2019/11/18/7103175/">надав запевнення у своїй незалежності</a></b> від Орбана у відповідях на додаткові запитання євродепутатів.</p>
      <p>Минулого тижня депутати Європарламенту, зокрема, представники групи соціалістів і демократів, <b><a href="https://www.eurointegration.com.ua/news/2019/11/14/7103052/">відмовилися</a></b> схвалити Варгеї через стурбованість щодо його залежності від вказівок угорського уряду, який має тісні стосунки з Москвою.</p>
      <p>Читайте також: <b><a href="https://www.eurointegration.com.ua/articles/2019/11/15/7103064/">"(Не)залежний від Орбана: що думає про Україну та РФ угорський комісар з питань сусідства"</a></b></p>
    </article>
  </body>
</html>