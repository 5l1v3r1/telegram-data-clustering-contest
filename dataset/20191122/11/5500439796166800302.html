<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.prlekija-on.net/lokalno/22828/v-neposredni-blizini-kraja-ropa-verzejske-poste-nasli-odvrzen-denar.html"/>
    <meta property="og:site_name" content="Prlekija on net"/>
    <meta property="article:published_time" content="2019-11-22T11:44:00+00:00"/>
    <meta property="og:title" content="V neposredni bližini kraja ropa veržejske pošte našli odvržen denar"/>
    <meta property="og:description" content="Iz PU Murska Sobota so sporočili, da informacije glede ropa pošte v Veržeju, ki se je zgodil to sredo, 20. novembra, dopolnjujejo s podatkom, da je bil v neposredni bližini kraja ropa najden odvržen denar, ki ga je odtujil storilec. Storilec je denar odvrgel zaradi sistema, ki ga je obarval. Kot je znano, je neznani ..."/>
  </head>
  <body>
    <article>
      <h1>V neposredni bližini kraja ropa veržejske pošte našli odvržen denar</h1>
      <h2>Storilec je denar odvrgel zaradi sistema, ki ga je obarval in bi tako bil neuporaben</h2>
      <address><time datetime="2019-11-22T11:44:00+00:00">22 Nov 2019, 11:44</time> by <a rel="author">Prlekija-on.net</a></address>
      <figure>
        <img src="https://www.prlekija-on.net/uploaded/2019_11/v-neposredni-blizini-kraja-ropa-verzejske-poste-nasli-odvrzen-denar_25190710768.jpg"/>
        <figcaption>Kriminalisti in policisti PU Murska Sobota nadaljujejo z zbiranjem obvestil z namenom izsleditve storilca</figcaption>
      </figure>
      <p>Iz PU Murska Sobota so sporočili, da informacije glede <a href="https://www.prlekija-on.net/lokalno/22807/neznanec-usluzbenki-na-posti-v-verzeju-zagrozil-s-pistolo-in-zahteval-denar.html">ropa pošte v Veržeju</a>, ki se je zgodil to sredo, 20. novembra, dopolnjujejo s podatkom, da je bil v neposredni bližini kraja ropa najden odvržen denar, ki ga je odtujil storilec. Storilec je denar odvrgel zaradi sistema, ki ga je obarval. Kot je znano, je neznani storilec <a href="https://www.prlekija-on.net/lokalno/22814/znano-je-koliko-je-oborozen-ropar-iz-poste-odnesel-denarja.html">odtujil okrog 6.800 evrov</a>.</p>
      <p>Kriminalisti in policisti PU Murska Sobota nadaljujejo z zbiranjem obvestil z namenom izsleditve storilca.</p>
      <p>Po podatkih policije je zaenkrat neznani storilec, ki je bil oblečen v jakno maskirne barve s kapuco, hlače sive barve in obut v črne čevlje vstopil v prostore pošte. Tam je uslužbenki zagrozil s pištolo in zahteval denar. Uslužbenka mu je izročila denar, nakar je s kraja pobegnil.</p>
      <p>Vse, ki bi karkoli vedeli o neznanem storilcu, ki se je po vsej verjetnosti kar nekaj časa zadrževal pred pošto, policija prosi, da to sporočite na telefonsko številko 113 ali najbližjo policijsko postajo.</p>
      <p> </p>
    </article>
  </body>
</html>