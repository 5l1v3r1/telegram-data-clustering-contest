<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dorzeczy.pl/obserwator-mediow/121308/ks-isakowicz-zaleski-obwinia-bylego-prymasa-padly-mocne-slowa.html"/>
    <meta property="og:site_name" content="Do Rzeczy"/>
    <meta property="article:published_time" content="2019-11-22T11:58:00+00:00"/>
    <meta property="og:title" content="Ks. Isakowicz-Zaleski obwinia byłego prymasa. Padły mocne słowa"/>
    <meta property="og:description" content="Sprawa abp. Paetza była tuszowana przez ówczesnego nuncjusza papieskiego Józefa Kowalczyka, który później, niestety, został prymasem Polski – powiedział ks. Tadeusz Isakowicz-Zaleski."/>
  </head>
  <body>
    <article>
      <h1>Ks. Isakowicz-Zaleski obwinia byłego prymasa. Padły mocne słowa</h1>
      <address>
        <time datetime="2019-11-22T11:58:00+00:00">22 Nov 2019, 11:58</time>
      </address>
      <h4>Sprawa abp. Paetza była tuszowana przez ówczesnego nuncjusza papieskiego Józefa Kowalczyka, który później, niestety, został prymasem Polski – powiedział ks. Tadeusz Isakowicz-Zaleski.</h4>
      <p>Kapłan był jednym z gości, którzy na antenie Polsat News komentowali <a href="https://www.dorzeczy.pl/obserwator-mediow/120781/arcybiskup-paetz-jednak-nie-zostanie-pochowany-w-katedrze.html">kontrowersje wokół miejsca pochówku arcybiskupa Juliusza Paetza</a>.</p>
      <p>– Gdzie po dwudziestu latach kłamstwa, tuszowania, manipulacji można mówić o oczyszczeniu? Obowiązkiem abp. Gądeckiego, przy całym szacunku, ale to przewodniczący Komisji Episkopatu Polski, który powinien świecić przykładem, było publiczne powiedzenie prawdy, że arcybiskup był winny takim a takim zarzutom (o molestowanie kleryków – red.) – mówił ks. Isakowicz-Zaleski.</p>
      <p>Jego zdaniem sprawa abp. Paetza była tuszowana. – Absolutnie mówię to z całą odpowiedzialnością, są na to dziesiątki dowodów - przez ówczesnego nuncjusza papieskiego Józefa Kowalczyka, który później, niestety, został prymasem Polski. On odpowiada za to całe zło – uważa ks. Isakowicz-Zaleski.</p>
      <p>W ocenie księdza "jeśli się tego nie rozwiąże i nie wyjaśni, i nie powie się, jaka jest prawda, to (...) oczyszczenie to takie piękne słowo, ale dwadzieścia lat za późno".</p>
      <p>Arcybiskup Juliusz Paetz, metropolita poznański w latach 1996-2002, zmarł w piątek, 15 listopada, w wieku 84 lat. Trzy dni później miał być pochowany w katedrze poznańskiej, jednak ostatecznie do tego nie doszło.</p>
      <footer>/ Źródło: <a href="http://www.polsatnews.pl/">Polsat News<br/></a>/ dcy</footer>
      <related>
        <h4>Czytaj także</h4>
        <a href="https://www.dorzeczy.pl/obserwator-mediow/102952/marek-jurek-interweniowal-ws-abp-paetza-teraz-ujawnia-kulisy.html"/>
      </related>
    </article>
  </body>
</html>