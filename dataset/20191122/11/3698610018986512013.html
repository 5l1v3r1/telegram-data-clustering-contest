<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/WORLD/rosiya-viyshla-iz-zhenevskoyi-konvenciyi-pro-zahist-civilnogo-naselennya-pid-chas-mizhnarodnih-zbroynih-konfliktiv-330531_.html"/>
    <meta property="og:site_name" content="DT.ua"/>
    <meta property="article:published_time" content="2019-11-22T11:43:00+00:00"/>
    <meta property="og:title" content="Росія вийшла із Женевської конвенції про захист цивільного населення під час міжнародних збройних конфліктів"/>
    <meta property="og:description" content="Документ затвердила Держдума РФ 24 жовтня і схвалила Рада Федерацій РФ 6 листопада."/>
  </head>
  <body>
    <article>
      <h1>Росія вийшла із Женевської конвенції про захист цивільного населення під час міжнародних збройних конфліктів</h1>
      <h2>Документ затвердила Держдума РФ 24 жовтня і схвалила Рада Федерацій РФ 6 листопада.</h2>
      <address>
        <time datetime="2019-11-22T11:43:00+00:00">22 Nov 2019, 11:43</time>
      </address>
      <p>Президент Росії Володимир Путін підписав федеральний закон, яким РФ вийшла з <a href="https://dt.ua/UKRAINE/oon-viznala-porushennya-rosiyeyu-zhenevskih-konvenciy-po-krimu-326281_.html"><b>Женевської конвенції</b></a> захист цивільного населення під час міжнародних збройних конфліктів. <a href="https://sozd.duma.gov.ru/bill/815671-7">Документ</a> називається "Про відкликання заяви, зробленої при ратифікацію Додаткового протоколу до Женевських конвенцій від 12 серпня 1949 року, що стосується захисту жертв міжнародних збройних конфліктів (Протокол I)".</p>
      <p>"Відкликати заяву, яку було зроблено СРСР при ратифікацію Додаткового протоколу до Женевських конвенцій від 12 серпня 1949 року, що стосується захисту жертв міжнародних збройних конфліктів (Протокол 1), прийнятої в Женеві 8 червня 1977 року, у відповідності з пунктом 2 статті 90 названого Протоколу 1", - йдеться в 1 статті <a href="https://dt.ua/WORLD/file:///C:/Users/news2/Downloads/0001201911120051.pdf">документу</a>, який затвердила Держдума РФ 24 жовтня 2019 року і схвалила Рада Федерацій РФ 6 листопада 2019 року.</p>
      <p>"Визнати не чинним на території РФ пункт 1 постанови Верховної Ради СРСР від 4 серпня 1989 року "Про ратифікацію Додаткового протоколу до Женевських конвенцій від 12 серпня 1949 року, що стосується захисту жертв міжнародних збройних конфліктів (Протокол 1) та Додаткового протоколу до Женевських конвенцій від 12 серпня 1949 року, що стосується захисту жертв міжнародних збройних конфліктів (Протокол 2) (Відомості З'їзду народних депутатів ЗС СРСР, 1989 року) в частині, що стосується заяви, яку було зроблено СРСР при ратифікації Протоколу 1", - йдеться в статті 2 документа.</p>
      <p>У жовтні Генсек ООН Антоніу Гутерріш<b> представив доповідь, яким ООН</b> визнає порушення Росією Женевських конвенцій, яка свідомо переселяє людей з материкової частини в український Крим у спробах змінити демографію окупованого півострова.</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>