<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837213-opalennya-povnistyu-pidklyuchili-u-18-oblastyakh-ukrayini"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-22T11:33:00+00:00"/>
    <meta property="og:title" content="Опалення повністю підключили у 18 областях України"/>
    <meta property="og:description" content="КИЇВ. 22 листопада. УНН. Опалення під час нинішнього сезону підключили вже у 99,9% житлових будинків в Україні, повністю - житловий і соціальний фонди …"/>
  </head>
  <body>
    <article>
      <h1>Опалення повністю підключили у 18 областях України</h1>
      <address><time datetime="2019-11-22T11:33:00+00:00">22 Nov 2019, 11:33</time> by <a rel="author">Юлія Шрамко</a></address>
      <p><b>КИЇВ. 22 листопада. УНН.</b> Опалення під час нинішнього сезону підключили вже у 99,9% житлових будинків в Україні, повністю - житловий і соціальний фонди - підключили у 18 областях України. Про це <b>УНН</b> повідомляє з посиланням на дані Міністерства розвитку громад і територій.</p>
      <p>"Станом на 22 листопада опалюються 99,9% об’єктів житлового та 99,9% об’єктів соціального фондів. На 100% підключені до опалення 18 областей - Вінницька, Волинська, Дніпропетровська, Донецька, Житомирська, Закарпатська, Івано-Франківська, Київська, Луганська, Львівська, Миколаївська, Рівненська, Сумська, Тернопільська, Харківська, Хмельницька, Черкаська та Чернігівська", - повідомили у відомстві.</p>
      <p>За даними міністерства, не підключені всі об’єкти соціальної та житлових сфер у:</p>
      <ul>
        <li>Запорізькій (соціальна сфера – 99,5%),</li>
        <li>Кіровоградській (житлова сфера - 98,1%, соціальна – 99,5%),</li>
        <li>Одеській (житлова – 99,6%, соціальна – 99,8%),</li>
        <li>Полтавській (соціальна – 97,7%),</li>
        <li>Херсонській (житлова– 99,4%),</li>
        <li>Чернівецькій (соціальна – 99,7%) областях</li>
        <li>Київ (житлова – 99,8%).</li>
      </ul>
      <p>Нагадаємо, у двох містах на Львівщині - <a href="https://www.unn.com.ua/uk/news/1837081-u-novoyavorivsku-rozpochali-postachannya-tepla-v-oseli">Новояворівську</a> та <a href="https://www.unn.com.ua/uk/news/1837194-u-novomu-rozdoli-uvimknuli-opalennya">Новому Роздолі</a>, де були проблеми зі стартом опалювального сезону, почали подавати тепло.</p>
      <figure>
        <img src="https://www.unn.com.ua/uploads/assets/images/23(10).jpg"/>
      </figure>
    </article>
  </body>
</html>