<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zmones.lt/naujiena/teismo-sprendima-del-isilauzimo-i-jos-paskyras-isgirdusi-goda-alijeva-tai-jam-turetu-tapti-pamoka.db159c06-0d05-11ea-9fe0-aa000054c883"/>
    <meta property="og:site_name" content="Žmonės"/>
    <meta property="article:published_time" content="2019-11-22T11:31:00+00:00"/>
    <meta property="og:title" content="Teismo sprendimą dėl įsilaužimo į jos paskyras išgirdusi Goda Alijeva: „Tai jam turėtų tapti pamoka“"/>
    <meta property="og:description" content="Penktadienio popietę Kauno apylinkės teismas paskelbė nuosprendį Godos ir Rolando Alijevų byloje. Atlikėja buvusiam vyrui buvo pareiškusi įtarimus neteisėtai prisijungus prie jos asmeninių paskyrų socialiniuose tinkluose ir elektroninio pašto dėžutės. Prokuroras R. Alijevą siūlė pripažinti kaltu, tačiau teismas nusprendė, jog vyras išteisinamas neįrodžius jo kaltės."/>
  </head>
  <body>
    <article>
      <h1>Teismo sprendimą dėl įsilaužimo į jos paskyras išgirdusi Goda Alijeva: „Tai jam turėtų tapti pamoka“</h1>
      <address><time datetime="2019-11-22T11:31:00+00:00">22 Nov 2019, 11:31</time> by <a rel="author">Žmonės.lt</a></address>
      <p>
        <b>Penktadienio popietę Kauno apylinkės teismas paskelbė nuosprendį Godos ir Rolando Alijevų byloje. Atlikėja buvusiam vyrui buvo pareiškusi įtarimus neteisėtai prisijungus prie jos asmeninių paskyrų socialiniuose tinkluose ir elektroninio pašto dėžutės. Prokuroras R. Alijevą siūlė pripažinti kaltu, tačiau teismas nusprendė, jog vyras išteisinamas neįrodžius jo kaltės.</b>
      </p>
      <p>„Mano tikslas nebuvo, kad Rolandas už savo veiksmus gautų didelę baudą ar dar kažkokią kitokią bausmę. Tai jam turėtų tapti pamoka. Ir nesvarbu, koks teismo sprendimas – aš savo tikslą pasiekiau. Net jei teisme nepavyko įrodyti, kad būtent buvęs vyras įsilaužė į mano socialinius tinklus ir elektroninio pašto dėžutę, tai vis tiek yra akivaizdu ir man to pakanka“, – teismo sprendimą portalui <i>Žmonės.lt</i> komentavo G. Alijeva.</p>
      <p>Goda patikino – tai jos gyvenime buvo pirmas toks ryškus atvejis, kai įsibrauta į privačią jos elektroninę erdvę. Dainininkė neslėpė – jausmas, kai supranti, kad kažkas tai padarė, yra tikrai nemalonus.</p>
      <p>Nors nusikaltimas beveik sutapo su jos ir Rolandu skyrybomis, įvykusiomis prieš daugiau nei metus, ji buvusio vyro iš pradžių neįtarinėjo. Kad prie socialinių Godos tinklų ir elektroninio pašto dėžutės jungtasi iš R. Alijevo darbovietėje esančių įrenginių, įsiaiškino jai talkinęs technologijų specialistas.</p>
      <p>Už pareikštus įtarimus R. Alijevui grėsė viešieji darbai, bauda, areštas arba laisvės atėmimas iki dvejų metų.</p>
    </article>
  </body>
</html>