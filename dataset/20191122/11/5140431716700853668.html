<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.icreatemagazine.nl/review/iphone-11-review/"/>
    <meta property="og:site_name" content="iCreate"/>
    <meta property="article:published_time" content="2019-11-22T11:53:00+00:00"/>
    <meta property="og:title" content="iPhone 11 review: voor (bijna) iedereen de beste iPhone"/>
    <meta property="og:description" content="Na een twee maanden testen is het tijd voor een oordeel. Hoe goed is de iPhone 11 en is dit dan dé iPhone die je moet hebben? Je lees het in de review."/>
  </head>
  <body>
    <article>
      <h1>iPhone 11 review: voor (bijna) iedereen de beste iPhone</h1>
      <address><time datetime="2019-11-22T11:53:00+00:00">22 Nov 2019, 11:53</time> by <a rel="author">Daan Jeuken</a></address>
      <p>De populaire iPhone XR heeft in de iPhone 11 een nóg betere (en goedkopere) opvolger. Na een twee maanden testen is het tijd voor ons oordeel. Hoe goed zijn de nieuwe functies? En is dit dan dé iPhone die je moet hebben? Je lees het in deze iPhone 11 review.</p>
      <figure>
        <img src="https://www.icreatemagazine.nl/app/uploads/2019/11/iphone-11-1024x1024.jpg"/>
      </figure>
      <h3>iPhone 11 review: ontwerp</h3>
      <p>De iPhone 11 is een doorontwikkeling van de <a href="https://www.icreatemagazine.nl/review/iphone-xr-review/">iPhone XR</a>. Je kunt het toestel zien als de standaard. Wil je meer mogelijkheden, dan kun je uitwijken naar de duurdere en nóg geavanceerdere <a href="https://www.icreatemagazine.nl/hardware/iphone-11-pro/">iPhone 11 Pro</a>. Als het gaat om het ontwerp verschilt de iPhone 11 weinig van de iPhone XR. Toch zijn er grote verbeteringen, waarbij de camera het belangrijkste speerpunt vormt.</p>
      <p>Net als zijn voorganger heeft de iPhone 11 een 6,1-inch scherm, dat zich uitstrekt van rand tot rand. Hierbij heeft de snoepkleurige 11 een matte rand en een glimmende achterkant. Weer is het toestel naast zwart en wit verkrijgbaar in allerlei vrolijke kleuren, waarbij de tinten groen en lavendel nieuw zijn. De lollykleurtjes van de 11 zijn frisser dan bij de XR en ogen minder goedkoop dan de (plastic) 5c was. Toch pakken de kleuren in het echt anders uit dan op Apple’s plaatjes. Overweeg je zo’n gekleurde 11 te kopen, check dan eerst even de modellen in de winkel.</p>
      <h3>Batterij en processor</h3>
      <p>Met de XR hielden we het al met gemakt een hele dag vol, met de <a href="https://www.icreatemagazine.nl/hardware/iphone-11/">iPhone 11</a> vergeten we soms zelfs om ’s nachts de oplader aan te sluiten en dan redden we het met een beetje moeite nóg een dagje. Met de accu zit het dus wel goed.</p>
      <p>Het toestel wordt aangedreven door de krachtige A13 Bionic-chip, die ook in de duurdere iPhone 11 Pro zit. Doordat Apple zijn eigen chips ontwikkelt en zowel de hardware als software optimaliseert, winnen de iPhones alle vergelijkende prestatietests. Maar doordat Apple zijn zaakjes op dit vlak eigenlijk al jaren perfect op orde heeft, merk je van al die verbeteringen op het eerste oog niets meer. Ja, de iPhone is razendsnel. Maar dat is die van vorig jaar ook nog. En ook mensen met een iPhone X zullen nog niet klagen over een langzame telefoon. Waar de chip echter wel aan bijdraagt, is dat die batterij het nóg beter volhoudt. De verbeteringen zijn altijd welkom, maar geen reden om een telefoon voor te upgraden.</p>
      <figure>
        <img src="https://www.icreatemagazine.nl/app/uploads/2019/11/iPhone-11-Gedraaid.jpg"/>
      </figure>
      <h3>iPhone 11 camera: groothoeklens</h3>
      <p>De iPhone 11 heeft twee camera’s, net als het vlaggenschip van vorig jaar had: de XS. Toch is er een wezenlijk verschil: de telelens is ingeruild voor een ultragroothoeklens. Zoals je op de foto’s hieronder ziet, krijg je met de groothoeklens een veel groter deel van je gezichtsveld in beeld. Een stapje naar achteren is niet meer nodig; een druk op de knop ‘0,5x’ en je zet voor je gevoel tien stappen achteruit. Ineens past die groepsfoto, dat gebouw of die carrousel gemakkelijk in beeld. Boven zie je de foto met de gewone camera, onder met de groothoeklens.</p>
      <figure>
        <img src="https://www.icreatemagazine.nl/app/uploads/2019/11/draadmolen-gewoon-1024x768.jpg"/>
      </figure>
      <figure>
        <img src="https://www.icreatemagazine.nl/app/uploads/2019/11/draaimolen-groot-1024x768.jpg"/>
      </figure>
      <p>Dat Apple bij de iPhone 11 de ultragroothoeklens heeft verkozen boven optische zoom van de telelens, is wat ons betreft een schot in de roos. Optische zoom is echt iets voor pro’s. Je kunt met de 11 ook inzoomen, maar omdat dat digitaal gebeurt, gaat dat ten koste van de kwaliteit. Wanneer merk je dat? Als je foto’s heel groot afdrukt. En hoe vaak doe je dat? 99 procent van je foto’s zal eeuwig op je iPhone of Mac blijven staan, en daar zie je nauwelijks het verschil. De groothoeklens daarentegen levert dagelijks plezier. Het maakt écht een groot verschil hoeveel beeld je met die lens kunt vastleggen.</p>
      <p>Het toffe aan Apple is dat die hoogwaardige techniek weer zo is verpakt, dat jij helemaal niet door hebt welke van de twee of drie lenzen je gebruikt. De Camera-app heeft voor de 11 en 11 Pro een compleet nieuwe layout gekregen, om optimaal gebruik te maken van de nieuwe mogelijkheden. De interface is zo intuïtief dat je er nooit bij na hoeft te denken. Je zoomt gewoon in en uit en staat verbluft van de resultaten.</p>
      <h3>Nachtmodus</h3>
      <p>De grootste nieuwigheid aan de iPhone 11 camera is de nachtmodus. De nachtmodus ontfermt zich over foto’s bij weinig licht. Net als bij een spiegelreflex lost de iPhone het gebrek aan licht op door de sluiter langer open te zetten. Maar het grote voordeel is dat de iPhone een hoop slimme trucjes uithaalt om tot mooie resultaten te komen.</p>
      <p>Het effect van de nachtmodus merk je direct zodra je foto’s gaat maken in donkere omstandigheden. Bij de Indische Waterlelies hieronder zie je de nachtmodus in optima forma. De eerste foto is gemaakt met de XR, de tweede met de 11. De mooiere kleuren van de waterlelies vallen als eerste op. En dan de struiken: bij de XR een zwarte vlek, bij de 11 zijn takjes en blaadjes te onderscheiden. Dat is de ware kracht van de nachtmodus: er worden onderdelen zichtbaar die voorheen niet op een iPhone-foto waren vast te leggen.</p>
      <figure>
        <img src="https://www.icreatemagazine.nl/app/uploads/2019/11/Waterlelies-XR-1024x768.jpeg"/>
      </figure>
      <figure>
        <img src="https://www.icreatemagazine.nl/app/uploads/2019/11/Waterlelies-11-Pro-1024x768.jpeg"/>
      </figure>
      <p>Mocht je nu denken dat dankzij de nacht-modus elke spiegelreflex helemaal bij het grofvuil kan, dan moeten we je teleurstellen. Ook de nachtmodus heeft namelijk zijn grenzen. Kijk maar eens naar onderstaande foto’s, gemaakt vanaf de tweede ring van de Ziggo Dome. De eerste is gemaakt met de XS, de tweede met de 11. Je ziet direct wat de nachtmodus hier doet: de blauwe delen van het kunstlicht worden heel sterk opgelicht. Maar wordt de foto hier beter van? Op het eerste oog, en op je iPhone, wel. Maar bij nader inzien laat de donkerdere foto meer details zien en is de 11-foto waziger. Bovendien is de donkere XS-foto met nabewerking nog wel wat lichter te krijgen, de nachtmodus terugdraaien is ingewikkelder. Wel is er een optie om de nachtmodus uit te zetten.</p>
      <figure>
        <img src="https://www.icreatemagazine.nl/app/uploads/2019/11/Analogues-XS-1024x768.jpeg"/>
      </figure>
      <figure>
        <img src="https://www.icreatemagazine.nl/app/uploads/2019/11/Analogues-11-1024x768.jpeg"/>
      </figure>
      <h3>Beter Face ID?</h3>
      <p>Face ID werkt volgens Apple dertig procent sneller en herkent je gezicht ook in moeilijke hoeken. In de praktijk hebben we hier weinig van gemerkt. Face ID is inderdaad snel, maar dat was het bij de XS ook al. Het verschil in moeilijke hoeken merk je niet echt op. In een vergelijkende test lijkt de 11 als je hem schuin bekijkt inderdaad íéts vaker te werken, maar dat is marginaal. Bovendien houd je je hoofd niet zo vaak schuin voor de telefoon. Wat wel vaker voorkomt, is dat je telefoon op tafel ligt en je van ‘onderen’ probeert te ontgrendelen. Hierin merk je geen enkel verschil. Leg je de XS en 11 naast elkaar en beweeg je er langzaam naartoe, dan ontgrendelen ze op hetzelfde moment.</p>
      <h3>Moet je de iPhone 11 kopen?</h3>
      <p>Ben je toe aan een nieuwe iPhone? Dan stelt de iPhone 11 je niet teleur. Het toestel voldoet aan alle verwachtingen, is toekomstbestendig en de camera zal je verbluffen. De keuze voor de 11 of 11 Pro is voor de meeste mensen ook sneller gemaakt. Voor 350 euro meer krijg je bij de Pro alleen serieuzere kleuren, een chiquere afwerking, een beter scherm (al moet je goed kijken om het verschil te zien) en een extra cameralens die je alleen in bijzondere omstandigheden opmerkt. De meeste mensen zullen meer dan tevreden zijn met de iPhone 11.</p>
      <table bordered="">
        <tr>
          <td>
            <pic src="https://www.fnl.nl/media/catalog/product/cache/926507dc7f93631a094422215b778fe0/i/c/ic19113.jpg" height="100"/>
          </td>
          <td><a href="https://www.icreatemagazine.nl/uitgaven/icreate-113/">iCreate 113<br/></a>Herontdek Foto's – wegwijs in de nieuwe app<br/><a href="https://www.fnl.nl/computer-tech/icreate/nabestellen/icreate-113.html?utm_source=ic&amp;utm_medium=uitgave">Bestel nu</a> | <a href="https://lees.icreatemagazine.nl/icreate-najaarsactie/abonnementsduur/">Abonneren</a></td>
        </tr>
      </table>
      <p>
        <pic src="data:image/png;base64,iVBORw0KGgoAAAANSUhEUgAAAGQAAABkCAMAAABHPGVmAAAB2lBMVEUAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAABwrzK6AAAAnXRSTlMAAQIDBAUGBwgJCgsNDg8QERITFBUXGBkaHB0eICEjJSYnKCkqKywtLzEyMzQ1Njc4Ojs8PT5AQ0RFRkdKTE9SVFVWV1lbXF1fYWJjZGZnaWtsbXBxc3R1d3h5e35/goOFiImMjo+RkpSVmJqbnaCio6Woqq+wtLW3ury+wMHDxcfIyszP0dPV19na3N7g4uTm6Onr7e/x8/X3+fv9BU0hIgAAAwBJREFUGBntwflDlEUABuB3vj1chIg4FEIFEwqMbFUiNBE8MDRBlEhLEciz0EpEIi9ESBFFRZFjd9//VQKCPb5vd2Z25qd6Hvx3fX7lWweWNZEcEbAqFOWSfbDqLP8xI2BRKMZl+2HR91zxWsCaDTGu+hrWnOG/XglYEoxyTQMs6eS6aQErghHGqYcVHYz3QsCCQIQJdsOC75hoSsC4wCKThGFcG5NNwjT/AlN8AcOOMdUTmOWfp4udMOoo3UzAJN88XdXAoMN0Nw5zfHP08BmMaaaXMZjivKOnKhhykN5GYYYzyzS2w4gmpvMAJjhvmFYFsicOMb17fugTOeV72wemmNm7oXMHKvMdKAmVho9f/5uqZga7GrflOcggWFLXemksxqxM/9bZsCVXIEWguOZQ34MoDXo2cHLPxzkCK/Lb/lygNRM9VQDqaNtN4Cmt+wjjtO5DhGnbIIBe2vUkgCX9tGkiiGU9tOdxAKt+pC2jAazpoh33/Yhzijb85UOCEzRv2EGSVpo25CBFM80aFHDRRJN+F3DVSHNuCHj4iqb8IuApTDMuI51amtCP9D6NMWsXkUlllFk6j8y2RZiVbsgoX2QWTkNO6QK1dUBWyRw1HYe8ollqOQoVBW+poQVqxqghH0oEdVRDSR51HIGSHdRxDUpaqGMKSi5TiwMVk9RSCAUO9dRCQQH1tEFBDfXchIJj1PMaCn6lJj/kvaSmEkjzUVcY0oqp6xSk7aKu25DWTl1zkHaL2oKQNUttZZAUYBrXig/P01sDJJXS060iAP72KL38AEn19DBShhUbztHDCCR10dVYJdbl/kxXEUi6QxeTtUhUcINuciBngSle1Quk2DTEVFsgJcRks00CrrbeZ7JvIKWciRZbffBUPcFEFyClkfGinQGk9eVzxnsIKT8xzoUQMhGNM1wXE5Bxl2uu5kGG0zzHNbmQEeGqP4ogy38iwlWbIeMtlw2XQUWwO8ZlBZBxnkseVUDVxj4umRaQ4et9OvAJdHzQPT5UiP9l6T0e+bcxzn5pBQAAAABJRU5ErkJggg==" width="40"/>
        <pic src="data:image/png;base64,iVBORw0KGgoAAAANSUhEUgAAAGQAAABkCAMAAABHPGVmAAAB2lBMVEUAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAABwrzK6AAAAnXRSTlMAAQIDBAUGBwgJCgsNDg8QERITFBUXGBkaHB0eICEjJSYnKCkqKywtLzEyMzQ1Njc4Ojs8PT5AQ0RFRkdKTE9SVFVWV1lbXF1fYWJjZGZnaWtsbXBxc3R1d3h5e35/goOFiImMjo+RkpSVmJqbnaCio6Woqq+wtLW3ury+wMHDxcfIyszP0dPV19na3N7g4uTm6Onr7e/x8/X3+fv9BU0hIgAAAwBJREFUGBntwflDlEUABuB3vj1chIg4FEIFEwqMbFUiNBE8MDRBlEhLEciz0EpEIi9ESBFFRZFjd9//VQKCPb5vd2Z25qd6Hvx3fX7lWweWNZEcEbAqFOWSfbDqLP8xI2BRKMZl+2HR91zxWsCaDTGu+hrWnOG/XglYEoxyTQMs6eS6aQErghHGqYcVHYz3QsCCQIQJdsOC75hoSsC4wCKThGFcG5NNwjT/AlN8AcOOMdUTmOWfp4udMOoo3UzAJN88XdXAoMN0Nw5zfHP08BmMaaaXMZjivKOnKhhykN5GYYYzyzS2w4gmpvMAJjhvmFYFsicOMb17fugTOeV72wemmNm7oXMHKvMdKAmVho9f/5uqZga7GrflOcggWFLXemksxqxM/9bZsCVXIEWguOZQ34MoDXo2cHLPxzkCK/Lb/lygNRM9VQDqaNtN4Cmt+wjjtO5DhGnbIIBe2vUkgCX9tGkiiGU9tOdxAKt+pC2jAazpoh33/Yhzijb85UOCEzRv2EGSVpo25CBFM80aFHDRRJN+F3DVSHNuCHj4iqb8IuApTDMuI51amtCP9D6NMWsXkUlllFk6j8y2RZiVbsgoX2QWTkNO6QK1dUBWyRw1HYe8ollqOQoVBW+poQVqxqghH0oEdVRDSR51HIGSHdRxDUpaqGMKSi5TiwMVk9RSCAUO9dRCQQH1tEFBDfXchIJj1PMaCn6lJj/kvaSmEkjzUVcY0oqp6xSk7aKu25DWTl1zkHaL2oKQNUttZZAUYBrXig/P01sDJJXS060iAP72KL38AEn19DBShhUbztHDCCR10dVYJdbl/kxXEUi6QxeTtUhUcINuciBngSle1Quk2DTEVFsgJcRks00CrrbeZ7JvIKWciRZbffBUPcFEFyClkfGinQGk9eVzxnsIKT8xzoUQMhGNM1wXE5Bxl2uu5kGG0zzHNbmQEeGqP4ogy38iwlWbIeMtlw2XQUWwO8ZlBZBxnkseVUDVxj4umRaQ4et9OvAJdHzQPT5UiP9l6T0e+bcxzn5pBQAAAABJRU5ErkJggg==" width="40"/>
        <pic src="data:image/png;base64,iVBORw0KGgoAAAANSUhEUgAAAGQAAABkCAMAAABHPGVmAAAB2lBMVEUAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAABwrzK6AAAAnXRSTlMAAQIDBAUGBwgJCgsNDg8QERITFBUXGBkaHB0eICEjJSYnKCkqKywtLzEyMzQ1Njc4Ojs8PT5AQ0RFRkdKTE9SVFVWV1lbXF1fYWJjZGZnaWtsbXBxc3R1d3h5e35/goOFiImMjo+RkpSVmJqbnaCio6Woqq+wtLW3ury+wMHDxcfIyszP0dPV19na3N7g4uTm6Onr7e/x8/X3+fv9BU0hIgAAAwBJREFUGBntwflDlEUABuB3vj1chIg4FEIFEwqMbFUiNBE8MDRBlEhLEciz0EpEIi9ESBFFRZFjd9//VQKCPb5vd2Z25qd6Hvx3fX7lWweWNZEcEbAqFOWSfbDqLP8xI2BRKMZl+2HR91zxWsCaDTGu+hrWnOG/XglYEoxyTQMs6eS6aQErghHGqYcVHYz3QsCCQIQJdsOC75hoSsC4wCKThGFcG5NNwjT/AlN8AcOOMdUTmOWfp4udMOoo3UzAJN88XdXAoMN0Nw5zfHP08BmMaaaXMZjivKOnKhhykN5GYYYzyzS2w4gmpvMAJjhvmFYFsicOMb17fugTOeV72wemmNm7oXMHKvMdKAmVho9f/5uqZga7GrflOcggWFLXemksxqxM/9bZsCVXIEWguOZQ34MoDXo2cHLPxzkCK/Lb/lygNRM9VQDqaNtN4Cmt+wjjtO5DhGnbIIBe2vUkgCX9tGkiiGU9tOdxAKt+pC2jAazpoh33/Yhzijb85UOCEzRv2EGSVpo25CBFM80aFHDRRJN+F3DVSHNuCHj4iqb8IuApTDMuI51amtCP9D6NMWsXkUlllFk6j8y2RZiVbsgoX2QWTkNO6QK1dUBWyRw1HYe8ollqOQoVBW+poQVqxqghH0oEdVRDSR51HIGSHdRxDUpaqGMKSi5TiwMVk9RSCAUO9dRCQQH1tEFBDfXchIJj1PMaCn6lJj/kvaSmEkjzUVcY0oqp6xSk7aKu25DWTl1zkHaL2oKQNUttZZAUYBrXig/P01sDJJXS060iAP72KL38AEn19DBShhUbztHDCCR10dVYJdbl/kxXEUi6QxeTtUhUcINuciBngSle1Quk2DTEVFsgJcRks00CrrbeZ7JvIKWciRZbffBUPcFEFyClkfGinQGk9eVzxnsIKT8xzoUQMhGNM1wXE5Bxl2uu5kGG0zzHNbmQEeGqP4ogy38iwlWbIeMtlw2XQUWwO8ZlBZBxnkseVUDVxj4umRaQ4et9OvAJdHzQPT5UiP9l6T0e+bcxzn5pBQAAAABJRU5ErkJggg==" width="40"/>
        <pic src="data:image/png;base64,iVBORw0KGgoAAAANSUhEUgAAAGQAAABkCAMAAABHPGVmAAAB2lBMVEUAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAABwrzK6AAAAnXRSTlMAAQIDBAUGBwgJCgsNDg8QERITFBUXGBkaHB0eICEjJSYnKCkqKywtLzEyMzQ1Njc4Ojs8PT5AQ0RFRkdKTE9SVFVWV1lbXF1fYWJjZGZnaWtsbXBxc3R1d3h5e35/goOFiImMjo+RkpSVmJqbnaCio6Woqq+wtLW3ury+wMHDxcfIyszP0dPV19na3N7g4uTm6Onr7e/x8/X3+fv9BU0hIgAAAwBJREFUGBntwflDlEUABuB3vj1chIg4FEIFEwqMbFUiNBE8MDRBlEhLEciz0EpEIi9ESBFFRZFjd9//VQKCPb5vd2Z25qd6Hvx3fX7lWweWNZEcEbAqFOWSfbDqLP8xI2BRKMZl+2HR91zxWsCaDTGu+hrWnOG/XglYEoxyTQMs6eS6aQErghHGqYcVHYz3QsCCQIQJdsOC75hoSsC4wCKThGFcG5NNwjT/AlN8AcOOMdUTmOWfp4udMOoo3UzAJN88XdXAoMN0Nw5zfHP08BmMaaaXMZjivKOnKhhykN5GYYYzyzS2w4gmpvMAJjhvmFYFsicOMb17fugTOeV72wemmNm7oXMHKvMdKAmVho9f/5uqZga7GrflOcggWFLXemksxqxM/9bZsCVXIEWguOZQ34MoDXo2cHLPxzkCK/Lb/lygNRM9VQDqaNtN4Cmt+wjjtO5DhGnbIIBe2vUkgCX9tGkiiGU9tOdxAKt+pC2jAazpoh33/Yhzijb85UOCEzRv2EGSVpo25CBFM80aFHDRRJN+F3DVSHNuCHj4iqb8IuApTDMuI51amtCP9D6NMWsXkUlllFk6j8y2RZiVbsgoX2QWTkNO6QK1dUBWyRw1HYe8ollqOQoVBW+poQVqxqghH0oEdVRDSR51HIGSHdRxDUpaqGMKSi5TiwMVk9RSCAUO9dRCQQH1tEFBDfXchIJj1PMaCn6lJj/kvaSmEkjzUVcY0oqp6xSk7aKu25DWTl1zkHaL2oKQNUttZZAUYBrXig/P01sDJJXS060iAP72KL38AEn19DBShhUbztHDCCR10dVYJdbl/kxXEUi6QxeTtUhUcINuciBngSle1Quk2DTEVFsgJcRks00CrrbeZ7JvIKWciRZbffBUPcFEFyClkfGinQGk9eVzxnsIKT8xzoUQMhGNM1wXE5Bxl2uu5kGG0zzHNbmQEeGqP4ogy38iwlWbIeMtlw2XQUWwO8ZlBZBxnkseVUDVxj4umRaQ4et9OvAJdHzQPT5UiP9l6T0e+bcxzn5pBQAAAABJRU5ErkJggg==" width="40"/>
        <pic src="data:image/png;base64,iVBORw0KGgoAAAANSUhEUgAAAGQAAABkCAMAAABHPGVmAAAB+FBMVEUAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAADT+g1HAAAAp3RSTlMAAQIDBAUGBwgJCgsMDQ4PEBESExQVFxgZGhscHR4gISMlJicoKistLzEyNDU2Nzg6Ozw9Pj9AQUNERUZHSkxNT1FSVFVWV1hZW1xdX2FiY2RmZ2hpa2xtb3Bxc3R1d3h5fH5/gIWGiImMjpGSlJWXmJqbnaCio6WmqKqrra+wsrS1t7m6vL7AwcPFx8jKzM/R09XX2drc3uDk5ujp6+3v8fP19/n7/VXeoaIAAARrSURBVBgZ7cH5QxRlHAbwZ2ZPRFQMvFBMzMQs8Q5KzUxLTcMjVPSbmGVG2UGpeWtaakqioSiCwMLuPv9msO/OMsPszL6jsz/V54P/rsbvPjZRZu+RvITySqY5rhll9QUnDBgoo2SWOe+jjI5SeW6gbBJZ5jWjbA7T0m+gTOIZFmxEmbRx0jMDZRFP02YdyuIA7Z4aKINYmg6rUQatdHpiIHSxMSq/pqg0IXR7mCefUOlF2KKjzJNoisrbCNluWgS7qTxCuKIpWgTRUSpvIVQ7WSDAHio9CFMkxQIBYmNUGhGiHZwkAFqpPEB4IiOcJABiaSrLEZpttBGMO0ClG2Exh2kjGBfPUFmGkGylnWBCG5V7CIc5RDvBhESGylKEYgsdBDlHqNxFGMxBOghyElkqS/DqjO10EijHqNyO4uUZFYvW7u96wqkESjLLvOGrxzc3zDQRSHJ+094fHtKDIO84nQYutre8XmWihPiclbs6u7P0JcirYFHPzrZtrK804BKrbdx+6m6GOgSWE/TxuGvfmoUVBpSZrTdHGYDAUsHSer5eBmA5AxIUdFDHGaCXAQkKKu5nqaEajxiQwC5Zt3rfz4/paxY2MCCBm1FZ/+6h8/0s6hKAbxiMwJM5o2GTXBmiw6MYxp1mIIJSItVNaVp64sj5ikEISjLO0/J3DHkdDEBQinmZlntRFLRTn6AE8zott6OwOUhtAn+RW7TcisBhL3UJfEXv0HLdxBQ7qUngJ3aPlismXD6kHoGP+ANaLhgoYjO1CLwlHtJy1kBRzdQh8JTspaXLgIe11CDwMq2PljMGPL3D0gQepj+jpRN+GlmSoLgZz2k5BX/LsixBUFT1IC0nUcqSDP0JinltiJYOlFafpi9BEXNGaGmHjrox+hG41Y3S8jn0zEvRh8BlcZqWVuiqHaY3gUuGlt3QN/sFPQlc7jNvO4KYNUgvApcvqWxFMHfpReDSQqUKwWTpReCykMobCKSSngQuCSrbEEgDPQncRpnTiUC20pPA7Rpz/kEgp+lJ4NZOxUQQPfQkcFtPpRoBGPQmcFtApREBzKI3gVucyqcIYDm9CYoYYU4XAthJbxcjcLvMnH4E8CN9DH9gYKpDVKLQ95S+nm8w4LSGSi20RVhK7wo4zKOyCtpqWFp3A2xiVA5A20rq+H0BJg0x5wK0tVLPudmwXGDOMLSdo67O6VAOUolD1wvq60hgQhOV+dAUo48ztTtStMvsiwKYQ2U9NM2lp99qAET3Z2iX+shElMpRaFpDDzfroCSO02Gw2Rhkzg1oOsKiuhswqfJbOvQNMGcMmq6xiN4VcKr+hcVUQM8oXfrXGXCZe5Vu9dCS5FRDWwwUtfgOp9oELYvoNLYrAk9v9tDpJLS00C7TFoOvVX20+wtaTtDmZBKlGC0DnJQ1oOMPFnxfBR3mthEWVELHU+adr4Gu6Gdp5tVCRx9zbtQhiPixLHNqoOMIx91fgqCmneK4YQM6Ip2Pf1qKl1F1+MGfdfjfK/oXZ8SV/UdY6bsAAAAASUVORK5CYII=" width="40"/>
      </p>
      <p>
        <b>Plus</b>
      </p>
      <ul>
        <li>Goede prijs-kwaliteitverhouding</li>
        <li>Camera heeft geweldige ultragroothoeklens en Nachtmodus</li>
      </ul>
      <p>
        <b>Min</b>
      </p>
      <ul>
        <li>Niet verkrijgbaar in chique kleuren</li>
      </ul>
    </article>
  </body>
</html>