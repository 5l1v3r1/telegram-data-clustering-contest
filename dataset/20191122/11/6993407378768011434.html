<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.radiosvoboda.org/a/news-obshuky-v-meriyi-odesy/30286576.html"/>
    <meta property="og:site_name" content="Радіо Свобода"/>
    <meta property="article:published_time" content="2019-11-22T11:40:36+00:00"/>
    <meta property="og:title" content="СБУ повідомила про «певні слідчі дії в Одесі», ЗМІ пишуть про обшуки в мерії"/>
    <meta property="og:description" content="Служба безпеки України провела «певні слідчі дії в Одесі», повідомила Радіо Свобода речниця СБУ Олена Гітлянська у відповідь на питання про обшуки в мерії Одеси. «Зараз Служба безпеки спільно з Гене"/>
  </head>
  <body>
    <article>
      <h1>СБУ повідомила про «певні слідчі дії в Одесі», ЗМІ пишуть про обшуки в мерії</h1>
      <address>
        <time datetime="2019-11-22T11:40:36+00:00">22 Nov 2019, 11:40</time>
      </address>
      <p>Служба безпеки України провела «певні слідчі дії в Одесі», повідомила <b>Радіо Свобода </b>речниця СБУ Олена Гітлянська у відповідь на питання про обшуки в мерії Одеси.</p>
      <p>«Зараз Служба безпеки спільно з Генеральною прокуратурою провела певні слідчі дії в Одесі. Протягом години на сайті ГПУ і СБУ з’являться подробиці. Зараз ці дії завершаться, тому ми не можемо зараз вдаватися в деталі», – сказала Гітлянська.</p>
      <p>Перед цим одеська видання «Думская» <a href="https://dumskaya.net/news/v-merii-odessy-prohodyat-obyski-105697/">повідомило</a> про обшуки в мерії Одеси, муніципальному департаменті фінансів та департаменті з організації роботи міської ради за участі співробітників Служби безпеки України, Державного бюро розслідувань та Генпрокуратури.</p>
      <p>Радіо Свобода наразі не вдалося отримати коментар від ДБР.</p>
    </article>
  </body>
</html>