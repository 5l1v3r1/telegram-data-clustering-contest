<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/eletmod/2019/11/22/hosszu-hetvegek-ha-volna-35-nap-szabadsaga-75-napig-pihenhetne-2020-ban"/>
    <meta property="og:site_name" content="infostart"/>
    <meta property="article:published_time" content="2019-11-22T11:57:24+00:00"/>
    <meta property="og:title" content="Hosszú hétvégék: ha volna 35 nap szabadsága, 75 napig pihenhetne 2020-ban"/>
    <meta property="og:description" content="A legélelmesebbek húsvétkor, augusztusban és karácsonykor közepes befektetéssel két hétig pihenhetnek jövőre - a naptár szerint."/>
  </head>
  <body>
    <article>
      <h1>Hosszú hétvégék: ha volna 35 nap szabadsága, 75 napig pihenhetne 2020-ban</h1>
      <address><time datetime="2019-11-22T11:57:24+00:00">22 Nov 2019, 11:57</time> by <a rel="author">Infostart</a></address>
      <h3>A legélelmesebbek húsvétkor, augusztusban és karácsonykor közepes befektetéssel két hétig pihenhetnek jövőre - a naptár szerint.</h3>
      <p>Ha rátekintünk a jövő évi naptárra, azt látjuk, hogy lesznek bőven hosszú hétvégék 2020-ban is - öt darab -, és viszonylag kevés szabadság kivételével jelentős mennyiségű pihenőidőhöz lehet jutni.</p>
      <p>Az idei három után jövőre csak két "munkás" szombat lesz: augusztus 29-én kell ledolgozni az államalapítás miatti négynapos pihenés szabadnapját, december 24. pedig csütörtökre esik, így december 12-ike majd mindenkinek munkával telik.</p>
      <p>A húsvéti négynapos pihenés április 10-én kezdődik a nagypéntekkel.</p>
      <p>Május 1-je péntekre esik 2020-ban.</p>
      <p>A pünkösdhétfő június 1-jén lesz, augusztus 20-a pedig csütörtöki nap.</p>
      <p>Október 23. péntek, így három napot lehet pihenni.</p>
      <p>Karácsonykor 24-ével kezdődik a négynapos hétvége.</p>
      <p>A <a href="http://www.borsonline.hu/aktualis/2020-as-ev-4-nap-szabadsaggal-10-pihenonapot-szerezhet/187125?fbclid=IwAR0LV5AIMyQI50zFxiOqntG-2As6ULgDZf2C1YYuaTljKaKdvdg2PuUbCYk">Bors</a> azt is kiszámolta, hogyan lehet egybefüggően a legtöbbet pihenni a legkevesebb szabadság kivételével. A lap abból indult ki, hogy a munkaszüneti napok miatt csonka hetek keletkeznek, ha pedig feltételezzük, hogy valaki ezeket egyben kiveheti, akkor:</p>
      <ul>
        <li>húsvétkor 8 nap szabadsággal 16 nap pihenés érhető el</li>
        <li>május 1. körül 4 nap szabadságból lesz 9</li>
        <li>pünkösdkor ugyanez a helyzet</li>
        <li>augusztusban 9 szabadságként kivett napból lehet 16 nap pihenés (15-től 30-ig)</li>
        <li>október 23. előtt négy kivett napból 9 nap pihenés keletkezik</li>
        <li>karácsonykor pedig 3+3 napból lesz 16 pihenőnap (december 19-január 3.)</li>
      </ul>
      <p>Összesen: 35 nap szabadságból elméletileg 75 napig lehet távol lenni a munkahelytől.</p>
      <p>
        <i>Nyitókép: Pixabay.com</i>
      </p>
    </article>
  </body>
</html>