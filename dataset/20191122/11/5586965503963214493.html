<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gandul.info/stiri/cnsas-cere-curtii-de-apel-bucuresti-sa-stabileasca-daca-roxana-wring-a-colaborat-cu-securitatea-18605201"/>
    <meta property="og:site_name" content="Gândul"/>
    <meta property="article:published_time" content="2019-11-22T11:47:36+00:00"/>
    <meta property="og:title" content="CNSAS cere Curţii de Apel Bucureşti să stabilească dacă Roxana Wring a colaborat cu Securitatea"/>
    <meta property="og:description" content="Mai multe detalii pe gândul.info"/>
  </head>
  <body>
    <article>
      <h1>CNSAS cere Curţii de Apel Bucureşti să stabilească dacă Roxana Wring a colaborat cu Securitatea</h1>
      <h2>Reprezentanţii CNSAS au cerut Curţii de Apel Bucureşti să stabilească dacă Roxana Wring a fost colaborator al Securităţii, fiind depusă în acest sens o solicitare în instanţă. Până în prezent, nu a fost stabilit un termen de judecată.</h2>
      <address>
        <time datetime="2019-11-22T11:47:36+00:00">22 Nov 2019, 11:47</time>
      </address>
      <p>Consiliul Naţional pentru Studierea Arhivelor Securităţii (CNSAS) au depus la Curtea de Apel Bucureşti o solicitare ca instanţa să stabilească dacă Roxana Wring a fost colaborator al Securităţii. Momentan nu a fost stabilit un termen de judecată.</p>
      <p>După ce va fi stabilit termen de judecată, ulterior magistraţii vor decide, pe baza probatoriului, dacă Wring a fost sau nu colaborator al Securităţii.</p>
      <p>USR a transmis, la începutul lunii octombrie, că Roxana Wring nu mai face parte din partid, deoarece statutul nu acceptă foşti colaboratori ai Securităţii. Aceasta şi-a dat demisia la solicitarea liderului USR Dan Barna. Totodată, Roxana Wring şi-a pierdut şi mandatul de consilier general.</p>
      <p>Roxana Wring a demisionat, în luna septembrie, de la conducerea USR Bucureşti.</p>
      <p>Aceasta a explicat la acel moment, pentru MEDIAFAX, că vrea să îşi dedice mai mult timp proiectelor Capitalei.</p>
    </article>
  </body>
</html>