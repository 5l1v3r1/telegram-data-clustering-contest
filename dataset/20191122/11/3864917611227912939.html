<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-regions/2823530-v-merii-odesi-provodat-obsuki-zmi.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-22T11:57:00+00:00"/>
    <meta property="og:title" content="В мерії Одеси проводять обшуки - ЗМІ"/>
    <meta property="og:description" content="Співробітники Служби безпеки України, Державного бюро розслідувань і Генпрокуратури проводять слідчі дії в будівлі мерії Одеси і в муніципальному департаменті фінансів."/>
  </head>
  <body>
    <article>
      <h1>В мерії Одеси проводять обшуки - ЗМІ</h1>
      <h2>Співробітники Служби безпеки України, Державного бюро розслідувань і Генпрокуратури проводять слідчі дії в будівлі мерії Одеси і в муніципальному департаменті фінансів.</h2>
      <address>
        <time datetime="2019-11-22T11:57:00+00:00">22 Nov 2019, 11:57</time>
      </address>
      <p>Про це <a href="https://dumskaya.net/news/v-merii-odessy-prohodyat-obyski-105697/">«Думській»</a> повідомили джерела в міськраді.</p>
      <p>«Співробітники СБУ, ДБР і Генпрокуратури проводять слідчі дії в будівлі мерії Одеси на Думській площі і в муніципальному департаменті фінансів на Жуковського. У рамках якого кримінального провадження працюють правоохоронці, поки що не відомо», - йдеться у повідомленні.</p>
      <p>Водночас повідомляється, що слідчі вилучають документи в департаменті фінансів і юридичному департаменті.</p>
      <blockquote>
        <b>Читайте також: </b>
        <a href="https://www.ukrinform.ua/rubric-regions/2822078-rabosapka-zaavlae-so-ne-zupinav-obsuki-u-merii-dnipra-pid-cas-vizitu-misii-mvf.html">Рябошапка заявляє, що не зупиняв обшуки в мерії Дніпра під час візиту місії МВФ</a>
      </blockquote>
      <p>«За неперевіреною інформацією, їх цікавить фінансова допомога, яку місто надає КП «Теплопостачання м. Одеса». Нагадаємо, за останній рік це підприємство поглинуло майже мільярд бюджетних гривень», - пише видання.</p>
      <p>Крім того, як ідеться у повідомленні, обшукують і приміщення департаменту з організації роботи міськради. «Слідчі дії, і справді, пов'язані з ТМО, а точніше, з погашенням за рахунок міського бюджету 200-мільйонного боргу підприємства перед банком «Надра», - наголошується в публікації видання.</p>
    </article>
  </body>
</html>