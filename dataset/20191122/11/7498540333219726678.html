<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.reggionline.com/elezioni-regionali-ultime-ore-trattative-la-scelta-dei-candidati-reggiani-del-pd/"/>
    <meta property="og:site_name" content="Reggionline - Quotidianionline - Telereggio - Trc - TRM"/>
    <meta property="article:published_time" content="2019-11-22T11:05:15+00:00"/>
    <meta property="og:title" content="Elezioni regionali, ultime ore di trattative per la scelta dei candidati reggiani del Pd"/>
    <meta property="og:description" content="REGGIO EMILIA – Saranno sei i candidati reggiani nella lista del Pd in corsa alle prossime elezioni regionali del 26 gennaio. I nomi saranno ufficializzati questa sera. Alle 21, nella sede della Federazione è prevista infatti la riunione della Direzione del partito. La decisione verterà su tre uomini e tre donne. Quasi certe sono quattro […]"/>
  </head>
  <body>
    <article>
      <h1>Elezioni regionali, ultime ore di trattative per la scelta dei candidati reggiani del Pd</h1>
      <address><time datetime="2019-11-22T11:05:15+00:00">22 Nov 2019, 11:05</time> by <a rel="author">Andrea Bassi</a></address>
      <p>
        <b>Assegnate quattro caselle su sei disponibili. In serata l’annuncio ufficiale. Certi di correre per un posto a Bologna Andrea Costa, Alessio Mammi, Ottavia Soncini e Roberta Mori</b>
      </p>
      <figure>
        <img src="https://reggionline-obce2ympjgvjli4n.netdna-ssl.com/wp-content/uploads/2019/05/andrea-costa-pd-27-5-2019.jpg"/>
      </figure>
      <p><b>REGGIO EMILIA</b> – Saranno sei i candidati reggiani nella lista del Pd in corsa alle prossime elezioni regionali del 26 gennaio. I nomi saranno ufficializzati questa sera. Alle 21, nella sede della Federazione è prevista infatti la riunione della Direzione del partito. La decisione verterà su tre uomini e tre donne. Quasi certe sono quattro candidature, a partire da quella del segretario provinciale del Pd e sindaco di Luzzara <b>Andrea Costa</b>. Assiema a lui <b>Alessio Mammi</b>, ex sindaco di Scandiano. Ci sono poi <b>Ottavia Soncini </b>e <b>Roberta Mori</b>, entrambe consigliere regionali uscenti, che correrebbero per un ulteriore mandato.</p>
      <p>Più in bilico invece i nomi di<b> Fabrizio Benati</b>, anche lui membro uscente dell’Assemblea legislativa, e di <b>Federica Franceschini</b>, responsabile di direzione a Palazzo Magnani, già consigliera  in Sala del Tricolore.</p>
    </article>
  </body>
</html>