<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://t24.com.tr/haber/erdogan-izmir-de-halka-hitap-ediyor,849233"/>
    <meta property="og:site_name" content="T24"/>
    <meta property="article:published_time" content="2019-11-22T11:56:00+00:00"/>
    <meta property="og:title" content="Erdoğan'dan Kılıçdaroğlu'na 'Beştepe'ye giden CHP'li' yanıtı: Cumhurbaşkanlığımı ortaya koyuyorum..."/>
    <meta property="og:description" content="Erdoğan'dan Kılıçdaroğlu'na 'Beştepe'ye giden CHP'li' yanıtı: Cumhurbaşkanlığımı ortaya koyuyorum..."/>
  </head>
  <body>
    <article>
      <h1>Erdoğan'dan Kılıçdaroğlu'na 'Beştepe'ye giden CHP'li' yanıtı: Cumhurbaşkanlığımı ortaya koyuyorum...</h1>
      <h2>Erdoğan'dan Kılıçdaroğlu'na 'Beştepe'ye giden CHP'li' yanıtı: Cumhurbaşkanlığımı ortaya koyuyorum...</h2>
      <address>
        <time datetime="2019-11-22T11:56:00+00:00">22 Nov 2019, 11:56</time>
      </address>
      <p>Cumhurbaşkanı ve AKP Genel Başkanı <b>Recep Tayyip Erdoğan</b>, Bir CHP'li ismin Beştepe'de kendisiyle görüştüğüne yönelik idialara sert bir dille yanıt verdi. Erdoğan, konuya ilişkin olarak, "Şaşırmadım, doğrudur. Erdoğan, CHP'yi dağıtmak için elinden geleni yapıyor" değerlendirmesinde bulunan CHP Genel Başkanı <b>Kemal Kılıçdaroğlu</b>'na, "Eğer yiğitsen ben cumhurbaşkanlığımı ortaya koyuyorum, acaba sen genel başkanlığını ortaya koyabiliyor musun? İspat ettin ettin, etmediğin takdirde CHP'nin genel başkanlığı bu yalancıdan kurtulsun ve çek git" diye seslendi.<br/><b>AKP İzmir İl Başkanları Toplantısı'nda konuşan Erdoğan'ın açıklamalarından öne çıkanlar şöyle:<br/></b>"Siyasette daima hesaba çekilmeden önce nefsinizi hesaba çekin diyen bir hareketiz. Nefsimizi sinaya çekiyor, yanlışlarımızı telafi etmeye çalışıyoruz."<br/>"Siyaseti ikbal kapısı değil mensubu olmaktan gurur duyduğumuz milletimize hizmet vesilesi olarak görüyoruz. Hizmet etme sorumluluğumuz var. Zira unutmayın milyonlar Türkiye'den bunu bekliyor. Mazlumlar sizden bizden bunu bekliyor. Türkiye'yi 2023 hedefleriyle 2053 ve 2071 vizyonuyla buluşturmak için milletimize söz verdik. Bu hareket günlük siyasetin kavramlarına hapsetmeye çalışanlar her defasında hayal kırıklığı yaşadılar. AK Parti'yi geçmişin kalıplarıyla yargılamaya çalışanlar her defasında hüsrana uğradılar .  Bizim gözümüzde tüm makamlar fanidir, geçicidir.</p>
      <h3>Erdoğan'dan CHP'li Engin Özkoç'un, "Lütfen bu hanımefendiye haddini bildirin" sözlerine bir kez daha tepki</h3>
      <p>"İfadeye bak, şu kadını susturun.' Şimdi ben buradan sesleniyorum CHP'ye gönül veren kardeşlerime sesleniyorum. Şu kadını susturun' böyle bir ifade kullanılabilir mi? İşte bunu kullanana ne diyeceksiniz? Bunlar edepsiz, ahlaksız. Bir hanımefendiye bu ifadeyi kullanacak kadar edepsiz, ahlaksız. Bunlara göre kadın ne olmalı? Bunlara göre kadın hizmetkâr olmalı. Ama karşılarına bir hukukçu geldiği zaman kuduruyorlar. Özlem Hanım bir hukukçu. Tabii bir hukukçu olarak hazmedemiyorlar. Onlar istese de istemese de inşallah AK Parti'nin hanımları bunları aşa aşa iktidara yürüyorlar. "<br/><b>TIKLAYIN - <a href="https://t24.com.tr/haber/erdogan-ak-parti-de-eski-diye-bir-kavram-yoktur,848873">Erdoğan, CHP Grup Başkanvekili Engin Özkoç'un cezalandırılmasını istedi: Ahlaksız, edepsiz...<br/></a></b>"İzmir ile beraber tüm ülke genelinde 31 Mart seçim sonuçlarıyla ilgili değerlendirmelerimizi yaptık, yapıyoruz. Güçlü ve zayıf yanlarımızı tartarak partimizi çok daha güçlü bir şekilde geleceğe taşımanın gayretindeyiz. İnşallah 7. olağan kongre sürecimiz partimizi yenilediğimiz taze bir ruhla,yepyeni bir heyecanla tekrar yolda olduğumuz farklı bir dönem olacak. Kongrelerimizde ortaya çıkacak yeni teşkilat yapımız yeni teşkilat yapımız 2023-2024 seçimlerinde kilit rol oynayacaktır. Bulunduğunuz yerlerin ömerlerini seçin dedim. Güçlü kadrolarla geleceğe yürüyelim. Bunun için en küçük bir ihmale fırsat veremeyiz. Bir kuyumcu titizliğiyle çalışmalarımızı yürütüyoruz."</p>
      <h3>Beştepe'ye giden CHP'li iddiasına yanıt</h3>
      <p>"Bay Kemal bizim Suriye'de işimiz var veya yok da senin orada ne işin var? Bütün bunları söylerken ne yazık ki bakıyorsun PYD-YPG ile Bay Kemal iş tutuyor. Parlamentodaki HDP, PKK'nın desteği ile orada değil mi? Peki onlarla beraber Ankara'dan İstanbul'a neden yürüyorsun? Ne işin var? Bir gün de çık 'bu PKK bir terör örgütüdür' de ya. Duydunuz mu? Demedi. Diyemez. Çünkü bu aynı yanlışı meşhur Tunceli ile ilgili olarak geçmişteki noktada da bunu yapamadı. Yapamaz. Çünkü ürkektir, korkaktır, pısırıktır ve yalancıdır. Son günlerde bir şey tutturdu, güya ben Külliye'de bir CHP'li ile görüşmüşüm. Ben! Arkadaşlarım gerekli cevabı verdiler. Böyle bir görüşme olmadı dediler. Ve bunu haber yapan gazeteci kayıp. Kendisi de diyor ki herhalde yanıldık falan. Bay Kemal, senin hayatın yalan. Bak İzmir'den milletvekili olduğun ilden sesleniyorum sana, eğer yiğitsen ben cumhurbaşkanlığımı ortaya koyuyorum, acaba sen genel başkanlığını ortaya koyabiliyor musun? İspat ettin ettin, etmediğin takdirde CHP'nin genel başkanlığı bu yalancıdan kurtulsun ve çek git. Ama yapamaz, bugüne kadar ben bunu çok söyledim, denedim. Hepsi birbirini bulmuş. O gazetenin köşe yazarı da bu da. Bu kadar iddialı söylüyorum. Bizim hayatımıza yalan girmedi ama bunların hayatı yalan. Kardeşlerim bütün bunlarla beraber cumhuriyetimizi kuruluşundan on yıllar sonra demokrasiyle taçlandırmak bize nasip oldu."<br/><b>TIKLAYIN -<a href="https://t24.com.tr/haber/kilicdaroglu-ndan-erken-secim-sorusuna-yanit,849004">Kılıçdaroğlu Saray'a giden CHP'li siyasetçi hakkında ilk kez konuştu: Erdoğan, CHP'yi dağıtmak için elinden geleni yapıyor</a></b></p>
      <h3>"Bu ülkede hiçbir kesimin 28 Şubat zihniyetini hortlatmasına izin vermeyiz"</h3>
      <p>"40 yıllık siyasi hayatımızın hiçbir döneminde vatandaşlarımızın hayat tarzına, inancına karışmadık. Kılık kıyafetinden dolayı hiç kimseyi dışlamadık. Bilakis üniversite kapılarında başörtüsünden dolayı gözyaşı döken kızlarımıza uygulanan zulümlere biz son verdik. Meslek liselerinde okuyan evlatlarımıza yönelik katsayı adaletsizliğini biz kaldırdık. CHP'nin engelleme girişimlerine karşı devlet kurumalarında kadınlarımızın başörtü ile çalışmasını biz getirdik. Hal böyleyken son günlerde eski Türkiye özlemiyle yanan, tutuşan bazı çevrelerin çeşitli kışkırtmalarına şahit oluyoruz. Bakıyorsunuz başörtülü iki kız yolda yürürken bir tanesi çılgınlık yapıyor, gelip o başörtülü kızlarımıza saldırıyor. Tabii bir araştırıyoruz maalesef aynı zihniyet altından çıkıyor. Milletin değerleriyle kavgalı bir kesimin tekrar eski alışkanlıklarına döndüklerini görüyoruz. Bu ülkede hiçbir kesimin 28 Şubat zihniyetini hortlatmasına izin vermeyiz. Bu tarz nefret suçlarıyla ilgili emniyet ve yargı kurumlarımız anında gereken adımları atmayı sürdüreceklerdir. Ne kadar kışkırtırlarsa kışkırtsınlar Türkiye'yi kendi yağıyla kavrulan bir ülke haline getiremeyecekler."<br/>"Buradaki her bir kardeşlerimin omuzlarına taşıdığı ağır bilinçle hareket edeceğini biliyorum. Dik durarak inşallah çalışmanızı bekliyorum. Biz CHP gibi istismar siyaseti değil hizmet siyaseti yapıyoruz. Biz bu mücadeleye şahsi menfaatlerimiz için değil halka hizmet hakka hizmettir diye çıktık. Son 17 senede İzmir'de yaptığımız yatırımlar AK Parti'nin millete bakış açısını en büyük somut örneğidir. İktidarımız boyunca İzmir'de 70 katrilyon yatırım yaptık. CHP'nin buralarda yatırım diye böyle bir izi var mı? Yapmaz, yapamaz. Onların eser üretelim diye bir derdi yok."</p>
    </article>
  </body>
</html>