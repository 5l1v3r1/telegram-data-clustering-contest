<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dainiksaveratimes.com/business/news/stock-market-declines-it-companies-also-lost-shares-262958"/>
    <meta property="og:site_name" content="Dainik Savera Times"/>
    <meta property="article:published_time" content="2019-11-22T11:42:29+00:00"/>
    <meta property="og:title" content="Stock Market में गिरावट का रुख, IT कंपनियों के भी टूटे शेयर"/>
    <meta property="og:description" content="मुंबईः देश के शेयर बाजार में सप्ताह के अंतिम कारोबारी दिन शुक्रवार को शुरुआती कारोबार में गिरावट का रुख देखने को मिल रहा है। प्रमुख सूचकांक सेंसेक्स सुबह 9.38 बजे 52.14 अंकों की गिरावट के साथ 40,523.03 कारोबार कर रहा था, जबकि निफ्टी लगभग इसी समय 19.45 अंकों की गिरावट के साथ 11,948.95 पर कारोबार कर रहा था। बंबई स्टॉक एक्सचेंज (बीएसई) का 30 शेयरों वाला संवेदी सूचकांक सेंसेक्स हालांकि सुबह 78.00 अंकों की तेजी के साथ 40,653.17 खुला। हालांकि नेशनल स्टॉक एक्सचेंज (एनएसई) का 50 शेयरों वाला संवेदी सूचकांक निफ्टी 1.10 अंकों की मामूली गिरावट के साथ 11,967.30 खुला।"/>
  </head>
  <body>
    <article>
      <h1>Stock Market में गिरावट का रुख, IT कंपनियों के भी टूटे शेयर</h1>
      <address><time datetime="2019-11-22T11:42:29+00:00">22 Nov 2019, 11:42</time> by <a rel="author">Priyanka</a></address>
      <p>मुंबईः देश के शेयर बाजार में सप्ताह के अंतिम कारोबारी दिन शुक्रवार को शुरुआती कारोबार में गिरावट का रुख देखने को मिल रहा है। प्रमुख सूचकांक सेंसेक्स सुबह 9.38 बजे 52.14 अंकों की गिरावट के साथ 40,523.03 कारोबार कर रहा था, जबकि निफ्टी लगभग इसी समय 19.45 अंकों की गिरावट के साथ 11,948.95 पर कारोबार कर रहा था। बंबई स्टॉक एक्सचेंज (बीएसई) का 30 शेयरों वाला संवेदी सूचकांक सेंसेक्स हालांकि सुबह 78.00 अंकों की तेजी के साथ 40,653.17 खुला। हालांकि नेशनल स्टॉक एक्सचेंज (एनएसई) का 50 शेयरों वाला संवेदी सूचकांक निफ्टी 1.10 अंकों की मामूली गिरावट के साथ 11,967.30 खुला।</p>
      <p>सेंसेक्स की कंपनियों में इन्फोसिस में 3 प्रतिशत की गिरावट आई। एचसीएल टेक 1.67 प्रतिशत, टेक महिंद्रा 1.65 प्रतिशत, टीसीएस 1.52 प्रतिशत, भारती एयरटेल एक प्रतिशत तथा बजाज आटो 0.91 प्रतिशत के नुकसान में थे। वहीं दूसरी ओर सनफार्मा 3.16 प्रतिशत, एनटीपीसी 2.69 प्रतिशत, पावरग्रिड 2.30 प्रतिशत तथा रिलायंस इंडस्ट्रीज 1.74 प्रतिशत के लाभ में चल रहे थे। कारोबारियों ने कहा कि अमेरिका में कार्य वीजा के लिए जरूरतों में बदलाव की खबरों से आईटी शेयरों में गिरावट आई। इससे कुल बाजार धारणा प्रभावित हुई।<br/><br/> </p>
      <blockquote>DainikSavera APP डाउनलोड करें। <a href="https://play.google.com/store/apps/details?id=com.readwhere.whitelabel.dainiksavera">ANDROID</a> लिंक और <a href="https://itunes.apple.com/in/app/dainik-savera-times/id954789238?mt=8">iOS</a></blockquote>
      <p><b>Web Title:</b> Stock Market Declines, IT Companies Also Lost Shares</p>
    </article>
  </body>
</html>