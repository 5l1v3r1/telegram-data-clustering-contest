<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1547945.html/%D8%B1%D8%B3%D8%A7%D9%86%D9%87-%D8%AD%D8%A7%D9%85%DB%8C-%D9%88%D8%B2%DB%8C%D8%B1-%D8%A7%D8%B1%D8%AA%D8%A8%D8%A7%D8%B7%D8%A7%D8%AA-%D8%A8%D9%87-%D8%B4%D8%A8%D9%87%D8%A7%D8%AA-%D9%87%D9%85%DA%A9%D8%A7%D8%B1%DB%8C-%D8%A8%D8%A7-%D8%B4%D8%B1%DA%A9%D8%AA-%D9%87%D8%A7%DB%8C-%D8%A7%D8%B1%D8%B2%D8%B4-%D8%A7%D9%81%D8%B2%D9%88%D8%AF%D9%87-%D9%BE%D8%A7%D8%B3%D8%AE-%D9%85%DB%8C-%D8%AF%D9%87%D8%AF---%D8%A2%D9%82%D8%A7%DB%8C-%D9%88%D8%B2%DB%8C%D8%B1-%D9%88-%D9%85%D8%B3%D8%A6%D9%88%D9%84%D8%A7%D9%86-%D8%A7%D9%86%D8%AA%D8%AE%D8%A7%D8%A8-%D8%B3%DA%A9%D9%88%D8%AA-%D8%A7%D8%AE%D8%AA%DB%8C%D8%A7%D8%B1-%DA%A9%D8%B1%D8%AF%D9%87-%D8%A7%D9%86%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-22T11:11:00+00:00"/>
    <meta property="og:title" content="رسانه حامی وزیر ارتباطات به شبهات همکاری با شرکت های ارزش افزوده پاسخ می دهد؟/ آقای وزیر و مسئولان انتخاب سکوت اختیار کرده اند"/>
    <meta property="og:description" content="درحالی رسانه حامی جهرمی در مقابله با «وس» تاکید دارد و به پوشش اخبار آن می پردازد که مردم منتظر هستند مسئولان این رسانه سئوالی که افکارعمومی درباره همکاری آنان با خدمات ارزش افزوده دارند را پاسخ دهد."/>
  </head>
  <body>
    <article>
      <h1>رسانه حامی وزیر ارتباطات به شبهات همکاری با شرکت های ارزش افزوده پاسخ می دهد؟/ آقای وزیر و مسئولان انتخاب سکوت اختیار کرده اند</h1>
      <h2>دانا گزارش می‌دهد؛</h2>
      <address>
        <time datetime="2019-11-22T11:11:00+00:00">22 Nov 2019, 11:11</time>
      </address>
      <p>درحالی رسانه حامی جهرمی در مقابله با «وس» تاکید دارد و به پوشش اخبار آن می پردازد که مردم منتظر هستند مسئولان این رسانه سئوالی که افکارعمومی درباره همکاری آنان با خدمات ارزش افزوده دارند را پاسخ دهد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ پس از اینکه «محمد جواد آذری جهرمی» وزیر ارتباطات از مقابله با خدمات ارزش افزوده یا همان « وس» خبر داد و مقابله با آن را حق الناس خواند، بسیاری از رسانه ها و افکارعمومی انتظار داشتند که وزیر تا تحقق این مسیر ادامه داده و با شرکت های مختلف ارزش افزوده به طور جدی مقابله کند.</p>
      <p>اما اخباری منتشر شد که نشان می داد وبسایت انتخاب یکی از رسانه‌های حامی وزیر ارتباطات خود با شرکت های ارزش افزوده همکاری می کند. موضوعی که «سیده حمید زرآبادی» نماینده اصلاح طلب مجلس دهم به آن اشاره کرد و از وزیر و گردانندگان وبسایت انتخاب خواست به این موضوع پاسخ دهند. زرآبادی از وزیر خواست تا مسئولان این سایت را به لایو اینستاگرام خود دعوت کند و از آنها بخواهد در این باره توضیح دهند که این کار صورت نگرفت!   تاکنون نه وزیر و نه مسئولان رسانه انتخاب در این باره توضیحی به مردم نداده اند.  </p>
      <figure>
        <img src="http://newsroom.dana.ir/content/upload/987e7d5b-d525-4a07-8678-0754ad3e08ee.JPG"/>
      </figure>
      <p>  در این رابطه، با رصد این رسانه نزدیک به دولت مشاهده می شود که انتخاب خود را رسانه مخالف خدمات وس معرفی می کند. درحالی رسانه حامی جهرمی در مقابله با «وس» تاکید دارد و به پوشش اخبار آن می پردازد که مردم منتظر هستند مسئولان این رسانه سئوالی که افکارعمومی درباره همکاری آنان با خدمات ارزش افزوده دارند را پاسخ دهند.    انتخاب اخیرا از زبان وزیر ارتباطات که خود را در خط مقدم و پیشانی مقابله با خدمات ارزش افزوده معرفی می کند، از شناسایی سلطان وس خبر داده است.  </p>
      <figure>
        <img src="http://newsroom.dana.ir/content/upload/ce592549-2b7e-4eee-86df-1763312a0850.JPG"/>
      </figure>
      <p>  همچنین این رسانه از قول وزیر خبر داده است که ۱.۲ میلیون شکایت در حوزه «وس» به قوه قضاییه ارجاع داده شد. با این حال هنوز خبری از پاسخگویی مسئولان این رسانه درباره همکاری با شرکت های ارزش افزوده دیده نمی شود و مسئولان انتخاب در کنار ادعای مقابله با وس، درباره شبهات موجود سکوت پیشه کرده اند.   انتهای پیام/   </p>
    </article>
  </body>
</html>