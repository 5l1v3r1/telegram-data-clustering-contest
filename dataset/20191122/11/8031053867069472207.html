<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%cf%84%cf%81%ce%b1%ce%bc%cf%80-%cf%80%cf%81%cf%8e%cf%84%ce%b1-%ce%b5%ce%ba%ce%b5%cf%87%ce%b5%ce%b9%cf%81%ce%af%ce%b1-%ce%ba%ce%b1%ce%b9-%ce%bc%ce%b5%cf%84%ce%ac-%ce%b5%ce%b9%cf%81%ce%b7%ce%bd%ce%b5.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-22T11:28:06+00:00"/>
    <meta property="og:title" content="Τραμπ: Πρώτα εκεχειρία και μετά ειρηνευτικές συνομιλίες με τους Ταλιμπάν"/>
    <meta property="og:description" content="Ο Αμερικανός πρόεδρος Ντόναλντ Τραμπ σε τηλεφωνική επικοινωνία που είχε με τον Αφγανό ομόλογό του Άσραφ Γάνι επέμεινε ότι η κήρυξη εκεχειρίας είναι απαραίτητη προϋπόθεση για την έναρξη ειρηνευτικών συνομιλιών με τους Ταλιμπάν, δήλωσε ο εκπρόσωπος της αφγανικής προεδρίας Σεντίκ Σεντίκι σε μια σειρά tweets."/>
  </head>
  <body>
    <article>
      <h1>Τραμπ: Πρώτα εκεχειρία και μετά ειρηνευτικές συνομιλίες με τους Ταλιμπάν</h1>
      <address>
        <time datetime="2019-11-22T11:28:06+00:00">22 Nov 2019, 11:28</time>
      </address>
      <p>
        <b>Ο Αμερικανός πρόεδρος Ντόναλντ Τραμπ σε τηλεφωνική επικοινωνία που είχε με τον Αφγανό ομόλογό του Άσραφ Γάνι επέμεινε ότι η κήρυξη εκεχειρίας είναι απαραίτητη προϋπόθεση για την έναρξη ειρηνευτικών συνομιλιών με τους Ταλιμπάν, δήλωσε ο εκπρόσωπος της αφγανικής προεδρίας Σεντίκ Σεντίκι σε μια σειρά tweets.</b>
      </p>
      <p>Σύμφωνα με αυτά, ο Τραμπ επεσήμανε επίσης ότι προκειμένου να επιτύχει μια διαδικασία ειρήνευσης, είναι «απαραίτητη» η συμμετοχή της Καμπούλ σε αυτές.</p>
      <p>Οι ΗΠΑ συνομιλούσαν με τους Ταλιμπάν επί σχεδόν έναν χρόνο σε μια προσπάθεια να τερματιστεί ο πόλεμος στο Αφγανιστάν που διαρκεί 18 χρόνια.</p>
      <p>Όμως ο Αμερικανός πρόεδρος αποφάσισε να τις διακόψει τον Σεπτέμβριο έπειτα από μία επίθεση των Ταλιμπάν που κόστισε τη ζωή σε έναν Αμερικανό στρατιώτη.</p>
      <p>
        <b>Η Καμπούλ δεν συμμετείχε στις συνομιλίες αυτές, έπειτα από αίτημα των ανταρτών.</b>
      </p>
      <p>Από την πλευρά του ο εκπρόσωπος των Ταλιμπάν Ζαμπιουλάχ Μουτζαχίντ επεσήμανε ότι μόλις οι ΗΠΑ αποχωρήσουν από το Αφγανιστάν, οι αντάρτες θα συνομιλήσουν με όλες τις αφγανικές πλευρές, αλλά όχι με την αφγανική κυβέρνηση ως «νόμιμο κράτος».</p>
    </article>
  </body>
</html>