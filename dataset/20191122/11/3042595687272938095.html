<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagbladet.no/sport/norge-jubel-far-hjemmebane/71849484"/>
    <meta property="og:site_name" content="Dagbladet.no"/>
    <meta property="article:published_time" content="2019-11-22T11:17:02+00:00"/>
    <meta property="og:title" content="Norge-jubel: Får hjemmebane"/>
    <meta property="og:description" content="Hvis Norge skulle slå Serbia i Nations League-semifinalen på Ullevaal stadion i mars, venter det hjemmekamp i finalen."/>
  </head>
  <body>
    <article>
      <h1>Norge-jubel: Får hjemmebane</h1>
      <h2>Hvis Norge skulle slå Serbia i Nations League-semifinalen på Ullevaal stadion i mars, venter det hjemmekamp i finalen.</h2>
      <address><time datetime="2019-11-22T11:17:02+00:00">22 Nov 2019, 11:17</time> by <a rel="author">Christian Grieg Sander</a></address>
      <p>Det ble bekreftet på Nations League-trekningen i formiddag.</p>
      <p>Det betyr at Norge får spille på hjemmebane mot enten Skottland eller Israel i en eventuell Nations League-finale.</p>
      <p>
        <b>Finland var egentlig Skottlands opprinnelige motstander i semifinalen. Siden finnene kvalifiserte seg direkte til EM, ble det ny trekning mellom Bulgaria, Israel og Romania, om hvem som skulle få møte skottene i semifinalen.</b>
      </p>
      <p>Kampen til finalen blir derimot ingen enkel oppgave. Først må man ta seg forbi Serbia den 26. mars. Serbia har stjerner som Sergej Milinkovic Savic, Nemanja Matic og Dusan Tadic på laget.</p>
      <p>Under Lars Lagerbäck sin ledelse er Norge ubeseirede på hjemmebane. Norge har ikke tapt én hjemmekamp på 14 forsøk.</p>
      <p>- Vi håpet på hjemmekamp, fikk hjemmekamp mot vinneren Skottland-Israel og bedre blir det ikke for et lag som ikke har tapt på Ullevaal siden 2016. Men først må vi slå Serbia. Det blir ikke lett, det er ikke gitt, men vi vant i hvert fall trekningen. Nå er premien sluttspillet og England på Wembley. Vi kan ikke misse det. Dette er Norges mulighet. Den må Lagerbäck og gutta gripe, sier Dagbladets kommentator Morten P.</p>
      <p>Han legger også til:</p>
      <p>- I tillegg, et eller to fulle hus på Ullevaal Stadion. Det er bra for butikken. Det er det norsk fotball trenger på veien til Euro 2020.</p>
      <p>Nations League-finalen spilles den 31.mars.</p>
    </article>
  </body>
</html>