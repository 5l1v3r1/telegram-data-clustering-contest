<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.neakriti.gr/article/kriti/hania/1560986/noikiasan-diamerisma-gia-na-krupsoun-6-kila-kannavis/"/>
    <meta property="og:site_name" content="Νέα Κρήτη"/>
    <meta property="article:published_time" content="2019-11-22T11:31:00+00:00"/>
    <meta property="og:title" content="Νοίκιασαν διαμέρισμα για να... κρύψουν 6 κιλά κάνναβης"/>
    <meta property="og:description" content="Δύο άντρες έκρυβαν ναρκωτικά και χρήματα σε σπίτι"/>
  </head>
  <body>
    <article>
      <h1>Νοίκιασαν διαμέρισμα για να... κρύψουν 6 κιλά κάνναβης</h1>
      <address>
        <time datetime="2019-11-22T11:31:00+00:00">22 Nov 2019, 11:31</time>
      </address>
      <p>
        <b>Δύο άντρες έκρυβαν ναρκωτικά και χρήματα σε σπίτι</b>
      </p>
      <p>Ένα σπίτι είχαν νοικιάσει αποκλειστικά για να μετατρέψουν σε καβάντζα δύο άντρες.</p>
      <p>Πρόκειται για έναν 44χρονο και έναν 57χρονο που συνελήφθησαν την Παρασκευή το πρωί στα Χανιά από αστυνομικούς του Τμήματος Δίωξης Ναρκωτικών της Υποδιεύθυνσης Ασφαλείας Χανίων κατηγορούμενοι για τα αδικήματα της κατοχής και διακίνησης ναρκωτικών ουσιών.</p>
      <p>Κατά τη διάρκεια της επιχείρησης διενεργήθηκαν έρευνες στα σπίτια των δύο αντρών και σε χώρο που χρησιμοποιούσαν για αποθήκευση ναρκωτικών ουσιών (καβάντζα), όπου βρέθηκαν και κατασχέθηκαν συνολικά :</p>
      <ul>
        <li>6 κιλά και 78,3 γραμμάρια κάνναβης,</li>
        <li>30,74 γραμμάρια κοκαΐνης,</li>
        <li>το χρηματικό ποσό των 2.305 ευρώ ως προερχόμενο από παράνομες δραστηριότητες,</li>
        <li>πιστόλι,</li>
        <li>3 κινητά τηλέφωνα,</li>
        <li>3 ηλεκτρονικές ζυγαριές ακριβείας,</li>
        <li>μεταλλικοί τρίφτες κάνναβης και</li>
        <li>αυτοσχέδιο τσιγάρο το οποίο περιείχε κάνναβη αναμεμειγμένη με καπνό</li>
      </ul>
      <p>Επιπλέον, κατασχέθηκε δίκυκλη μοτοσυκλέτα ιδιοκτησίας του 44χρονου ως μέσο μεταφοράς ναρκωτικών ουσιών.</p>
      <p>Η προανάκριση διενεργείται από Τμήμα Δίωξης Ναρκωτικών της Υποδιεύθυνσης Ασφαλείας Χανίων, ενώ οι συλληφθέντες με την σε βάρος της σχηματισθείσα δικογραφία και έρχονται αντιμέτωποι Εισαγγελέα Πλημμελειοδικών Χανίων.</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.neakriti.gr/article/kriti/hania/1559838/i-misa-edopise-dema-me-kannavi/"/>
        <a href="https://www.neakriti.gr/article/kriti/irakleio/1559310/kalliergouse-kannavi-sto-thermokipio-tou/"/>
        <a href="https://www.neakriti.gr/article/kriti/irakleio/1559224/eihe-stisei-olokliro-ergastirio-kalliergeias-kannavis-mesa-sto-spiti-tou/"/>
      </related>
    </article>
  </body>
</html>