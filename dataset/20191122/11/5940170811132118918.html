<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.24sports.com.cy/gr/sports/podosfairo/kypros/a-katigoria/ael/ael-ola-deixnoyn-xoyrado"/>
    <meta property="og:site_name" content="24sports.com.cy"/>
    <meta property="article:published_time" content="2019-11-22T11:34:00+00:00"/>
    <meta property="og:title" content="ΑΕΛ: Όλα δείχνουν Χουράδο"/>
    <meta property="og:description" content="Είναι εδώ και μέρες γνωστό ότι τα προβλήματα της ΑΕΛ για τον αγώνα με τον Ολυμπιακό είναι πολλά και μέχρι την τελευταία στιγμή θα διαπιστωθεί κατά πόσο κάποια θα λυθούν. Ένα εξ αυτών έχει να κάνει με τον Χουράδο ο οποίος προπονείται κανονικά και μάλλον επιστρέφει πολύ πιθανόν και στην ενδεκάδα."/>
  </head>
  <body>
    <article>
      <h1>ΑΕΛ: Όλα δείχνουν Χουράδο</h1>
      <h2>Ο Ισπανός δείχνει έτοιμος να πάρει θέση</h2>
      <address><time datetime="2019-11-22T11:34:00+00:00">22 Nov 2019, 11:34</time> by <a rel="author">24sports team</a></address>
      <p>Είναι εδώ και μέρες γνωστό ότι τα προβλήματα της ΑΕΛ για τον αγώνα με τον Ολυμπιακό είναι πολλά και μέχρι την τελευταία στιγμή θα διαπιστωθεί κατά πόσο κάποια θα λυθούν. Ένα εξ αυτών έχει να κάνει με τον Χουράδο ο οποίος προπονείται κανονικά και μάλλον επιστρέφει πολύ πιθανόν και στην ενδεκάδα.</p>
      <p>Με την απουσία του Κάρλος λόγω καρτών, ο Ισπανός μάλλον θα πάει στην κορυφή της επίθεσης με τον Μαέ όμως να διεκδικεί επίσης την θέση. Ουσιαστικά ο Κερκέζ θα αποφασίσει μέχρι και την τελευταία στιγμή για το ποιος θα κινηθεί στην κορυφή καθώς δύσκολα θα παρατάξει και τους δύο.</p>
      <p>Από κει και πέρα, ο Γκαστανιάγκα τρέχει με τις πιθανότητες του να είναι μοιρασμένες. Μεντόγιεβιτς και Αντάμοβιτς θα μείνουν εκτός, ο Ντόσα επίσης και ο Γκοντάλ αλλά και ο Γκαζαριάν.</p>
      <p>Σ’ αντίθεση με τους πιο πάνω ο Τόρες ανεβάζει ρυθμούς και υπολογίζεται ωστόσο δύσκολα θα πάρει θέση στην ενδεκάδα εκτός και αν αποφασίσει να τον τοποθετήσει μπροστά δίπλα από τον επιθετικό κορυφής.</p>
      <p>Γενικώς οι απουσίες εξακολουθούν ν’ αποτελούν μάστιγα για την ΑΕΛ και ιδιαίτερα το Ντούσαν Κερκέζ ο οποίος όμως πλέον έχει αποδείξει σε όλους ότι μπορεί μέσα από τις δυσκολίες που προκύπτουν να χειρίζεται το ρόστερ του με μαεστρικό τρόπο, βρίσκοντας συνεχώς λύσεις μέσα απ’ αυτό.</p>
      <p> </p>
    </article>
  </body>
</html>