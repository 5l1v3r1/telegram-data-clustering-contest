<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.investor.bg/biudjet-i-finansi/333/a/fond-na-fondovete-zapochna-pazarni-konsultacii-za-zaemi-za-po-malki-i-sredni-firmi-293688/"/>
    <meta property="og:site_name" content="Investor.bg"/>
    <meta property="article:published_time" content="2019-11-22T11:50:00+00:00"/>
    <meta property="og:title" content="Фонд на фондовете започна пазарни консултации за заеми за по-малки и средни фирми"/>
    <meta property="og:description" content="С бюджет на финансовия инструмент от 29 млн. лева ще се подкрепи нов портфейл от кредити за 41 млн. лева"/>
  </head>
  <body>
    <article>
      <h1>Фонд на фондовете започна пазарни консултации за заеми за по-малки и средни фирми</h1>
      <h2>С бюджет на финансовия инструмент от 29 млн. лева ще се подкрепи нов портфейл от кредити за 41 млн. лева</h2>
      <address><time datetime="2019-11-22T11:50:00+00:00">22 Nov 2019, 11:50</time> by <a rel="author">Петя Стоянова</a></address>
      <p><b>Фонд на фондовете започва подготовката на нов продукт за финансиране на малкия бизнес</b>, съобщиха от дружеството Фонд мениджър на финансови инструменти в България.</p>
      <p><b>Първият етап е провеждането на пазарни консултации</b>, които имат за цел да се постигне оптимална структура на продукта. Като се базира на възможностите за предоставяне на средства за споделяне на риска и определи параметрите на финансовия инструмент, Фонд на фондовете ще идентифицира настоящите<b> потребности на пазара и потенциалните финансови посредници</b>.</p>
      <p>Средствата са осигурени по <b>Оперативна програма „Иновации и конкурентоспособност“ 2014 – 2020 </b>(ОПИК), съфинансирана със средства от Европейските структурни и инвестиционни фондове. Процедурата ще е в съответствие с целите на ОПИК и особеностите на целевата група. Прилагането на инструмента ще облекчи трудностите, изпитвани от фирмите при търсене на достъпно като цена финансиране, свързано с нивото на риск, на което ги определят банките.</p>
      <p>От Фонд на фондовете са убедени, че това ще допринесе за подобряване на достъпа на компаниите до външно финансиране при изгодни условия.</p>
      <p><b>Бюджетът на инструмента е 29 млн. лева и ще подкрепи нов портфейл от кредити в размер на 41 млн. лева</b>, при които до 70% от всеки кредит ще се финансира от Фонд на фондовете.</p>
      <p>Конкретните параметри на заемите ще бъдат определени след приключване на пазарните консултации.</p>
      <p><b>Финансирането е подходящо за подпомагане закупуването на машини, оборудване, автомобили, както и лизинги, оборотни средства </b>и др.</p>
      <p>Консултациите се провеждат от 21 ноември до 12 декември 2019 г. (включително). Резултатите от тях ще бъдат обобщени и оповестени в доклад, който ще бъде публикуван на страницата на Фонд на фондовете.</p>
      <p>
        <i>По статията работиха: <a href="https://www.investor.bg/biudjet-i-finansi/333/a/fond-na-fondovete-zapochna-pazarni-konsultacii-za-zaemi-za-po-malki-i-sredni-firmi-293688/znvygb:crgln.fgblnabin@vairfgbe.ot">Петя Стоянова</a>, редактор <a href="https://www.investor.bg/biudjet-i-finansi/333/a/fond-na-fondovete-zapochna-pazarni-konsultacii-za-zaemi-za-po-malki-i-sredni-firmi-293688/znvygb:ryran.vyvrin@vairfgbe.ot">Елена Илиева</a></i>
      </p>
      <related>
        <h4>Още по темата</h4>
        <a href="https://www.investor.bg/ikonomika-i-politika/332/a/fond-na-fondovete-izbira-posrednici-za-zaemi-s-garanciia-za-inovacii-i-energiina-efektivnost-293536/"/>
        <a href="https://www.investor.bg/ikonomika-i-politika/332/a/predpriemachi-sys-startypite-si-bylgariia-triabva-da-stane-lider-v-inovaciite-292755/"/>
        <a href="https://www.investor.bg/biudjet-i-finansi/333/a/trima-kandidati-iskat-da-syfinansirat-mikrokrediti-ot-fond-na-fondovete-279478/"/>
      </related>
      <related>
        <a href="https://www.investor.bg/ikonomika-i-politika/332/a/fond-na-fondovete-izbira-posrednici-za-zaemi-s-garanciia-za-inovacii-i-energiina-efektivnost-293536/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/ikonomika-i-politika/332/a/zapochva-proektyt-za-dostyp-do-trakiiskoto-kulturnoto-nasledstvo-v-kazanlyk-293077/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/biudjet-i-finansi/333/a/prospect-capital-godina-sled-starta-portfeil-ot-nad-7-mln-lv--291798/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/ikonomika-i-politika/332/a/fond-na-fondovete-izbra-posrednik-za-pyrviia-mecanin-fond-nasochen-izcialo-kym-bylgariia-291697/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/evroproekti/264/a/s-blizo-116-mln-leva-zapochva-izgrajdaneto-na-regionalni-inovacionni-centrove-291443/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/sviat/6/a/sredno-za-93-dni-ostava-blokiran-oborotniiat-kapital-na-bylgarskite-firmi-286291/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/biudjet-i-finansi/333/a/fond-na-fondovete-izbira-menidjyr-za-startypi-na-inovativni-predpriemachi-282937/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/biudjet-i-finansi/333/a/bbr-shte-finansira-indirektno-msp-chrez-operativen-lizing-280323/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/biudjet-i-finansi/333/a/fond-na-fondovete-zapochna-pazarni-konsultacii-za-fond-za-tehnologichen-transfer-275090/?utm_source=internal&amp;utm_medium=article&amp;utm_campaign=tag_box"/>
      </related>
    </article>
  </body>
</html>