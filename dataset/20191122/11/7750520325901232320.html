<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://1news.com.ua/ukraine/bankivskyj-sektor-ukrayiny-vstanovyv-novyj-rekord-prybutkovosti.html"/>
    <meta property="og:site_name" content="1NEWS"/>
    <meta property="article:published_time" content="2019-11-22T11:47:28+00:00"/>
    <meta property="og:title" content="Банківський сектор України встановив новий рекорд прибутковості"/>
    <meta property="og:description" content="Банківський сектор України встановив новий рекорд прибутковості"/>
  </head>
  <body>
    <article>
      <h1>Банківський сектор України встановив новий рекорд прибутковості</h1>
      <address>
        <time datetime="2019-11-22T11:47:28+00:00">22 Nov 2019, 11:47</time>
      </address>
      <p>
        <b>Платоспроможні банки України за 10 місяців 2019 року отримали 52 млрд грн чистого прибутку, що у 3,5 рази більше, ніж за аналогічний період минулого року (14,8 млрд грн), передає <a href="https://1news.com.ua/">1NEWS</a> з посиланням на пресслужбу Національного банку України.</b>
      </p>
      <figure>
        <img src="https://1news.com.ua/wp-content/uploads/2019/11/nbu.jpeg"/>
      </figure>
      <p>Як зазначили в НБУ, доходи банків у поточному році зросли на 23% до 201 млрд грн, тоді як витрати – на 0,4% до 149 млрд грн.</p>
      <p>У прес-службі назвали чотири фактори зростання банківського прибутку:</p>
      <p>зростання чистих процентних доходів банків на 17% до 66,1 млрд грн;<br/>зростання чистих комісійних доходів банків на 12% до 36 млрд грн;<br/>позитивний результат від переоцінки та від операцій купівлі продажу – 13,9 млрд грн;<br/>низький обсяг відрахувань банками в резерви – 9,3 млрд грн проти 21,4 млрд грн минулого року.</p>
      <p>Зазначимо, платоспроможні банки за січень-вересень 2019 отримали 48,35 млрд грн чистого прибутку, що в 4,4 раза більше, ніж за аналогічний період минулого року.</p>
      <p>Станом на 1 жовтня 2019 прибуток державних банків склав 62,5% прибутку всього банківського сектора. При цьому більше половини всього прибутку банків сформував Приватбанк.</p>
    </article>
  </body>
</html>