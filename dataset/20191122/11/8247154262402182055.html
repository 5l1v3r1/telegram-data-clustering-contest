<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://kg.ua/news/u-kremenchuckomu-tabori-vidpochinku-zoryaniy-mozhe-zyavitisya-baseyn"/>
    <meta property="og:site_name" content="Кременчугская газета"/>
    <meta property="article:published_time" content="2019-11-22T11:15:00+00:00"/>
    <meta property="og:title" content="У кременчуцькому таборі відпочинку «Зоряний» може з’явитися басейн"/>
    <meta property="og:description" content="На сесії 12 грудня затверджуватимуть програму розвитку закладу. На території дитячого закладу оздоровлення та відпочинку «Зоряний», що у селі Потоки Кременчуцького району може з’явитися басейн. Дану пропозицію планують розглянути на найближчій сесії 12 грудня."/>
  </head>
  <body>
    <article>
      <h1>У кременчуцькому таборі відпочинку «Зоряний» може з’явитися басейн</h1>
      <address>
        <time datetime="2019-11-22T11:15:00+00:00">22 Nov 2019, 11:15</time>
      </address>
      <p>
        <b>На сесії 12 грудня затверджуватимуть програму розвитку закладу.</b>
      </p>
      <p>На території дитячого закладу оздоровлення та відпочинку «Зоряний», що у селі Потоки Кременчуцького району може з’явитися басейн. Дану пропозицію планують розглянути на найближчій сесії 12 грудня.</p>
      <p>Відповідний проект рішення Кременчуцької міської ради «Про затвердження комплексної програми розвитку та підтримки комунального закладу «Дитячий заклад оздоровлення та відпочинку «Зоряний» на 2020 рік» опублікували на сайті міськради.</p>
      <p>Програмою заплановане капітальне будівництво басейну дитячого закладу оздоровлення та відпочинку «Зоряний» (6 х 25 м). Орієнтовні обсяги фінансування з місцевого бюджету складають 7 млн грн.</p>
      <blockquote><i>«Виконання Програми у повному обсязі надасть можливість не лише покращити побутові умови відпочинку у закладі, але й покращити психічний та емоційний стан дитини, який є головними складником оздоровлення»</i>, - йдеться у повідомленні.</blockquote>
      <p>Фінансування Програми мають на меті направити на:</p>
      <ul>
        <li><b>покращення матеріально-технічної бази дитячого закладу оздоровлення та відпочинку «Зоряний» та філії СОК «Супутник» </b>- придбання 3 альтанок (біля 2 корпусу «Зоряний» та біля 2, 3 корпусів «Супутник»), придбання пекарського пароконвектомату 10 рівнів (ДЗОВ «Зоряний»), що дасть змогу надавати дітям власну випічку, придбання 3 пральних та 3 сушильних машин та гладильного пресу для здешевлення послуг прання та підвищення його якості. Орієнтовні обсяги фінансування з місцевого бюджету складають 410 тис. грн.</li>
        <li><b>капітальні ремонти будівель та споруд дитячого закладу оздоровлення та відпочинку «Зоряний» та філії СОК «Супутник» </b>- капітальний ремонт спальних корпусів 5, 10, 11 в ДЗОВ «Зоряний» (заміна підлоги, фарбування стін), капітальний ремонт електромереж в ДЗОВ «Зоряний» (демонтаж неізольованих проводів АС, демонтаж траверс, монтаж ізольованих самонесучих проводів (1300 м), з подальшим перепідключенням спальних корпусів), капітальний ремонт клубу в філії СОК «Супутник» (заміна підлоги, внутрішніх електромереж, освітлення, заміна вікон), капітальний ремонт тротуарного покриття перед їдальнею (ДЗОВ «Зоряний»). Орієнтовні обсяги фінансування з місцевого бюджету складають 5 млн 240 тис грн.</li>
      </ul>
      <p> </p>
      <p>А також на організацію діяльності дитячих таборів.</p>
      <p>Нагадаємо, <b><a href="https://kg.ua/news/dityachi-tabori-vidpochinku-sezon-skinchivsya-chas-pidbiti-pidsumki">Дитячі табори відпочинку: сезон скінчився – час підбити підсумки</a>. </b></p>
      <p>
        <b>
          <a href="https://kg.ua/news/kremenchucki-diti-teper-yizditimut-ne-v-tabir-zoryaniy-na-komunalne-pidpriiemstvo">Кременчуцькі діти тепер їздитимуть не в табір «Зоряний», а на комунальне підприємство</a>
        </b>
      </p>
      <p> </p>
      <p> </p>
      <p>Антоніна Озерна</p>
    </article>
  </body>
</html>