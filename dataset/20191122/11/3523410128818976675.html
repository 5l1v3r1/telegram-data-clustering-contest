<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641324/%D8%AA%D9%88%D8%B6%DB%8C%D8%AD%D8%A7%D8%AA-%D9%88%D8%B2%DB%8C%D8%B1-%D8%A7%D8%B1%D8%AA%D8%A8%D8%A7%D8%B7%D8%A7%D8%AA-%D8%AF%D8%B1%D8%A8%D8%A7%D8%B1%D9%87-%D8%AC%D8%A8%D8%B1%D8%A7%D9%86-%D9%82%D8%B7%D8%B9%DB%8C-%D8%A7%DB%8C%D9%86%D8%AA%D8%B1%D9%86%D8%AA-%D8%AC%D8%B2%D8%A6%DB%8C%D8%A7%D8%AA"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-22T11:47:00+00:00"/>
    <meta property="og:title" content="توضیحات وزیر ارتباطات درباره جبران قطعی اینترنت + جزئیات"/>
    <meta property="og:description" content="آذری جهرمی با تایید برقراری دوباره اینترنت در برخی نقاط کشور گفت: به اپراتور‌ها ابلاغ کرده‌ایم که مدت زمان قطعی اینترنت را به مدت اعتبار بسته‌ها..."/>
  </head>
  <body>
    <article>
      <h1>
        <a href="https://www.bultannews.com/fa/news/641324/%D8%AA%D9%88%D8%B6%DB%8C%D8%AD%D8%A7%D8%AA-%D9%88%D8%B2%DB%8C%D8%B1-%D8%A7%D8%B1%D8%AA%D8%A8%D8%A7%D8%B7%D8%A7%D8%AA-%D8%AF%D8%B1%D8%A8%D8%A7%D8%B1%D9%87-%D8%AC%D8%A8%D8%B1%D8%A7%D9%86-%D9%82%D8%B7%D8%B9%DB%8C-%D8%A7%DB%8C%D9%86%D8%AA%D8%B1%D9%86%D8%AA-%D8%AC%D8%B2%D8%A6%DB%8C%D8%A7%D8%AA">توضیحات وزیر ارتباطات درباره جبران قطعی اینترنت + جزئیات</a>
      </h1>
      <h2>آذری جهرمی با تایید برقراری دوباره اینترنت در برخی نقاط کشور گفت: به اپراتور‌ها ابلاغ کرده‌ایم که مدت زمان قطعی اینترنت را به مدت اعتبار بسته‌ها...</h2>
      <address><time datetime="2019-11-22T11:47:00+00:00">22 Nov 2019, 11:47</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، وزیر ارتباطات خبر برقراری مجدد ارتباطات اینترنت در برخی نقاط کشور را تایید کرد و افزود: سایر نقاط هم با تصویب ابلاغ شاک متصل خواهند شد.</p>
      <p>آذری جهرمی درباره خسارات وارده به شرکت‌های استارت‌آپی و امکان جبران آن گفت: برآورد‌های تقریبی در سطح جامعه منعکس شده، اما ما هنوز برآورد دقیقی نداریم. باید جلساتی با اتحادیه کسب و کار‌های نوپا و نظام صنفی رایانه‌ای برگزار کنیم و برآورد‌های دقیق استخراج شود. جبران خسارات شرکت‌ها با مصوبات دولت قابل پیگیری است، اما مهم این است که بتوان نحوه برآورد خسارت را استخراج کرد.</p>
      <p>آذری جهرمی در خصوص این که مشترکینی که بسته‌های مدت‌دار مثلا یک هفته‌ای خریداری کرده‌اند و در زمان قطع اینترنت قادر به مصرف بسته خود نشده‌اند، گفت: به اپراتور‌ها ابلاغ کرده‌ایم که مدت زمان قطعی اینترنت را به مدت اعتبار بسته‌ها اضافه کنند.</p>
      <p>او درباره حقوقی که از مشترکین در مدت قطع اینترنت تضییع شده نیز گفت: پیشنهاد‌هایی برای اقدامات جبرانی داریم که هنوز نهایی نشده است و به محض نهایی شدن، اطلاع‌رسانی خواهیم کرد.</p>
    </article>
  </body>
</html>