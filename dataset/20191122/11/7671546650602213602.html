<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnevnik.si/1042914772"/>
    <meta property="og:site_name" content="Dnevnik"/>
    <meta property="article:published_time" content="2019-11-22T11:30:00+00:00"/>
    <meta property="og:title" content="Kanada prvi polfinalist prenovljenega Davisovega pokala"/>
    <meta property="og:description" content="Reprezentanca Kanada je prvi polfinalist zaključnega teniškega turnirja Davisovega pokala, ki po spremenjenem sistemu poteka v Madridu. Kanadčani so z 2:1 v zmagah odpravili Avstralce. Kanadčani se bodo v sobotnem polfinalu pomerili z boljšim iz četrtfinalnega obračuna med Srbijo in Rusijo."/>
  </head>
  <body>
    <article>
      <h1>Kanada prvi polfinalist prenovljenega Davisovega pokala</h1>
      <address><time datetime="2019-11-22T11:30:00+00:00">22 Nov 2019, 11:30</time> by <a rel="author">STA</a></address>
      <p>
        <b>Reprezentanca Kanada je prvi polfinalist zaključnega teniškega turnirja Davisovega pokala, ki po spremenjenem sistemu poteka v Madridu. Kanadčani so z 2:1 v zmagah odpravili Avstralce. Kanadčani se bodo v sobotnem polfinalu pomerili z boljšim iz četrtfinalnega obračuna med Srbijo in Rusijo.</b>
      </p>
      <p>Vašek Pospišil je v posamičnih bojih premagal svojega avstralskega tekmeca Johna Millmana s 7:6 (7), 6:4, medtem ko je Alex de Minaur edino zmago Avstraliji v četrtfinalu priboril v obračunu z Denisom Šapovalovom s 3:6, 6:3, 7:5.</p>
      <p>Ekipi sta bili po posamičnih dvobojih izenačeni 1:1. Kanadska dvojica Vašek Pospišil/Denis Šapovalov je bila za prvi polfinale novega Davisovega pokala nato boljša v dvojicah od avstralske naveze Jordan Thompson/John Peers s 6:4, 6:4. Preostala dva četrtfinalna para sta Velika Britanija in Nemčija ter Argentina in gostitelj turnirja Španija.</p>
      <related>
        <h4>Preberite sorodne prispevke</h4>
        <a href="https://www.dnevnik.si/1042914870/sport/tenis/tesna-zmaga-rusije-proti-srbiji"/>
        <a href="https://www.dnevnik.si/1042914647/sport/tenis/v-cetrtfinalu-davisovega-pokala-se-spanija-in-avstralija"/>
        <a href="https://www.dnevnik.si/1042914628/sport/tenis/srbija-blesti-hrvaska-ne"/>
      </related>
    </article>
  </body>
</html>