<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webnews.it/2019/11/22/twitter-2fa-senza-numero-telefonico/"/>
    <meta property="og:site_name" content="Webnews"/>
    <meta property="article:published_time" content="2019-11-22T11:19:00+00:00"/>
    <meta property="og:title" content="Twitter, 2FA anche senza numero telefonico"/>
    <meta property="og:description" content="Twitter ha aggiunto la possibilità di usufruire dell'autenticazione a due fattori senza collegare un numero di telefono all'account."/>
  </head>
  <body>
    <article>
      <h1>Twitter, 2FA anche senza numero telefonico</h1>
      <h2>Twitter ha aggiunto la possibilità di usufruire dell'autenticazione a due fattori senza collegare un numero di telefono all'account.</h2>
      <address><time datetime="2019-11-22T11:19:00+00:00">22 Nov 2019, 11:19</time> by <a rel="author" href="https://www.webnews.it/author/matteo-tontini/" target="_blank">Matteo Tontini</a></address>
      <p><a href="https://www.webnews.it/speciale/twitter/">Twitter</a> continua ad aggiornarsi e a offrire agli utenti nuove funzionalità. Sebbene in molti stiano chiedendo a gran voce la possibilità di modificare i propri “cinguettii”, il social ancora non rende disponibile una feature simile. Tuttavia, ne ha adesso implementata una che consente di abilitare l’autenticazione a due fattori (<b>2FA</b>) sul proprio account, pur senza collegare un numero di telefono al profilo.</p>
      <p>Nonostante l’autenticazione a due fattori basata su SMS possa essere di grande aiuto per coloro che non hanno chiavi di sicurezza, è piuttosto vulnerabile agli <b>attacchi di scambio SIM</b>. Tra l’altro, le persone che temono che la propria privacy possa essere in qualche modo violata, spesso sono contrarie a collegare il numero di telefono all’account, soprattutto adesso che Twitter ha ammesso di aver <a href="https://www.webnews.it/2019/10/09/twitter-numeri-di-telefono-usati-per-pubblicita/">utilizzato i numeri forniti</a> dagli utenti per annunci pubblicitari mirati.</p>
      <figure>
        <iframe data-src="https://twitter.com/kayvz/status/1197623014520606721?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Insomma, nel caso in cui un utente avesse aggiunto il proprio numero di telefono, adesso avrà la possibilità di rimuoverlo mantenendo comunque l’autenticazione a due fattori. D’altro canto è già un po’ di tempo che Twitter ha aggiunto il supporto a un generatore di codici, sebbene fino a oggi continuasse a richiedere un numero telefonico per usufruirne. Non si tratta dell’unica funzione interessante che la piattaforma dell’uccellino ha aggiunto di recente: adesso, infatti, gli utenti possono anche <a href="https://www.webnews.it/2019/11/22/twitter-si-possono-nascondere-risposte/">nascondere le risposte</a> ai propri tweet, una soluzione efficace per gestire meglio le conversazioni. Durante i test, infatti, buona parte delle persone hanno nascosto i cinguettii “fuori tema e offensivi” di altri utenti.</p>
      <p>Nelle scorse settimane, è stato possibile inoltre dare un’occhiata alle funzionalità che Twitter potrebbe <a href="https://www.webnews.it/2019/11/11/twitter-suggerira-emoji-risposte/">accogliere nei prossimi mesi</a>, sebbene al momento non ci sia nulla di ufficiale.</p>
      <p>Se vuoi aggiornamenti su <i>Twitter</i> inserisci la tua email nel box qui sotto:</p>
      <p>Iscriviti <br/>Si<br/>No<br/>Acconsento al trattamento dei dati per attività di marketing.<br/>Si<br/>No<br/>Acconsento al trattamento dei dati ai fini della comunicazione a terzi per loro attività di marketing.</p>
      <p>Compilando il presente form acconsento a ricevere le informazioni relative ai servizi di cui alla presente pagina ai sensi dell'<a href="https://www.webnews.it/privacy-policy">informativa sulla privacy</a>.</p>
      <p>La tua iscrizione è andata a buon fine. Se vuoi ricevere informazioni personalizzate compila anche i seguenti campi opzionali:</p>
      <p>Anno di nascita<br/>Sesso<br/>Provincia<br/>Professione<br/>Titolo di studio<br/>Telefono <br/>Si<br/>No<br/>Acconsento al trattamento dei dati per attività di marketing.<br/>Si<br/>No<br/>Acconsento al trattamento dei dati ai fini della comunicazione a terzi per loro attività di marketing.<br/>Completa</p>
    </article>
  </body>
</html>