<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blitzquotidiano.it/economia/studio-metre-slot-vlt-3120303/"/>
    <meta property="og:site_name" content="Blitz quotidiano"/>
    <meta property="article:published_time" content="2019-11-22T11:39:32+00:00"/>
    <meta property="og:title" content="Studio Cgia Mestre: senza entrate da slot e Vlt 234 euro di tasse in più per ogni famiglia"/>
    <meta property="og:description" content="ROMA – 6,1 miliardi di euro nel 2018: questo quanto versato dall’intero comparto giochi per slot e Vlt. Cifra, 6,1 miliardi, che corrisponde circa al 60% dei versamenti allo Stato del’intero settore. E qualora mancassero questi 6,1 miliardi per rimpiazzarli ogni famiglia dovrebbe versare 234 euro annui di tasse in più. Questi i risultati di uno studio realizzato dalla Cgia di Mestre.ArcelorMittal, Conte: “Rinvio processo se la produzione viene garantita”Bonus neomamme: allo studio esonero contributivo al 100% per i datori di lavoro. Ma è scontro nel governo “Singolare – nota lo studio – peraltro notare come le risorse generate per l’erario dai cosiddetti apparecchi da intrattenimento siano pari a quelle impiegate per finanziare reddito e pensione di cittadinanza nel 2019”. La manovra economica attualmente all’esame del Senato porterà un nuovo aumento, fino al 23% delle aliquote (erano al 12% nel 2007). “Secondo il decreto Balduzzi –  ha detto Andrea Vavolo, della Cgia di Mestre, illustrando il report – i luoghi…"/>
  </head>
  <body>
    <article>
      <h1>Studio Cgia Mestre: senza entrate da slot e Vlt 234 euro di tasse in più per ogni famiglia</h1>
      <address><time datetime="2019-11-22T11:39:32+00:00">22 Nov 2019, 11:39</time> by <a rel="author">Redazione Blitz</a></address>
      <figure>
        <img src="https://static.blitzquotidiano.it/wp/wp-content/uploads/2019/11/slot_machine_ansa.jpg"/>
        <figcaption>Slot Machine (foto Ansa)</figcaption>
      </figure>
      <p>ROMA – 6,1 miliardi di euro nel 2018: questo quanto versato dall’intero comparto giochi per <a href="https://www.blitzquotidiano.it/societa/giochi-italiani-libro-blu-3074539/">slot</a> e Vlt. Cifra, 6,1 miliardi, che corrisponde circa al 60% dei versamenti allo Stato del’intero settore.</p>
      <p>E qualora mancassero questi 6,1 miliardi per rimpiazzarli ogni famiglia dovrebbe versare 234 euro annui di tasse in più. Questi i risultati di uno studio realizzato dalla Cgia di Mestre.</p>
      <figure>
        <a href="https://www.blitzquotidiano.it/economia/arcelormittal-conte-rinvio-processo-intervento-pubblico-3120576/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/economia/arcelormittal-conte-rinvio-processo-intervento-pubblico-3120576/">
          <img src="https://static.blitzquotidiano.it/wp/wp-content/uploads/2019/11/conte_mittal-1-300x300.jpg"/>
        </a>
      </figure>
      <h3>
        <a href="https://www.blitzquotidiano.it/economia/arcelormittal-conte-rinvio-processo-intervento-pubblico-3120576/">ArcelorMittal, Conte: “Rinvio processo se la produzione viene garantita”</a>
      </h3>
      <figure>
        <a href="https://www.blitzquotidiano.it/economia/bonus-neomamme-lavoro-esonero-3120568/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/economia/bonus-neomamme-lavoro-esonero-3120568/">
          <img src="https://static.blitzquotidiano.it/wp/wp-content/uploads/2019/11/bonus_neomamme-1-300x300.jpg"/>
        </a>
      </figure>
      <h3>
        <a href="https://www.blitzquotidiano.it/economia/bonus-neomamme-lavoro-esonero-3120568/">Bonus neomamme: allo studio esonero contributivo al 100% per i datori di lavoro. Ma è scontro nel governo</a>
      </h3>
      <p>“Singolare – nota lo studio – peraltro notare come le risorse generate per l’erario dai cosiddetti apparecchi da intrattenimento siano pari a quelle impiegate per finanziare reddito e pensione di cittadinanza nel 2019”.</p>
      <p>La manovra economica attualmente all’esame del Senato porterà un nuovo aumento, fino al 23% delle aliquote (erano al 12% nel 2007).</p>
      <p>“Secondo il decreto Balduzzi –  ha detto Andrea Vavolo, della Cgia di Mestre, illustrando il report – i luoghi sensibili da cui i punti gioco devono essere tenuti a distanza erano solo quattro: istituti di istruzione, ospedali, luoghi di culto e centri socio ricreativi e sportivi. Nelle normative regionali questi luoghi sensibili si sono moltiplicati e, inoltre, i Comuni possono aggiungerne degli altri. Così il settore viene praticamente estromesso, anche perché in alcune regioni, come il Piemonte, la legge ha effetto retroattivo e colpisce gli esercizi esistenti prima dell’entrata in vigore della legge”.</p>
      <p>“Fino al 2015 – spiega – nel settore delle slot, gettito e raccolta andavano di pari passo: cresceva la raccolta e proporzionalmente cresceva il gettito a beneficio dello Stato. La crescita era dovuta da una maturazione del settore e dal restringimento dell’area dell’illegalità. A partire dal 2015 raccolta e gettito non vanno più di pari passo, perché crescono di molto le aliquote e si riducono i margini. I vari decreti che si sono susseguiti hanno progressivamente inasprito la tassazione, con il solo obiettivo di fare cassa”.</p>
      <p>Fonte: Agipronews.</p>
    </article>
  </body>
</html>