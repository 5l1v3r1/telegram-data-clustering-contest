<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.etnet.com.hk/www/tc/news/home_categorized_news_detail.php?newsid=ETR291122391"/>
    <meta property="og:site_name" content="經濟通 etnet"/>
    <meta property="article:published_time" content="2019-11-22T11:58:00+00:00"/>
    <meta property="og:title" content="《魚缸博客》廣汽本土品牌銷售有望改善，待回落至５０天線吸納！"/>
    <meta property="og:description" content="　　《魚缸博客》魚缸今日（２２日）暫時回一回氣反彈些少，整體氣氛仍未轉差，因為神州已經釋出善意，邀請花旗國官員到訪，所以缸友趁噚日（２１日）回調，吸納返Ｄ基本面有改善，前景唔錯嘅板塊就合適啦。今日博客就同大家講下砵砵車股。　　隨住各間公司先後公布最新嘅銷售數據，同埋行業嘅統計顯示，神州整體汽車嘅銷量已經出現復甦跡象。而第四季至新年係砵砵車嘅銷售旺季，再加上發改委上個星期表示，會保持汽車消費穩定，消除消費限制，探索逐步放寬或取消限購，相信銷售復甦會逐步喺業績上反映。　　當中博客就睇好隻廣汽（０２２３８）。首先，神州近年積極推動粵港澳大灣區發展，最近深圳宣布推動大灣區製造業融合發展，都有利推動汽車製造智能化，以廣東為基地嘅廣汽可以因此獲睇好。　　另外，有大行瑞信唱好，廣汽本田及豐田新嘅中型運動型多功能車ＳＵＶ會成為集團未來兩年嘅增長動力，加上廣汽傅祺嘅本土品牌經銷商去庫存已做得七七八八，明年會恢復增長，將目標價由９銀上調至１０﹒６銀，維持「跑贏大市」評級。而且廣汽目前預期息率有５厘，市盈率喺同業亦唔算高，約７倍。　　股價部署方面，廣汽整體走勢理想，各條主要平均線都向上，但近日連開多支陰燭，出現回落，但暫時喺５０天線（約８﹒０８３銀）水平小注吸納，短線「他屐」睇９銀。　　《編者按》本欄搜羅即市傳聞，惟消息未經證實，《經濟通》亦不保證內容之準確性。"/>
  </head>
  <body>
    <article>
      <h1>《魚缸博客》廣汽本土品牌銷售有望改善，待回落至５０天線吸納！</h1>
      <address>
        <time datetime="2019-11-22T11:58:00+00:00">22 Nov 2019, 11:58</time>
      </address>
      <p>　　《魚缸博客》魚缸今日（２２日）暫時回一回氣反彈些少，整體氣氛仍未轉差，因為神州已<br/>經釋出善意，邀請花旗國官員到訪，所以缸友趁噚日（２１日）回調，吸納返Ｄ基本面有改善，<br/>前景唔錯嘅板塊就合適啦。今日博客就同大家講下砵砵車股。<br/>　　隨住各間公司先後公布最新嘅銷售數據，同埋行業嘅統計顯示，神州整體汽車嘅銷量已經出<br/>現復甦跡象。而第四季至新年係砵砵車嘅銷售旺季，再加上發改委上個星期表示，會保持汽車消<br/>費穩定，消除消費限制，探索逐步放寬或取消限購，相信銷售復甦會逐步喺業績上反映。<br/>　　當中博客就睇好隻廣汽（０２２３８）。首先，神州近年積極推動粵港澳大灣區發展，最近<br/>深圳宣布推動大灣區製造業融合發展，都有利推動汽車製造智能化，以廣東為基地嘅廣汽可以因<br/>此獲睇好。<br/>　　另外，有大行瑞信唱好，廣汽本田及豐田新嘅中型運動型多功能車ＳＵＶ會成為集團未來兩<br/>年嘅增長動力，加上廣汽傅祺嘅本土品牌經銷商去庫存已做得七七八八，明年會恢復增長，將目<br/>標價由９銀上調至１０﹒６銀，維持「跑贏大市」評級。而且廣汽目前預期息率有５厘，市盈率<br/>喺同業亦唔算高，約７倍。<br/>　　股價部署方面，廣汽整體走勢理想，各條主要平均線都向上，但近日連開多支陰燭，出現回<br/>落，但暫時喺５０天線（約８﹒０８３銀）水平小注吸納，短線「他屐」睇９銀。<br/><br/>　　《編者按》本欄搜羅即市傳聞，惟消息未經證實，《經濟通》亦不保證內容之準確性。</p>
    </article>
  </body>
</html>