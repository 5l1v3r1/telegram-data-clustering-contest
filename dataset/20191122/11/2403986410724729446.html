<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/insaydi_slugi_narodu_korniyenko_poyasniv_shho_bude_iz_temnim_litsarem_n1237826"/>
    <meta property="og:site_name" content="24 Канал"/>
    <meta property="article:published_time" content="2019-11-22T11:48:00+00:00"/>
    <meta property="og:title" content="Інсайди &quot;Слуги народу&quot;: Корнієнко пояснив, що буде із &quot;Темним лицарем&quot;"/>
    <meta property="og:description" content="У фракції не знають, кому може належати телеграм-канал &quot;Темний лицар&quot;, який публікує інформацію із внутрішнього життя &quot;Слуги народу&quot;. Однак його мета розвалити усе."/>
  </head>
  <body>
    <article>
      <h1>Інсайди "Слуги народу": Корнієнко пояснив, що буде із "Темним лицарем"</h1>
      <address><time datetime="2019-11-22T11:48:00+00:00">22 Nov 2019, 11:48</time> by <a rel="author" href="https://24tv.ua/irina_yurkovska_tag6223/" target="_blank">Ірина Юрковська</a></address>
      <p>
        <b>У фракції не знають, кому може належати телеграм-канал "Темний лицар", який публікує інформацію із внутрішнього життя "Слуги народу". Однак його мета розвалити усе.</b>
      </p>
      <p>У "Темного лицаря" багато інформації відповідає дійсності, про це сказав голова партії та перший заступник голови фракції "Слуга народу" Олександр Корнієнко.</p>
      <blockquote>Знайте більше:<a href="https://24tv.ua/korniyenko_osobisto_pereviryav_miy_telefon__dubinskiy_pro_skandali_z_prankerami_n1231984"> Корнієнко особисто перевіряв мій телефон, – Дубінський про скандали з пранкерами</a></blockquote>
      <p>Водночас Корнієнко додав, що у цій інформації "акценти часто змінені".</p>
      <aside>Простежується лінія: нічого у них не вийде, дохле діло. Ще потрібно з’ясувати, — це один депутат робить або хтось із наших колег зливає інформацію із загального чату, а Темний лицар на її основі створює контент,<cite>– пояснив він.</cite></aside>
      <p>Корнієнко допускає, що насправді "Темним лицарем" може бути група авторів або група депутатів. Він наголосив, що мотив цього телеграм-каналу – <b>"розвалити все"</b>. Голова партії вважає, що це може бути маневром, щоб " тримати нас в тонусі".</p>
      <p>Водночас на запитання про те, що загрожує "Темному лицареві", якщо його знайдуть, Корнієнко не дав ствердної відповіді.</p>
      <aside>А за що виганяти? Фракція буде вирішувати. Нехай ця людина пояснить мотиви і в чому була цінність. Я не знаю, як би я в такому випадку проголосував (за виключення "Темного лицаря – 24 канал),<cite>– додав голова партії. </cite></aside>
      <h3>Хто такий "Темний лицар"? </h3>
      <p>Злив інсайдів політичних партій та фракції у телеграм-каналах – вже не новина. Зокрема, одними із найвідоміших серед них є "Джокер" і "Таємний лицар". <br/><br/>Глава фракції Слуга народу Давид Арахамія каже, що "знає, але не може сказати прізвище" нардепа, який публікує внутрішньопартійну інформацію в під ім'ям "Темний лицар". Наразі він не може надати точні докази, що це саме ця людина.</p>
    </article>
  </body>
</html>