<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ve.lt/naujienos/klaipeda1/klaipeda/aptartos-biologines-kvapu-salinimo-priemones-1751830/"/>
    <meta property="og:site_name" content="Vakaru ekspresas VE"/>
    <meta property="article:published_time" content="2019-11-22T11:54:00+00:00"/>
    <meta property="og:title" content="Aptartos biologinės kvapų šalinimo priemonės"/>
    <meta property="og:description" content="Reklama"/>
  </head>
  <body>
    <article>
      <h1>Aptartos biologinės kvapų šalinimo priemonės</h1>
      <address><time datetime="2019-11-22T11:54:00+00:00">22 Nov 2019, 11:54</time> by <a rel="author">"Klaipėdos vanduo" inf.</a></address>
      <p>Reklama</p>
      <p>
        <b>Ketvirtadienį AB „Klaipėdos vanduo“ Dumpių nuotekų valykloje lankėsi Klaipėdos miesto savivaldybės administracijos vadovai Gintaras Neniškis ir Andrius Dobranskis. Kartu su įmonės vadovais bei specialistais jie apžiūrėjo įrenginius ir aptarė būdus mažinti nuotekų skleidžiamus kvapus.</b>
      </p>
      <p>Dumpių nuotekų valymo įrenginiuose, kur išvalomos Klaipėdos miesto ir Klaipėdos rajono centralizuotai surenkamos nuotekos, vykdomas pilotinis projektas - kvapai mažinami naudojant probiotines medžiagas.</p>
      <p>„Kai aplinkoje nėra deguonies arba jo yra labai mažai, tuomet nuotekose esantys nitratai (NO<sub>3</sub>) ir sulfatai (SO<sub>4</sub>) redukuojami ir virsta amoniaku bei sieros vandeniliu – medžiagomis, skleidžiančiomis nemalonius, diskomfortą sukeliančius kvapus,“ – technologijos esmę paaiškino vyriausioji nuotekų tvarkymo technologė Kristina Bereišienė.</p>
      <p>Probiotikai mitybos grandinėje geba „nukonkuruoti“ sierą redukuojančius organizmus, ir kvapų koncentracija ženkliai sumažėja. Pirmieji praktinių bandymų rezultatai rodo, jog probiotikai sieros vandenilio koncentraciją sumažina 3-5 kartus.</p>
      <p>Savivaldybės administracijos vadovai palankiai įvertino vykdomą eksperimentą ir pritarė „Klaipėdos vanduo“ vadovo Aleno Gumuliausko siūlymui, jog pasibaigus probiotikų bandymams yra tikslinga parengti nuolatinio probiotikų naudojimo projektą bei išspręsti kvapų problemą Dumpių nuotekų valymo įrenginiuose.</p>
      <p>„Mero nurodymas yra aiškus ir konkretus: problema yra, pati ji neišnyks, todėl kvapų šalinimo darbas turi būti nuoseklus ir planingas“ – reziumavo Gintaras Neniškis.</p>
      <related>
        <h4>Daugiau susijusių straipsnių</h4>
        <a href="https://www.ve.lt/naujienos/klaipeda1/klaipeda/smarves-tyrejai-pritruko-meginiu-1749897/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/klaipeda1/klaipeda/smarves-neapsikentes-vyras-neprisisauke-oro-matavimo-specialistu-1744166/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/klaipeda1/klaipeda/nustatyti-terseju-specialistai-nesiruosia-1742060/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/klaipeda1/klaipeda/prokuratura-papildomai-aiskinsis-kas-skleidzia-smarve-1738353/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/ve-rekomenduoja1/skaityk-dabar/klaipedos-smarves-problema---valstybiniu-instituciju-rankose-1737423/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/klaipeda1/klaipeda/kova-su-kvapais-prokuratura-vel-tures-prisijungti-1737037/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/ekonomika/ukis/ab-klaipedos-vanduo-i-kvapu-mazinima-investuota-virs-212-mln-euru-1735110/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/ve-rekomenduoja1/skaityk-dabar/kvapu-eisenoje-aidejo-griausmingi-reikalavimai-1734419/?utm_source=susije&amp;utm_medium=referal&amp;utm_campaign=blokas"/>
      </related>
    </article>
  </body>
</html>