<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tanea.gr/2019/11/22/astra/siropiasti-portokalopita-me-krema/"/>
    <meta property="og:site_name" content="ΤΑ ΝΕΑ"/>
    <meta property="article:published_time" content="2019-11-22T11:09:48+00:00"/>
    <meta property="og:title" content="Σιροπιαστή πορτοκαλόπιτα με κρέμα"/>
    <meta property="og:description" content="Λατρεμένο γλυκό με το αγαπημένο φρούτο εποχής, το πορτοκάλι. Η συνταγή είναι για πεντανόστιμη σιροπιαστή πορτοκαλόπιτα με απαλή κρέμα που θα ξετρελάνει όποιον τη δοκιμάσει."/>
  </head>
  <body>
    <article>
      <h6 class="kicker">Με το φρούτο της εποχής</h6>
      <h1>Σιροπιαστή πορτοκαλόπιτα με κρέμα</h1>
      <h2>Λατρεμένο γλυκό με το αγαπημένο φρούτο εποχής, το πορτοκάλι. Η συνταγή είναι για πεντανόστιμη σιροπιαστή πορτοκαλόπιτα με απαλή κρέμα που θα ξετρελάνει όποιον τη δοκιμάσει.</h2>
      <address><time datetime="2019-11-22T11:09:48+00:00">22 Nov 2019, 11:09</time> by <a rel="author" href="https://www.tanea.gr/author/tanea-team/" target="_blank">TANEA Team</a></address>
      <p>Λατρεμένο γλυκό με το αγαπημένο φρούτο εποχής, το πορτοκάλι. Η συνταγή είναι για πεντανόστιμη σιροπιαστή πορτοκαλόπιτα με απαλή κρέμα που θα ξετρελάνει όποιον τη δοκιμάσει.</p>
      <p>
        <b>Υλικά</b>
      </p>
      <p>
        <a href="https://www.in.gr/2019/11/22/greece/giatros-panagiotis-rafail-se-treis-mines-tha-exoume-kali-eikona-gia-ta-apotelesmata-tis-therapeias/">Γιατρός Παναγιώτης Ραφαήλ : Σε τρεις μήνες θα έχουμε καλή εικόνα για τα αποτελέσματα της θεραπείας</a>
      </p>
      <p><b>Για την πορτοκαλόπιτα</b><br/>2 πορτοκάλια<br/>7 αβγά (παγωμένα)<br/>300 γραμμάρια ζάχαρη<br/>250 γρ. σιμιγδάλι ψιλό<br/>20 γρ. μπέικιν πάουντερ</p>
      <p><b>Για το σιρόπι</b><br/>χυμό από πορτοκάλια<br/>500 ml νερό<br/>500 γρ. ζάχαρη</p>
      <p><b>Για την κρέμα</b><br/>1 λίτρο γάλα<br/>100 γρ. κορν φλάουερ<br/>150 γρ. ζάχαρη<br/>2 βανίλιες<br/>1 κρόκο αβγού<br/>100 γρ. βούτυρο σε θερμοκρασία δωματίου</p>
      <p>
        <b>Εκτέλεση</b>
      </p>
      <p>Για να φτιάξουμε το σιρόπι, αφού πάρουμε το χυμό από τα πορτοκάλια τον κρατάμε στην άκρη για το σιρόπι. Σε μια μικρή κατσαρόλα τοποθετούμε όλα τα υλικά για το σιρόπι και βράζουμε για 5 λεπτά. Σε άλλη κατσαρόλα βράζουμε  τα πορτοκάλια με αρκετό νερό για μισή ώρα, σουρώνουμε από το νερό και πιέζουμε τα φρούτα μας για να φύγουν τα πολλά υγρά. Πολτοποιούμε τα πορτοκάλια σε multi και αφήνουμε κρυώσει.</p>
      <p>Για την πορτοκαλόπιτα χωρίζουμε τα αβγά και χτυπάμε τα ασπράδια μαρέγκα. Χτυπάμε τους κρόκους με τη ζάχαρη πολύ καλά. Προσθέτουμε τον πολτό πορτοκαλιού και συνεχίζουμε να χτυπάμε, ρίχνουμε το σιμιγδάλι και το μπέικιν πάουντερ. Προσθέτουμε σταδιακά τη μαρέγκα και ανακατεύουμε απαλά με μια μαρίζ. Ρίχνουμε το μείγμα σε βουτυρωμένο και αλευρωμένο ταψί. Ψήνουμε σε προθερμασμένο φούρνο στους 180 βαθμούς για 20 λεπτά. Όταν βγάλουμε από το φούρνο τρυπάμε την επιφάνεια με μια οδοντογλυφίδα και σιροπιάζουμε.</p>
      <p>Για να φτιάξουμε την κρέμα βάζουμε σε μια κατσαρόλα όλα τα υλικά εκτός από το βούτυρο, χτυπάμε το αβγό και το ρίχνουμε και αυτό. Βράζουμε σε μέτρια θερμοκρασία και ανακατεύουμε συνεχώς μέχρι να πήξει η κρέμα. Αποσύρουμε από τη φωτιά και προσθέτουμε το βούτυρο κομμένο σε μικρά κομμάτια και ανακατεύουμε να λιώσει με τη θερμότητα. Απλώνουμε τη κρέμα πάνω στη πορτοκαλόπιτα και σκεπάζουμε με μεμβράνη, να εφάπτεται πάνω στη κρέμα. Αφήνουμε στο ψυγείο για τρεις ώρες, κόβουμε σε κομμάτια και σερβίρουμε.</p>
      <p>
        <a href="https://www.tanea.gr/2019/11/22/greece/vomva-koumoutsakou-kata-240-ayksithikan-oi-afikseis-metanaston-apo-ton-maio/">Βόμβα Κουμουτσάκου: Κατά 240% αυξήθηκαν οι αφίξεις μεταναστών από τον Μάιο</a>
      </p>
    </article>
  </body>
</html>