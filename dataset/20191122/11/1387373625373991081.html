<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nuovaperiferia.it/cronaca/tragica-scoperta-uomo-trovato-morto-al-chiostro-di-castiglione/"/>
    <meta property="og:site_name" content="La Nuova Periferia"/>
    <meta property="article:published_time" content="2019-11-22T11:18:35+00:00"/>
    <meta property="og:title" content="Tragica scoperta: uomo trovato morto al chiostro di Castiglione"/>
    <meta property="og:description" content="Tragica scoperta: uomo trovato morto al chiostro di Castiglione. Il ritrovamento, questa mattina, all'apertura del Comune. "/>
  </head>
  <body>
    <article>
      <h1>Tragica scoperta: uomo trovato morto al chiostro di Castiglione</h1>
      <h2>Il ritrovamento, questa mattina, all'apertura del Comune. </h2>
      <address>
        <time datetime="2019-11-22T11:18:35+00:00">22 Nov 2019, 11:18</time>
      </address>
      <p>Tragica scoperta: uomo trovato morto al chiostro di Castiglione. Il ritrovamento, questa mattina, all’apertura del Comune.</p>
      <h3>Tragica scoperta</h3>
      <p>Sono stati i dipendenti del Comune di Castiglione a ritrovare, nella prima mattinata di oggi – venerdì 22 – il corpo senza vita di un uomo all’interno del chiostro di Castiglione.<br/>Il ritrovamento è avvenuto intorno alle 9, momento in cui il parco ex Cottolengo apre le porte al pubblico.</p>
      <h3>I soccorsi</h3>
      <p>Sul posto sono intervenuti i carabinieri della locale stazione di Castiglione e gli agenti della Polizia municipale. Insieme a loro anche il personale sanitario che non ha potuto fare altro che constatare il decesso dell’uomo.</p>
      <h3>Non si conosce l’identità dell’uomo</h3>
      <p>Della vittima non si conoscono ancora le generalità. Sul posto è arrivato anche il medico legale dell’Asl To4 che ha proceduto a un primo esame necroscopico.</p>
      <p>+++NOTIZIA IN AGGIORNAMENTO+++</p>
    </article>
  </body>
</html>