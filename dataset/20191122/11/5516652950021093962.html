<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/426329/me-epityxia-pragmatopoihthhke-to-seminario-prwtwn-bohtheiwn-sto-nosokomeio-ths-rodoy"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-22T11:35:02+00:00"/>
    <meta property="og:title" content="Με επιτυχία πραγματοποιήθηκε το σεμινάριο πρώτων βοηθειών στο Νοσοκομείο της Ρόδου"/>
    <meta property="og:description" content="Με μεγάλη επιτυχία πραγματοποιήθηκε, την Τετάρτη 20 Νοεμβρίου 2019, σεμινάριο Α΄ Βοηθειών στο αμφιθέατρο του Γενικού Νοσοκομείου Ρόδου «Ανδρέας Παπανδρέου»."/>
  </head>
  <body>
    <article>
      <h1>Με επιτυχία πραγματοποιήθηκε το σεμινάριο πρώτων βοηθειών στο Νοσοκομείο της Ρόδου</h1>
      <address>
        <time datetime="2019-11-22T11:35:02+00:00">22 Nov 2019, 11:35</time>
      </address>
      <p>
        <b>Με μεγάλη επιτυχία πραγματοποιήθηκε, την Τετάρτη 20 Νοεμβρίου 2019, σεμινάριο Α΄ Βοηθειών στο αμφιθέατρο του Γενικού Νοσοκομείου Ρόδου «Ανδρέας Παπανδρέου».</b>
      </p>
      <p>Το σεμινάριο παρακολούθησαν όλοι οι εργαζόμενοι του Δημοτικού Οργανισμού Πρόνοιας Ρόδου, των παιδικών σταθμών, των ΚΔΑΠ-ΜΕΑ της Αστικής Μη Κερδοσκοπικής Εταιρείας Κοινωνικής Φροντίδας και Ανάπτυξης του Δήμου Ρόδου καθώς και εργαζόμενοι της Διεύθυνσης Κοινωνικής Πολιτικής και Υγείας του Δήμου Ρόδου.</p>
      <p>Ο Αντιδήμαρχος Δημόσιας Υγείας και Κοινωνικής Πολιτικής κ. Γεώργιος – Ευθύμιος Τριάντος, Πρόεδρος του Δ.Ο.Π. αφού χαιρέτισε τους παρευρισκόμενους, ευχαρίστησε τον υπεύθυνο συντονιστή του Εκπαιδευτικού Κέντρου Υποστήριξης Ζωής ιατρό – αναισθησιολόγο κ. Παναγιώτη Παπαντωνίου, καθώς και τους Διασώστες Ρόδου για την πραγματοποίηση του σεμιναρίου. Υποσχέθηκε ότι θα ακολουθήσουν και άλλα εκπαιδευτικά σεμινάρια για τους εργαζόμενους στους παιδικούς σταθμούς του Δήμου μας, τους εργαζόμενους στις υπόλοιπες δομές Κοινωνικής Πολιτικής καθώς και για το ευρύ κοινό.</p>
      <p>Οι συμμετέχοντες παρακολούθησαν με αμείωτο ενδιαφέρον τις εισηγήσεις του ιατρού και τα βίντεο που προβλήθηκαν σχετικά με την Καρδιακή Ανακοπή, την Πνιγμονή και την Αιμορραγία. Επίσης είχαν την ευκαιρία να παρακολουθήσουν επίδειξη διάσωσης και να πραγματοποιήσουν πρακτική με την καθοδήγηση του ιατρού και των διασωστών.</p>
      <figure>
        <img src="https://www.rodiaki.gr/medias/2019/11/22/eb66696238461e23ae077dde32ab32db.jpg"/>
      </figure>
      <figure>
        <img src="https://www.rodiaki.gr/medias/2019/11/22/9e01725d18f740be6e98382f33ed6662.jpg"/>
      </figure>
      <related>
        <h4>Σχετικά Άρθρα</h4>
        <a href="https://www.rodiaki.gr/article/425896/seminaria-prwtwn-bohtheiwn-stoys-ergazomenoys-ston-tomea-ths-koinwnikhs-politikhs"/>
      </related>
    </article>
  </body>
</html>