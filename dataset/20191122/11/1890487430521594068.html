<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurzy.cz/zpravy/520898-znarodnovani-a-internet-zdarma-corbynuv-plan-vyjde-na-2-5-bilionu/"/>
    <meta property="og:site_name" content="KurzyCZ"/>
    <meta property="article:published_time" content="2019-11-22T11:18:53+00:00"/>
    <meta property="og:title" content="Znárodňování a internet zdarma. Corbynův plán vyjde na 2,5 bilionu."/>
    <meta property="og:description" content="Labouristé navrhují znárodnění železničních společnosti, poštu a dodavatele vody. V plánu mají i bezplatné internetové připojení. Mluví také o zelené průmyslové revoluci. Tu by měli zaplatit bohatí ze svých daní, vyšší zdanění by se týkalo i ropných společností. Labouristé rovněž chtějí navýšit platy ve veřejném sektoru o pět procent."/>
  </head>
  <body>
    <article>
      <h1>Znárodňování a internet zdarma. Corbynův plán vyjde na 2,5 bilionu.</h1>
      <address><time datetime="2019-11-22T11:18:53+00:00">22 Nov 2019, 11:18</time> by <a rel="author">TNBiz</a></address>
      <p>
        <b>Lídr britských labouristů Jeremy Corbyn ve čtvrtek představil volební program pro předčasné <a href="https://volby.kurzy.cz/">volby</a>. Socialistický plán počítá s rozsáhlou přeměnou Velké Británie včetně znárodňování a internetu zdarma. Hrozí kolaps obchodu a <a href="https://www.kurzy.cz/makroekonomika/">ekonomiky</a>, varují britští podnikatelé.</b>
      </p>
      <p>Rozsáhlé znárodňování, veřejně služby zdarma včetně vysokoškolského studia. S radikálním plánem na změnu poměrů ve Velké Británii vyrukoval šéf labouristů Jeremy Corbyn. Informaci přinesla agentura Reuters.</p>
      <p>"Labouristický manifest je manifestem naděje, je to dokument, který přinese opravdovou změnu," prohlásil Corbyn. Podle jeho slov se jedná o nejradikálnější a nejambicióznější plán za poslední dekády.</p>
      <p>Labouristé navrhují znárodnění železničních společnosti, poštu a dodavatele vody. V plánu mají i bezplatné internetové připojení. Mluví také o zelené průmyslové revoluci. Tu by měli zaplatit bohatí ze svých daní, vyšší zdanění by se týkalo i ropných společností. Labouristé rovněž chtějí navýšit <a href="https://www.kurzy.cz/mzda/platy/">platy</a> ve veřejném sektoru o pět procent.</p>
      <p>Celkové náklady programu by vyšly na 82,9 miliardy <a href="https://www.kurzy.cz/kurzy-men/nejlepsi-kurzy/GBP-britska-libra/">liber</a>, tedy téměř 2,5 bilionu <a href="https://www.kurzy.cz/koruna/">korun</a>. Corbyn se zmínil i o <a href="https://www.kurzy.cz/brexit/">brexitu</a>, prý se s ním dokáže vypořádat za půl roku. Novou brexitovou dohodu by pak nechal potvrdit referendem.</p>
      <p>Konzervativci označují labouristický manifest za "šílený komunistický výmysl". Zatímco <a href="https://www.kurzy.cz/investice/">investice</a> do infrastruktury podnikatelé vítají s nadšením, zbytek programu podle nich hrozí poškozením britského obchodu a <a href="https://www.kurzy.cz/makroekonomika/">ekonomiky</a>. "Nařizování a kontrola není ten správný způsob," zhodnotil ředitel britské obchodní komory Adam Marshall.</p>
      <related>
        <h4>Příbuzné stránky</h4>
        <a href="https://www.kurzy.cz/nazory/A-T-O-0-T-34732/"/>
        <a href="https://video.kurzy.cz/y/_uvqd1aMqhk/"/>
        <a href="https://www.kurzy.cz/tema/4750772.html"/>
        <a href="https://tema.kurzy.cz/detail/internet-explorer-10-pro-windows-7-vysel-stahnete-si-1520972.html"/>
        <a href="https://www.kurzy.cz/zpravy/61838-sms-z-internetu-lze-zasilat-zdarma/"/>
        <a href="https://video.kurzy.cz/y/vPmlwg60la0"/>
        <a href="https://zpravy.kurzy.cz/83877-obchodni-vestnik-je-od-ledna-na-internetu-zdarma/"/>
        <a href="https://zpravy.kurzy.cz/198358-upc-nabidne-pomaly-internet-zdarma/"/>
        <a href="http://kurzy.cz/tarify/sazkamobil/sazkamobil-mobilni-internet-zdarma/"/>
        <a href="https://www.kurzy.cz/zpravy/153636-aerolinie-pripravily-internet-zdarma/"/>
        <a href="https://www.kurzy.cz/tema/4661453.html"/>
        <a href="https://www.kurzy.cz/zpravy/383879-plan-odklonit-dotace-na-internet-cp-muze-skoncit-tim-ze-penize-nebudou/"/>
      </related>
    </article>
  </body>
</html>