<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtlboulevard.nl/entertainment/tv/artikel/4930671/stringbadpak-zorgt-voor-verdeeldheid-bij-mr-frank-visser-rijdt"/>
    <meta property="og:site_name" content="RTL Boulevard"/>
    <meta property="article:published_time" content="2019-11-22T11:05:13+00:00"/>
    <meta property="og:title" content="Stringbadpak zorgt voor verdeeldheid bij Mr. Frank Visser"/>
    <meta property="og:description" content="Het is elke week gissen wie er opduiken in Mr. Frank Visser. Dit keer maken we kennis met Gitte en Leonard uit Groningen, die het aan de stok hebben met het zwembad in Veendam. De twee komen er graag, maar de badkledij van Gitte valt niet in de smaak bij het sportcentrum."/>
  </head>
  <body>
    <article>
      <h1>Stringbadpak zorgt voor verdeeldheid bij Mr. Frank Visser</h1>
      <address>
        <time datetime="2019-11-22T11:05:13+00:00">22 Nov 2019, 11:05</time>
      </address>
      <p>Het is elke week gissen wie er opduiken in Mr. Frank Visser. Dit keer maken we kennis met Gitte en Leonard uit Groningen, die het aan de stok hebben met het zwembad in Veendam. De twee komen er graag, maar de badkledij van Gitte valt niet in de smaak bij het sportcentrum.</p>
      <blockquote>"Ze doet het altijd sexy en met stijl"</blockquote>
      <p>Gitte zorgt voor rode oortjes bij het lokale zwembad. De Groningse wil namelijk niets liever dan in een stringbadpak een baantje trekken. Haar nietsverhullende outfit viel op zijn zachtst gezegd niet in de smaak bij het zwembad en daarom werd ze weggestuurd. Gitte schakelde samen met haar man Leonard de hulp in van Mr. Frank Visser. Het stel is namelijk van mening dat iedereen moet kunnen dragen wat hij wil, anders is dat discriminatie.</p>
      <p>"Natuurlijk kan ze in een ander badpak zwemmen, maar ze moet vrij zijn om zelf te bepalen wat ze draagt", aldus Leonard over het pakje van zijn vrouw. Vervolgens laat Gitte het badpak zien waarin ze normaal gesproken paradeert door het zwembad. Mr. Visser is wel onder de indruk en vermoedt dat de badjuf misschien een tikje jaloers is op haar. Leonard denkt het niet, maar Gitte had ook al zo haar vermoedens. </p>
      <p>Het zwembad nam geen halve maatregelen om te voorkomen dat Gitte opnieuw in het onthullende badpak zou verschijnen. Waar de regel eerst was dat bezoekers 'zwemkleding' aan moesten, is het nu ten strengste verboden 'strings' te dragen. En daar is het stel het niet mee eens. Toch moet Mr. Frank Visser het zwembad gelijk geven; zo'n instelling mag nu eenmaal zelf de kledingvoorschriften bepalen. Hierbij wordt gedacht aan de veiligheid van de bezoekers, hygiëne en fatsoen.</p>
      <p>Gitte en Leonard kunnen nog wel een kortgeding aangaan tegen het zwembad. En daarmee is de kous af.</p>
      <p>De kijker lijkt aan de kant van Gitte te staan. "Ze doet het altijd sexy en met stijl", aldus eentje. "Als zij dat mag dragen, mag iemand met een zwaarder figuur dat ook dragen", deelt een ander. Een andere kijker stelt: "Misschien moeten zwembaden zich drukker maken dat vrouwen niet vrij kunnen zwemmen omdat bepaalde groepen zich te vaak misdragen." Eén fan kon helaas niet meekijken en was daar verdrietig over: "Kan ik een keer niet kijken en dan gaat het niet over een schutting of een boom." </p>
      <figure>
        <iframe data-src="https://twitter.com/Grulmeister/status/1197616151116865536" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/PietaSpoelstra/status/1197616530474835981" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/RitsdeBoer/status/1197617427493900289" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/starbuck68/status/1197590943207174145" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p><i>Mr. Frank Visser rijdt visite </i>zie je elke donderdag op SBS 6.</p>
      <related>
        <h4>MIS DIT NIET!</h4>
        <a href="https://www.rtlboulevard.nl/entertainment/tv/artikel/4547651/buurman-gooit-met-poep-bizarre-aflevering-mr-frank-visser"/>
        <a href="https://www.rtlboulevard.nl/entertainment/tv/artikel/4506331/stel-bootst-seksgeluiden-na-mr-frank-visser-doet-uitspraak"/>
        <a href="https://www.rtlboulevard.nl/entertainment/tv/artikel/4498601/emoties-lopen-hoog-op-mr-frank-visser-doet-uitspraak"/>
        <a href="https://www.rtlboulevard.nl/entertainment/tv/artikel/4934021/avrotros-rossana-kluivert-wilde-niet-reageren"/>
        <a href="https://www.rtlboulevard.nl/video/tv-fragmenten/video/4933926/expeditie-yvette-kon-exit-nauwelijks-geloven"/>
        <a href="https://www.rtlboulevard.nl/entertainment/tv/artikel/4933841/rossana-kluivert-reageert-op-beschuldigingen-fraude"/>
      </related>
      <related>
        <a href="https://www.rtlboulevard.nl/entertainment/tv/artikel/4839131/kijkers-vallen-over-bomenhaters-mr-frank-visser-doet-uitspraak"/>
      </related>
      <related>
        <a href="https://www.rtlboulevard.nl/entertainment/tv/artikel/4729426/kijkers-smullen-van-kouwe-pannenkoeken-buren-bij-frank-visser"/>
      </related>
      <related>
        <a href="https://www.rtlboulevard.nl/entertainment/tv/artikel/4657981/catfight-zorgt-voor-bizarre-mr-frank-doet-uitspraak"/>
      </related>
    </article>
  </body>
</html>