<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://observator.tv/monden/trupa-asia-ricky-martin-elton-john-jason-derulo-te-cunosc-de-undeva-326858.html"/>
    <meta property="og:site_name" content="Observator"/>
    <meta property="article:published_time" content="2019-11-22T11:48:00+00:00"/>
    <meta property="og:title" content="Trupa A.S.I.A, Ricky Martin, Elton John și Jason Derulo urcă pe scena de la Te cunosc de undeva!"/>
    <meta property="og:description" content="Sâmbătă, 23 noiembrie, de la ora 20.00, la Antena 1, continuă jocul fascinant al transformărilor prezentate de Alina Pușcaș și Cosmin Seleși. Cum mai sunt puține ediții până la marea finală, posibilitățile de calificare în gala cea..."/>
  </head>
  <body>
    <article>
      <h1>Trupa A.S.I.A, Ricky Martin, Elton John și Jason Derulo urcă pe scena de la Te cunosc de undeva!</h1>
      <address><time datetime="2019-11-22T11:48:00+00:00">22 Nov 2019, 11:48</time> by <a rel="author">Redactia Observator</a></address>
      <p>
        <b>
          <b>Sâmbătă, 23 noiembrie, de la ora 20.00, la Antena 1, continuă jocul fascinant al transformărilor prezentate de Alina Pușcaș și Cosmin Seleși. Cum mai sunt puține ediții până la marea finală, posibilitățile de calificare în gala cea mare sunt tot mai strâns legate de punctele pe care concurenții le vor primi atât din partea juraților Ozana Barabancea, Andreea Bălan, Cristi Iacob și Aurelian Temișan, cât și a colegilor de la canapea.</b>
        </b>
      </p>
      <p>Așadar, sâmbăta aceasta, la Te cunosc de undeva!, Liviu Vârciu și Andrei Ștefănescu se vor transfoma în Elton John și Kiki Dee, ca să cânte hitul "Don't Go Breaking My Heart", Diana Matei va fi artista britanică de origine kosovară Rita Ora, Grigore Gherman îl va imita pe starul latino portorican Ricky Martin, ambițioasa filipineză Bella Santiago va încerca să se apropie cât mai mult de personajul său, Jason Derulo, pe când Ada și Cornel Palade vor interpreta “El Cocodrilo”, ca artistul cubanez DKB și King Africa.</p>
      <figure>
        <img src="https://img.digitalag.ro/?u=https%3A%2F%2Fobservator.tv%2Fuploads%2Fmodules%2Fnews%2F0%2F2019%2F11%2F22%2F326858%2F157442353760c35039.jpg&amp;w=800"/>
        <figcaption>
          <a href="https://observator.tv/galerie/trupa-asia-ricky-martin-elton-john-jason-derulo-te-cunosc-de-undeva-id326858-play384641.html">
            <b>Vezi 4 imagini în Galerie</b>
          </a>
        </figcaption>
      </figure>
      <p>Grație ruletei personajelor, sâmbăta aceasta, pe scena de la Te cunosc de undeva! vor urca, la 20 de ani de la lansare, cele patru componente ale trupei A.S.I.A. Astfel, Cezar Ouatu și Șerban Copoț le vor imita pe Anca și Sorana, în timp ce Monica și Alex Anghel vor fi Irina și Alexandra. Și, ca surpriza să fie totală, Sorana Mohamad (fosta componentă a trupei A.S.I.A.) îl va imita în această seară pe muzicianul care a avut ideea lansării acestei trupe, cel care de altfel a și compus piesele pentru acest grup de fete, chitaristul Adrian Ordean.</p>
      <figure>
        <img src="https://img.digitalag.ro/?u=https%3A%2F%2Fobservator.tv%2Fuploads%2Fmodules%2Fnews%2F0%2F2019%2F11%2F22%2F326858%2F157442352562f15f4c.jpg&amp;w=800"/>
        <figcaption>
          <a href="https://observator.tv/galerie/trupa-asia-ricky-martin-elton-john-jason-derulo-te-cunosc-de-undeva-id326858-play384641.html">
            <b>Vezi 4 imagini în Galerie</b>
          </a>
        </figcaption>
      </figure>
      <p>Seara celei de-a 12-a gale a actualului sezon Te cunosc de undeva! va fi deschisă de Romică Țociu, fost concurent al show-ului, cu una dintre cele mai bune transformări ale sale, celebra cântăreață de muzică lăutărească Romica Puceanu. El va cânta acompaniat de taraful Silvian Voicu.</p>
      <p>Momentele coregrafice ale serii vor fi susținute de Furnix Team, baletul condus de Furnica.</p>
      <p>Cine va câștiga cea de-a 12-a gală a acestui sezon, telespectatorii Antenei 1 vor vedea sâmbătă, 23 noiembrie, de la ora 20:00, într-o nouă ediție a show-ului Te cunosc de undeva!.</p>
    </article>
  </body>
</html>