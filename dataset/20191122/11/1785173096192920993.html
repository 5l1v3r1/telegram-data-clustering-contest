<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.ro/entertainment/show-ul-anual-de-sarbatori-al-victoria-s-secret-anulat-oficial-1922401422002019111119177380"/>
    <meta property="og:site_name" content="News.ro"/>
    <meta property="article:published_time" content="2019-11-22T11:14:00+00:00"/>
    <meta property="og:title" content="Show-ul anual de Sărbători al Victoria’s Secret, anulat oficial"/>
    <meta property="og:description" content="Show-ul de Sărbători al Victoria’s Secret, la care obişnuiau să prezinte numeroase topmodele, nu va fi organizat anul acesta, a anunţat compania L Brands Inc."/>
  </head>
  <body>
    <article>
      <h1>Show-ul anual de Sărbători al Victoria’s Secret, anulat oficial</h1>
      <address><time datetime="2019-11-22T11:14:00+00:00">22 Nov 2019, 11:14</time> by <a rel="author">News.ro</a></address>
      <p>
        <b>Show-ul de Sărbători al Victoria’s Secret, la care obişnuiau să prezinte numeroase topmodele, nu va fi organizat anul acesta, a anunţat compania L Brands Inc.</b>
      </p>
      <p>Decizia are legătură cu schimbarea strategiei de marketing a companiei, potrivit Reuters.</p>
      <p>În luna mai, reprezentanţii companiei declarau că evaluează strategia de marketing pentru show-ul care, în anii trecuţi, era urmărit de milioane de telespectatori.</p>
      <p>Audienţa lui a scăzut treptat. În decembrie 2018, prezentarea difuzată de ABC a fost urmărită de 3,3 milioane de americani, cu aproximativ 9 milioane mai puţini faţă de anul 2001, când a fost transmisă prima dată.</p>
      <p>Directorul financiar Stuart Burgdoerfer a declarat că va exista o campanie de comunicare, însă „nimic din ce voi spune nu este similar în amploare cu show-ul”.</p>
      <p>„Credem că este important să elaborăm marketingul Victoria’s Secret”, a spus el joi.</p>
      <p>În luna iulie, modelul Shanina Shaik, care defilează pentru brand din 2011 şi a fost unul dintre „îngeri” de cinci ori, a declarat pentru The Daily Telegraph Australia: „Din păcate, nu avea loc anul acesta. Mă simt ciudat, pentru că în ultimii ani, în perioada asta, mă antrenam ca înger”.</p>
      <p>De mai bine de un an, Victoria's Secret se confruntă cu probleme financiare, iar în 2018 a pierdut aproape jumătate din valoarea de piaţă.</p>
      <footer>Articolul de mai sus este destinat exclusiv informării dumneavoastră personale. Dacă reprezentaţi o instituţie media sau o companie şi doriţi un acord pentru republicarea articolelor noastre, va rugăm să ne trimiteţi un mail pe adresa <a href="mailto:abonamente@news.ro">abonamente@news.ro</a>.</footer>
      <related>
        <h4>Citește și...</h4>
        <a href="https://www.news.ro/entertainment/show-ul-casei-victoria-s-secret-nu-va-avea-loc-anul-acesta-1922403331002019071719075294"/>
      </related>
    </article>
  </body>
</html>