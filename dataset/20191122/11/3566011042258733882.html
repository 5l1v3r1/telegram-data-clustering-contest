<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1549094.html/%D8%AF%D8%B3%D8%AA%DA%AF%DB%8C%D8%B1%DB%8C-%D8%B9%D8%A7%D9%85%D9%84-%D9%81%D8%B1%D8%A7%D8%AE%D9%88%D8%A7%D9%86-%D8%A8%D9%87-%D8%AA%D8%AC%D9%85%D8%B9%D8%A7%D8%AA-%D8%BA%DB%8C%D8%B1%D9%82%D8%A7%D9%86%D9%88%D9%86%DB%8C-%D8%AF%D8%B1-%D9%81%D8%B6%D8%A7%DB%8C-%D9%85%D8%AC%D8%A7%D8%B2%DB%8C"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-22T11:03:00+00:00"/>
    <meta property="og:title" content="دستگیری عامل فراخوان به تجمعات غیرقانونی در فضای مجازی"/>
    <meta property="og:description" content="فرمانده انتظامی مازندران از دستگیری عامل راه‌اندازی کمپین تجمعات غیرقانونی در اعتراض به گرانی بنزین در فضای مجازی در شهرستان بابل خبر داد."/>
  </head>
  <body>
    <article>
      <h1>دستگیری عامل فراخوان به تجمعات غیرقانونی در فضای مجازی</h1>
      <h2>فرمانده انتظامی مازندران اعلام کرد؛</h2>
      <address>
        <time datetime="2019-11-22T11:03:00+00:00">22 Nov 2019, 11:03</time>
      </address>
      <p>فرمانده انتظامی مازندران از دستگیری عامل راه‌اندازی کمپین تجمعات غیرقانونی در اعتراض به گرانی بنزین در فضای مجازی در شهرستان بابل خبر داد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ سردار سید محمود میرفیضی در گفت و گو با خبرنگار <a href="http://www.bloghnews.com/">بلاغ</a>، گفت: در پی بروز برخی تجمعات در اعتراض به گرانی بنزین و سوء استفاده معاندان نظام برای تشویش اذهان عمومی و ایجاد اغتشاش در جامعه، موضوع در دستور کار یگان های اجرایی پلیس قرار گرفت.<br/><br/>فرمانده انتظامی مازندران افزود: در اجرای این ماموریت، ماموران پلیس فتا شهرستان بابل با انجام اقدامات اطلاعاتی موفق به شناسایی مدیر یک کانال تلگرامی با 23 هزار دنبال کننده در فضای مجازی که با راه اندازی کمپین"بنزین نزنیم" مردم را به اغتشاش و اخلال در نظم عمومی ترغیب می کرد، شدند.<br/><br/>وی تصریح کرد: با هماهنگی قضائی متهم در عملیاتی ضربتی و غافلگیرانه دستگیر و در بازرسی از وی تجهیزات ارتباطی مربوطه کشف شد.<br/><br/>میرفیضی از معرفی متهم به مرجع قضائی خبرداد و از مردم با بصیرت استان خواست: به فتنه‌ها و توطئه‌های دشمنان که با بهانه های مختلف در فضای مجازی و حقیقی به دنبال ایجاد آشوب، اغتشاش و ایجاد ناامنی در کشورند توجه نکرده و همواره صف خود را از آشوب طلبان جدا کنند.<br/><br/>انتهای پیام/</p>
    </article>
  </body>
</html>