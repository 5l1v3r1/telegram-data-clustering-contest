<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.parlamentnilisty.cz/politika/obce-volicum/Prostejov-Regenerace-sidliste-Moravska-604276"/>
    <meta property="og:site_name" content="ParlamentniListy.cz"/>
    <meta property="article:published_time" content="2019-11-22T11:38:00+00:00"/>
    <meta property="og:title" content="Prostějov: Regenerace sídliště Moravská"/>
    <meta property="og:description" content="Nejdříve však musí vzniknout projekt. Radní proto na svém posledním jednání odsouhlasili záměr spustit zadávací řízení podlimitní veřejné zakázky na služby „Vypracování projektové dokumentace pro stavbu Regenerace sídliště Moravská, Prostějov“ zadávané ve zjednodušeném podlimitním řízení na služby."/>
  </head>
  <body>
    <article>
      <h1>Prostějov: Regenerace sídliště Moravská</h1>
      <address>
        <time datetime="2019-11-22T11:38:00+00:00">22 Nov 2019, 11:38</time>
      </address>
      <p>
        <b>Nejdříve však musí vzniknout projekt. Radní proto na svém posledním jednání odsouhlasili záměr spustit zadávací řízení podlimitní veřejné zakázky na služby „Vypracování projektové dokumentace pro stavbu Regenerace sídliště Moravská, Prostějov“ zadávané ve zjednodušeném podlimitním řízení na služby.</b>
      </p>
      <p>„Ve dvou předchozích řízeních na tuto zakázku nebyla podána žádná nabídka. Proto bylo i poslední řízení pro tuto část zakázky zrušeno a nyní bude vyhlášeno, za obdobných podmínek, nové. Oslovíme patnáct subjektů – možných dodavatelů,“ uvedl primátor František Jura s tím, že konkrétním předmětem této veřejné zakázky je zpracování projektové dokumentace pro společné územní rozhodnutí a stavební povolení a dokumentace pro provedení „Regenerace sídliště Moravská, Prostějov“.</p>
      <p>„Sídliště čeká vybudování a úpravy pozemních komunikací, parkovacích stání, chodníků, cyklostezek, zpevněných ploch, hřišť pro děti i dospělé, veřejného osvětlení, instalace mobiliáře, revitalizace a osazení zeleně a případné přeložky inženýrských sítí dle zpracovaného investičního záměru,“ nastínil podobu prací náměstek primátora Jiří Rozehnal, který má investiční akce v Prostějově ve své pracovní náplni. Jak uvedl, celková předpokládaná hodnota této veřejné zakázky jsou dva miliony korun (bez DPH).</p>
      <p><b>Doba plnění zakázky: </b><br/>Předpokládaný termín zahájení projektových prací: 1. 3. 2020<br/>Předpokládaný termín zpracování a předání PD pro DUR a DSP 30. 6. 2020<br/>Předpokládaný termín zpracování a předání PD DPS 30. 9. 2020<br/>Nejzazší požadovaný termín zpracování a předání PD DPS 31. 10. 2020</p>
      <p>Shodně s původním zadávacím řízením budou nabídky hodnoceny na základě ekonomické výhodnosti.</p>
      <related>
        <h4>Psali jsme:</h4>
        <a href="https://www.parlamentnilisty.cz/politika/obce-volicum/Prostejov-Pribeh-vitraze-Narodniho-domu-604095"/>
        <a href="https://www.parlamentnilisty.cz/politika/obce-volicum/Prostejov-Poradniky-na-mestske-byty-jsou-zruseny-603982"/>
        <a href="https://www.parlamentnilisty.cz/politika/obce-volicum/Prostejov-zazaril-ve-srovnani-dlouhodobych-vysledku-vyzkumu-Mesto-pro-byznys-desetileti-603810"/>
        <a href="https://www.parlamentnilisty.cz/politika/obce-volicum/Prostejov-Urbanisticka-soutez-predstavila-moznou-podobu-jizni-casti-centra-mesta-603707"/>
      </related>
    </article>
  </body>
</html>