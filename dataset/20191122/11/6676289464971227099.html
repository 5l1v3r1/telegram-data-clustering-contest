<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://observator.tv/monden/carmen-tanase-dezvaluiri-antitalent-326853.html"/>
    <meta property="og:site_name" content="Observator"/>
    <meta property="article:published_time" content="2019-11-22T11:19:00+00:00"/>
    <meta property="og:title" content="Carmen Tănase, dezvăluiri la Antitalent: ”Am vrut să fac medicină veterinară”"/>
    <meta property="og:description" content="Duminică, 24 noiembrie, show-ul de umor de la Antena 1, Antitalent, difuzat de la 20:00, va surprinde cu o ediție savuroasă în care invitată este nimeni alta decât îndrăgita actriță Carmen Tănase: ”A devenit celebră la 42 de ani, a jucat..."/>
  </head>
  <body>
    <article>
      <h1>Carmen Tănase, dezvăluiri la Antitalent: ”Am vrut să fac medicină veterinară”</h1>
      <address><time datetime="2019-11-22T11:19:00+00:00">22 Nov 2019, 11:19</time> by <a rel="author">Redactia Observator</a></address>
      <p>
        <b>
          <b>Duminică, 24 noiembrie, show-ul de umor de la Antena 1, Antitalent, difuzat de la 20:00, va surprinde cu o ediție savuroasă în care invitată este nimeni alta decât îndrăgita actriță Carmen Tănase: ”A devenit celebră la 42 de ani, a jucat în foarte mult spectacole, a rupt topurile și face roast mai bine ca oricine!”, Dan Bittman.</b>
        </b>
      </p>
      <p>Ca de obicei, într-o notă plină de umor, Carmen va face mărturisiri despre parcursul ei spre lumina reflectoarelor, dar și despre părinți, cei care au îndemnat-o să aleagă acest drum: <i>”Îmi făceam cearcăne cu creionul dermatograf ca să semăn cu Gina Patrichi. Acum mi le-a dat deja Dumnezeu, nu mai e nevoie!”</i>, glumește aceasta.</p>
      <figure>
        <img src="https://img.digitalag.ro/?u=https%3A%2F%2Fobservator.tv%2Fuploads%2Fmodules%2Fnews%2F0%2F2019%2F11%2F22%2F326853%2F157442327960c79579.jpg&amp;w=800"/>
        <figcaption>
          <a href="https://observator.tv/galerie/carmen-tanase-dezvaluiri-antitalent-id326853-play384637.html">
            <b>Vezi 4 imagini în Galerie</b>
          </a>
        </figcaption>
      </figure>
      <p><i>”Eu am vrut să fac medicină veterinară, sau să fiu inginer zootehnist. Visam să am ferma mea, așa îmi imaginam eu pe vremea aceea. Cu văcuțe, voiam să merg pe cal, îmi imaginam că voi fi splendidă în postura aceasta. Era ceva foarte idilic, până când am ajuns pentru prima dată la o fermă”</i>, va adăuga actrița. Ce dezvăluiri va face aceasta, dar și cu ce reacții tăioase și pline de haz va surprinde în platoul Antitalent, telespectatorii pot urmări duminică, de la 20:00.</p>
      <figure>
        <img src="https://img.digitalag.ro/?u=https%3A%2F%2Fobservator.tv%2Fuploads%2Fmodules%2Fnews%2F0%2F2019%2F11%2F22%2F326853%2F157442326947955064.jpg&amp;w=800"/>
        <figcaption>
          <a href="https://observator.tv/galerie/carmen-tanase-dezvaluiri-antitalent-id326853-play384637.html">
            <b>Vezi 4 imagini în Galerie</b>
          </a>
        </figcaption>
      </figure>
      <p>Antitalent este prima emisiune ce pune punctul pe ironie și conturează conceptul de antivedetă. Formatul original și curajos, unic în peisajul TV românesc, va parodia, în principal, toate stereotipiile acestui domeniu- de la vedete lansate, personaje celebre și clișee ce inundă micile ecrane. Antitalent este prima emisiune în care nu doar talentul contează, tocmai de aceea edițiile vor face deliciul telespectatorilor. Orice eveniment din show-bizz, cele mai savuroase știri mondene și cele mai recente momente din mediul politic, toate acestea pot deveni subiectul trupei de umor Antitalent. În plus, fiecare ediție va aduce în platou alături de Dan Bittman și câte un invitat celebru, ce se va alătura punctului zero al comediei.</p>
    </article>
  </body>
</html>