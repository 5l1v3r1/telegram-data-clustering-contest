<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bama.hu/egyperces/ott-fedeztek-fel-cukrokat-a-kutatok-ahol-nem-is-remeltek-2137647/"/>
    <meta property="og:site_name" content="BAMA"/>
    <meta property="article:published_time" content="2019-11-22T11:41:00+00:00"/>
    <meta property="og:title" content="Ott fedeztek fel cukrokat a kutatók, ahol nem is remélték"/>
    <meta property="og:description" content="A kozmikus cukrok szerepet játszhattak a földi élet kialakulásában."/>
  </head>
  <body>
    <article>
      <h6 class="kicker">METEORITOK</h6>
      <h1>Ott fedeztek fel cukrokat a kutatók, ahol nem is remélték</h1>
      <address>
        <time datetime="2019-11-22T11:41:00+00:00">22 Nov 2019, 11:41</time>
      </address>
      <h4>A kozmikus cukrok szerepet játszhattak a földi élet kialakulásában.</h4>
      <blockquote>Három meteorit vizsgálata során egy kutatócsoport ribóz és más cukrok jelenlétét állapította meg, ami alapján arra következtetnek, hogy biológiailag fontos cukrok alakulhatnak ki az űrben is.</blockquote>
      <p>A Földön kívüli minták aminosavakat és más biológiai építőköveket is tartalmaznak.</p>
      <p>A kutatók elmondása szerint</p>
      <blockquote>az ilyen cukrok Földre érkezése hozzájárulhatott a legkorábbi biopolimerek kialakulásához.</blockquote>
      <p>A tudósok eredményeikről a Proceedings of the National Academy of Sciences (PNAS) című szaklapban számoltak be.</p>
      <p>A japán Tokuku Egyetem kutatója, Furukava Josihiro által vezetett kutatócsoport három úgynevezett szenes kondrit típusú meteoritot vizsgált, köztük a Murchison meteoritot, amely Ausztráliában landolt.</p>
      <blockquote>A ribóz, a ribonukleinsav alapvető összetevője minden élő sejtben jelen van. Erre bukkantak a meteoritokban más, biológiai szempontból fontos cukrok mellett.</blockquote>
      <p>Izotópos elemzések szerint a cukrok a Földön kívülről származnak és nem a Földön szennyeződött be velük a minta.</p>
      <p>Laboratóriumban végzett kísérleti szimulációk segítségével meg tudtuk határozni a körülményeket, amelyek mellett cukrok képződhetnek az űrben. A tanulmány szerzői arra jutottak, hogy úgynevezett formózreakcióval jöhetnek létre. A reakció során aldehidekből képződik cukor.</p>
      <blockquote>Az ásványi összetétel alapján arra lehet következtetni, hogy a cukrok azon aszteroidák keletkezése előtt, vagy közvetlenül utána alakulhattak ki, amelyekből a meteoritok eredetileg származnak.</blockquote>
      <p>Több mint ötven évvel ezelőtt a kutatók biológiai cukrokat, például glükózt és arabinózt találtak szenes kondrit típusú meteoritokban. Eddig azonban nem sikerült bizonyítani Földön kívüli eredetüket.</p>
      <p>
        <i>Borítókép: illusztráció</i>
      </p>
    </article>
  </body>
</html>