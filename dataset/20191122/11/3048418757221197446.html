<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tpo.nl/2019/11/22/einde-van-een-traditie-doek-valt-voor-victorias-secret-fashion-show/"/>
    <meta property="og:site_name" content="ThePostOnline"/>
    <meta property="article:published_time" content="2019-11-22T11:03:00+00:00"/>
    <meta property="og:title" content="Einde van een traditie – Doek valt voor Victoria’s Secret Fashion Show"/>
    <meta property="og:description" content="Modeshow kapotgedeugdramd - Gelukkig hebben we de plaatjes nog"/>
  </head>
  <body>
    <article>
      <h1>Einde van een traditie – Doek valt voor Victoria’s Secret Fashion Show</h1>
      <h2>Modeshow kapotgedeugdramd - Gelukkig hebben we de plaatjes nog</h2>
      <address><time datetime="2019-11-22T11:03:00+00:00">22 Nov 2019, 11:03</time> by <a rel="author" href="https://www.tpo.nl/author/redactie" target="_blank">Redactie</a></address>
      <p>Het doek is gevallen voor de eens razend populaire Victoria’s Secret Fashion Show. Het moederbedrijf van het lingeriemerk laat donderdag weten te stoppen met de catwalkshow.</p>
      <p>Het evenement werd sinds 1995 jaarlijks georganiseerd en uitgezonden op televisie. Eens was het voor modellen de ultieme droom om één van de ‘angels’ te worden die de lingerie van Victoria’s Secret showen. Op het hoogtepunt rond de eeuwwisseling keken er zo’n 12 miljoen Amerikanen naar de catwalkshow, het afgelopen jaar waren dat er nog maar iets meer dan 3 miljoen.</p>
      <figure>
        <img src="https://tpo.nl/wp-content/uploads/2019/11/tyra-banks-750x614.jpg"/>
      </figure>
      <p>Door de jaren heen liep een flink aantal topmodellen mee in de show: onder meer Tyra Banks, Gisele Bündchen, Heidi Klum, Adriana Lima en de Nederlandse Doutzen Kroes en Romee Strijd waren onderdeel van de Victoria’s Secret Fashion Show.</p>
      <figure>
        <img src="https://tpo.nl/wp-content/uploads/2019/11/heidi-klum-750x596.jpg"/>
      </figure>
      <p>De show kreeg de laatste tijd veel kritiek en ook het lingeriemerk zelf lag geregeld onder vuur. Het schoonheidsideaal dat Victoria’s Secret de kijker voorschotelde zou niet meer van deze tijd zijn, en de show an sich vrouwonvriendelijk. Vorig jaar ontstond ophef toen de marketingbaas van het bedrijf liet weten dat er in de show geen plaats was voor transgenders en plussize-modellen. Afgelopen zomer werd bekend dat de baas van het moederbedrijf van Victoria’s Secret, L Brand, banden had met de veroordeelde pedofiel Jeffrey Epstein.</p>
      <figure>
        <img src="https://tpo.nl/wp-content/uploads/2019/11/romee-strijd-750x509.jpg"/>
      </figure>
      <figure>
        <img src="https://tpo.nl/wp-content/uploads/2019/11/adriana-lima-750x514.jpg"/>
      </figure>
      <figure>
        <img src="https://tpo.nl/wp-content/uploads/2019/11/Gisele-Bundchen-750x542.jpg"/>
      </figure>
      <p>
        <i>ANP</i>
      </p>
      <p>Het is echt waar: alleen met jouw hulp kan TPO.nl de komende jaren blijven bestaan. Neem daarom nu <a href="https://tpo.nl/soon/">een abonnement op TPO+</a> al vanaf 4 euro per maand. Daarmee zorg je ervoor dat TPO.nl voor altijd online blijft.</p>
      <p>En je krijgt er heel wat voor terug: exclusieve artikelen van bekende auteurs, een site die helemaal vrij is van reclamebanners, de mogelijkheid tot reageren en toegang tot het volledige TPO+-archief.</p>
      <p>Dankzij jouw abonnement worden er steeds meer uitstekende artikelen van uitstekende auteurs gepubliceerd en kan de TPO-redactie blijven werken aan een uniek journalistiek geluid online.</p>
      <p>Neem nu direct <a href="https://tpo.nl/soon/">een jaarabonnement op TPO+</a> en treed ook toe tot de TPO-elite.</p>
      <p>
        <b>TPO.nl, where the elite meet to read.</b>
      </p>
      <figure>
        <img src="https://tpo.nl/images/payments.png"/>
      </figure>
      <p>
        <a href="https://tpo.nl/plans/tpoplus">Steun TPO</a>
      </p>
      <figure>
        <img src="https://tpo.nl/images/payments.png"/>
      </figure>
      <p> </p>
    </article>
  </body>
</html>