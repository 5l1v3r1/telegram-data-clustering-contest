<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zak-kor.net/58524-na-zakarpatt-vikrito-shemu-zlochinnogo-eksportu-derevini-do-yes-za-dopomogoyu-podvynogo-vikoristannya-tovarnih-nakladnih.html"/>
    <meta property="og:site_name" content="Закарпатський Кореспондент"/>
    <meta property="article:published_time" content="2019-11-22T11:45:00+00:00"/>
    <meta property="og:title" content="На Закарпатті викрито схему злочинного експорту деревини до ЄС"/>
    <meta property="og:description" content="Прокуратура Закарпатської області забезпечує процесуальне керівництво у кримінальному провадженні щодо ймовірного зловживання службовим становищем посадовими особами одного із структурних підрозділів Державного агентства лісових ресурсів України (ч.2 ст.364 КК України).Прокуратурою області спільно із співробітниками управління СБУ в Закарпатській області, попередньо встановлено, що посадові особи державного підприємства впровадили схему легалізації незаконно отриманої деревини, через подвійне використання товарно-транспортних накладних.Так, використовуючи своє службове становище, посадовці надавали комерційним структурам товарно-транспортні накладні подані іншими суб’єктами господарювання, в яких наявні не використані об’єми деревини (зазвичай, залишки становлять близько 1-3 м3). Крім того, посадовці Держлісагенства сприяли у підробці документів щодо продажупідприємцями регіону зазначених об’ємів деревини.У подальшому, ці фіктивні перехідні товарно-транспортні накладні використовувались для експорту паливної…"/>
  </head>
  <body>
    <article>
      <h1>На Закарпатті викрито схему злочинного експорту деревини до ЄС</h1>
      <address>
        <time datetime="2019-11-22T11:45:00+00:00">22 Nov 2019, 11:45</time>
      </address>
      <p><b>Прокуратура Закарпатської області забезпечує процесуальне керівництво у кримінальному провадженні щодо ймовірного зловживання службовим становищем посадовими особами одного із структурних підрозділів Державного агентства лісових ресурсів України (ч.2 ст.364 КК України).</b><br/><br/>Прокуратурою області спільно із співробітниками управління СБУ в Закарпатській області, попередньо встановлено, що посадові особи державного підприємства впровадили схему легалізації незаконно отриманої деревини, через подвійне використання товарно-транспортних накладних.<br/><br/>Так, використовуючи своє службове становище, посадовці надавали комерційним структурам товарно-транспортні накладні подані іншими суб’єктами господарювання, в яких наявні не використані об’єми деревини (зазвичай, залишки становлять близько 1-3 м3). Крім того, посадовці Держлісагенства сприяли у підробці документів щодо продажу<br/>підприємцями регіону зазначених об’ємів деревини.<br/><br/>У подальшому, ці фіктивні перехідні товарно-транспортні накладні використовувались для експорту паливної деревини до країн ЄС.<br/><br/>За приблизними підрахунками збитки можуть становити близько 1,5 млн гривень.<br/><br/>Попередньо встановлено, що упродовж 2017-2019 років вказаними суб’єктами господарювання експортовано до країн ЄС більше 172 тис м3 лісопродукції на суму понад 63 млн грн., використовуючи при цьому «сумнівні» товарно-супровідні документи.<br/><br/>Наразі, проводяться слідчі заходи, щодо перевірки законності інших експортних операцій. Призначено ряд відповідних експертиз, інформує прес-служба прокуратури Закарпатської області<br/><br/>Досудове розслідування здійснюється спільно із детективами відділу по розслідуванню особливо тяжких злочинів СУ ГУ НП в Закарпатській області. <br/><b><a href="https://t.me/zak_kor">Приєднуйтесь до нашого каналу в Telegram: https://t.me/zak_kor</a></b></p>
    </article>
  </body>
</html>