<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unionesarda.it/articolo/sport/calcio/2019/11/22/mihajlovic-ha-fatto-il-trapianto-del-midollo-osseo-condizioni-del-4-955740.html"/>
    <meta property="og:site_name" content="L'Unione Sarda.it"/>
    <meta property="article:published_time" content="2019-11-22T11:58:22+00:00"/>
    <meta property="og:title" content="Mihajlovic ha fatto il trapianto del midollo osseo: &quot;Condizioni del paziente ed esami soddisfacenti&quot;"/>
    <meta property="og:description" content="Sport - Approfondisci su L'Unione Sarda.it"/>
  </head>
  <body>
    <article>
      <h6 class="kicker">bologna</h6>
      <h1>Mihajlovic ha fatto il trapianto del midollo osseo: "Condizioni del paziente ed esami soddisfacenti"</h1>
      <h2>Incoraggiante la nota diffusa dall'ospedale Sant'Orsola</h2>
      <address>
        <time datetime="2019-11-22T11:58:22+00:00">22 Nov 2019, 11:58</time>
      </address>
      <p>Lo scorso 29 ottobre Sinisa Mihajlovic è stato sottoposto a un trapianto di midollo osseo da donatore non familiare.</p>
      <p>Lo fa sapere il sito del Bologna, che diffonde una nota incoraggiante dell'ospedale Sant'Orsola: "Le condizioni generali del paziente e gli esami ematologici sono soddisfacenti".</p>
      <p>L'allenatore dei felsinei è stato dimesso mercoledì dall'ospedale, come rivelato dalla moglie Arianna che su Instagram aveva postato una foto di entrambi fuori dal Sant'Orsola e scritto: "Più bella cosa non c'è... Si torna a casa".</p>
      <p>Ieri Mihajlovic ha assistito all'allenamento dei suoi giocatori e ha parlato alla squadra. L'allenatore rossoblù è stato presente in panchina in quattro gare su 12 quest'anno: contro Verona, Spal, Lazio e Juve.</p>
      <p>(Unioneonline/L)</p>
    </article>
  </body>
</html>