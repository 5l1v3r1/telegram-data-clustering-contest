<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://firenze.repubblica.it/cronaca/2019/11/22/news/torre_del_lago_cadavere_in_una_roulotte-241631829/"/>
    <meta property="og:site_name" content="Repubblica.it"/>
    <meta property="article:published_time" content="2019-11-22T11:03:00+00:00"/>
    <meta property="og:title" content="Cadavere di una donna ritrovato in una roulotte a Torre del Lago, fermato un uomo"/>
    <meta property="og:description" content="La vittima, una quarantenne di Pisa, era stato identificata grazie a un tatuaggio sulla spalla sinistra"/>
  </head>
  <body>
    <article>
      <h1>Cadavere di una donna ritrovato in una roulotte a Torre del Lago, fermato un uomo</h1>
      <h2>La vittima, una quarantenne di Pisa, era stato identificata grazie a un tatuaggio sulla spalla sinistra</h2>
      <address>
        <time datetime="2019-11-22T11:03:00+00:00">22 Nov 2019, 11:03</time>
      </address>
      <p>Un uomo è stato fermato nell'ambito dell'inchiesta sul <a href="https://firenze.repubblica.it/cronaca/2019/11/18/news/il_giallo_del_cadavere_trovato_in_una_roulotte_a_viareggio-241346920/">ritrovamento</a> del cadavere di una quarantenne, avvenuto domenica scorsa in una roulotte a <b>Torre del Lago</b>, frazione di Viareggio. Si tratta di un quarantasettenne, rintracciato dai carabinieri a San Nicola Arcella, in provincia di <b>Cosenza</b>. L'uomo è stato sottoposto a fermo disposto dal pm perchè indiziato di delitto per i reati di omicidio e occultamento di cadavere.<br/><br/>Da quanto appreso l'uomo avrebbe vissuto per un periodo con la donna trovata morta: la vittima si chiamava Chiara Corrado, aveva 40 anni ed era originaria di Pisa. Il cadavere della donna, che viveva senza una fissa dimora nella provincia di <b>Lucca, </b>era in avanzato stato di decomposizione e i carabinieri di Lucca e Viareggio sono riusciti ad arrivare all'identificazione grazie a un tatuaggio che aveva sulla spalla sinistra. <br/><br/>Da una ricognizione fatta dal medico legale <b>Stefano Pierotti </b>è emerso che la donna aveva una lesione in testa: questo confermerebbe che è stata uccisa. La quarantenne, sempre secondo quanto appreso, aveva dei parenti a Pisa: aveva fatto perdere le sue tracce da mesi e non risultano denunce di scomparsa.</p>
    </article>
  </body>
</html>