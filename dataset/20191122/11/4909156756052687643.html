<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.davar1.co.il/201035/"/>
    <meta property="og:site_name" content="דבר העובדים בארץ ישראל"/>
    <meta property="article:published_time" content="2019-11-22T11:42:00+00:00"/>
    <meta property="og:title" content="לא עצרה - ונורתה למוות"/>
    <meta property="og:description" content="הנהגת, אישה כבת 40, לא נשמעה להוראות המאבטחים לעצור, פרצה את מחסום הכניסה לנמל ונורתה על ידי אחד מהמאבטחים | היא פונתה לביה&quot;ח במצב אנוש שם נקבע מותה | המשטרה פתחה בחקירה"/>
  </head>
  <body>
    <article>
      <h6 class="kicker">בארץ</h6>
      <h1>לא עצרה - ונורתה למוות</h1>
      <h2>נמל אשדוד: נהגת פרצה מחסום ונורתה למוות על ידי מאבטח. <br/>הנהגת, אישה כבת 40, לא נשמעה להוראות המאבטחים לעצור, פרצה את מחסום הכניסה לנמל ונורתה על ידי אחד מהמאבטחים | היא פונתה לביה"ח במצב אנוש שם נקבע מותה | המשטרה פתחה בחקירה</h2>
      <address><time datetime="2019-11-22T11:42:00+00:00">22 Nov 2019, 11:42</time> by <a rel="author">דבר</a></address>
      <p>נהגת כבת 40 נורתה אמש (חמישי) למוות על ידי מאבטחים בכניסה לנמל אשדוד. ככל הנראה הנהגת פרצה את המחסום בכניסה לנמל ולאחר שלא נשמעה להוראות המאבטחים לעצור היא נורתה. היא הובהלה במצב אנוש לבית החולים אסותא בעיר, שם מתה מפצעיה. בני משפחתה הגיעו לתחנת המשטרה שם קיבלו את הבשורה המרה.</p>
      <p>כוחות משטרה גדולים הגיעו למקום והחלו לאסוף ממצאים בזירה ולחקור את האירוע החריג. מחקירה ראשונית עלה כי נהגת הרכב לא שעתה להוראות המאבטחים, פרצה את המחסום הראשון והמשיכה בנסיעה מהירה. מהמשטרה נמסר כי המאבטח שירה באישה נעצר והועבר לתחנת המשטרה לחקירה בסיומה שוחרר למעצר בית בן חמישה ימים.</p>
      <p>דניאל בוקובוזה חובש באיחוד הצלה סיפר: "בסיוע צוות אמבולנס של איחוד הצלה הענקנו לה סיוע ראשוני ולאחר מכן היא פונתה בניידת טיפול נמרץ להמשך קבלת טיפול רפואי בבית החולים כשהיא סובלת מפגיעה רב מערכתית וללא הכרה".</p>
    </article>
  </body>
</html>