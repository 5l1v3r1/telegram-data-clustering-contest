<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lifo.gr/now/greece/260241/thessaloniki-efodos-antieksoysiaston-stin-4i-eforeia-neoteron-mnimeion"/>
    <meta property="og:site_name" content="LiFO"/>
    <meta property="article:published_time" content="2019-11-22T11:50:00+00:00"/>
    <meta property="og:title" content="Θεσσαλονίκη: Έφοδος αντιεξουσιαστών στην 4η Εφορεία Νεωτέρων Μνημείων"/>
    <meta property="og:description" content="Έφοδο στην 4η Εφορεία Νεωτέρων Μνημείων Κεντρικής Μακεδονίας πραγματοποίησαν αντιεξουσιαστές,"/>
  </head>
  <body>
    <article>
      <h1>Θεσσαλονίκη: Έφοδος αντιεξουσιαστών στην 4η Εφορεία Νεωτέρων Μνημείων</h1>
      <h2>Έφοδο στην 4η Εφορεία Νεωτέρων Μνημείων Κεντρικής Μακεδονίας πραγματοποίησαν αντιεξουσιαστές,</h2>
      <address><time datetime="2019-11-22T11:50:00+00:00">22 Nov 2019, 11:50</time> by <a rel="author">NEWSROOM</a></address>
      <p>
        <b>Έφοδο στην 4η Εφορεία Νεωτέρων Μνημείων Κεντρικής Μακεδονίας, στην Άνω Πόλη <a href="https://www.lifo.gr/tags/%CE%98%CE%B5%CF%83%CF%83%CE%B1%CE%BB%CE%BF%CE%BD%CE%AF%CE%BA%CE%B7">Θεσσαλονίκης</a>, πραγματοποίησαν <a href="https://www.lifo.gr/tags/%CE%91%CE%BD%CF%84%CE%B9%CE%B5%CE%BE%CE%BF%CF%85%CF%83%CE%B9%CE%B1%CF%83%CF%84%CE%AD%CF%82">αντιεξουσιαστές</a>, το πρωί της Παρασκευής.</b>
      </p>
      <p>Ειδικότερα, αναστάτωση επικράτησε λίγο πριν από τις 10 το πρωί στην Υπηρεσία Νεωτέρων Μνημείων και Τεχνικών Έργων Κεντρικής Μακεδονίας, όταν, σε κτίριό της που στεγάζεται επί της οδού Ηροδότου 17 στην Άνω Πόλη Θεσσαλονίκης, εισήλθε αιφνιδιαστικά ομάδα ατόμων, φωνάζοντας συνθήματα και πετώντας φέιγβολάν που συνδέονταν με την «υπεράσπιση» των καταλήψεων σε κτίρια.</p>
      <p>Τα άτομα αυτά, που -κατά την αστυνομία- εκτιμάται πως ανήκουν σε αναρχικές συλλογικότητες, αποχώρησαν μετά από μικρής διάρκειας παραμονή στο σημείο και χάθηκαν στα στενά της περιοχής, πριν φτάσει στο σημείο η Αστυνομία.</p>
      <p>Σύμφωνα με το thestival.gr tην ώρα της παρέμβασης, στον χώρο βρισκόταν εργαζόμενοι της υπηρεσίας.</p>
      <p>Με πληροφορίες από ΑΠΕ-ΜΠΕ / Thestival / Μakthes</p>
    </article>
  </body>
</html>