<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.novella2000.it/tina-cipollari-kiko-nalli-ambra-lombardo-frecciatina/"/>
    <meta property="og:site_name" content="Novella 2000"/>
    <meta property="article:published_time" content="2019-11-22T11:32:01+00:00"/>
    <meta property="og:title" content="Tina Cipollari torna a parlare di Kikò Nalli e Ambra Lombardo: la frecciatina"/>
    <meta property="og:description" content="Dopo mesi dalla storia tra l'ex marito Kikò Nalli e la fidanzata Ambra Lombardo, torna a parlare Tina Cipollari, che lancia una frecciatina."/>
  </head>
  <body>
    <article>
      <h1>Tina Cipollari torna a parlare di Kikò Nalli e Ambra Lombardo: la frecciatina</h1>
      <address><time datetime="2019-11-22T11:32:01+00:00">22 Nov 2019, 11:32</time> by <a rel="author" href="https://www.novella2000.it/author/andrea-sanna/" target="_blank">Andrea Sanna</a></address>
      <h3>Dopo mesi dalla storia tra l’ex marito Kikò Nalli e la nuova fidanzata Ambra Lombardo, torna a parlare Tina Cipollari</h3>
      <p>Sono passati circa cinque mesi da quanto <b>Kikò Nalli </b>e <b>Ambra Lombardo </b>hanno ufficializzato la loro storia d’amore fuori dalla casa del <i><a href="https://www.grandefratello.mediaset.it/">Grande Fratello 16</a></i>. <b>Tina Cipollari</b>, ex moglie dell’hairstylist non ha perso occasione per ritornare a parlarne, lanciando l’ennesima <b>frecciatina</b> alla coppia, già piuttosto bersagliata in quest’ultimo periodo.</p>
      <p>Tutti conosciamo ormai bene <b>Tina</b> e sappiamo che non ha sicuramente peli sulla lingua quando deve esprimere un suo punto di vista. Non è di certo la prima volta che l’opinionista di <i>Uomini e Donne</i>, ha avuto da ridire sulla coppia formata da <b>Kikò</b> e<b> Ambra</b>. Stesso pensiero di Francesco Nalli, figlio di <b>Kikò </b>e <b>Tina</b>. La <b>Cipollari</b> spesso e volentieri<a href="https://www.novella2000.it/ambra-kiko-si-baciano-grande-fratello-tina-cipollari-commenta/"> ha utilizzato dell’ironia particolarmente pungente</a> sulla faccenda.</p>
      <p>Sebbene <b>Tina Cipollari</b> <a href="https://www.novella2000.it/tina-cipollari-commenta-rapporto-bacio-kiko-nalli-ambra-lombardo-ex-marito">si sia dichiarata felice della nuova relazione dell’ex marito e abbia riservato complimenti sulla bellezza della professoressa, ci ha tenuto a fare una precisazione</a>. Secondo il suo parere, infatti, <b>Kikò</b> ha bisogno di avere accanto una donna forte. Una donna in grado di prendere la vita con leggerezza, esattamente come fa lui e che non faccia troppo la ‘maestrina’.</p>
      <p>Qualche mese fa, dopo le critiche ricevute a seguito di queste dichiarazioni, la <b>Cipollari</b> non è stata di certo a guardare. Parlando di <b>Kikò Nalli</b> e <b>Ambra Lombardo</b> ha detto:</p>
      <blockquote>“<i>Non ho oggi, e non avrò sicuramente domani nulla in contrario. il mio ex marito, a cui auguro tutta la felicità e il bene di questo mondo, e lunga permanenza nella casa del Grande Fratello, possa rifarsi una vita, Con Ambra o con chiunque altra sia. Se permettete non sono io a dover scegliere per lui. Anzi, vi dirò, una professoressa in casa sarebbe molto utile visto che i nostri tre ragazzi frequentano ancora la scuola. L’unico vero appunto che mi sento in dovere di fare è che mi sembra davvero troppo presto considerare la loro accennata conoscenza una fantastica storia d’amore. Anche perché, per me, l’amore è tutta un’altra cosa. Non si studia sui banchi di scuola, ma si vive piuttosto giorno dopo giorno, sulla propria pelle”</i></blockquote>
      <p>Ha dichiarato in quella circostanza sui social. A distanza di mesi, in un’intervista rilasciata al settimanale <i>Nuovo</i>, <b>Tina Cipollari</b> ha ritrattato l’argomento:</p>
      <blockquote>
        <i>“Il mio ex marito Kikò e Ambra? Auguro loro serenità”.</i>
      </blockquote>
      <p>Ma non è l’unica cosa detta da <b>Tina</b> in merito. Perché come suo solito non ha potuto fare a meno di lanciare una <b>frecciatina</b> su entrambi…</p>
      <h3>La frecciatina di Tina Cipollari</h3>
      <p>Pare dunque che <b>Tina Cipollari</b> sia felice della serenità trovata dal suo ex marito <b>Kikò Nalli</b> e dalla bellissima <b>Ambra Lombardo</b>. Una storia d’amore nata sotto l’occhio attento del <i>Grande Fratello</i>, ma sbocciata solo in seguito e che sta crescendo giorno dopo giorno.</p>
      <p>Il loro legame ha convinto anche i figli di <b>Kikò</b> e <b>Tina</b>, Mattias e Francesco Nalli. Specie quest’ultimo, il minore tra i due, in un primo momento non si è detto molto d’accordo sulla scelta di suo padre. Solo in seguito ha accettato la relazione con la Lombardo. Mattias, invece, al contempo, si è dimostrato soddisfatto fin da subito e contento di vedere suo padre finalmente sereno e realizzato in amore.</p>
      <p>Nonostante tutto, però, con la sua spiccata ironia, <b>Tina</b> <b>Cipollari</b>, nella medesima intervista rilasciata a Nuovo, non si è tirata indietro nel lanciare una<b> frecciatina</b> alla coppia:</p>
      <blockquote>
        <i>“se tra Ambra e Kikò non dovesse funzionare, spero che lui si possa consolare subito!”.</i>
      </blockquote>
      <p>Ha ribattuto <b>Tina Cipollari</b>, sempre molto piccante.</p>
      <p>Ci sarà una replica da parte di <b>Kikò Nalli</b> e <b>Ambra Lombardo</b> a seguito delle sue parole? Staremo a vedere.</p>
      <related>
        <a href="https://www.novella2000.it/laura-pausini-conduttrice-sanremo-2020/"/>
        <a href="https://www.novella2000.it/giulia-de-lellis-maria-de-filippi-commenta-libro-difende-critiche/"/>
        <a href="https://www.novella2000.it/oroscopo-paolo-fox-del-giorno-fine-settimana-weekend-oggi-domani-22-23-24-novembre-ariete-2019/"/>
      </related>
    </article>
  </body>
</html>