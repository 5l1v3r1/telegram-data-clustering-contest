<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.karar.com/dunya-haberleri/yahudi-yerlesimciler-bati-seriada-filistinlilerin-araclarini-yakti-1391475"/>
    <meta property="og:site_name" content="Karar.com"/>
    <meta property="article:published_time" content="2019-11-22T11:50:00+00:00"/>
    <meta property="og:title" content="Yahudi yerleşimciler Batı Şeria'da Filistinlilerin araçlarını yaktı"/>
    <meta property="og:description" content="Yahudi yerleşimciler, işgal altındaki Batı Şeria'da Filistinlilere ait 4 aracı yaktı, bazı evlerin duvarlarına da ırkçı sloganlar yazdı."/>
  </head>
  <body>
    <article>
      <h1>Yahudi yerleşimciler Batı Şeria'da Filistinlilerin araçlarını yaktı</h1>
      <address>
        <time datetime="2019-11-22T11:50:00+00:00">22 Nov 2019, 11:50</time>
      </address>
      <p>
        <b>Yahudi yerleşimciler, işgal altındaki Batı Şeria'da Filistinlilere ait 4 aracı yaktı, bazı evlerin duvarlarına da ırkçı sloganlar yazdı.</b>
      </p>
      <p>Yahudi yerleşimciler, işgal altındaki Batı Şeria'da Filistinlilere ait 4 aracı yaktı.</p>
      <p>Filistin Kurtuluş Örgütüne (FKÖ) bağlı Yahudi Yerleşim Birimleri Dosyası Sorumlusu Gassan Daglas, Yahudi yerleşimcilerin, sabahın erken saatlerinde Nablus'un Beyt Decen, Kabalan ve Mecdel Beni Fadıl beldeleri ile Selfit kentindeki Kefr ed-Dik beldesinde bazı saldırılarda bulunduğunu söyledi.,</p>
      <figure>
        <img src="https://static.karar.com/img/article_detail/19-11/22/ana-manset-2-1574412944.jpg"/>
      </figure>
      <p>Daglas, Yahudi yerleşimcilerin söz konusu yerlerde Filistinlilere ait 4 aracı yaktığını, 21 aracın lastiğini kesici, delici aletlerle kullanılamaz hale getirdiğini ve bazı evlerin duvarlarına İbranice ırkçı yazılar yazdığını aktardı.</p>
      <p>Saldırıyı kınayan Daglas, Yahudi yerleşimcilerin saldırılarına karşı konulmasını talep etti.</p>
      <figure>
        <img src="https://static.karar.com/img/article_detail/19-11/22/ana-manset-2-1574412959.jpg"/>
      </figure>
      <p>
        <b>NABLUS/AA</b>
      </p>
      <related>
        <a href="https://www.karar.com/dunya-haberleri/netanyahu-abdnin-skandal-karari-sonrasi-bati-seriada-1388644"/>
      </related>
      <related>
        <a href="https://www.karar.com/dunya-haberleri/bati-seriada-irkci-saldiri-1351940"/>
      </related>
    </article>
  </body>
</html>