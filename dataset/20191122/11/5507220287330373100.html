<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80188014/"/>
    <meta property="og:site_name" content="Janam TV"/>
    <meta property="article:published_time" content="2019-11-22T11:56:42+00:00"/>
    <meta property="og:title" content="അഫ്ഗാനിസ്ഥന് നല്‍കുന്ന പിന്തുണ ഇന്ത്യ തുടരണമെന്ന് അമേരിക്ക"/>
    <meta property="og:description" content="വാഷിങ്ടണ്‍: അഫ്ഗാനിസ്ഥാനില്‍ ഇന്ത്യ നല്‍കുന്ന പിന്തുണ തുടരണമെന്ന് അമേരിക്ക. അഫ്ഗാനിസ്ഥാനില്‍ നിന്ന് യുഎസ് സേനയെ പിന്‍വലിക്കുന്ന നടപടിയുമായി മുന്നോട്ട്"/>
  </head>
  <body>
    <article>
      <h1>അഫ്ഗാനിസ്ഥന് നല്‍കുന്ന പിന്തുണ ഇന്ത്യ തുടരണമെന്ന് അമേരിക്ക</h1>
      <address><time datetime="2019-11-22T11:56:42+00:00">22 Nov 2019, 11:56</time> by <a rel="author">Janam TV Web Desk</a></address>
      <p>വാഷിങ്ടണ്‍: അഫ്ഗാനിസ്ഥാനില്‍ ഇന്ത്യ നല്‍കുന്ന പിന്തുണ തുടരണമെന്ന് അമേരിക്ക. അഫ്ഗാനിസ്ഥാനില്‍ നിന്ന് യുഎസ് സേനയെ പിന്‍വലിക്കുന്ന നടപടിയുമായി മുന്നോട്ട് പോകുന്നതിനിടെയാണ് അമേരിക്കന്‍ പ്രതിരോധ വകുപ്പ് പ്രതിനിധി നാന്‍സി ഇസോ ജാക്‌സണ്‍ ഇക്കാര്യം ആവശ്യപ്പെട്ടത്.</p>
      <p>അഫ്ഗാനിസ്ഥാനിലെ ജനാധിപത്യ സര്‍ക്കാരിന് വലിയ പിന്തുണയാണ് ഇന്ത്യ നല്‍കുന്നത്. 2001-ല്‍ താലിബാന്‍ ഭരണകൂടത്തെ പുറത്താക്കിയ അമേരിക്കന്‍ സേന നടപടിക്ക് പിന്നാലെ 300 കോടി ഡോളറാണ് ഇന്ത്യ അവിടെ ചിലവാക്കിയത്. അഫ്ഗാനിസ്ഥാനിലെ പുതിയ പാര്‍ലമെന്റ് കെട്ടിടം നിര്‍മ്മിച്ചതും ഇന്ത്യയാണ്. അഫ്ഗാനിസ്ഥാനില്‍ ഇന്ത്യ നല്‍കുന്ന സാമ്പത്തിക സഹായങ്ങള്‍ ഇനിയും തുടരണമെന്നാണ് അമേരിക്ക ആവശ്യപ്പെട്ടത്.</p>
      <p>അഫ്ഗാനിസ്ഥാനില്‍ നിന്നും സേനയെ പിന്‍വലിക്കാന്‍ തീരുമാനിച്ചെങ്കിലും തത്കാലം നിര്‍ത്തിവെച്ചിരുന്നു. അഫ്ഗാനിസ്ഥാനില്‍ അമേരിക്കന്‍ പട്ടാളക്കാരന്‍ കൊല്ലപ്പെട്ട സാഹചര്യത്തിലായിരുന്നു ഇത്. അതുപോലെ താലിബാനുമായി നടത്തിയ സമാധാന ചര്‍ച്ചയില്‍ നിന്നും അമേരിക്ക പിന്മാറിയിരുന്നു.</p>
    </article>
  </body>
</html>