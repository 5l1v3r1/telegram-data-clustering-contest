<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hvg.hu/itthon/20191122_Nem_tudjak_kiuriteni_a_Hos_utcai_gettot_az_ev_vegeig"/>
    <meta property="og:site_name" content="HVG.hu"/>
    <meta property="article:published_time" content="2019-11-22T11:31:00+00:00"/>
    <meta property="og:title" content="Nem tudják kiüríteni a Hős utcai gettót az év végéig"/>
    <meta property="og:description" content="A kisajátítási pereken a lakók jelezték, hogy lakást akarnak, nem pénzt, így megcsúszott az egész folyamat."/>
  </head>
  <body>
    <article>
      <h1>Nem tudják kiüríteni a Hős utcai gettót az év végéig</h1>
      <address><time datetime="2019-11-22T11:31:00+00:00">22 Nov 2019, 11:31</time> by <a rel="author">hvg.hu</a></address>
      <p>
        <b>A kisajátítási pereken a lakók jelezték, hogy lakást akarnak, nem pénzt, így megcsúszott az egész folyamat.</b>
      </p>
      <p>A X. kerület csütörtöki közmeghallgatásán nyíltan kimondták, hogy a kerület nem fogja tudni a kiüríteni a Hős utca 15/A és B. tömböket - írja a <a href="https://magyarhang.org/belfold/2019/11/22/beismertek-nem-fogjak-kiuriteni-ev-vegeig-a-hos-utcai-gettot/">Magyar Hang</a>. Azt a gettót, ami a kábítószerkereskedelméről és az önkényes lakásfoglalókról lett hírhedt, de a lakók többsége nem folytat deviáns életvitelt.</p>
      <p>Mint <a href="https://hvg.hu/itthon/20191003_Felporgettek_a_Hos_utcai_lakasok_kisajatitasat">korábban beszámoltunk róla</a>, a kisajátítási eljárásokat azért indították, mert az önkormányzat elhatározta, lebontja a lakótömböket és sportkomplexumot épít a helyükre. A kormány 2,1 milliárd forintot biztosított a telep felszámolására, a felhasználás határidejét jövő év végéig meghosszabbították.</p>
      <p>A Magyar Hang szerint, miután a lakók többsége nem fogadta el az önkormányzat által felkínált pár millió forintot a lakásaikért, így a kormányhivatal kisajátításokat indított el. Azonban ezek során is nagyon kevés pénzből kártalanította volna a tulajdonosokat az állam. A kisajátítási perek során a lakók jó része jelezte, hogy ők lakást szeretnének, nem pénzt.</p>
      <blockquote>Így kiderült, hogy a kiürítés eredeti határideje nem lesz tartható.</blockquote>
      <related>
        <a href="https://hvg.hu/itthon/20191003_Felporgettek_a_Hos_utcai_lakasok_kisajatitasat"/>
        <a href="https://hvg.hu/itthon/20190916_A_torveny_erejevel_rabolnak__nem_hallgattak_meg_a_Hos_utcai_lakokat_elmondtak_hat_mindenkinek"/>
      </related>
    </article>
  </body>
</html>