<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ziuaconstanta.ro/stiri/actualitate/live-text-flacara-spiritul-dobrogean-simbol-al-jertfei-festivitatea-de-premiere-a-concursului-dobrogea-de-azi-privind-spre-viitor-la-colegiul-de-arte-705779.html"/>
    <meta property="og:site_name" content="ZIUA de Constanta"/>
    <meta property="article:published_time" content="2019-11-22T11:27:00+00:00"/>
    <meta property="og:title" content="Flacăra Spiritul Dobrogean, simbol al jertfei. Festivitatea de premiere a concursului „Dobrogea de azi, privind spre viitor“, la Colegiul de Arte „Regina Maria“ (galerie foto)"/>
    <meta property="og:description" content="In aceasta dimineata, la Colegiul National de Arte Regina Maria Constanta are loc Festivitatea de premiere a concursului de eseuri Dobrogea de azi, privind spre viitor . Flacara Spiritul ..."/>
  </head>
  <body>
    <article>
      <h6 class="kicker">LIVE TEXT</h6>
      <h1>Flacăra Spiritul Dobrogean, simbol al jertfei. Festivitatea de premiere a concursului „Dobrogea de azi, privind spre viitor“, la Colegiul de Arte „Regina Maria“ (galerie foto) </h1>
      <address><time datetime="2019-11-22T11:27:00+00:00">22 Nov 2019, 11:27</time> by <a rel="author">Cătălina BĂLTĂREȚU, Nicoleta BACIU</a></address>
      <p>
        <a href="https://www.ziuaconstanta.ro/stiri/actualitate/live-text-flacara-spiritul-dobrogean-simbol-al-jertfei-festivitatea-de-premiere-a-concursului-dobrogea-de-azi-privind-spre-viitor-la-colegiul-de-arte-705779.html?imagini=1#scroll">🖼️ Galerie foto (13)</a>
      </p>
      <p>În această dimineață, la Colegiul Național de Arte „Regina Maria“ Constanța are loc Festivitatea de premiere a concursului de eseuri „Dobrogea de azi, privind spre viitor“.  <br/> <br/>Flacăra Spiritul Dobrogean, care se află în prezent la Colegiul Național de Artă Regina Maria, va fi dusă la Muzeul de Istorie Națională și Arheologie Constanța. Ulterior, sâmbătă, flacăra Spiritul Dobrogean va ajunge la Prefectura județului Constanța, unde va avea loc evenimentul, organizat de ZIUA de Constanţa #sărbătoreşteDobrogea141, sub semnul lui Dionisie Exiguul.<br/><br/>La festivitate de premiere sunt prezenți prefectul Județului Constanța Dumitru Jeacă, președintele Consiliului Județean Constanța Marius Horia Țutuianu, Ionuț Done - subprefectul județului Constanța, Alina Codreanu - inspector școlar general adjunct, Șenol Ali - subprefect al județului Constanța, colonel Daniel Popa - inspector șef ISU Dobrogea, Nicolae Artion, președintele Comunității rușilor-lipoveni Constanța, elevi, profesori.<br/><br/>Evenimentul a debutat cu intonarea Imnului României de către corul Colegiului Național de Arte Regina Maria, prof. Inga Postolache. Precizăm că astăzi are loc un eveniment similar în Tulcea, unde câștigătorii concursului de eseuri sunt premiati de Instituția Prefectului Județul tulcea și Consiliul Județean Tulcea.<br/><br/>"Am semnat cu județul Tulcea un protocol pentru organizarea acestor evenimente dedicate Dobrogei. Azi premiem cel mai bune 10 eseuri. Să nu uitați pentru ce au luptat înaintașii noștri, să ne străduim să avem o Românie mare și frumoasă" a declarat președintele CJC Horia Țuțuianu.<br/><br/><b>Despre flacăra Spiritul Dobrogean</b><br/> <br/>În data de 14 noiembrie 2019 în cadrul ceremonialului militar religios desfășurat la Monumentul Independenței de la Tulcea a fost aprinsă flacăra Spiritul Dobrogean care este simbol al jertfei pentru neam, al unității și independenței. Flacăra ajunsă la Constanța în data de 15 noiembrie la ședința festivă a Colegiului Prefectural, a fost preluată de către elevii Colegiului Național Mircea cel Bătrân și a călătorit prin 14 instituții de învățământ din Constanța.<br/><br/>"O flacără către tine", deviza periplului liceal, a fost prilej ca tinerii să constientizeze importanța acestei zile, a apartenenței lor la o străveche regiune istorică, a entuziasmului cu care trupele române au fost asteptate în Dobrogea.<br/>Flacăra „Spiritul Dobrogean”, aprinsă în data de 14.11.2019 în cadrul ceremonialului militar religios desfășurat la Monumentul Independenței de la Tulcea este simbol al jertfei pentru neam, al unității și independenței.</p>
      <figure>
        <img src="https://www.ziuaconstanta.ro/images/stories/2019/11/22/CATALINA/flacara.JPG"/>
      </figure>
      <p>Flacăra ajunsă în 15.11.2019 la Constanța, la Sala Remus Opreanu, a străjuit Colegiul Prefectural Festiv Comun, fiind preluată de la de către elevii Colegiului Național Mircea cel Bătrân și a călătorit prin 14 instituții de învătământ din Constanța, până în 23 noiembrie.<br/><br/>„O flacără către tine”, deviza periplului liceal, a fost prilej ca tinerii să conștientizeze importanța acestor zile și a apartenenței lor la o străveche regiune istorică, a entuziasmului cu care trupele române au fost așteptate în Dobrogea. Spiritul Dobrogean este o inițiativă a Instituției Prefectului-județul Constanța și Direcției Județene pentru Sport și Tineret.</p>
      <figure>
        <img src="https://www.ziuaconstanta.ro/images/stories/2019/11/22/CATALINA/flacara-2.JPG"/>
      </figure>
      <p>În periplu flacăra a fost însoțită permanent de un reprezentant al Instituției Prefectului, Direcției Județene pentru Sport și Tineret și de echipe ale Inspectoratului Județean de Jandarmi, care au apreciat inițiativa și au dorit să participe, pentru a întregi solemnitatea momentelor.<br/><br/><b>UPDATE 9:</b><br/> <br/><b>Școlile din județul Constanța, care și-au adus aportul la călătoria Spiritului Dobrogean, premiate<br/> </b><br/>Prefectul Județului Constanța, Dumitru Jeacă, va acorda diplome de excelență unităților de învățământ din județul Constanța care și-au adus aportul la călătoria Spiritului Dobrogean prin școlile constănțene: Colegiul Național Mircea cel Bătrân; Colegiul Național Pedagogic Constantin Brătescu; Liceul Teoretic Traian; Colegiul Național Mihai Eminescu; Liceul Tehnologic C.A. Rosetti; Liceul Teoretic Ovidius; Liceul cu Program Sportiv Nicolae Rotaru; Liceul Tehnologic de Electrotehnică și Telecomunicatii, Liceul Teoretic George Emil Palade; Liceul Tehnologic Tomis; Liceul Teoretic Decebal; Liceul Economic Virgil Madgearu; Liceul Teoretic George Călinescu; Colegiul Național de Arte Regina Maria.<br/><br/><b>UPDATE 8: Moment artistic<br/> </b><br/>Omocea Alexandru, vioară, și Niță Aram, pian, din clasa a X-a îndrumaţi de  profesor Livia Tița Bibu vor interpreta „Dans macabru“ de Saint Saens.<br/><b> </b><br/><b>UPDATE 7: Premierea lucrării. </b>Premiile sunt înmânate elevilor de către prefectul județului Constanța Dumitru Jeacă și președintele CJC Horia Țuțuianu. ​<br/><br/><b>Locul I, Liceu: </b>Dorneanu Diana Georgiana de la Colegiul Național „Mihai Eminescu“.<br/><b>Locul I, Gimnaziu: </b>Zugravu Amalia de la Liceul Teoretic „Mihail Kogălniceanu“, prof. Achim Filiz. Dobrogea nu este doar o regiune, ea este un tărâm de basm în care bine învinge întotdeauna răul, în care locuitorii beneficiază de apa pură a tinereții, renasc odată cu fiecare răsărit privit pe mare […] și  privesc cu încredere spre  viitor, văzând tinerii cum luptă pentru o viață mai bună. Și vor trăi aici până la adânci bătrâneți, își vor crește copiii în armonie, iar dacă vor pleca tot aici se vor întoarce, căci nicăieri nu-i ca-n Dobrogea.<br/><br/><br/><b>UPDATE 6: Premierea lucrărilor<br/><br/> Locul II, Gimnaziu: </b>Ilie David Cristian de la Școala Gimnazială „Constantin Bâncuși“, Medgidia, prof. Adrian Ilie. Dobrogea de azi privește spre viitor prin ochii copiilor săi, pentru care trebuie să se dezvolte și să prospere. Dobrogea poate renaște oricând, așa cum a mai făcut-o în repetate rânduri până acum. Are toate atuurile pentru a realiza acest lucru: are mare, fluviu, biserici și mănăstiri unde se „pogoară” duhul sfințeniei, are geamii și minarete ce sprijină cerul, are capacitatea de a  dezvolta turismul. Profeția lui Carol I făcută în 1878 se adeverește: „Dobrogea se va așeza pe temelii  statornicite de poziția voastră cetățănească.”<br/><b>Locul II, </b>Prună Ștefania de la Liceul Tehnologic de Electrotehnică și Teșecomunicații Constanța.<br/><br/><b>UPDATE 5: Moment artistic<br/> </b><br/>Filip Irisa din clasa a VI-a îndrumată de profesor Sabina Oprea va interpreta la pian Sonata opus 10 nr.2, partea I de Beethoven.<br/><b> </b><br/><b>UPDATE 4: Premierea lucrărilor. </b>Premiile sunt înmânate elevilor de către prefectul județului Constanța Dumitru Jeacă și președintele CJC Horia Țuțuianu. <br/><br/><b>Locul III Gimnaziu: </b>Călin Anabel de la Școala Gimnazială „Adrian Ghencea“ din Săcele, profesor Mădălina Raicu. Dobrogea nu este doar regiunea  în care noi trăim, ci și o adevărată provocare pentru mediul înconjurător. Sentimente puse laolaltă, dezavantaje  și frumoase locuri unde îți poți scrie propriul destin, locul unde te vezi peste ani și ani.<br/><b>Locul III, Liceu: </b>Ghiurcănaș Radu de la  Colegiul Național Militar Al. I. Cuza Constanța<br/><br/><b>UPDATE  3:<br/> </b><br/>Urmează un moment artistic, pregătit de elevele Colegiului Naţional de Arte „Regina Maria“ Ilie Barangă Andra Maria și Lucan Denisa din clasa a XI, canto, îndrumate de doamnele profesoare Laura Eftimie și Lucia Stoica, corepetitor, profesor Sabina Oprea. Ele vor interpreta  o Prelucrare folclorică – Mocirița.<br/><b> </b><br/><b>UPDATE 2: Premierea lucrărilor.  </b>Premiile sunt înmânate elevilor de către prefectul județului Constanța Dumitru Jeacă și președintele CJC Horia Țuțuianu. <br/><b> <br/>Mențiuni gimnaziu: </b>Emona Covăsneanu de la Școala Gimnazială „Spectrum“ Constanța,Această regiune a  Dobrogei îmbrățișează o întreagă istorie  care a  fost aprig consemnată și cercetată pe parcursul a sute de ani și care poate să răspundă  la multe curiozități pe care orice locuitor al acestui tărâm de vis dorește să le afle. (Covăsneanu Emona, Mențiune, Școala Gimnazială „Spectrum”, prof. Achim Filiz);<br/>Sorin Roșioru - Școla Gimnazială nr. 29 „Mihai Viteazu“, Trecutul este ca un mozaic: poate fi alterat de trecerea timpului, dar  cu migală, îl putem reconstitui piesă cu piesă, redobândind imaginea vremurilor demult apuse. Numai să vrem (Sorin Roșioru, Mențiune, Școala GImnazială Nr. 29 „M. Viteazul”)<br/><b> <br/>Mențiuni Liceu: </b>Mihăilescu Bogdan Silviu  - Liceul Teoretic Anghel Saligny Cernavodă și Spânu Tiana Ioana - Colegiul Național Mihai Eminescu<br/><br/><b>UPDATE 1:</b><br/> <br/>Urmează un moment artistic. Ansamblul de Clarinete al Colegiului Naţional de Arte Regina Maria, îndrumat de profesor Stelică Oprea va interpreta - Dansul nr.5 de Brahms și Corul vânătorilor de  Weber.<br/> <br/>Unul din evenimentele centrale ale inițiativei comune ale Instituției Prefectului Județului Constanța și Instituției Prefectului Județului Tulcea în decada "Sărbătorim Dobrogea", a fost fost concursul de eseuri "Dobrogea de azi, privind spre viitor", lansat în oglindă în ambele județe în data de 23.10.2019 în parteneriat cu inspectoratele școlare județene Constanța și Tulcea. În județul nostru, acestei initiative i s-a alăturat și Consiliul Județean Constanța, care prin hotărârea Consiliului Județean din data de 05.11.2019 a aprobat participarea la eveniment și premierea câștigătorilor. Eseurile câștigătoare din cele două județe vor fi editate și publicate intr-o broșură de reprezentare a regiunii Dobrogea, cu sprijinul Centrului Cultural Teodor Burada.<br/> </p>
      <related>
        <h4>Articole asemanatoare</h4>
        <a href="https://www.ziuaconstanta.ro/stiri/actualitate/parcul-de-la-casa-de-cultura-poarta-de-acum-numele-parcul-regina-maria-704559.html"/>
        <a href="https://www.ziuaconstanta.ro/stiri/eveniment/eveniment-rutier-grav-in-constanta-pe-bulevardul-alexandru-lapusneanu-704114.html"/>
        <a href="https://www.ziuaconstanta.ro/stiri/cultura/lansare-editoriala-de-exceptie-la-colegiul-de-arte-din-constanta-celebra-soprana-marina-krilovici-eroina-cartii-scrise-de-alice-nastase-buciuta-702008.html"/>
        <a href="https://www.ziuaconstanta.ro/informatii/locuri-speciale-de-munca/post-vacant-la-colegiul-national-de-arte-regina-maria-din-constanta-701739.html"/>
        <a href="https://www.ziuaconstanta.ro/informatii/locuri-speciale-de-munca/posturi-vacante-la-colegiul-national-de-arte-regina-maria-din-constanta-697702.html"/>
        <a href="https://www.ziuaconstanta.ro/stiri/invatamant/la-initiativa-asociatiei-nihil-sine-arte-curs-de-maiestrie-muzicala-si-pianistica-la-colegiul-regina-maria-696816.html"/>
        <a href="https://www.ziuaconstanta.ro/stiri/invatamant/faza-nationala-a-concursului-educatie-pentru-sanatate-gazduita-de-colegiul-national-de-arte-regina-maria-693280.html"/>
        <a href="https://www.ziuaconstanta.ro/stiri/invatamant/sa-cunoastem-si-sa-recunoastem-valorile-expozitia-elevei-rodica-cristiana-marin-metamorfoza-la-cumpana-un-palmares-bogat-si-multe-aprecieri-galerie-692522.html"/>
        <a href="https://www.ziuaconstanta.ro/stiri/invatamant/rezultate-deosebite-ale-elevilor-participanti-la-olimpiada-nationala-de-specialitate-691224.html"/>
        <a href="https://www.ziuaconstanta.ro/stiri/cultura/invitatie-lansata-de-asociatia-casa-marii-negre-black-sea-house-concert-extraordinar-confluenze-musicali-romania-italia-689395.html"/>
        <a href="https://www.ziuaconstanta.ro/stiri/invatamant/eveniment-organizat-de-ministerul-educatiei-nationale-si-ministerul-afacerilor-interne-la-constanta-688446.html"/>
        <a href="https://www.ziuaconstanta.ro/stiri/sport/program-de-gimnastica-aerobica-al-elevilor-colegiului-national-de-arte-regina-maria-de-ziua-mondiala-a-sanatatii-688334.html"/>
        <a href="https://www.ziuaconstanta.ro/stiri/invatamant/provocarile-enel-in-domeniul-invatarii-inteligente-palmaresul-colegiului-de-arte-in-cadrul-programului-educational-play-energy-687779.html"/>
        <a href="https://www.ziuaconstanta.ro/stiri/politic/echipa-de-badminton-a-colegiului-national-de-arte-regina-maria-constanta-calificata-la-faza-de-zona-a-onss-galerie-foto-685892.html"/>
        <a href="https://www.ziuaconstanta.ro/stiri/invatamant/sectia-arta-actorului-a-adus-noii-premii-colegiului-national-de-arte-regina-maria-685858.html"/>
      </related>
    </article>
  </body>
</html>