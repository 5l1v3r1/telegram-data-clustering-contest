<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rijnmond.nl/nieuws/188857/Jongen-15-opgepakt-in-verband-met-plunderplannen-Koopgoot"/>
    <meta property="og:site_name" content="RTV Rijnmond"/>
    <meta property="article:published_time" content="2019-11-22T11:55:51+00:00"/>
    <meta property="og:title" content="Jongen (15) opgepakt in verband met plunderplannen Koopgoot"/>
    <meta property="og:description" content="De politie heeft een 15-jarige jongen uit Rotterdam opgepakt voor opruiing. Hij wordt in verband gebracht met de oproep om te gaan plunderen in het centrum van Rotterdam. De jongen wordt vrijdag verhoord."/>
  </head>
  <body>
    <article>
      <h1>Jongen (15) opgepakt in verband met plunderplannen Koopgoot</h1>
      <address>
        <time datetime="2019-11-22T11:55:51+00:00">22 Nov 2019, 11:55</time>
      </address>
      <h4>De politie heeft een 15-jarige jongen uit Rotterdam opgepakt voor opruiing. Hij wordt in verband gebracht met de oproep om te gaan plunderen in het centrum van Rotterdam. De jongen wordt vrijdag verhoord.</h4>
      <p>Vorige week vrijdag werden elf jongeren opgepakt die rondhingen op straat. Ze hadden wapens bij zich. De jongeren zouden mogelijk van plan zijn geweest om de Bijenkorf te plunderen. De jongeren zijn tussen de 12 en 22 jaar oud.</p>
      <p>Een week eerder stond de politie ook al op scherp na aanwijzingen dat jongeren van plan waren het warenhuis te plunderen.</p>
      <related>
        <a href="http://www.rijnmond.nl/nieuws/188592/Politie-pakt-elf-jongeren-van-12-tot-22-jaar-op-in-centrum-Rotterdam"/>
      </related>
      <p>De elf jongeren werden opgepakt voor de deur van sportkledingwinkel JD. In de afgelopen weken werden in Europa meerdere fillialen van JD geplunderd door groepen jongeren. Dat gebeurde onder meer in Londen, Brussel, Luik en Amsterdam.</p>
    </article>
  </body>
</html>