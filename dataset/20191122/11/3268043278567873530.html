<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.trend-online.com/fxe/rimbalzo-trappola-euro-livelli-vendere/"/>
    <meta property="og:site_name" content="Trend Online"/>
    <meta property="article:published_time" content="2019-11-22T11:15:00+00:00"/>
    <meta property="og:title" content="Rimbalzo trappola dell'Euro. I livelli per vendere ancora"/>
    <meta property="og:description" content="Inizia a sfumare il rimbalzo dell'Euro/Dollaro a causa del mancato superamento di quota 1.1090$, offrendo opportunità per vendere ancora."/>
  </head>
  <body>
    <article>
      <h1>Rimbalzo trappola dell'Euro. I livelli per vendere ancora</h1>
      <h2>L'EUR/USD termina il mini rimbalzo a ridosso del primo importante ostacolo e rischia di chiudere la settimana in evidente affanno, rinnovando ancora una volta le prospettive ribassiste del trend di fondo, mai messo in discussione.</h2>
      <address><time datetime="2019-11-22T11:15:00+00:00">22 Nov 2019, 11:15</time> by <a rel="author" href="https://www.trend-online.com/antonio-dalterio/" target="_blank">Antonio D'Alterio</a></address>
      <p>Inizia a sfumare il rimbalzo dell'Euro/Dollaro che dai minimi dello scorso giovedì a 1.0988$ ha <b>beneficiato di un balzo di quasi 100 pips e che viene già messo in discussione dal fallimento dell'atteso breakout di 1.11$.</b></p>
      <p><b>L'eventuale superamento di questa resistenza non è sufficiente</b> a modificare la strutturale debolezza del cambio, che vede il difficile compito di superare gli sbarramenti più ravvicinati a <b>1.1120 e soprattutto quota 1.1155$.</b></p>
      <p><b><i>L'indicatore di trend cci in tal senso è molto chiaro</i></b> assumendo un'inclinazione positiva e valori di poco oltre lo zero ed evidenziando come la resistenza posta oltre 1.11$ sia fondamentale per sancire un cambio di tendenza sostanziale.</p>
      <p><i><b>L'evoluzione rialzista di brevissimo termine</b></i> dunque trova già le prime difficoltà a ridosso della resistenza citata e anche <b>nell'ipotesi più ottimistica di una risalita, oltre i target di 1.1140 e 1.1170$, la strada per costruire un solido trend ascendente sarà lunga e difficile.</b></p>
      <p>Infatti data la volatilità attuale dell'Euro/Dollaro sono molto distanti gli obiettivi posti a 1.1230 e 1.1280, <b>primi veri banchi di prova per ribaltare la struttura di medio termine ribassista,</b> mentre è decisamente sfidante conquistare quota 1.1360$, <b>valore d'inversione lungo termine insieme al proibitivo 1.1430$.</b></p>
      <p><i><b>La strategia di vendere gli spunti a rialzo</b> </i>rimane preminente, <b>con i supporti a 1.1060 e 1.1025$ molto probabilmente obiettivi di nuovi test di solidità</b> e con il rischio di estendere il movimento ribassista verso minimi relativi sotto quota 1.0940$, sebbene per quest'ultimo le probabilità siano ancora mediocri.</p>
      <footer>
        <a href="https://www.trend-online.com/fxe/rimbalzo-trappola-euro-livelli-vendere/./2.html">CONTINUA A LEGGERE </a>
        <br/>
        <br/>
        <br/>
        <a href="https://www.spreaker.com/show/il-fatto-di-giancarlo-marcotti">Listen to "Il Fatto di Giancarlo Marcotti" on Spreaker.</a>
      </footer>
    </article>
  </body>
</html>