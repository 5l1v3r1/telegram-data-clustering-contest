<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://torino.repubblica.it/cronaca/2019/11/22/news/raffiche_di_kalashnikov_contro_i_carabinieri_dopo_una_tentata_rapina_banditi_in_fuga-241633887/"/>
    <meta property="og:site_name" content="Repubblica.it"/>
    <meta property="article:published_time" content="2019-11-22T11:42:00+00:00"/>
    <meta property="og:title" content="Raffiche di kalashnikov contro i carabinieri dopo una tentata rapina, banditi in fuga"/>
    <meta property="og:description" content="A Sale, nell'Alessandrino, i militari hanno risposto alfuoco "/>
  </head>
  <body>
    <article>
      <h1>Raffiche di kalashnikov contro i carabinieri dopo una tentata rapina, banditi in fuga</h1>
      <h2>A Sale, nell'Alessandrino, i militari hanno risposto alfuoco </h2>
      <address><time datetime="2019-11-22T11:42:00+00:00">22 Nov 2019, 11:42</time> by <a rel="author">CRISTINA PALAZZO</a></address>
      <p>Raffiche di kalashinkov contro i carabinieri questa mattina a Sale, nell'Alessandrino. Un commando di cinque persone, incappucciate, con tute nere da militare, a bordo di due Alfa Giuliette rubate e di una station wagon su cui sono fuggiti, ha aperto il fuoco contro i carabinieri della Compagnia di Tortona. Fortunatamente non ci sono stati feriti. Durante l'inseguimento hanno abbandonato le due Alfa Romeo in strada, lasciandole in mezzo alla carreggiata per bloccare i militari e sono scappati su una station wagon mentre continuavano a sparare. È caccia aperta al comando armato, l'ipotesi è che fosse pronto ad assaltare un portavalori.<br/> <br/>Tutto è iniziato alle 8,45. Ai carabinieri sono arrivate diverse segnalazioni di persone sospette dietro al cimitero di Sale. Erano state notate perché vestite tutte scure. Quando i militari si sono avvicinate, subito il commando si è dato alla fuga sulle tre auto. Un lungo inseguimento e, visto che i carabinieri continuavano a stare alle costole del corteo di tre auto, non permettendo loro di seminarli, le due persone a bordo dell'ultima, due persone, hanno iniziato a sparare verso i militari. Poi hanno imboccato una strada secondaria, è stato lì che hanno lasciato le due Giulietta, poi risultate rubate tempo fa, come barriera e sono fuggiti sulla terza auto, una Station Wagon. A quel punto hanno continuato a sparare verso l'autoradio alle due pattuglie, senza però colpire nessuno. Le auto sono state sequestrate, i carabinieri hanno effettuato i rilievi e ora stanno setacciando il territorio per trovare la terza. <br/> <br/> <br/> </p>
    </article>
  </body>
</html>