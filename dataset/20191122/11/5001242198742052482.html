<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sinidisi.gr/ta-metra-tirisis-tis-taxis-ton-agona-panaitolikos-panathinaikos/"/>
    <meta property="og:site_name" content="ΣΥΝΕΙΔΗΣΗ"/>
    <meta property="article:published_time" content="2019-11-22T11:18:52+00:00"/>
    <meta property="og:title" content="Τα μέτρα τάξης για τον αγώνα Παναιτωλικός – Παναθηναϊκός"/>
    <meta property="og:description" content="Κατά την προσέλευση της φιλοξενούμενης ομάδας στο γήπεδο του Παναιτωλικού θα παρευρίσκονται μέλη της Διοίκησης της Π.Α.Ε. ΠΑΝΑΙΤΩΛΙΚΟΥ"/>
  </head>
  <body>
    <article>
      <h1>Τα μέτρα τάξης για τον αγώνα Παναιτωλικός – Παναθηναϊκός</h1>
      <address><time datetime="2019-11-22T11:18:52+00:00">22 Nov 2019, 11:18</time> by <a rel="author">ΣΥΝΕΙΔΗΣΗ</a></address>
      <p>Μέτρα τήρησης της τάξης κατά την διεξαγωγή του αγώνα Ποδοσφαίρου για την 11<sup>η</sup>  αγωνιστική του πρωταθλήματος της SUPER LEAGUE 1, αγωνιστικής περιόδου 2019-2020, μεταξύ των ομάδων <b>Π.Α.Ε. ΠΑΝΑΙΤΩΛΙΚΟΣ – Π.Α.Ε. ΠΑΝΑΘΗΝΑΪΚΟΣ, </b>που θα διεξαχθεί την Κυριακή 24/11/2019 και ώρα 19:30΄ στο γήπεδο του Παναιτωλικού στο Αγρίνιο».</p>
      <p>
        <b>
          <u>Ο ΔΙΕΥΘΥΝΤΗΣ ΤΗΣ  ΔΙΕΥΘΥΝΣΗΣ ΑΣΤΥΝΟΜΙΑΣ  ΑΚΑΡΝΑΝΙΑΣ</u>
        </b>
      </p>
      <p>
        <b>          Έχοντας υπόψη:</b>
      </p>
      <p><b>α</b><b>) </b>τα άρθρα 41Β, 41Γ, 41Δ &amp; 41Ε του Ν. 2725/1999 (Α-121) «Ερασιτεχνικός και επαγγελματικός αθλητισμός και άλλες διατάξεις» όπως ισχύουν  σήμερα.</p>
      <p><b>β) </b>τις διατάξεις του Ν. 4326/2015 ΄΄ Περί επειγόντων μέτρων για την αντιμετώπιση της βίας στον αθλητισμό ΄΄</p>
      <p><b>γ)</b> την υπ’ αριθ. 38404 από 18.8.2009 Κ.Υ.Α. «Έγκριση του Ενιαίου Κανονισμού Ασφάλειας Αθλητικών Εκδηλώσεων» (ΦΕΚ Β΄ -1780)</p>
      <p><b>δ)</b> την υπ’ αριθ. 37914 από 17-8-2006 Κ.Υ.Α. (ΦΕΚ Β΄1120) «Όροι και προϋποθέσεις της παρουσίας, εμφάνισης και δραστηριότητας στα γήπεδα ιδιωτικού προσωπικού ασφαλείας των Π.Α.Ε. Α΄ και Β΄ Εθνικής Κατηγορίας και των Κ.Α.Ε. Α1 Εθνικής Κατηγορίας.</p>
      <p><b>ε)</b> Υπ’ αριθ. ΥΠΟΠΑΙΘ/ΓΔΥΑ/ΔΤΥ/ΤΜΑΕ/229157/12877/1280/236 από 20/8/2015 Κ.Υ.Α. (ΦΕΚ Β΄ – 1801) «Εφαρμογή ηλεκτρονικού συστήματος για την έκδοση, διάθεση και έλεγχο της διακίνησης των ονομαστικών/αριθμημένων εισιτηρίων σε αγώνες του επαγγελματικού αθλητισμού».</p>
      <p><b>στ)</b> Υπ’ αριθ. ΥΠΟΠΑΙΘ/ΓΔΥΑ/ΔΤΥ/ΤΜΑΕ/229158/12878/1281/237 από 20/8/2015 Κ.Υ.Α. (ΦΕΚ Β΄-1802) «Εγκατάσταση ηλεκτρονικού συστήματος εποπτείας αθλητικών εγκαταστάσεων».</p>
      <p><b>ζ) </b>Υπ’ αριθ. ΥΠΟΠΑΙΘ/ΓΔΥΑ/ΔΤΥ/ΤΜΑΕ/293442/17347/1642/362 από 23/10/2015 Οριστική βεβαίωση καλής λειτουργίας των ηλεκτρονικών συστημάτων εποπτείας και ονομαστικού εισιτηρίου στο Γήπεδο του Παναιτωλικού, έδρα της Π.Α.Ε. Παναιτωλικός Γ.Φ.Σ., από Γενική Γραμματεία Αθλητισμού.</p>
      <p><b>η) </b>Την υπ’ αριθ.  258451/3758 από 14/09/2018 Απόφαση της Δ/νσης Ανάπτυξης της Π.Ε. Αιτωλ/νιας, όπως αυτή τροποποιήθηκε με την υπ’ αριθ. 360102/5314 από 22-11-2018 Απόφαση της Δ/νσης Ανάπτυξης της Π.Ε. Αιτωλ/νιας.</p>
      <p><b>θ) </b>Το υπ’ αριθ.  1003/2/17/8-α΄ από 11/11/2019 έγγραφό μας (πρόσκληση για σύσκεψη).</p>
      <p><b> ι) </b>Τις απόψεις των εκπροσώπων: Δ.Α. Ακαρνανίας ( Ταξίαρχου Παναγιώτη ΠΕΤΣΙΝΗ), Π.Α.Ε ΠΑΝΑΙΤΩΛΙΚΟΣ (κ. ΜΠΑΡΠΑΓΙΑΝΝΗ Γεωργίου – υπευθύνου ασφαλείας), ΠΑΕ ΠΑΝΑΘΗΝΑΪΚΟΣ (κ. ΜΟΥΣΤΑΚΑΛΗ Δημητρίου – υπευθύνου ασφαλείας), Δ.Ε.Α.Β. (κ. ΚΟΡΟΜΠΥΛΗ Παναγιώτη), SUPER LEAGUE (κ. ΓΕΩΡΓΙΟΠΟΥΛΟΥ Γεωργίου), όπως αυτές εκφράστηκαν στην πραγματοποιηθείσα με πρωτοβουλία της Διεύθυνσης Αστυνομίας Ακαρνανίας σύσκεψη την <b>14/11/2019</b> και ώρα <b>12.00΄</b> στο γήπεδο του Παναιτωλικού και διατυπώθηκαν στο από <b>14/11/2019</b> Πρακτικό Σύσκεψης, εκπροσώπων αρμοδίων Υπηρεσιών &amp; Φορέων</p>
      <p>ια) Την υπ’ αριθ. ΥΠΠΟΑ/ΓΔΟΑ/ΔΕΑΕΑ/ΤΕΑΔ/629637/21514/776/484 από 21/11/2019 Απόφαση κ. Υφυπουργού Πολιτισμού &amp; Αθλητισμού σύμφωνα με την οποία απαγορεύθηκε η οργανωμένη μετακίνηση φιλάθλων της Π.Α.Ε. ΠΑΝΑΘΗΝΑΪΚΟΣ, κατά την διεξαγωγή του εν θέματι ποδοσφαιρικού αγώνα, για εξαιρετικούς λόγους διαφύλαξης της δημόσιας τάξης και ασφάλειας.</p>
      <p>
        <b>Και</b>
      </p>
      <p>με σκοπό την εξασφάλιση της ομαλής τέλεσης του αγώνα, τήρησης της τάξης και προστασίας αθλητών, παραγόντων  και φιλάθλων των δύο ομάδων.</p>
      <p>
        <b>
          <u>Α Π Ο Φ Α Σ Ι Ζ Ο Υ Μ Ε</u>
        </b>
      </p>
      <ol>
        <li><b>Η Π.Α.Ε. ΠΑΝΑΙΤΩΛΙΚΟΣ (γηπεδούχος) να εκδώσει έως έξι χιλιάδες εκατόν εξήντα επτά (6.167)</b> <b>εισιτήρια</b>, συμπεριλαμβανομένων και των εισιτηρίων διαρκείας που εκδόθηκαν μέχρι σήμερα. <b>Η διάθεση των εισιτηρίων στους φιλάθλους να γίνει σύμφωνα με τις διατάξεις της</b> <b>υπ’ αριθ. ΥΠΟΠΑΙΘ/ΓΔΥΑ/ΔΤΥ/ΤΜΑΕ/229158/12878/ 1281/237 από 20/8/2015 Κ.Υ.Α, να είναι ονομαστικοποιημένα, αριθμημένα από το ηλεκτρονικό σύστημα και η διάθεσή τους να γίνει με την επίδειξη δελτίου Αστυνομικής Ταυτότητας ή Διαβατηρίου, το οποίο οι φίλαθλοι θα πρέπει να φέρουν μαζί τους κατά την προσέλευσή τους στο γήπεδο για τον απαιτούμενο έλεγχο.</b></li>
      </ol>
      <p>– Στον εν λόγω αγώνα να λειτουργήσουν οι θύρες του γηπέδου 1, VIP, 2, 3, 4, 4<sup>Α</sup> , 6 και 7. Οι θύρες 5 και 8 του γηπέδου να λειτουργήσουν μόνο ως θύρες εξόδου, μετά την λήξη του αγώνα.</p>
      <p>– Οι φίλαθλοι της Π.Α.Ε. ΠΑΝΑΙΤΩΛΙΚΟΣ, να προσέλθουν στο γήπεδο μεμονωμένα και κατά κύριο λόγο πεζοί, να εισέλθουν από τις θύρες 1, VIP, 2 (μεγάλη κερκίδα), 3, 4 και 4<sup>Α</sup> (μικρή κερκίδα και υπερυψωμένο τμήμα αυτής), 6 και 7 (πέταλο) και να καταλάβουν θέσεις στις αντίστοιχες κερκίδες των θυρών του γηπέδου.</p>
      <p>– Η ΠΑΕ ΠΑΝΑΙΤΩΛΙΚΟΣ <b><u>να μην παραχωρήσει κερκίδα ή θύρα, καθώς και εισιτήρια στους φιλάθλους της φιλοξενούμενης ομάδας</u></b> <b>(Π.Α.Ε. ΠΑΝΑΘΗΝΑΪΚΟΣ), </b>καθόσον σύμφωνα με την ανωτέρω (η) σχετική, η άδεια λειτουργίας του γηπέδου του Παναιτωλικού, ως τροποποιήθηκε και ισχύει σήμερα, επιτρέπει την παρουσία φιλάθλων φιλοξενούμενης ομάδας, μόνο στην θύρα 3, η κερκίδα της οποίας για τον συγκεκριμένο αγώνα θα διατεθεί για τις ανάγκες της φιλοξενίας, <b><u>αποκλειστικά και μόνο</u></b>, εξακοσίων (600) παιδιών προερχομένων από τις ακαδημίες ποδοσφαίρου της περιοχής του Αγρινίου, ως αυτό αποτυπώθηκε τόσο στην πραγματοποιηθείσα σύσκεψη, όσο και στην ανακοίνωση της γηπεδούχου ΠΑΕ στην επίσημη ιστοσελίδα της, για <b><u>μη παρουσία φιλάθλων της φιλοξενούμενης ομάδας.</u></b></p>
      <ol>
        <li data-num="2">Την απαγόρευση, σύμφωνα με το άρθρο 3 παρ. 1 του Ν. 4326/2015, της με οποιονδήποτε τρόπο διάθεσης εισιτηρίων στις λέσχες του άρθρου 41Β του Ν. 2725/1999, όπως ισχύει, οι οποίες δεν λειτουργούν νομίμως, σύμφωνα με τους όρους και προϋποθέσεις της παραπάνω διατάξεως, καθώς και σε οποιαδήποτε άλλη αντίστοιχη ομάδα προσώπων ή σύνδεσμο φιλάθλων ή σωματείο ή άλλη συλλογικότητα οποιασδήποτε νομικής ή μη μορφής της.</li>
        <li data-num="3">Οι φίλαθλοι της Π.Α.Ε. ΠΑΝΑΙΤΩΛΙΚΟΣ, να καταλάβουν τις θέσεις στις κερκίδες των θυρών του Γηπέδου, όπως αυτές αναγράφονται στα εισιτήρια του αγώνα, που κατέχουν .</li>
        <li data-num="4">Οι αθλητικές αποστολές να προσέλθουν στο γήπεδο μία (1) ώρα και τριάντα (30) λεπτά της ώρας νωρίτερα από την έναρξη της αθλητικής συνάντησης. Οι αποστολές των δύο ομάδων θα αναχωρήσουν για και από το γήπεδο με δρομολόγιο, που θα καθορισθεί από τον Επικεφαλής των μέτρων.</li>
      </ol>
      <p>Το λεωφορείο της αποστολής της φιλοξενούμενης ομάδας, αμέσως μετά την αποβίβαση των αθλητών και των συνοδών τους, να αποχωρήσει συνοδεία αστυνομικής δύναμης και να σταθμεύσει σε ασφαλή χώρο που θα υποδειχθεί από τον Επικεφαλής των μέτρων.</p>
      <ol>
        <li data-num="5">Με μέριμνα της Π.Α.Ε. ΠΑΝΑΙΤΩΛΙΚΟΣ, θα χορηγηθούν προσκλήσεις για τα μέλη του Δ.Σ. της φιλοξενούμενης ομάδας, οι οποίοι θα φιλοξενηθούν στην θύρα VVIP και στις θύρες 1 και 2 του γηπέδου του Παναιτωλικού, κατόπιν συνεννόησης μεταξύ των δύο Π.Α.Ε. Η προσέλευση τους θα πραγματοποιηθεί με <b>ιδιωτικά μεταφορικά μέσα</b>.</li>
      </ol>
      <p>– Επίσης, με μέριμνα της γηπεδούχου, να διατεθεί αυξημένος αριθμός προσωπικού  ασφαλείας (security) στο μπούθ και στην Θύρα VVIP, όπου θα φιλοξενηθούν τα μέλη του Δ.Σ. και παράγοντες της φιλοξενούμενης ομάδας.</p>
      <p>– Στους ανωτέρω χώρους όπου θα παρευρίσκονται οι επίσημοι της φιλοξενούμενης θα ευρίσκονται πέραν της ιδιωτικής ασφάλειας και αστυνομικές δυνάμεις.</p>
      <ol>
        <li data-num="6">Οι θύρες του Γηπέδου Παναιτωλικού να ανοίξουν <b>την 17.3</b><b>0΄ ώρα της 24/11/2019</b>.</li>
        <li data-num="7">
          <b>
            <u>Να πραγματοποιηθούν αυστηροί προέλεγχοι στους φιλάθλους, σε δύο ζώνες, περιμετρικά του γηπέδου, ώστε να αποκλεισθεί η μεταφορά, κατοχή και χρήση εντός της εγκατάστασης, απαγορευμένων ή άλλων επικίνδυνων αντικειμένων, που μπορούν να προκαλέσουν σωματικές βλάβες και να  απομακρυνθούν όσοι τυχόν φίλαθλοι στερούνται εισιτηρίων ή τα προμηθεύτηκαν κατά παράβαση των διατάξεων που ισχύουν.</u>
          </b>
        </li>
        <li data-num="8">Να αποκλεισθεί η πρόσβαση στο γήπεδο όσων βρίσκονται σε προφανή κατάσταση μέθης ή υπό την επήρεια ναρκωτικών ουσιών ή κατέχουν εισιτήρια και προσέρχονται στην αθλητική εγκατάσταση μη τηρώντας τα μέτρα που αποφασίσθηκαν σύμφωνα με το από 14/11/2019 Πρακτικό Σύσκεψης, καθώς και της υπ’ αριθ. ΥΠΠΟΑ/ΓΔΟΑ/ΔΕΑΕΑ/ΤΕΑΔ/629637/21514/ 776/484 από 21/11/2019 Απόφασης κ. Υφυπουργού Πολιτισμού &amp; Αθλητισμού σύμφωνα με την οποία απαγορεύθηκε <b><u>η οργανωμένη μετακίνηση φιλάθλων της Π.Α.Ε. ΠΑΝΑΘΗΝΑΪΚΟΣ, κατά την διεξαγωγή του εν θέματι ποδοσφαιρικού αγώνα, για εξαιρετικούς λόγους διαφύλαξης της δημόσιας τάξης και ασφάλειας.</u></b></li>
        <li data-num="9">Απαγορεύεται η κατάληψη διαδρόμων και κλιμάκων των εξεδρών από θεατές, καθώς και η διάθεση από τα κυλικεία της αθλητικής εγκατάστασης στο καταναλωτικό κοινό εμφιαλωμένων νερών, αναψυκτικών, ποτών, χυμών και άλλων ροφημάτων γενικώς, σε γυάλινες, μεταλλικές κτλ. συσκευασίες, πλην πλαστικών και χάρτινων κυπέλλων,  σύμφωνα με το άρθρο 49 του Κανονισμό γηπέδων και ασφαλείας και προστασίας των αγώνων της Ελληνικής Ποδοσφαιρικής Ομοσπονδίας.</li>
      </ol>
      <ul>
        <li><b>Να μην επιτραπεί η είσοδος στο γήπεδο φιλάθλου φέροντα πανό ή πλακάτ με προκλητικό, υβριστικό ή ρατσιστικό περιεχόμενο, </b><b>ή φέρουν διακριτικά της φιλοξενούμενης ομάδος (Π.Α.Ε. ΠΑΝΑΘΗΝΑΪΚΟΣ) (κασκόλ, πανό κ.λ.π.)</b><b>. </b>Σε περίπτωση που αναρτηθούν στις κερκίδες πανό που περιέχουν υβριστικό, ρατσιστικό περιεχόμενο, με μέριμνα της γηπεδούχου ομάδας και κατόπιν συνεννόησης με την Αστυνομία, αυτά να απομακρύνονται.</li>
      </ul>
      <ol>
        <li data-num="11">
          <b>
            <i>Με ευθύνη της οικείας διοργανώτριας αρχής να ενημερωθούν από τα μεγάφωνα οι φίλαθλοι πριν από την έναρξη της αθλητικής συνάντησης για την ύπαρξη και λειτουργία του συστήματος ηλεκτρονικής εποπτείας.</i>
          </b>
        </li>
      </ol>
      <ul>
        <li>Να μην επιτραπεί η είσοδος στο Γήπεδο, την ημέρα του αγώνα, του ιδιωτικού προσωπικού ασφαλείας που θα προσληφθεί από την Π.Α.Ε. ΠΑΝΑΙΤΩΛΙΚΟΣ,  πριν από την  ανάπτυξη των αστυνομικών δυνάμεων .</li>
      </ul>
      <ol>
        <li data-num="13">Οι Π.Α.Ε. ΠΑΝΑΙΤΩΛΙΚΟΣ και Π.Α.Ε. ΠΑΝΑΘΗΝΑΪΚΟΣ να γνωστοποιήσουν έγκαιρα στην Διεύθυνση Αστυνομίας Ακαρνανίας στο FAX 26410-22343 ή στο e-mail <u><a href="mailto:adakarnanias@astynomia.gr">adakarnanias@astynomia.gr</a></u>, επιπρόσθετα στοιχεία για:</li>
      </ol>
      <p>α. Ξενοδοχεία διαμονής των αποστολών των δύο ομάδων, ώρα αναχώρησης τους από αυτά, καθώς και τους υπευθύνους των αποστολών (ονοματεπώνυμα –κινητό τηλέφωνο), την ημέρα του αγώνα, προκειμένου διατεθούν αστυνομικές δυνάμεις και μέσα για τη συνοδεία τους και καθορισθεί το δρομολόγιο μετάβασής τους στην Αθλητική εγκατάσταση.</p>
      <p>β. Τα ονοματεπώνυμα και τους αριθμούς κινητών τηλεφώνων των εκπροσώπων –υπευθύνων της, οι οποίοι την ημέρα διεξαγωγής του αγώνα,  να βρίσκονται στην Αθλητική εγκατάσταση και να τελούν σε άμεση επικοινωνία με τον επικεφαλής των Αστυνομικών μέτρων, προς αντιμετώπιση τυχόν προβλημάτων βίας .</p>
      <ol>
        <li data-num="14">Με μέριμνα της Π.Α.Ε. ΠΑΝΑΙΤΩΛΙΚΟΣ:</li>
      </ol>
      <p>α. Να προσληφθεί ως προσωπικό ασφαλείας – σύμφωνα με τα καθοριζόμενα στο άρθρο 13 της υπ’ αριθ. 38404 από 18.8.2009 Κ.Υ.Α. «Έγκριση του Ενιαίου Κανονισμού Ασφάλειας Αθλητικών Εκδηλώσεων – προσωπικό ιδιωτικής ασφάλειας, για τη λήψη αστυνομικών μέτρων από <b>16</b><b>:30΄ ώρα της 24/11/2019</b>, σύμφωνα με την αναλογία και κατ’ ελάχιστο για <b>ΕΝΤΟΝΑ 1:80</b> Θεατές, το οποίο θα συνεργάζεται με την αστυνομική αρχή, για την επιβολή των λαμβανομένων μέτρων ευταξίας με ειδικότερα καθήκοντα ως αναλυτικά ορίζονται στο άρθρ. 41Δ του Ν. 2725/1999 όπως ισχύει σήμερα, καθώς και να αποστείλει κατάσταση με τα στοιχεία ταυτότητας, τον αριθμό αδείας, τα ακριβή καθήκοντα, τις θέσεις του προσωπικού και τη διεύθυνση κατοικίας του προσληφθέντος προσωπικού, στην αρμόδια Αστυνομική Αρχή (Αστυνομικό Τμήμα Αγρινίου), στη Δ.Ε.Α.Β. και στη διοργανώτρια αρχή, στην οποία επιπλέον θα συμπεριλαμβάνονται και οι οριζόμενοι από την Π.Α.Ε. ΠΑΝΑΙΤΩΛΙΚΟΣ, υπεύθυνοι κατά τομέα δραστηριότητας.</p>
      <p>Επισημαίνεται ότι τα καθήκοντα του προσωπικού ιδιωτικής επιχείρησης παροχής  υπηρεσιών Ασφαλείας (Ι.Ε.Π.Υ.Α.) προβλέπονται στο άρθρο 41Δ, παρ.12 κ΄ 13 του Νόμου 2725/1999 «Ερασιτεχνικός και επαγγελματικός αθλητισμός και άλλες διατάξεις» και από τις διατάξεις του άρθρου 14.7.2 εδ. λα΄ της υπ’ αρίθ. 38404 της 18/26.8.2009 Απόφασης Υπουργών Εσωτερικών – Υγείας και Κοινωνικής Αλληλεγγύης – Πολιτισμού (ΦΕΚ 1780,τ.Β΄) Έγκριση του Ενιαίου Κανονισμού Ασφαλείας των αθλητικών εκδηλώσεων και συγκεκριμένα:</p>
      <p>Ο έλεγχος για λόγους ασφαλείας, των προσερχόμενων θεατών στην αθλητική εγκατάσταση εν όψει αθλητικής εκδήλωσης γίνεται με σωματική έρευνα  από μέλος του ιδιωτικού προσωπικού ασφαλείας του ιδίου φύλου με τον θεατή. Υποχρεωτικός σωματικός έλεγχος πραγματοποιείται από την Ελληνική  Αστυνομία, προσωπικό της οποίας παρίσταται στις θύρες εισόδου της αθλητικής εγκατάστασης ή καλούνται ειδικά προς τούτο. Σε περίπτωση που προσερχόμενος θεατής, αρνηθεί το σωματικό έλεγχο, η αστυνομική αρχή ή το ιδιωτικό προσωπικό  ασφαλείας, εφόσον έχει προηγηθεί άρνηση ελέγχου του από την αστυνομική αρχή κατά περίπτωση, δικαιούται να απαγορεύσει την είσοδό του, στην αθλητική εγκατάσταση.</p>
      <p>Στα καθήκοντα του προσωπικού ασφαλείας περιλαμβάνεται και το προβλεπόμενο από την παράγραφο 1 του άρθρου 275 Κ.Π.Δ, δικαίωμα να συλλαμβάνουν τους δράστες πράξεων βίας στις περιπτώσεις αυτόφωρων αδικημάτων και να τους παραδίδουν αμέσως στην παριστάμενη Αστυνομική Αρχή.</p>
      <p>β. Να παραμείνουν ανοικτές οι θύρες του γηπέδου που φιλοξενούν φιλάθλους και <u>να διατηρηθούν ελεύθερες οι κλίμακες των κερκίδων του γηπέδου</u>, καθ΄ όλη την διάρκεια του αγώνα, για την αποτροπή τυχόν ατυχημάτων, λόγω έκτακτων γεγονότων. <i><u>Να τοποθετηθεί προσωπικό ασφαλείας, σε κάθε εσωτερική πόρτα η οποία σε καμιά περίπτωση δεν θα είναι κλειδωμένη πλην όμως να ευρίσκεται άτομο εφοδιασμένο με το κλειδί της εκάστοτε πόρτας που είναι στα κάθετα κιγκλιδώματα του γηπέδου, καθώς και σε κάθε άλλη εσωτερική πόρτα που οδηγεί προς τον αγωνιστικό χώρο, για την εκκένωση του γηπέδου ή επέμβαση των αστυνομικών δυνάμεων, εφόσον παραστεί ανάγκη.</u></i></p>
      <p>γ. Να εξασφαλιστεί  η παρουσία  ασθενοφόρου Ε.Κ.Α.Β. ή ιδιωτικού νοσηλευτικού ιδρύματος στο γήπεδο.</p>
      <ul>
        <li>Κατά την προσέλευση της φιλοξενούμενης ομάδας στο γήπεδο του Παναιτωλικού θα παρευρίσκονται μέλη της Διοίκησης της Π.Α.Ε. ΠΑΝΑΙΤΩΛΙΚΟΥ σε καίρια σημεία, για την διευκόλυνση του έργου της Αστυνομίας.</li>
        <li>Αμφότερες οι διαγωνιζόμενες Π.Α.Ε, να γνωστοποιήσουν στους φιλάθλους των, με κάθε πρόσφορο μέσο, το περιεχόμενο της παρούσας απόφασης.</li>
        <li>Με ευθύνη της Π.Α.Ε. ΠΑΝΑΙΤΩΛΙΚΟΣ να εξασφαλισθεί και να προσκομισθεί εγκαίρως στην Υπηρεσία μας, η άδεια τέλεσης του εν θέματι αγώνα, η οποία θα εκδοθεί από την αρμόδια Υπηρεσία της Περιφέρειας Δυτικής Ελλάδος.</li>
        <li>Με μέριμνα της Π.Α.Ε. ΠΑΝΑΙΤΩΛΙΚΟΣ <b>να καθαρισθεί ο χώρος του γηπέδου μέχρι την προηγούμενη ημέρα διεξαγωγής του αγώνα, </b>από τυχόν πέτρες, ξύλα και λοιπά αντικείμενα από τα οποία μπορεί να προκληθεί σωματική βλάβη ή κάκωση της υγείας ανθρώπων.</li>
        <li>Οι παραβάτες της απόφασης αυτής διώκονται και τιμωρούνται, σύμφωνα με τις διατάξεις της παραγρ.7 του αρθρ. 41Γ ,των παραγρ.3 και 9 του αρθρ.41Δ και του αρθρ. 41Ζ του Ν.2725/1999 , όπως αυτός τροποποιήθηκε , συμπληρώθηκε και ισχύει και με Ν 4049/2012 ‘Αντιμετώπιση της βίας στα γήπεδα, του Ντόπινγκ, των προσυνεννοημένων αγώνων και λοιπές διατάξεις ‘ και με Ν. 4326/2015 ΄΄ Περί επειγόντων μέτρων για την αντιμετώπιση της βίας στον αθλητισμό ΄΄</li>
        <li>Η ισχύς της απόφασης, ισχύει από τη δημοσίευσή της.</li>
      </ul>
      <related>
        <h4>Σχετικες Δημοσιευσεις</h4>
        <a href="http://sinidisi.gr/apologismos-pepragmenon-ton-p-y-dytikis-elladas/"/>
        <a href="http://sinidisi.gr/fotis-mproymos-na-topothetithoyn-pinakides-tin-gefyra-rioy-antirrioy-stis-opoies-na-anagrafetai-episimi-onomasia-tis-quot-gefyra-charilaos-trikoypis-quot/"/>
        <a href="http://sinidisi.gr/mesologgi-diakopi-ydrodotisis-stin-t-k-katochis/"/>
        <a href="http://sinidisi.gr/kykloforia-anamnistikis-seiras-grammatosimon-christoygenna-2019/"/>
        <a href="http://sinidisi.gr/xesikothikan-oi-anaisthisiologoi-nosokomeioy-rioy-tin-elleipsi-prosopikoy-tha-ginontai-taktika-cheiroyrgeia-deytera/"/>
        <a href="http://sinidisi.gr/dimos-agrinioy-drasi-tin-imera-exaleipsi-tis-vias-ton-gynaikon/"/>
      </related>
    </article>
  </body>
</html>