<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.b1.ro/stiri/sport/anamaria-prodan-ianis-hagi-306719.html"/>
    <meta property="og:site_name" content="B1 TV"/>
    <meta property="article:published_time" content="2019-11-22T11:05:56+00:00"/>
    <meta property="og:title" content="Anamaria Prodan, critici la adresa deciziilor de la națională: &quot;Eu în locul lui Contra nu-i dădeam tricoul cu numărul 10 niciodată lui Ianis / E greu să fie doi Hagi&quot;"/>
    <meta property="og:description" content="Impresarul de fotbal Anamaria Prodan s-a lansat într-o serie dură de critici la adresa promovării intense a lui Ianis Hagi, inclusiv prin oferirea numărului 10 în tricoul echipei naționale. Aceasta arată acest tr..."/>
  </head>
  <body>
    <article>
      <h1>Anamaria Prodan, critici la adresa deciziilor de la națională: "Eu în locul lui Contra nu-i dădeam tricoul cu numărul 10 niciodată lui Ianis / E greu să fie doi Hagi"</h1>
      <address><time datetime="2019-11-22T11:05:56+00:00">22 Nov 2019, 11:05</time> by <a rel="author">Sebastian Pricop</a></address>
      <p>Impresarul de fotbal <a href="https://www.b1.ro/tag/anamaria-prodan-276235.html">Anamaria Prodan</a> s-a lansat într-o serie dură de critici la adresa promovării intense a lui <a href="https://www.b1.ro/tag/ianis-hagi-277790.html">Ianis Hagi</a>, inclusiv prin oferirea numărului 10 în tricoul echipei naționale.<br/>Aceasta arată acest tricou îl merită Nicușor Stanciu și presiunea pe care se pune pe <a href="https://www.b1.ro/tag/ianis-hagi-277790.html">Ianis Hagi</a> nu îi va face bine.</p>
      <p>"Numărul 10 i-a fost luat lui Stanciu la presiunile fabuloase ale tuturor! Că merita <a href="https://www.b1.ro/tag/ianis-hagi-277790.html">Ianis Hagi</a> numărul 10! Contra a fost distrus când nu i-a convocat pe <a href="https://www.b1.ro/tag/ianis-hagi-277790.html">Ianis Hagi</a> și pe Marin! Nu? A fost revoluție, ce nenorocit e Contra! I-a chemat până la urmă. Și ce s-a întâmplat?!</p>
      <p>Eu în locul lui Contra nu-i dădeam tricoul cu numărul 10 niciodată lui Ianis! Are valoare, dar mai sunt pași pe care trebuie să-i facă. Cu presiunea pe care o aplică presa și tatăl lui, din partea tuturor, n-o să poată niciodată să facă pașii aceștia! E sindromul părintelui care își dorește cu disperare ca băiatul să devină mai bun decât a fost el”, a afirmat <a href="https://www.b1.ro/tag/anamaria-prodan-276235.html">Anamaria Prodan</a> pentru Gazeta Sporturilor.</p>
      <p>Aceasta a arătat că este imposibil în lumea fotbalului să mai apară un nou <a href="https://www.b1.ro/tag/gheorghe-hagi-52776.html">Gheorghe Hagi</a> cum nici jucători precum Cristiano Ronaldo sau Lionel Messi nu vor mai reapărea.</p>
      <p>"În viața asta există un Hagi, un Messi, un Cristiano Ronaldo, un Mutu. Atât! E greu să fie doi Hagi! Aș vrea să mai apară un Hagi fabulos, așa cum îmi doresc și ca fiul meu să devină mai bun fotbalist decât a fost Reghecampf.</p>
      <p>Dar când copilul nu poate, pot să fiu președintele Federației că-l fac de râs și-mi distrug și copilul dacă insist atât! Cam despre asta este vorba!”, a subliniat <a href="https://www.b1.ro/tag/anamaria-prodan-276235.html">Anamaria Prodan</a></p>
    </article>
  </body>
</html>