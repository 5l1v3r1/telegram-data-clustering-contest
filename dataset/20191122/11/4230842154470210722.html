<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/lifestyle/20191122-chorna-p-yatnytsya-2019-istoriya-svyata-shopogolikiv/"/>
    <meta property="og:site_name" content="ФАКТИ"/>
    <meta property="article:published_time" content="2019-11-22T11:00:15+00:00"/>
    <meta property="og:title" content="Чорна п’ятниця 2019: історія свята шопоголіків"/>
    <meta property="og:description" content="Чорна п’ятниця у 2019 році припадає на 29 листопада – відразу після Дня подяки у США, звідки й прийшла до нас традиція великих розпродажів. Більше про історію свята шопоголіків читайте на Фактах ICTV."/>
  </head>
  <body>
    <article>
      <h1>Чорна п’ятниця 2019: історія свята шопоголіків</h1>
      <address>
        <time datetime="2019-11-22T11:00:15+00:00">22 Nov 2019, 11:00</time>
      </address>
      <p>Чорна п’ятниця у 2019 році припадає на 29 листопада – відразу після Дня подяки у США, звідки й прийшла до нас традиція великих розпродажів. Більше про історію свята шопоголіків читайте на Фактах ICTV.</p>
      <p>Затяті шопоголіки чекають <b>Чорну п’ятницю</b> цілий рік, адже в цей день знижки у торгових центрах США просто шалені – до 85-90%.</p>
      <p>Покупці ночують біля магазинів, які у цей період відчиняються на кілька годин раніше і працюють до опівночі.</p>
      <p>Найбільше в цей день купують побутову техніку, одяг і взуття, товари для спорту, здоров’я, краси і побуту.</p>
      <p>Обіг роздрібної торгівлі США у <a href="https://fakty.com.ua/ua/tag/chorna-pyatnytsya/">Чорну п’ятницю</a> сягає рекордних показників – у 2013 році лише один день приніс $61,4 млрд.</p>
      <h3>Звідки пішла традиція</h3>
      <p>Після Дня подяки у США починається традиційний різдвяний сезон розпродажів. Цей звичай з’явився у XIX столітті, а сам термін <b>Чорна п’ятниця</b> – у 1966 році у Філадельфії. Спочатку він використовувався переважно на Східному узбережжі США.</p>
      <p>У цей день американці вирушали за різдвяними покупками, тому на дорогах утворювалися величезні затори, а в магазинах – черги, що створювало великі проблеми поліції, яка й назвала його чорним.</p>
      <p>А для магазинів він навпаки дуже прибутковий, тому аби позбутися негативної асоціації, продавці запозичили значення чорного кольору з бухгалтерських обліків, де чорним чорнилом позначають прибуток, а червоним – витрати.</p>
      <p><b>Читайте:</b> <a href="https://fakty.com.ua/ua/lifestyle/20191118-chorna-p-yatnytsya-2019-shho-kupyty-v-podarunok-na-novyj-rik/">Чорна п’ятниця 2019: що купити в подарунок на Новий рік</a></p>
      <p>Чорна п’ятниця не є офіційним святом, однак чимало працівників беруть у цей день вихідний, за винятком продавців.</p>
      <p>Традиція полювання на шалені знижки стала популярною у Європі, поступово приживається і в Україні, щоправда знижки у нас скромніші – не більше 70%.</p>
      <p>Раніше Факти ICTV склали список магазинів, <a href="https://fakty.com.ua/ua/ukraine/20191118-chorna-p-yatnytsya-2019-de-i-koly-budut-znyzhky/">де шукати знижки на Чорну п’ятницю.</a></p>
    </article>
  </body>
</html>