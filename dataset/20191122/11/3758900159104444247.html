<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rmf24.pl/raporty/raport-robert-kubica-w-formule/fakty/news-robert-kubica-zostanie-w-f1-bedzie-mial-nowy-team,nId,3348799"/>
    <meta property="og:site_name" content="RMF24"/>
    <meta property="article:published_time" content="2019-11-22T11:46:29+00:00"/>
    <meta property="og:title" content="Robert Kubica zostanie w F1. Będzie miał nowy team"/>
    <meta property="og:description" content="Robert Kubica w przyszłym sezonie może pozostać przy Formule 1. Jak informuje portal GPToday.net, bitwę o Polaka wygrał zespół Racing Point. Krakowianin w nowym sezonie miałby być rezerwowym kierowcą tego teamu."/>
  </head>
  <body>
    <article>
      <h1>Robert Kubica zostanie w F1. Będzie miał nowy team</h1>
      <address><time datetime="2019-11-22T11:46:29+00:00">22 Nov 2019, 11:46</time> by <a rel="author" href="https://www.rmf24.pl/tylko-w-rmf24/arkadiusz-grochot" target="_blank">Arkadiusz Grochot</a></address>
      <p>
        <b>Robert Kubica w przyszłym sezonie może pozostać przy Formule 1. Jak informuje portal GPToday.net, bitwę o Polaka wygrał zespół Racing Point. Krakowianin w nowym sezonie miałby być rezerwowym kierowcą tego teamu.</b>
      </p>
      <figure>
        <img src="https://i.iplsc.com/robert-kubica/0009EKZ45YD26OWJ-C123-F4.png"/>
        <figcaption>Robert Kubica<cite>/HOCH ZWEI /PAP/DPA</cite></figcaption>
      </figure>
      <p><a href="http://www.interia.pl/informacje-robert-kubica,93816">Kubica</a> jakiś czas temu poinformował o odejściu z Williamsa wraz z końcem sezonu. Nie było wiadomo, czy zostanie przy F1. Według najnowszych doniesień ma zostać kierowcą rezerwowym Racing Point. Oznacza to, że będzie miał okazję do jeżdżenia bolidem w piątkowych treningach przed wyścigami w ramach Grand Prix, a także do testowania innowacji wprowadzanych przez team - pisze Onet.</p>
      <p>Źródła, na które powołuje się GPToday.net poinformowały, że za jakiś czas Racing Point podpisze umowę z Kubicą. Zespół, którego założycielem jest Lawrence Stroll zakontraktował już dwóch podstawowych kierowców na sezon 2020. Zostali nimi Sergio Perez i Lance Stroll. Nie została jeszcze parafowana umowa z kierowcą testowym.</p>
      <p><b>ZOBACZ: </b><a href="https://www.rmf24.pl/raporty/raport-robert-kubica-w-formule/fakty/news-kubica-trafi-do-racing-point-wlasciciel-juz-sie-tym-chwali,nId,3217195"><b><u>Kubica trafi do Racing Point? Właściciel już się tym chwali</u></b></a><b><br/></b><br/>Wydaje się też, że przy Kubicy pozostanie firma Orlen i podejmie współpracę z Racing Point. Oprócz tego polski kierowca ma startować w serii DTM. Według źródeł zbliżonych do krakowianina ma tam reprezentować barwy BMW.</p>
      <h3>Zobacz również:</h3>
      <ul>
        <li>
          <a href="https://interia.hit.gemius.pl/hitredir/id=baCb8AslJNnZj2kUGPLkPMUF.tLBarst.iFIsOnSq33..7/url=http%3A%2F%2Fwww.rmf24.pl%2Fsport%2Fnews-robert-kubica-chce-sie-scigac-to-nie-musi-byc-formula-1%2CnId%2C3291023%3Fparametr%3Dembed_linki">Robert Kubica: Chcę się ścigać (...). To nie musi być Formuła 1</a>
        </li>
        <li>
          <a href="https://interia.hit.gemius.pl/hitredir/id=baCb8AslJNnZj2kUGPLkPMUF.tLBarst.iFIsOnSq33..7/url=http%3A%2F%2Fwww.rmf24.pl%2Fraporty%2Fraport-robert-kubica-w-formule%2Ffakty%2Fnews-robert-kubica-zegna-sie-z-williamsem-prowadzi-rozmowy-z-inny%2CnId%2C3211817%3Fparametr%3Dembed_linki">Robert Kubica żegna się z Williamsem. Prowadzi rozmowy z innymi teamami</a>
        </li>
      </ul>
      <figure>
        <video src="https://v-nocdn.iplsc.com/-/0007TGZ82IGQERN1-V1.mp4"/>
        <figcaption>Kubica: Samemu sobie nic nie muszę udowadniać Michał Dukaczewski /RMF FM</figcaption>
      </figure>
    </article>
  </body>
</html>