<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://championat.asia/uz/news/real-futbol-klubi-fondi-menejeri-bunyodkor-mehmoni-boldi"/>
    <meta property="og:site_name" content="CHAMPIONAT.asia"/>
    <meta property="article:published_time" content="2019-11-22T11:20:39+00:00"/>
    <meta property="og:title" content="«Реал» футбол клуби фонди менежери «Бунёдкор» меҳмони бўлди"/>
    <meta property="og:description" content="Куни кеча Испаниянинг машҳур «Реал» футбол клубини Яқин Шарқ ҳамда Африка мамлакатлари бўйича фонди менежери Иниго Аренильяс Чавес «Бунёдкор» меҳмони бўлди."/>
  </head>
  <body>
    <article>
      <h1>«Реал» футбол клуби фонди менежери «Бунёдкор» меҳмони бўлди</h1>
      <h2>Куни кеча Испаниянинг машҳур «Реал» футбол клубини Яқин Шарқ ҳамда Африка мамлакатлари бўйича фонди менежери Иниго Аренильяс Чавес «Бунёдкор» меҳмони бўлди.</h2>
      <address>
        <time datetime="2019-11-22T11:20:39+00:00">22 Nov 2019, 11:20</time>
      </address>
      <p>«Бунёдкор» футбол клуби Бош директори вазифасини бажарувчи Мирзаев Улуғбек Абдусатторович қабулида бўлган меҳмон самимий руҳда ўтган учрашувда жамоамиз ҳақида илиқ фикрлар билдирди. Хусусан, «икки юлдузли» мақомини олишга яқин турган академиямиздаги шароитлар, клубнинг умумий инфратузилмаси, стадионимиз тўғрисида фикр билдирар экан, бундай имкониятларга эга жамоа билан турли лойиҳалар бўйича ҳамкорлик қилиш фонднинг режалари қаторига киришини таъкидлади. Жумладан, Иниго Чавес «Реал» футбол клуби фондининг Осиё-Африка минтақаси бўйича энг катта – БАА филиали бўйича ҳамкорлик лойиҳасини йўл қўйишни таклиф қилди. Улуғбек Абдусатторович меҳмоннинг бу таклифига жавобан, «Бунёдкор» «Реал» фонди томонидан таклиф қилинадиган лойиҳаларни амалга оширишда барча имкониятларни ишга солишини таъкидлади. </p>
      <p>Маълумот ўрнида айтиш керак, «Реал» фондининг БААдаги филиалига ўз вақтида Испания миллий терма жамоасининг асосий ўйинчиси, юлдузи бўлган Мичель Сальгадо директорлик қилмоқда.</p>
      <figure>
        <img src="https://championat.asia/upload/storage/530193_original.jpg"/>
      </figure>
      <p>Манба : <a href="http://fcbunyodkor.com/">fcbunyodkor.com</a></p>
    </article>
  </body>
</html>