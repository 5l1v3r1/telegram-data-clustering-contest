<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.ansa.it/sito/notizie/mondo/2019/11/22/austria-ruba-20-tonnellate-cioccolata_e344da4a-5723-442a-bb36-bd64a3428ff9.html"/>
    <meta property="og:site_name" content="ANSA.it"/>
    <meta property="article:published_time" content="2019-11-22T11:14:00+00:00"/>
    <meta property="og:title" content="Austria: ruba 20 tonnellate cioccolata"/>
    <meta property="og:description" content="Ha presentato dei documenti falsi ed è riuscito a rubare un carico di 20 tonnellate di cioccolata a bordo di un tir, che al momento sembra scomparso nel nulla. Il mezzo pesante era diretto dall'Austria al Belgio. (ANSA)"/>
  </head>
  <body>
    <article>
      <h1>Austria: ruba 20 tonnellate cioccolata</h1>
      <h2>Carico per un valore di 50 mila euro era su un tir</h2>
      <address><time datetime="2019-11-22T11:14:00+00:00">22 Nov 2019, 11:14</time> by <a rel="author">Redazione ANSA</a></address>
      <p>(ANSA) - BERLINO, 22 NOV - Ha presentato dei documenti falsi ed è riuscito a rubare un carico di 20 tonnellate di cioccolata a bordo di un tir, che al momento sembra scomparso nel nulla. Il mezzo pesante era diretto dall'Austria al Belgio. L'autore del furto, di cui riportano i media austriaci citando la polizia tirolese, ha presentato documenti di identità e di circolazione falsificati. La cioccolata rubata ha un valore di 50 mila euro circa, e il carico non è mai arrivato alla meta.<br/>    A quanto pare non si tratta di un caso isolato: "negli ultimi anni abbiamo sempre più spesso casi di camion carichi che non arrivano a destinazione... anche di cioccolata", ha affermato una portavoce della polizia alla Dpa.<br/>   </p>
      <footer>RIPRODUZIONE RISERVATA © Copyright ANSA</footer>
    </article>
  </body>
</html>