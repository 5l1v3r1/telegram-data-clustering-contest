<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.thepressroom.gr/media/prooro-finale-gia-seira-toy-alpha"/>
    <meta property="og:site_name" content="The Pressroom"/>
    <meta property="article:published_time" content="2019-11-22T11:18:52+00:00"/>
    <meta property="og:title" content="Πρόωρο φινάλε για σειρά του ALPHA"/>
    <meta property="og:description" content="Ο ανταγωνισμός της φετινής σεζόν είναι μεγάλος, με τον ALPHA να μην καταφέρνει να βγει αλώβητος. Δυστυχώς, τα νούμερα δεν ανταποκρίνονται ούτε στις προσδοκίες του καναλιού σε ό,τι αφορά στον μέσο όρο τηλεθέασης ούτε και στα μεγάλο ποσά που δόθηκαν για να «χτιστεί» το νέο πρόγραμμα."/>
  </head>
  <body>
    <article>
      <h1>Πρόωρο φινάλε για σειρά του ALPHA</h1>
      <address>
        <time datetime="2019-11-22T11:18:52+00:00">22 Nov 2019, 11:18</time>
      </address>
      <p>
        <b>Ο ανταγωνισμός της φετινής σεζόν είναι μεγάλος, με τον <a href="https://www.thepressroom.gr/tags/alpha">ALPHA</a> να μην καταφέρνει να βγει αλώβητος.</b>
      </p>
      <p>Δυστυχώς, τα νούμερα δεν ανταποκρίνονται ούτε στις προσδοκίες του καναλιού σε ό,τι αφορά στον μέσο όρο τηλεθέασης ούτε και στα μεγάλο ποσά που δόθηκαν για να «χτιστεί» το νέο πρόγραμμα.</p>
      <p>Έτσι, ήδη από τις αρχές Οκτώβρη ξεκίνησε να συζητιέται το σενάριο ό,τι δεν «φέρνει» να… τελειώνει. Φυσικά, στον ALPHA κανείς δεν κάνει λόγο περί πρόωρου φινάλε σειρών και εκπομπών.</p>
      <p>Αντί αυτού, προτιμούν να μιλούν για «ολοκλήρωση κύκλων» κάτι που όμως σαφώς και δεν υφίσταται παρά το γεγονός πως πλέον είναι συνηθισμένο προγράμματα να μην καταφέρνουν να βγάλουν και το β’ μισό της σεζόν. </p>
      <figure>
        <img src="https://www.thepressroom.gr/sites/default/files/inline-images/%CE%91%CE%9D_2.jpg"/>
      </figure>
      <p>Σε αυτήν την κατηγορία ψιθυρίζεται στο κανάλι πως μπαίνει και η νέα κωμική σειρά «<a href="https://www.thepressroom.gr/tags/spiti-einai"><b>Σπίτι είναι</b>…</a>». Αν και δόθηκε περιθώριο για να ανακάμψει, εντέλει τα μεγάλα κεφάλια φέρονται να συμφώνησαν για το οριστικό φινάλε, καθώς τα μονοψήφια νούμερα που φέρνει στην prime time κάθε Δευτέρα και Τρίτη είναι απαγορευτικά.</p>
      <p>Δικές μας πληροφορίες θέλουν το σήριαλ να «ολοκληρώνει τον κύκλο του» -όπως λένε στον ALPHA- πριν τα Χριστούγεννα.</p>
      <p>Και όπως φαίνεται θα υπάρξει και συνέχεια…</p>
      <p>Πηγή: <a href="https://dailymedia.gr/sires/95141/antistrofi-metrisi-prooro-finale-gia-nea-seira-toy-alpha.html">Dailymedia </a></p>
    </article>
  </body>
</html>