<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gandul.info/stiri/un-primar-din-maramures-a-vrut-sa-traga-in-iepure-dar-a-nimerit-o-vecina-din-greseala-am-atins-o-pe-o-vecina-nu-este-nimic-grav-18605126"/>
    <meta property="og:site_name" content="Gândul"/>
    <meta property="article:published_time" content="2019-11-22T11:22:26+00:00"/>
    <meta property="og:title" content="Un primar din Maramureş a vrut să tragă în iepure, dar a nimerit o vecină: „Din greşeală am atins-o pe o vecină. Nu este nimic grav”"/>
    <meta property="og:description" content="Mai multe detalii pe Gândul.info"/>
  </head>
  <body>
    <article>
      <h1>Un primar din Maramureş a vrut să tragă în iepure, dar a nimerit o vecină: „Din greşeală am atins-o pe o vecină. Nu este nimic grav”</h1>
      <h2>Primarul comunei Săcălăşeni, judeţul Maramureş, Emilian Pop, este cercetat de poliţişti după ce şi-a împuşcat o vecină, trăgând după un iepure în curtea casei sale.</h2>
      <address><time datetime="2019-11-22T11:22:26+00:00">22 Nov 2019, 11:22</time> by <a rel="author" href="https://www.gandul.info/autor/vasile-magradean" target="_blank">Vasile Magradean</a></address>
      <p>Purtătorul de cuvânt al IPJ Maramureş, Florina Meteş, a declarat, vineri, corespondentului Mediafax că, în funcţie de cele constatate în acest caz, urmează să fie luate măsuri de către poliţişti.</p>
      <p>„Poliţiştii Serviciului Arme, Explozibili şi Substanţe Periculoase din cadrul IPJ Maramureş s-au sesizat din oficiu privind un incident care a avut loc în comuna Săcăleşeni, un bărbat fiind cercetat cu privire la aspectele apărute. Urmează să fie luate măsuri în funcţie de cele constatate”, a spus Meteş.</p>
      <p>Surse judiciare au declarat la rândul lor că bărbatul cercetat este primarul comunei Săcălăşeni, Emilian Pop, care ar fi rănit o vecină pe care ar fi împuşcat-o cu puşcă de airsoft, în timp ce trăgea după un iepure în curtea casei sale.</p>
      <p>Edilul a declarat, la rândul său, corespondentului Mediafax, că este o anchetă a poliţiştilor şi nu poate oferi detalii: „Este o anchetă deschisă, am tras joi seara cu o puşcă de airsoft, din greşeală am atins-o pe o vecină. Nu este nimic grav”.</p>
      <related>
        <h4>Citeşte şi</h4>
        <a href="https://www.gandul.info/stiri/politist-batut-pentru-ca-nu-a-facut-loc-unui-sofer-in-trafic-la-galati-18605113?utm_source=Gandul&amp;utm_medium=Click%2BCitesteSi+200&amp;utm_campaign=CitesteSi%2Bgandul"/>
      </related>
      <related>
        <h4>Citeşte şi</h4>
        <a href="https://www.gandul.info/stiri/iarna-si-a-intrat-in-drepturi-stratul-de-zapada-a-atins-22-de-centimetri-la-balea-lac-avertismentul-salvamontistilor-video-18605111?utm_source=Gandul&amp;utm_medium=Click%2BCitesteSi+200&amp;utm_campaign=CitesteSi%2Bgandul"/>
      </related>
      <related>
        <h4>Citeşte şi</h4>
        <a href="https://www.gandul.info/stiri/mihai-fifor-de-ce-nu-publica-guvernul-proiectul-de-buget-pentru-ca-se-va-vedea-ca-nu-va-creste-pensia-18605110?utm_source=Gandul&amp;utm_medium=Click%2BCitesteSi+200&amp;utm_campaign=CitesteSi%2Bgandul"/>
      </related>
    </article>
  </body>
</html>