<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cotidianul.ro/a-fost-sau-nu-a-fost-omul-securitatii/"/>
    <meta property="og:site_name" content="Cotidianul"/>
    <meta property="article:published_time" content="2019-11-22T11:53:15+00:00"/>
    <meta property="og:title" content="A fost sau nu a fost omul Securităţii?"/>
    <meta property="og:description" content="Probabil că vom afla adevărul despre relaţia lui Iohannis cu Securitatea după ce acesta va pleca definitiv de la Cotroceni, ca şi în cazul lui Băsescu"/>
  </head>
  <body>
    <article>
      <h1>A fost sau nu a fost omul Securităţii?</h1>
      <address><time datetime="2019-11-22T11:53:15+00:00">22 Nov 2019, 11:53</time> by <a rel="author">Valer Marian</a></address>
      <p><b> </b><b>            În această campanie electorală, în care preşedintele Klaus Iohannis a etalat o atitudine tot mai anticomunistă, s-au înteţit acuzaţiile sau suspiciunile privind o posibilă colaborare a acestuia cu Securitatea comunistă.</b> Jurnalistul Radu Moraru, directorul postului de televiziune Naşul TV, l-a acuzat, în direct şi la oră de vârf, că ar fi fost colaborator al Securităţii şi că ar fi fost implicat în operaţiunea de vânzare a saşilor din România comunistă către Republica Federală a Germaniei, în urma unui acord încheiat în acest sens cu guvernul de la Bonn în anii 70. Jurnalistul de investigaţii Alexandru Cautis a lansat pe Facebook aceeaşi acuzaţie gravă, punând întrebarea: „Klaus Iohannis este cumva fost turnator la DIE? ”. Amiralul în rezervă Marian Ioan, fost loctiitor al sefului Directiei Informatii Militare, lasa sa se inteleaga dintr-o postare de pe blogul sau ca Iohannis ar fi fost un „colaborator destoinic” al serviciilor secrete: „ Are guvernul lui, are armata lui, alelalte structuri erau ale lui, ca si el fusese colaborator destoinic al lor, inca dinainte de …”.</p>
      <p>Nu a aparut inca nicio dovada certa privind colaborarea lui Klaus Iohannis cu Securitatea. Exista insa cateva aspecte factuale care fac sa planeze o astfel de suspiciune. Unul este faptul ca Iohannis nu a emigrat in Republica Federala a Germaniei nici inainte de Revolutia din decembrie 1989 nici dupa rasturnarea regimului comunist, cum au facut majoritatea colegilor sai de generatie de etnie germana. Parintii sai si ceilalti membri ai familiei sale au emigrat in Germania dupa 1989, dar Iohannis nu i-a urmat. Se simtea oare cu vreo musca pe caciula?</p>
      <p>Altul este faptul ca, dupa ce a devenit presedinte al Romaniei, a avut o atitudine deosebit de culanta fata de generalul Silviu Predoiu, fost sef operativ al SIE, care a mostenit arhiva DIE( Directia de Informatii Externe a Securitatii ). Presedintele Iohannis l-a mazilit la inceputul anului 2017 pe contestatul general Florian Coldea, cunoscutul sef operativ al SRI mostenit de la predecesorul sau Traian Basescu, cu toate ca acesta l-a ajutat substantial sa devina presedinte in 2014. In schimb, pe la fel de contestatul general Silviu Predoiu, pe care l-a numit prim-adjunct al directorului SIE tot Traian Basescu, in 2005, l-a mentinut in functie pana la pensionarea sa pentru limita de varsta in vara anului 2018. Ba mai mult, in ultimii doi ani de activitate l-a imputernicit director interimar al SIE, incalcand legea organica si cutumele democrate care impun numirea unui director civil in fruntea unui astfel de serviciu.</p>
      <p>Conform unor fosti ofiteri de Securitate care au raspuns  de Universitatea Babes din Cluj-Napoca in anii 80, cand Klaus Iohannis urmat Facultatea de Fizica din cadrul acestei institutii de invatamant superior, studentii din randul minoritatilor nationale, germana si maghiara indeosebi, au constituit tinte predilecte in vederea racolarii ca informatori. Racolarea se facea de regula in perioada satisfacerii stagiului militar cu termen redus inainte de inceperea facultatii. Racolarea era efectuata de ofiterii din Directia de Contrainformatii Militare a Securitatii, cunoscutii CI-isti, din unitatile in care viitorii studenti isi satisfaceau stagiul militar cu termen redus. Norma de racolare era de 1-2 studenti in fiecare promotie a unei facultati. Dupa satisfacerea stagiului militar, studentii care au semnat pactul cu Diavolul erau preluati de alte directii ale Securitatii, cu atributii pe plan intern sau pe plan extern.</p>
      <p>Astfel s-a incercat racolarea lui Laszlo Tokes, in perioada in care-si satisfacea stagiul militar cu termen redus la Brasov, dupa ce a fost admis la Institutul de Teologie Reformata din Cluj-Napoca. Tokes a scris o declaratie de colaborare cu Securitatea, la dictarea ofiterului CI al unitatii militare in care a fost incorporat, dar a refuzat sa o semneze, motivand ca a trebuit sa scrie pentru a executa ordinul superiorului, dar nu poate fi obligat sa semneze. Pentru motivul ca declaratia sa olografa de colaborare cu Securitatea nu a fost semnata, Tokes a castigat procesele de daune morale intentate ziarului Adevarul si Associated Press, care au publicat aceasta declaratie in anii 90.</p>
      <p>Probabil ca vom afla adevarul despre relatia lui Klaus Iohannis cu Securitatea dupa ce acesta va pleca definitiv de la Palatul Cotroceni, ca si in cazul lui Traian Basescu, care a fost deconspirat drept colaborator de Consiliul National pentru Studierea Arhivelor Securitatii de-abia in 2019, dupa aproape 5 ani de la expirarea celui de-al doilea mandat prezidential. Poate ca si Iohannis se va apara, ca si predecesorul sau, ca nu a stiut ca Contrainformatiile Militare apartineau Securitatii. Este debusolant  si sugestiv in acelasi timp ca niciunul dintre jurnalistii si analistii invitati la recenta si inedita sa dezbatere cu sine insusi nu a avut curajul sa-i puna vreo intrebare referitoare la relatia sa cu Securitatea sau macar unde si-a satisfacut stagiul militar.</p>
      <related>
        <h4>Articole asemănătoare</h4>
        <a href="https://www.cotidianul.ro/sesizarea-lui-iohannis-analizata-de-ccr/"/>
        <a href="https://www.cotidianul.ro/iohannis-lauda-armata/"/>
        <a href="https://www.cotidianul.ro/orban-si-a-pus-o-grenada-in-buzunar/"/>
      </related>
    </article>
  </body>
</html>