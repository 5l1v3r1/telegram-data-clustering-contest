<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ert.gr/perifereiakoi-stathmoi/kerkira/kerkyra-o-s-gkikas-gia-tin-anaptyxi-toy-thalassioy-toyrismoy/"/>
    <meta property="og:site_name" content="ert.gr"/>
    <meta property="article:published_time" content="2019-11-22T11:06:05+00:00"/>
    <meta property="og:title" content="Κέρκυρα: Ο Σ. Γκίκας για την ανάπτυξη του θαλάσσιου τουρισμού"/>
    <meta property="og:description" content="Η Ανάπτυξη του θαλάσσιου Τουρισμού ήταν το θέμα προγραμματισμένης συνάντησης του Βουλευτή της ΝΔ Στέφανος Γκίκα με τον με τον Υπουργό Ναυτιλίας και Νησιωτικής Πολιτικής, Γιάννη Πλακιωτάκη, μαζί με τον Διευθύνοντα Σύμβουλο του ΟΛΚΕ, Σπύρο Ζερβόπουλο. Κατά την συνάντηση, συζητήθηκαν τρέχοντα θέματα του ΟΛΚΕ όπως το πρόγραμμα περαιτέρω ανάπτυξης του Λιμένος, το οποίο περιλαμβάνει την επικαιροποίηση της μελέτης του Master Plan του Λιμένος, την δημιουργία μίας νέας μαρίνας στον ευρύτερο χώρο του ΟΛΚΕ, την επέκταση της λιμενικής ζώνης. Επίσης συζήτησαν την εκκρεμότητα καθορισμού χερσαίας και θαλάσσιας ζώνης λιμένα σε ορισμένα «ορφανά λιμάνια», την αναγκαιότητα αναβάθμισης – ανακατασκευής των λιμένων Αγ. Στεφάνου Αυλιωτών και Λευκίμμης κ.α. Σύμφωνα με τη δήλωση του βουλευτή Στέφανου Γκίκα : Για τον επόμενο μήνα ορίστηκε νέα σύσκεψη στο Υπουργείο Ναυτιλίας και Νησιωτικής Πολιτικής, με τον Υπουργό κ. Πλακιωτάκη, τον Γ.Γ. Λιμένων, Λιμενικής Πολιτικής και Ναυτιλιακών Επενδύσεων, κ. Ευάγγελο Κυριαζόπουλο, τους αρμόδιους…"/>
  </head>
  <body>
    <article>
      <h1>Κέρκυρα: Ο Σ. Γκίκας για την ανάπτυξη του θαλάσσιου τουρισμού</h1>
      <address><time datetime="2019-11-22T11:06:05+00:00">22 Nov 2019, 11:06</time> by <a rel="author">Μαρία Παγκράτη</a></address>
      <p>Η Ανάπτυξη του θαλάσσιου Τουρισμού ήταν το θέμα προγραμματισμένης συνάντησης του Βουλευτή της ΝΔ Στέφανος Γκίκα με τον με τον Υπουργό Ναυτιλίας και Νησιωτικής Πολιτικής, Γιάννη Πλακιωτάκη, μαζί με τον Διευθύνοντα Σύμβουλο του ΟΛΚΕ, Σπύρο Ζερβόπουλο.<br/>Κατά την συνάντηση, συζητήθηκαν τρέχοντα θέματα του ΟΛΚΕ όπως το πρόγραμμα περαιτέρω ανάπτυξης του Λιμένος, το οποίο περιλαμβάνει την επικαιροποίηση της μελέτης του Master Plan του Λιμένος, την δημιουργία μίας νέας μαρίνας στον ευρύτερο χώρο του ΟΛΚΕ, την επέκταση της λιμενικής ζώνης. Επίσης συζήτησαν την εκκρεμότητα καθορισμού χερσαίας και θαλάσσιας ζώνης λιμένα σε ορισμένα «ορφανά λιμάνια», την αναγκαιότητα αναβάθμισης – ανακατασκευής των λιμένων Αγ. Στεφάνου Αυλιωτών και Λευκίμμης κ.α.<br/>Σύμφωνα με τη δήλωση του βουλευτή Στέφανου Γκίκα : Για τον επόμενο μήνα ορίστηκε νέα σύσκεψη στο Υπουργείο Ναυτιλίας και Νησιωτικής Πολιτικής, με τον Υπουργό κ. Πλακιωτάκη, τον Γ.Γ. Λιμένων, Λιμενικής Πολιτικής και Ναυτιλιακών Επενδύσεων, κ. Ευάγγελο Κυριαζόπουλο, τους αρμόδιους Διευθυντές και τον Διευθύνοντα Σύμβουλο του ΟΛΚΕ, κ. Ζερβόπουλο, ώστε να εξεταστούν αναλυτικά τα παραπάνω και να δρομολογηθούν τα επόμενα βήματα.»<br/>Επιπλέον, ο κ. Γκίκας συναντήθηκε και με την Γ.Γ. Αιγαίου και Νησιωτικής Πολιτικής, κα Χριστίνα Καλογήρου. Αντικείμενο συζήτησης αποτέλεσαν τα προβλήματα των Διαποντίων Νήσων και οι παρεμβάσεις που πρέπει να πραγματοποιηθούν για την αντιμετώπισή τους.</p>
      <related>
        <h4>ΣΧΕΤΙΚΕΣ ΕΙΔΗΣΕΙΣ</h4>
        <a href="https://www.ert.gr/perifereiakoi-stathmoi/kerkira/kerkyra-omilia-a-mpaloy-sto-lixoyri/"/>
        <a href="https://www.ert.gr/perifereiakoi-stathmoi/kerkira/kerkyra-episkepsi-toy-tsechoy-an-ypoyrgoy/"/>
        <a href="https://www.ert.gr/perifereiakoi-stathmoi/kerkira/kerkyra-to-programma-ton-ekdiloseon-gia-tin-imera-tis-ethnikis-antistasis/"/>
        <a href="https://www.ert.gr/perifereiakoi-stathmoi/kerkira/kerkyra-erotisi-a-ayloniti-gia-ti-chrimatodotisi-antimetopisis-ton-katastrofon/"/>
        <a href="https://www.ert.gr/perifereiakoi-stathmoi/kerkira/kerkyra-i-m-ydraioy-sto-synedrio-toy-elk/"/>
        <a href="https://www.ert.gr/perifereiakoi-stathmoi/kerkira/kerkyra-psifiaki-ypografi-ton-dikigoron/"/>
      </related>
    </article>
  </body>
</html>