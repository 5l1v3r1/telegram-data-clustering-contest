<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bhaskar.com/himachal-chandigarh/shimla/news/senior-congressmen-attacked-sukhu-objected-to-rathore-being-inexperienced-126110982.html"/>
    <meta property="og:site_name" content="Dainik Bhaskar"/>
    <meta property="article:published_time" content="2019-11-22T11:39:00+00:00"/>
    <meta property="og:title" content="हिमाचल / वरिष्ठ कांग्रेसियों का सुक्खू पर हमला, राठौर को अनुभवहीन कहने पर जताया एतराज"/>
    <meta property="og:description" content="पूछा आलाकमान के फैसलों पर सुक्खू क्यों उठा रहे उंगली भितरघात करने वालों की आलाकमान से की जाएगी शिकायत | Senior Congressmen attacked Sukhu for asking Rathore inexperienced."/>
  </head>
  <body>
    <article>
      <h1>हिमाचल / वरिष्ठ कांग्रेसियों का सुक्खू पर हमला, राठौर को अनुभवहीन कहने पर जताया एतराज</h1>
      <address><time datetime="2019-11-22T11:39:00+00:00">22 Nov 2019, 11:39</time> by <a rel="author">Dainik Bhaskar</a></address>
      <figure>
        <img src="https://i10.dainikbhaskar.com/thumbnails/730x548/web2images/www.bhaskar.com/2019/11/22/sukhwinder-sukhu1529238749_1574423092.jpg"/>
        <figcaption>कांग्रेस नेता सुखविंदर सिंह सुक्खू (फाइल फोटो)</figcaption>
      </figure>
      <ul>
        <li>पूछा आलाकमान के फैसलों पर सुक्खू क्यों उठा रहे उंगली</li>
        <li>भितरघात करने वालों की आलाकमान से की जाएगी शिकायत</li>
      </ul>
      <h3>Dainik Bhaskar</h3>
      <p>Nov 22, 2019, 05:09 PM IST</p>
      <p><b>हमीरपुर.</b> सूबे में हिमाचल कांग्रेस के तमाम संगठनों को भंग किए जाने के बाद पूर्व अध्यक्ष सुखविंदर सिंह सुक्खू के उस ज्ञान पर जिसमें उन्होंने कुलदीप राठौर को अनुभवहीन करार दिया है, पर कड़ा एतराज जताया है।</p>
      <p>
        <b>ये भी पढ़े</b>
      </p>
      <p>
        <a href="https://www.bhaskar.com/himachal-chandigarh/shimla/news/kuldeep-rathore-said-work-for-the-organization-01676493.html">हिमाचल कांग्रेस अध्यक्ष ने साफ तौर पर कहा पार्टी के लिए काम करने वाले ही आगे आए</a>
      </p>
      <p>कांग्रेसियों ने यह भी कहा है कि सुक्खू का यह बयान व्यक्तिगत स्वार्थ की राजनीति पर आधारित है और लगता यही है कि कांग्रेसियों में एकता उन्हें रास नहीं आ रही। राठौर के नेतृत्व में कांग्रेस एकजुट होकर अब काम कर रही है।</p>
      <p>तो भीतरघात क्यों किए जाने की बुनियाद फिर तैयार हो रही है। उन्होंने कहा ऐसा रवैया पालने वालों की शिकायत आलाकमान से की जाएगी और ऐसा रवैया हरगिस सहन नहीं किया जाएगा।</p>
      <p>शुक्रवार को जारी एक बयान में कांग्रेस के पूर्व सचिव कमल पठानिया, नरेश लखनपाल, सुदर्शन शर्मा, सुरजीत सिंह, जोगिंदर ठाकुर, सुरेश पटियाल, पवन कालिया, देशराज, सुनील कुमार, संदीप कुमार, राकेश कुमार, अमित शर्मा, जिया लाल धीमान, ने सुक्खू को संयम बरतने की सलाह दी है।</p>
      <p>उन्होंने यह भी कहा है कू सुक्खू के कार्यकाल में पार्टी पांच चुनाव हारी और संगठन आधारहीन लोगों का जमावड़ा बनकर रह गया था। पोलिंग बूथों से संगठन गायब हो चुका था। ऐसे में राठौर के मात्र 9 महीनों के कार्यकाल पर अंगुली उठाना किसी भी सूरत में तर्कसंगत नहीं है।</p>
      <p>उन्होंने कहा है कि कार्यकारिणी को भंग करने का सही निर्णय सोनिया गांधी ने लिया है। इस पर उंगली उठाना आलाकमान के विरुद्ध अनुशासनहीनता है। पार्टी नेताओं ने कहा कि अगर इसी तरह पार्टी के अंदर मतभेद पैदा करके भाजपा को फायदा पहुंचाने का काम करते रहे, तो हम सभी सोनिया गांधी के पास शिकायत करने पर मजबूर हो जाएंगे।</p>
      <p>बोेले कि सुक्खु जिन कुलदीप राठौर को अनुभवहीन कह रहे हैं, वे वही राठौर हैं, जिन्होंने सुक्खू को भी अंगुली पकड़ा कर छात्र राजनीति में एनएसयूआई का अध्यक्ष बनाया था। राठौर आम कार्यकर्ता का प्रतिनिधित्व करते हैं और पिछले 40 सालों से कांग्रेस संगठन में निस्वार्थ और ईमानदारी के साथ सेवा दे रहे हैं।</p>
      <p>नेताओं ने कहा कि आज आवश्यकता राठौर के साथ कंधे से कंधा मिलाकर भाजपा के खिलाफ संघर्ष करने के समय को पकड़ने की है, मगर सुक्खू वेवजह ही इसमें खलल पैदा कर रहे हैं। उन्हें कांग्रेसियों की एकता रास नहीं आ रही, जो बेहद दुर्भाग्यपूर्ण है।</p>
      <figure>
        <img src="https://visuals.dbnewshub.com/bhaskar/cms-assets/news/images/2019-09/tambola_strip.jpg"/>
      </figure>
      <related>
        <h4>Recommended News</h4>
        <a href="https://www.bhaskar.com/himachal-chandigarh/shimla/news/crisis-on-telecom-companies-01688649.html?ref=rlreco"/>
        <a href="https://www.bhaskar.com/himachal-chandigarh/shimla/news/state-congress-gets-a-big-shock-president-kuldeep-rathore-will-retain-his-post-all-othe-01691435.html?ref=rlreco"/>
      </related>
    </article>
  </body>
</html>