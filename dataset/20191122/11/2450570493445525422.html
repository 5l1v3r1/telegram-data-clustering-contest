<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://urbanpost.it/aurora-ramazzotti-radio-2-mamma-bellissima-non-una-fatica-se-non-puntualizzano/"/>
    <meta property="og:site_name" content="UrbanPost"/>
    <meta property="article:published_time" content="2019-11-22T11:13:51+00:00"/>
    <meta property="og:title" content="Aurora Ramazzotti a “Radio 2”: «Una mamma bellissima? Non una fatica se non te lo puntualizzano»"/>
    <meta property="og:description" content="È un fiume in piena Aurora Ramazzotti ai microfoni di Rai Radio 2: ospite della trasmissione &quot;I Lunatici&quot;, la figlia di Eros e Michelle si lascia travolgere"/>
  </head>
  <body>
    <article>
      <h1>Aurora Ramazzotti a “Radio 2”: «Una mamma bellissima? Non una fatica se non te lo puntualizzano»</h1>
      <address><time datetime="2019-11-22T11:13:51+00:00">22 Nov 2019, 11:13</time> by <a rel="author" href="https://urbanpost.it/author/francesca-romano/" target="_blank">Francesca Romano</a></address>
      <p>È un fiume in piena <b>Aurora Ramazzotti</b> ai microfoni di <i>Rai Radio 2</i>: ospite della trasmissione notturna <i>I Lunatici</i>, la figlia di Eros e Michelle si è lasciata travolgere dalle ‘tenebre’, vuotando il sacco su una serie di argomenti variegati. Dalle aspirazioni future ai tatuaggi, dal rapporto con mamma e papà all’amore, al quale la piccola <b>Ramazzotti</b> sembra proprio non voler rinunciare. Una vita per certi versi ‘comoda’ la sua, ma per altri un po’ ostica, come ha rivelato la ventiduenne di Sorengo nel corso della nottata. <i>«Ho tanti progetti in cantiere,</i> – ha anticipato <b>Aurora</b> – <i>frequento un’accademia di arte e musica, le mie giornate sono abbastanza piene»</i>. Opportunità lavorative quelle della Ramazzotti che non provengono dal privilegio di essere figlia d’arte, come tiene a precisare: <i>«È vero che puoi essere raccomandato quanto vuoi </i>– puntualizza in merito –<i> ma se non vali niente non vai avanti, ma è anche vero che io sono e sarò per sempre riconoscente di essere nata in una famiglia così. Chiunque può essere raccomandato, nascere in una famiglia di artisti non è una raccomandazione, è un dono»</i>.</p>
    </article>
  </body>
</html>