<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lublin112.pl/wpadla-w-poslizg-i-dachowala-na-przydroznym-polu/"/>
    <meta property="og:site_name" content="lublin112.pl"/>
    <meta property="article:published_time" content="2019-11-22T11:57:00+00:00"/>
    <meta property="og:title" content="Wpadła w poślizg i dachowała na przydrożnym polu"/>
    <meta property="og:description" content="W czwartek w Buchałowicach doszło do groźnie wyglądającego zdarzenia drogowego. Kierująca citroenem trafiła do szpitala po dachowaniu pojazdu osobowego."/>
  </head>
  <body>
    <article>
      <h1>Wpadła w poślizg i dachowała na przydrożnym polu</h1>
      <address>
        <time datetime="2019-11-22T11:57:00+00:00">22 Nov 2019, 11:57</time>
      </address>
      <p>
        <b>W czwartek w Buchałowicach doszło do groźnie wyglądającego zdarzenia drogowego. Kierująca citroenem trafiła do szpitala po dachowaniu pojazdu osobowego.</b>
      </p>
      <p>Do wypadku doszło wczoraj w miejscowości Buchałowice w powiecie puławskim. Służby ratunkowe otrzymały zgłoszenie o dachowaniu pojazdu osobowego</p>
      <p>Policjanci ustalili wstępnie, że kobieta kierująca citroenem, nie dostosowała prędkości do warunków panujących na drodze, na skutek czego wpadła w poślizg i zjechała na pobliskie pole. Tam pojazd dachował.</p>
      <p>23-latka kierująca pojazdem samodzielnie wydostała się z niego, przed przyjazdem służb ratunkowych. Pomocy udzielił jej przypadkowy kierowca, który przejeżdżając zauważył citroena stojącego w polu.</p>
      <p>Poszkodowana trafiła do szpitala w Puławach, gdzie po badaniach pozostała na obserwacji. 23-latka była trzeźwa, a przyczyną zdarzenia najprawdopodobniej było niedostosowanie prędkości do warunków ruchu. Trwa ustalanie szczegółowych okoliczności wypadku.</p>
      <p>(fot. Policja Puławy)</p>
    </article>
  </body>
</html>