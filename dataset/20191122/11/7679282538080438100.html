<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/cricket/story-bangladesh-all-out-106-runs-against-india-pink-ball-test-eden-gardens-kolkata-2862736.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-22T11:10:49+00:00"/>
    <meta property="og:title" content="INDvsBAN : पिंक बॉल टेस्ट में बांग्लादेश पहली पारी में 106 पर ढेर, भारतीय गेंदबाजों का दबदबा"/>
    <meta property="og:description" content="भारत और बांग्लादेश (India vs Bangladesh) के बीच कोलकाता में खेले जा रहे डे-नाइट टेस्ट (Pink Ball Test) के पहले दिन बांग्लादेश पहली पारी में 106 रन पर ऑल आउट हो गई। टॉस जीतकर पहले..."/>
  </head>
  <body>
    <article>
      <h1>INDvsBAN : पिंक बॉल टेस्ट में बांग्लादेश पहली पारी में 106 पर ढेर, भारतीय गेंदबाजों का दबदबा</h1>
      <address><time datetime="2019-11-22T11:10:49+00:00">22 Nov 2019, 11:10</time> by <a rel="author">लाइव हिन्दुस्तान,नई दिल्ली</a></address>
      <p>भारत और बांग्लादेश (India vs Bangladesh) के बीच कोलकाता में खेले जा रहे डे-नाइट टेस्ट (Pink Ball Test) के पहले दिन बांग्लादेश पहली पारी में 106 रन पर ऑल आउट हो गई। टॉस जीतकर पहले बैटिंग करने उतरी बांग्लादेश की शुरुआत बेहद खराब रही। ओपनर इमरुल कायेस महज 4 रन बनाकर पवेलियन लौटे। जबकि कप्तान मोमिनुल हक, मोहम्मद मिथुन और मुशफिकुर रहीम बिना खाता खोले आउट हुए। भारत के लिए खतरनाक गेंदबाजी करते हुए इशांत शर्मा ने 5 विकेट झटके।  </p>
      <p>पिंक बॉल (डे-नाइट) टेस्ट मैच के पहले दिन बांग्लादेश बैटिंग करने उतरी। टीम पहली पारी में महज 106 पर ढेर हो गई। भारतीय बॉलर्स के आगे बैट्समैन नतमस्तक दिखे। बांग्लादेश के लिए पहली पारी की शुरुआत इमरुल कायेस और शदमान इस्लाम ने की। लेकिन ये दोनों खिलाड़ी अच्छी शुरुआत नहीं दे पाए। कायेस 4 रन और इस्लाम 29 रन बनाकर पवेलियन लौटे। इसके बाद विकेट गिरने का सिलसिला लगातार जारी रही। भारतीय गेंदबाज टीम पर लगातार हावी रहे। </p>
      <p>कप्तान मोमिनुलस, मिथुन और विकेटकीपर बैट्समैन रहीम खाता तक नहीं खोले पाए। हैरात की बात यह रही ये तीनों खिलाड़ी 7 से ज्यादा गेंदों का सामना नहीं कर पाए। महमूदुल्लाह महज 6 रन बनाकर आउट हुए। वहीं लिटन दास पारी को संभालने की कोशिश में लगे थे, लेकिन दुर्भाग्य यह रहा कि वो रिटायर्ट हर्ट होकर बाहर चले गए। लिटन ने 27 गेंदों का सामना करते हुए 5 चौकों की मदद से 24 रन बनाए। इसके बाद एबदात हुसैन 1 रन और मेहंदी हसन 8 रन बनाकर आउट हुए। नईम हसन 19 रन बनाकर आउट हुए। अल-अमीन हुसैन 1 रन बनाकर नाबाद रहे।</p>
      <p>
        <b>यह भी पढ़ें : <a href="https://www.livehindustan.com/cricket/story-india-vs-bangaldesh-pink-ball-test-match-wicket-keeper-wriddiman-saha-become-the-fifth-indian-to-100-dismissals-2862701.html">ऋद्धिमान साहा ने रचा इतिहास, इस खास क्लब में बनाई जगह</a></b>
      </p>
      <p>टीम इंडिया (Team India) के बॉलर्स ने शुरुआत से ही मैच पर पकड़ बना ली और अंत तक उसी मजूबती से बॉलिंग करते रहे। इशांत शर्मा ने 12 ओवर फेंके। इस दौरान 5 बड़े विकेट लिए। इशांत ने इमरुल, नईम और मोहमदुल्लाह जैसे खिलाड़ियों को पवेलियन भेजा। खबी यह भी रही कि उन्होंने 4 मेडन ओवर भी निकाले। दूसरे छोर से उमेश बखूबी साथ निभाया। उन्होंने 7 ओवर में 29 रन देकर 3 बड़े विकेट लिए। उमेश ने बांग्लादेश की शुरुआत को खराब कर दिया, जिसका फायदा भारत को मिला।  इसके अलावा शमी ने शानदार बॉलिंग करते हुए 2 विकेट लिए।   </p>
    </article>
  </body>
</html>