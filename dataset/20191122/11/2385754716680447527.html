<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/oikonomia/598574/kristin-lagkarnt-i-eurozoni-xreiazetai-na-enisxysei-tin-egxoria-zitisi"/>
    <meta property="og:site_name" content="SIGMALIVE"/>
    <meta property="article:published_time" content="2019-11-22T11:11:00+00:00"/>
    <meta property="og:title" content="Κριστίν Λαγκάρντ: Η Ευρωζώνη χρειάζεται να ενισχύσει την εγχώρια ζήτηση"/>
    <meta property="og:description" content="Η ευρωζώνη χρειάζεται να ενισχύσει την εγχώρια ζήτηση μέσω μεγαλύτερων δημόσιων επενδύσεων, εάν θέλει να είναι σε θέση να αντέξει την αδυναμία στο..."/>
  </head>
  <body>
    <article>
      <h1>Κριστίν Λαγκάρντ: Η Ευρωζώνη χρειάζεται να ενισχύσει την εγχώρια ζήτηση</h1>
      <address><time datetime="2019-11-22T11:11:00+00:00">22 Nov 2019, 11:11</time> by <a rel="author">SigmaLive</a></address>
      <p>Η ευρωζώνη χρειάζεται να ενισχύσει την εγχώρια ζήτηση μέσω μεγαλύτερων δημόσιων επενδύσεων, εάν θέλει να είναι σε θέση να αντέξει την αδυναμία στο εξωτερικό, δήλωσε η νέα πρόεδρος της Ευρωπαϊκής Κεντρικής Τράπεζας Κριστίν Λαγκάρντ.</p>
      <p>«Η απάντηση βρίσκεται στο να μετατραπεί η δεύτερη μεγαλύτερη οικονομία του κόσμου σε μια οικονομία ανοικτή στον κόσμο αλλά με αυτοπεποίθηση, μια οικονομία που αξιοποιεί πλήρως τη δυναμική της Ευρώπης προκειμένου να οδηγήσει σε υψηλότερα ποσοστά εγχώριας ζήτησης και μακροπρόθεσμης ανάπτυξης», δήλωσε η νέα επικεφαλής της ΕΚΤ.</p>
      <p>Η Λαγκάρντ επαναβεβαίωσε ότι η ΕΚΤ θα κάνει αυτό που της αναλογεί συνεχίζοντας «να στηρίζει την οικονομία και να ανταποκρίνεται στους μελλοντικούς κινδύνους», παρακολουθώντας παράλληλα «τις παρενέργειες» της χαλαρής της πολιτικής.</p>
      <p>ΠΗΓΗ: ΑΠΕ-ΜΠΕ</p>
    </article>
  </body>
</html>