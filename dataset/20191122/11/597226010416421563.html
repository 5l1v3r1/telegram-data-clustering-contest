<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.telegraf.in.ua/kremenchug/10082096-sogodn-u-kremenchuc-vdkriyetsya-vseukrayinska-vistavka-mandrvna-flosofya.html"/>
    <meta property="og:site_name" content="ТелеграфЪ"/>
    <meta property="article:published_time" content="2019-11-22T11:01:00+00:00"/>
    <meta property="og:title" content="Сьогодні у Кременчуці відкриється всеукраїнська виставка «Мандрівна філософія»"/>
    <meta property="og:description" content=" Захід відбудеться у рамках проекту-конкурсу «Art Nova» 22 листопада о 15.00 в Кременчуцькій міській художній галереї відкривається всеукраїнська виставка живопису, графіки, скульптури,"/>
  </head>
  <body>
    <article>
      <h1>Сьогодні у Кременчуці відкриється всеукраїнська виставка «Мандрівна філософія»</h1>
      <address><time datetime="2019-11-22T11:01:00+00:00">22 Nov 2019, 11:01</time> by <a rel="author">Руслана Горгола</a></address>
      <figure>
        <img src="https://www.telegraf.in.ua/uploads/posts/2019-11/1574410099_afisha-a3.jpg"/>
      </figure>
      <p>
        <b>Захід відбудеться у рамках проекту-конкурсу «Art Nova»</b>
      </p>
      <p>22 листопада о 15.00 в Кременчуцькій міській художній галереї відкривається всеукраїнська виставка живопису, графіки, скульптури, декоративно-прикладного мистецтва «Мандрівна філософія».</p>
      <p>Понад 100 авторів з усієї України та з Німеччини, Франції, Швейцарії, Індії відкривають власний світ творчої свободи, щастя і життєвого шляху.</p>
      <p>Назва І міжнародного трієнале пов’язана з філософією геніального українського мислителя 18 ст. Григорієм Сковородою. Тема свободи та щастя позачасова і актуальна, саме митці все своє життя вирішують їх власним творчим шляхом, шукаючи і виловлюючи істини в потоках буття.</p>
      <p>В експозиції твори відомих авторів, навіть лауреатів Шевченківської премії, але поруч і невідомі майстри, студенти, чиї імена ми тільки відкриваємо. Глядач побачить традиційні мистецькі практики і сучасні новаторські ремінісценції.</p>
      <p>Проект-конкурс «Art Nova»  триває вже 2 рік і результатом його буде нагородження переможців та видання кольорового каталогу. Минулого року відбулась виставка «Ню-арт», наступного року – «У краю сірих перлин».</p>
      <p>Автор: <a href="https://www.telegraf.in.ua/user/%D0%F3%F1%EB%E0%ED%E0+%C3%EE%F0%E3%EE%EB%E0/">Руслана Горгола</a></p>
    </article>
  </body>
</html>