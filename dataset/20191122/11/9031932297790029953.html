<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.polsatnews.pl/wiadomosc/2019-11-22/policja-szukala-przestepcy-skorzystala-z-lokalizacji-oskarzony-twierdzi-ze-to-nielegalne/"/>
    <meta property="og:site_name" content="Polsat News"/>
    <meta property="article:published_time" content="2019-11-22T11:24:00+00:00"/>
    <meta property="og:title" content="Policja szukała autora napadu na bank. Pomogło Google, namierzając jego telefon"/>
    <meta property="og:description" content="Napastnik z bronią sterroryzował klientów banku w Midlothian w Virginii (USA), zmusił pracownika do otworzenia sejfu i uciekł z prawie 200 tys. dolarów. Po bezskutecznych poszukiwaniach policja zwróciła się do Google... z nakazem udostępnienia historii lokalizacji. Dzięki temu udało się namierzyć podejrzanego. Zatrzymany twierdzi jednak, że działanie policji było niezgodne z konstytucją."/>
  </head>
  <body>
    <article>
      <h1>Policja szukała autora napadu na bank. Pomogło Google, namierzając jego telefon</h1>
      <address>
        <time datetime="2019-11-22T11:24:00+00:00">22 Nov 2019, 11:24</time>
      </address>
      <p>
        <b>Napastnik z bronią sterroryzował klientów banku w Midlothian w Virginii (USA), zmusił pracownika do otworzenia sejfu i uciekł z prawie 200 tys. dolarów. Po bezskutecznych poszukiwaniach policja zwróciła się do Google... z nakazem udostępnienia historii lokalizacji. Dzięki temu udało się namierzyć podejrzanego. Zatrzymany twierdzi jednak, że działanie policji było niezgodne z konstytucją.</b>
      </p>
      <related>
        <a href="https://www.polsatnews.pl/wiadomosc/2019-10-13/przyszedl-do-lokalu-wyborczego-z-bronia-byl-czlonkiem-komisji/"/>
      </related>
      <p>Do napadu na bank Call Federal Credit Union doszło 20 maja, tuż przed godziną 17. Po opróżnieniu sejfu, sprawca oddalił się w nieznanym kierunku. Poszukiwany przez policję gubił trop przez kilka następnych tygodni.</p>
      <p>Wszystko zmieniło się, gdy funkcjonariusze dokładnie przeanalizowali nagrania monitoringu sprzed banku. Widać na nich, jak podejrzany przed napadem rozmawia przez telefon. Policjanci postanowili wystąpić do Google o udostępnienie im lokalizacji wszystkich urządzeń, które 20 maja o konkretnej godzinie korzystały z sieci w pobliżu banku.</p>
      <p>
        <b>Nie przyznał się do winy</b>
      </p>
      <p>Na podstawie uzyskanych danych, funkcjonariusze dotarli do 19 osób, które mogły mieć związek z napadem. Ostatecznie jednak podejrzenia padły na 24-latka z Richmond o imieniu Okello Chartie. Po zatrzymaniu i przesłuchaniu mężczyzna został oskarżony o napad z bronią w ręku.</p>
      <p>
        <b>
          <a href="https://www.polsatnews.pl/wiadomosc/2019-11-21/bron-prezentowana-jako-dowod-wystrzelila-w-sadzie-nie-zyje-adwokat/?ref=wyszukiwarka">ZOBACZ: Broń prezentowana jako dowód wystrzeliła w sądzie w RPA. Nie żyje adwokat</a>
        </b>
      </p>
      <p>Chartie nie przyznał się do winy, jednocześnie oskarżając policjantów o to, że bezprawnie weszli w posiadanie historii lokalizacji jego telefonu. Prawnicy, których wynajął powołują się m.in. na 4. poprawkę do Konstytucji Stanów Zjednoczonych, mówiącą o tym, że "nie wolno naruszać praw osobistych przez nieuzasadnione rewizje i przeszukania".</p>
      <p>
        <b>Prokuratura: wszystko zgodnie z prawem</b>
      </p>
      <p>"To cyfrowy odpowiednik przeszukiwania każdego domu po włamaniu w sąsiedztwie alba przeszukiwania torby każdej osoby, która przeszła obok teatru na Brodway'u, bo ktoś okradł kogoś na Times Square" - piszą prawnicy mężczyzny w piśmie do sądu. Do dokumentów dotarła stacja NBC News.</p>
      <p>
        <b>
          <a href="https://www.polsatnews.pl/wiadomosc/2019-11-16/otworzyl-ogien-do-swoich-kolegow-ranil-tez-siebie-zmarl-sprawca-strzelaniny-w-kalifornii/?ref=wyszukiwarka">ZOBACZ: Otworzył ogień do swoich kolegów, ranił też siebie. Zmarł sprawca strzelaniny w Kalifornii</a>
        </b>
      </p>
      <p>Prokuratorzy twierdzą z kolei, że wszystkie procedury odbyły się zgodnie z prawem. Tłumaczą, że Chartie wiedział, że jego telefon jest śledzony przez Google, ponieważ wcześniej musiał zaakceptować regulamin. Policja z kolei zapewnia, że nie doszło do naruszenia prywatności osób niezwiązanych ze sprawą.</p>
      <p>Strony czekają na pierwszą rozprawę.</p>
      <p>
        <a href="https://www.polsatnews.pl/wideo/przebral-sie-za-wlasna-corke-by-uciec-z-wiezienia-nagranie-ujawnia-tozsamosc-handlarza-narkotykow_6752089/">WIDEO - Przebrał się za własną córkę, by uciec z więzienia. Nagranie ujawnia tożsamość handlarza narkotyków</a>
      </p>
      <figure>
        <img src="https://s.redefine.pl/file/o2/redefine/cp/6v/6vcxq4gngh8tnz1cp8n2qkkqwkor7bc2.jpg"/>
      </figure>
    </article>
  </body>
</html>