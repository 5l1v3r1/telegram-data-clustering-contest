<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/entertainment/story-gandii-baat-fame-and-tv-actress-gehana-vasisth-hospitalized-after-cardiac-arrest-2862714.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-22T11:11:56+00:00"/>
    <meta property="og:title" content="सेट पर बेहोश गिरीं टीवी एक्ट्रेस गहना वशिष्ठ, 48 घंटे से कर रही थीं शूटिंग, हालत गंभीर"/>
    <meta property="og:description" content="टेलीविजन अभिनेत्री और मॉडल गहना वशिष्ठ (Gehana vasisth) को पर्याप्त पोषण के बिना लंबे समय तक काम करने के कारण कार्डियक अरेस्ट हुआ, जिसके चलते उन्हें अस्पताल में भर्ती कराया गया। एक्ट्रेस गहना वशिष्ठ..."/>
  </head>
  <body>
    <article>
      <h1>सेट पर बेहोश गिरीं टीवी एक्ट्रेस गहना वशिष्ठ, 48 घंटे से कर रही थीं शूटिंग, हालत गंभीर</h1>
      <address><time datetime="2019-11-22T11:11:56+00:00">22 Nov 2019, 11:11</time> by <a rel="author">लाइव हिन्दुस्तान टीम,नई दिल्ली</a></address>
      <p>टेलीविजन अभिनेत्री और मॉडल गहना वशिष्ठ (Gehana vasisth) को पर्याप्त पोषण के बिना लंबे समय तक काम करने के कारण कार्डियक अरेस्ट हुआ, जिसके चलते उन्हें अस्पताल में भर्ती कराया गया। एक्ट्रेस गहना वशिष्ठ गंदी बात वेब सीरीज से चर्चा में आईं थीं। गहना मड आइलैंड में अपनी अपकमिंग वेब सीरीज की शूटिंग कर रही थीं। तभी अचानक वह सेट पर बेहोश हो गईं। अस्पताल के डॉक्टर ने कहा कि गुरुवार को गहना अस्पताल में भर्ती हुईं और उनकी हालत बेहद गंभीर है तथा उन्हें वेंटिलेटर व अन्य जीवन रक्षक उपकरणों के सहारे रखा गया है।</p>
      <p>
        <a href="https://www.livehindustan.com/entertainment/story-amrapali-dubey-nirahua-new-song-video-bhojpuri-superstar-amrapali-dubey-flash-gun-dinesh-lal-yadav-nirahua-love-marriage-song-2862521.html">निरहुआ को बंदूक के निशाने पर लेते हुए आम्रपाली दुबे पूछा ये सवाल</a>
      </p>
      <p>मुंबई के मलाड इलाके में स्थित रक्षा हॉस्पिटल में फिलहाल गहना वशिष्ठ (Gehana vasisth) का उपचार चल रहा है। अस्पताल सूत्रों से प्राप्त हालिया जानकारी के मुताबिक, निम्न रक्तचाप और गंभीर स्ट्रोक के चलते 31 वर्षीय इस अभिनेत्री को कार्डियक अरेस्ट का सामना करना पड़ा।  डॉक्टर अनुमान लगा रहे हैं कि डॉक्टरी पर्चे (प्रेसक्रिप्शन) में लिखी दवाई और उनके द्वारा सेवन किए गए किसी एनर्जी ड्रिंक के बीच प्रतिकूल प्रतिक्रिया होने की वजह से उनकी यह हालत हो सकती है। सूत्रों के मुताबिक, गुरुवार दोपहर को मड आइलैंड में एक वेब सीरीज की शूटिंग के दौरान गहना वशिष्ठ  अचानक बेहोश हो गईं और उन्हें तुरंत ही अस्पताल ले जाया गया।</p>
      <p>
        <a href="https://www.livehindustan.com/entertainment/story-bigg-boss-13-bhojpuri-actor-khesari-lal-yadav-got-eliminated-from-the-bb-house-2862654.html">Bigg Boss 13: भोजपुरी एक्टर खेसारी लाल यादव हुए घर से बाहर, सलमान खान ने नहीं बल्कि बिग बॉस ने खुद किया ये काम</a>
      </p>
      <p>अचानक खराब हुई उनकी तबीयत की वजह डाइट बताया जा रहा है। मिली जानकारी अनुसार शरीर को सही पोषण ना देते हुए वह 48 घंटे लगातार शूटिंग कर रही थीं। गहना डायबिटीज से पीड़ित है और उनका बीपी भी काफी कम है।<br/> </p>
    </article>
  </body>
</html>