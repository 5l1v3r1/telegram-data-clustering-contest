<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://odatv.com/ozgur-ozel-kilicdaroglunun-dogrudur-cikisina-karsi-mi-cikti-22111901.html"/>
    <meta property="og:site_name" content="OdaTV"/>
    <meta property="article:published_time" content="2019-11-22T11:00:00+00:00"/>
    <meta property="og:title" content="Özgür Özel Kılıçdaroğlu'nun &quot;doğrudur&quot; çıkışına karşı mı çıktı"/>
    <meta property="og:description" content="Kılıçdaroğlu’nun açıklamasının ardından konuşan CHP Grup Başkanvekili Özgür Özel ise dikkat çeken ifadeler kullandı."/>
  </head>
  <body>
    <article>
      <h1>Özgür Özel Kılıçdaroğlu'nun "doğrudur" çıkışına karşı mı çıktı</h1>
      <h2>Kılıçdaroğlu’nun açıklamasının ardından konuşan CHP Grup Başkanvekili Özgür Özel ise dikkat çeken ifadeler kullandı.</h2>
      <address>
        <time datetime="2019-11-22T11:00:00+00:00">22 Nov 2019, 11:00</time>
      </address>
      <p>Sözcü gazetesi yazarı Rahmi Turan, Saray'a yakın bir haber kayağından gelen haberi aktardığı yazısında, kaynağının "Sana müthiş bir haber vereceğim. Bomba gibi bir haber" dediğini ve 9 Kasım günü CHP'li çok önemli bir ismin Saray'a Erdoğan'ın huzuruna çıktığını iddia etmişti.</p>
      <p>Söz konusu kaynağın, Erdoğan'ın CHP'li isme, “Türkiye'nin güvenliği için senin CHP Genel Başkanı olman gerekir” dediğini ve "Düşün, karar ver. Memleketin iyiliği için bu gerekli. Ben de yardımcı olurum!" şeklinde sözler söylediğini aktaran Turan, kaynağının isim de verdiğini ancak o CHP'li ismi aradığını ve ulaşamadığı için isim açıklamayacağını ifade etmişti.</p>
      <p>Rahmi Turan’ın yazısının ardından CHP Lideri Kemal Kılıçaroğlu katıldığı televizyon programında, Saray’a giden CHP’liyi bildiğini ifade ederek şunları söylemişti:</p>
      <p>“Erdoğan'ın CHP'yi dağıtmak için, CHP kendi içinde kavgalıdır devleti yönetemez diye bir algı yaratmak istiyor. Devletin en kilit noktalarında kişileri devreye soktuğunu biliyorum. İsim vermek istemiyorum ama herkes biliyor. Devleti bilen herkes anlar.”</p>
      <p>
        <b>“CHP İKTİDARI SARAY KAPISINDA ARAMAZ”</b>
      </p>
      <p>Kılıçdaroğlu’nun açıklamasının ardından konuşan CHP Grup Başkanvekili Özgür Özel ise dikkat çeken ifadeler kullandı. CHP’li Özel “CHP'liler şunu bilir; CHP iktidarı Saray kapısında aramaz. Bu parti içi iktidar da olsa, parti dışı iktidar da olsa. Hiçbir CHP'li Saray kapısında iktidar aramaz” diye konuştu.</p>
      <p>Özgür Özel'in Habertürk'ten Kübra Para yaptığı açıklamalarından satır başları şöyle:</p>
      <p>"Böyle birisinin olmadığını düşünüyorum. Böyle bir ziyareti gerçek bir CHP'linin olamayacağını düşünüyorum. Sayın genel başkanın şaşırmaması çok normal. Bundan bir önceki MYK toplantısında yayında kendisinin de söylediği gibi yaklaşan kurultayda CHP içinde kavga görüntüsü yaratmnak istendiği, bunun doğrudan saraydan talimatlandırıldığını, çeşitli hamleler yapılabileceğine ilişkin uyarıları oldu. Saygın bir gazeteciden gelen bir haber üzerine 'bunu da yaptılar' demesi doğal.</p>
      <p>Külliyenin uzun bekleyişinin, 32 saat sonra yapılan bir yalanlamanın bir süre bu konunun tartışılmaktan medet umduklarını gösteriyor. Fahrettin Altun'un açıklamasına 'duy da inanma' diyor. MHP kurultaya hazırlanıyor, hakimlere yargılara müdahale etmeye kadar bir saray rejimi var.</p>
      <p>O partiden bir başka parti doğuyor. İYİ Parti seçimlere sokmamaya çalışan bir saray var. HDP kendi kurultayını yapıyor, iki eş genel başkanı var ikisini de alıp hapislere koyuyorsunuz, sonra diyeceksiniz ki, 'Bizim genel başkanımız, yani bizim cumhurbaşkanımız hiçbir partinin iç işine karışmaz', duy da inanma! Meclis'te grubu bulunan üç siyasi partiye de müdahalesi var.</p>
      <p>CHP keyifli bir partidir. CHP demokrasi geleneği güçlü bir partidir. CHP'de böyle birşey olduğunda bir şakalaşma beklersiniz ama biz de CHP'de bile böyle birşeyin şakası bile olmaz. Kimse kimseye 'Saray'a giden sen misiniz?' diye sormaz. Mevcut milletvekillerimiz ya da ismi geçirtilen son Cumhurbaşkanı adayımız... (Muharrem İnce) Bu son derece yakışıksız birşey...</p>
      <p>CHP'liler şunu bilir; CHP iktidarı Saray kapısında aramaz. Bu parti içi iktidar da olsa, parti dışı iktidar da olsa. Hiçbir CHP'li Saray kapısında iktidar aramaz. CHP'nin temel motivasyonu Atatürk'ün kurduğu Meclis'e sahip çıkmak, cumhuriyetin değerlerine sahip çıkmaksa...</p>
      <p>Meclis'in yetkilerini elinden alan, Meclis yerine yasama yapmaya çalışan. Halen daha kendi yaptığı Anayasaya uymayıp Meclis'i bir takım hamleler baskı altına alan ve istediği gibi oluşturan ve yöneten Saray rejimine bizim motivasyonumuz direnmektir. Oradan tekrar demokrasiye dönmek yolundadır.</p>
      <p>Bizim temel motivasyonumuz şu; 100. yıllar başladı 19 Mayıs'ta Samsun'daydık. 5 Eylül'de Sivas'taydık. 23 Nisan'da Meclis'in kuruluşunun 100. yıldönümü. Bir 100. yıl daha var 29 Ekim 2023! Temel motivasyonumuz, 29 Ekim 2023'te Cumhuriyet Balosu'nu Atatürk Orman Çiftliği'ne kurulmuş Kaçak Saray'da değil de layıkıyla Çankaya Köşkü'nde yapılacak mı?"</p>
      <p>
        <b>Odatv.com</b>
      </p>
      <figure>
        <a href="https://www.odakitap.com/umut-hep-var-kitabi-makbule-cengiz">
          <img src="https://odatv.com/images2/2018_12/2018_12_06/asdf72.jpg"/>
        </a>
      </figure>
      <p><a href="https://twitter.com/share?ref_src=twsrc%5Etfw">Tweet<br/></a><br/>20,210 Bu habere tepkiniz: <br/> </p>
      <p> </p>
      <related>
        <h4>İLGİLİ HABERLER</h4>
        <a href="https://odatv.com/yurt-disindan-ciddi-servet-sahibi-olan-birisi-telefon-etti-05091916.html"/>
        <a href="https://odatv.com/kemal-kilicdaroglu-odatvye-konustu-24051923.html"/>
        <a href="https://odatv.com/sanatcilardan-gazetecilere-kim-ne-dedi-21041930.html"/>
        <a href="https://odatv.com/kilicdaroglu-kollari-sivadi-ve...-24031913.html"/>
        <a href="https://odatv.com/kilicdaroglundan-yeni-partiye-sicak-mesaj-03031905.html"/>
        <a href="https://odatv.com/birakin-kurultay-yapmayi-vallahi-yarin-sabah-giderim-12091855.html"/>
        <a href="https://odatv.com/kilicdaroglundan-veli-amca-icin-ziyaret-20071838.html"/>
        <a href="https://odatv.com/kilicdaroglunu-cok-severim-amabu-saatten-sonra-akintiya-karsi-kurek-cekmek-beyhude-13071844.html"/>
        <a href="https://odatv.com/kilicdaroglu-chplilerden-bunlari-isteyecek-0202171200.html"/>
        <a href="https://odatv.com/chpden-sali-iptali-0808161200.html"/>
        <a href="https://odatv.com/kilicdaroglundan-iddiali-cikis-2110151200.html"/>
        <a href="https://odatv.com/kilicdaroglu-yeni-safakta-2307151200.html"/>
        <a href="https://odatv.com/kilicdaroglu-o-rezidans-icin-ne-dedi-1107151200.html"/>
        <a href="https://odatv.com/hangi-sehirden-on-secime-girecek-1803151200.html"/>
        <a href="https://odatv.com/cezaevlerinde-mahkumlar-nobetlese-nefes-aliyor-2201151200.html"/>
        <a href="https://odatv.com/biz-her-zaman-mazlumlarin-yanindayiz-1412141200.html"/>
        <a href="https://odatv.com/kilicdaroglu-kurultay-salonunda-nikaha-katildi-2009141200.html"/>
        <a href="https://odatv.com/ozgur-ozel-somadan-uyardi-1809141200.html"/>
        <a href="https://odatv.com/istifa-etmesi-gereken-kilicdaroglu-1609141200.html"/>
        <a href="https://odatv.com/kilicdaroglu-masaya-yumrugunu-vuracak-0409141200.html"/>
      </related>
    </article>
  </body>
</html>