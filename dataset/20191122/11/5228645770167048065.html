<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://velvet.hu/helyszinelo/2019/11/22/karambolt_okozott_xantus_barbara/"/>
    <meta property="og:site_name" content="VELVET"/>
    <meta property="article:published_time" content="2019-11-22T11:44:00+00:00"/>
    <meta property="og:title" content="A hétvégén karambolt okozó Xantus Barbara a rendőrség bevonása nélkül távozott volna"/>
    <meta property="og:description" content="Hátulról ment neki két autónak is. Sietni kellett, nem akart nagy felhajtást csinálni a történtekből."/>
  </head>
  <body>
    <article>
      <h1>A hétvégén karambolt okozó Xantus Barbara a rendőrség bevonása nélkül távozott volna</h1>
      <address><time datetime="2019-11-22T11:44:00+00:00">22 Nov 2019, 11:44</time> by <a rel="author" href="https://velvet.hu/szerzo/tegdes_peter" target="_blank">Tegdes Péter</a></address>
      <p>Ahogy arról <a href="https://velvet.hu/gumicukor/2019/11/19/xantus_barbara_baleset_nem_tortent_baj/">már beszámoltunk,</a> három autó is egymásnak ütközött Xantus Barbara figyelmetlensége miatt a hétvégén a X. kerületben. A színésznő autója hátulról ütközött neki két másik autónak. Miután kiszállt a kocsijából, és megkérdezte a károsultaktól, hogy működik-e az autójuk, egyből el is hagyta volna a színhelyt, az már nem érdekelte őt, hogy a két másik autóban ülők megsérültek-e. Mivel sietni kellett, azt szerette volna,ha a rendőrség értesítése nélkül mindenki szépen csendben továbbhaladna. </p>
      <p>A karambol egyik elszenvedője most megkereste a Ripostot, hogy hosszasan ecsetelje a színésznő nem éppen empatikus viselkedését. Elbeszéléséből kiderül, <a href="https://velvet.hu/gumicukor/2019/11/07/xantus_barbara_szakitott_joval_fiatalabb_parjaval/">Xantus Barbara</a> nem tartotta be a követési távolságot, ezért ütközhetett bele a két másik kocsinak a járműjével. </p>
      <blockquote>Az ütközés után egyből feltűnt, hogy a vétkes sofőr, az ismert színésznő, Xantusz Barbara. Igazából nem is a személyén lepődtünk meg, hanem a reakcióján. Kiszállt az autóból és megkérdezte, működik-e az autónk, mert ő menne is tovább. Nem érdekelte, hogy megsérült-e valaki, de még egy sajnálom sem hagyta el a száját. Egyfolytában azt hajtogatta, hogy neki dolga van, nem ér rá</blockquote>
      <p>- ecsetelte a kárvallott a Ripostnak. </p>
      <p>Xantus Barbara nem akarta kihívni a rendőrséget, de a betétlapja sem volt nála. A Ripost forrása szerint fel sem tűnt neki, hogy ő okozta a balesetet. A fent idézett hölgy párja kihívta a rendőrséget, de míg a helyszínelés tartott Xantus Barbara végig telefonált. </p>
      <p>A Ripost megkereste a színésznőt, hogy a balesetről kérdezzen, de nem kaptam informatív választ:</p>
      <blockquote>Nem szeretnék erről beszélni, így nem fogom kifejteni a baleset körülményeit</blockquote>
      <p>- zárta rövidre a beszélgetést Xantus Barbara. </p>
      <related>
        <h4>KAPCSOLÓDÓ</h4>
        <a href="https://velvet.hu/gumicukor/2019/11/19/xantus_barbara_baleset_nem_tortent_baj/"/>
        <a href="https://velvet.hu/gumicukor/2019/11/07/xantus_barbara_szakitott_joval_fiatalabb_parjaval/"/>
      </related>
    </article>
  </body>
</html>