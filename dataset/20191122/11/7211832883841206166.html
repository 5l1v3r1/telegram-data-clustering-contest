<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posttoday.com/world/607161"/>
    <meta property="og:site_name" content="https://www.posttoday.com"/>
    <meta property="article:published_time" content="2019-11-22T11:50:00+00:00"/>
    <meta property="og:title" content="อินเดียจับหนุ่มนักบินปลอม พบทำบัตรกัปตันเก๊ในไทย"/>
    <meta property="og:description" content="จับหนุ่มอินเดียปลอมเป็นนักบิน lufthansa หวังได้สิทธิพิเศษจากสนามบิน"/>
  </head>
  <body>
    <article>
      <h1>อินเดียจับหนุ่มนักบินปลอม พบทำบัตรกัปตันเก๊ในไทย</h1>
      <address><time datetime="2019-11-22T11:50:00+00:00">22 Nov 2019, 11:50</time> by <a rel="author">PostToday</a></address>
      <p>จับหนุ่มอินเดียปลอมเป็นนักบิน lufthansa หวังได้สิทธิพิเศษจากสนามบิน</p>
      <p>ทางการอินเดียเผยเมื่อวันอังคารที่ผ่านมาถึงการจับกุมนาย Rajan Mahbubani วัย 48 ปี จากการที่แต่งกายปลอมตัวเป็นนักบินของสายการบิน lufthansa ของเยอรมนี โดยหวังอาศัยสิทธิพิเศษของความเป็นลูกเรือ ผ่านด่านความปลอดภัย รวมถึงอัพเกรดที่นั่งของสายการบินต่างๆ</p>
      <p>รายงานระบุว่านาย Rajan ได้กระทำแบบนี้มาแล้วหลายครั้ง โดยสามารถผ่านด่านภาคพื้นตามสนามบินต่างๆของอินเดียอย่างง่ายดาย ดูคล้ายกับในภาพยนต์ดังเรื่อง catch me if you can กระทั่งเขาถูกจับที่ท่าอากาศยานนานาชาติอินทิรา คานธี ในกรุงนิวเดลี เมื่อเย็นอังคารที่ผ่านมา</p>
      <p>ระหว่างการจับกุม พบว่า นาย Rajan อยู่ในเครื่องแบบชุดนักบินของสายการบินดังของเยอรมนี ขณะอยู่บริเวณประตูขาออกของเทอมินัล 3 ในสนามบินอินทิรา คานที เพื่อกำลังขึ้นเครื่องของสายการบินAir Asia เที่ยวบินจากนิวเดลีไปยังกัลกัตตา</p>
      <p>การจับกุมมีขึ้นจากการที่ทางสายการบินAir Asia ได้สอบถามข้อมูลไปยัง lufthansa เพื่อขอระบุตัวตนของกัปตันรายนี้ แต่กลับไปไม่พบข้อมูล</p>
      <p>หลังถูกจับกุม นาย Rajan ยอมรับว่าเคยถ่ายคลิปวิดิโอเกี่ยวกับการบินลงในเว็บไซต์ยูทิวป์ และ TikTok เพื่อสร้างความน่าเชื่อถือ รวมถึงทำบัตรกัปตัน lufthansa ปลอมจากประเทศไทย ซึ่งเขาได้ใช้วิธีการนี้มาแล้วในสนามบินหลายแห่งของอินเดีย</p>
      <p>ตำรวจอินเดียกล่าวว่า นาย Rajan อาศัยการแต่งกายพร้อมกับการใช้บัตรนักบินปลอม เพื่อให้สามารถผ่านด่านความปลอดภัยของสนามบินได้อย่างง่ายได รวมถึงเพื่อให้ได้สิทธิการอัพเกรดที่นั่งตามสิทธิประโยชน์ของลูกเรือ</p>
      <p>ขณะนี้ เขาถูกควบคุมตัวแล้วโดยอาจเจอการตั้งข้อหาฉ้อโกงและแอบอ้าง โดยหากถูกตัดสินความผิดจริง มีโทษทั้งถูกปรับหรือจำคุก 1 ปี หรือทั้งจำทั้งปรับ</p>
    </article>
  </body>
</html>