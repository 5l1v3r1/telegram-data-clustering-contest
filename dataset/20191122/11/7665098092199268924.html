<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rbnett.no/nyheter/2019/11/22/G%C3%A5r-til-politisk-streik-etter-kuttforslag-i-den-videreg%C3%A5ende-skolen-20454190.ece"/>
    <meta property="og:site_name" content="rbnett.no"/>
    <meta property="article:published_time" content="2019-11-22T11:40:47+00:00"/>
    <meta property="og:title" content="Går til politisk streik etter kuttforslag i den videregående skolen"/>
    <meta property="og:description" content="Utdanningsforbundet oppfordrer alle ansatte i de videregående skolene i fylket om å legge ned arbeidet mandag."/>
  </head>
  <body>
    <article>
      <h1>Går til politisk streik etter kuttforslag i den videregående skolen</h1>
      <h2>Utdanningsforbundet oppfordrer alle ansatte i de videregående skolene i fylket om å legge ned arbeidet mandag.</h2>
      <address><time datetime="2019-11-22T11:40:47+00:00">22 Nov 2019, 11:40</time> by <a rel="author">Pernille Huseby</a></address>
      <p>«På bakgrunn av dramatiske kutt til videregående opplæring i fylket, har Utdanningsforvundet varslet arbeidsgiver om at vi går til politisk streik mandag 25. november», skriver Utdanningsforbundet Møøre og Romsdal i ei pressemelding.</p>
      <p>De oppfordrer også alle ansatte i de videregående skolene i fylket om å legge ned arbeidet i inntil to timer, fra klokka 14.00 - 16.00. mandag.</p>
      <p>De vil også arrangere en stor demonstrasjon i Molde klokka 17.00 samme dag. Demonstrasjonen vil starte på Rådhusplassen med appeller og kulturelt innslag, med påfølgende fakkeltog til Fylkeshuset.</p>
      <p>I pressemeldinga skriver Utdannignsforbundet at de ikke kan akseptere at tilbudet til videregående opplæring blir utsatt for slik rasering.</p>
      <p>«De kuttene som nå er foreslått vil skade framtida for ungdommen i vårt fylke i lang tid framover. Kutta rammer også kulturlivet på en særs uheldig måte. Creo, som organiserer både lærere og kulturmedarbeidere, har sluttet seg til aksjonen«, heter det i pressemeldinga.</p>
    </article>
  </body>
</html>