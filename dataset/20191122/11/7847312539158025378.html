<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://wpolityce.pl/polityka/474184-nie-wszyscy-z-pis-glosowali-za-kandydatura-piotrowicza"/>
    <meta property="og:site_name" content="wPolityce.pl"/>
    <meta property="article:published_time" content="2019-11-22T11:18:01+00:00"/>
    <meta property="og:title" content="Nie wszyscy z PiS głosowali za kandydaturą Piotrowicza. Czworo posłów było nieobecnych. Golińska zagłosowała przeciw"/>
    <meta property="og:description" content="&quot;Za&quot; było 230 posłów, przeciw zagłosowało 218 posłów, czyli cała opozycja. Czworo posłów PiS nie było obecnych na głosowaniu."/>
  </head>
  <body>
    <article>
      <h1>Nie wszyscy z PiS głosowali za kandydaturą Piotrowicza. Czworo posłów było nieobecnych. Golińska zagłosowała przeciw</h1>
      <address><time datetime="2019-11-22T11:18:01+00:00">22 Nov 2019, 11:18</time> by <a rel="author" href="https://wpolityce.pl/autorzy/528-na-widelcu" target="_blank">Na widelcu</a></address>
      <p>
        <b>Stanisław Piotrowicz został wybrany na sędziego Trybunału Konstytucyjnego. Za jego kandydaturą głosował niemal niemal całe Prawo i Sprawiedliwość. Jednak czworo posłów w ogóle nie wzięło udziału w głosowaniu, a jedna posłanka była przeciw.</b>
      </p>
      <p>CZYTAJ TAKŻE: <a href="https://wpolityce.pl/polityka/474157-tabloid-atakuje-prof-pawlowicz-i-piotrowicza">Tabloid atakuje się prof. Pawłowicz i Piotrowicza. „Idą do Trybunału Konstytucyjnego! Tak PiS nagradza za wierność”</a></p>
      <p>
        <a href="https://wpolityce.pl/polityka/474126-gasiuk-pihowicz-pedofil-z-tylawy-poparlby-piotrowicza">Gasiuk-Pihowicz atakuje Piotrowicza: „Pedofil z Tylawy poparłby jego kandydaturę”. Schreiber odpowiada: „Pani ma czelność…”</a>
      </p>
      <p>
        <a href="https://wpolityce.pl/polityka/474124-awantura-w-sejmie-okrzyki-hanba-i-precz-z-komuna">Awantura w Sejmie! Pawłowicz, Piotrowicz i Stelina wybrani na sędziów TK. Opozycja: „Hańba” i „Precz z komuną”. WIDEO i ZDJĘCIA</a>
      </p>
      <p>„Za” było 230 posłów, przeciw zagłosowało 218 posłów, czyli cała opozycja. Czworo posłów PiS nie było obecnych na głosowaniu. Chodzi o Ewę Malik, Andrzeja Sośnierza, Pawła Lisieckiego i Teresę Hałas. Małgorzata Golińska jako jedyna z klubu PiS zagłosowała w czwartek przeciw kandydaturze Stanisława Piotrowicza do Trybunału Konstytucyjnego.</p>
      <p>Na razie nie wiadomo, czy Golińska świadomie zagłosowała przeciw Piotrowiczowi, czy może kolejny raz zawiódł system do głosowania. Podczas wczorajszych obrad Sejmu część posłów zgłaszała problemy z kartami. Sama posłanka nie chciała komentować sprawy.</p>
      <p>Oprócz Piotrowicza na dziewięcioletnią kadencję sędziów TK Sejm wybrał Krystynę Pawłowicz i Jakuba Stelinę. Podczas wieczornego głosowania wybrano też sędziów Trybunału Stanu i członków Krajowej Rady Sądownictwa. Nowymi zastępcami przewodniczącego TS będą: Piotr Łukasz Juliusz Andrzejewski (z nominacji PiS) i Marek Chmaj (z rekomendacji KO). Członkami Trybunału Stanu zostali również: Zdzisław Gawlik, Jan Jobs, Piotr Jóźwiak, Czesław Kłak, Andrzej Kojro, Przemysław Litwiniuk, Iwona Olejnik, Witold Pahl, Bogdan Witold Szlachta Paweł Śliwa, Marcin Henryk Wawrzyniak, Maciej Gustaw Zaborowski i Tomasz Zalasiński. Dziesięcioro nominatów desygnował klub PiS, pięcioro Koalicja Obywatelska, jednego Lewica i jednego wspólnie Lewica i PSL.</p>
      <p>wkt/gazeta.pl</p>
    </article>
  </body>
</html>