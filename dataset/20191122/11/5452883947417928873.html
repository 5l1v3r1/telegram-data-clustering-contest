<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.avellinotoday.it/eventi/cabaret-teatro-99-posti-mercogliano.html"/>
    <meta property="og:site_name" content="AvellinoToday"/>
    <meta property="article:published_time" content="2019-11-22T11:14:00+00:00"/>
    <meta property="og:title" content="L’arte del cabaret sul palcoscenico del Teatro “99 Posti”"/>
    <meta property="og:description" content="L’arte del cabaret sul palcoscenico del Teatro “99 Posti” di Mercogliano, per divertirsi e condividere momenti di sana evasione. Domenica 24, alle 18.30, sipario sullo spettacolo del mattatore napoletano Marco Cristi “Cristi si è fermato ad Eboli”, promosso nell’ambito della mini-rassegna curata dall’artista Eugenio Corsi e dedicata a questo genere teatrale. Marco Cristi, definito dalla critica lo “scugnizzo” del palcoscenico, incanterà il pubblico, anche con l’improvvisazione, per coinvolgere lo spettatore in un’atmosfera quasi surreale, in cui vicende acquistano un ritmo sempre più serrato, realizzando una progressione di comicità irresistibile. “ Questa stagione teatrale- commenta Paolo Capozzo, responsabile dei laboratori del “’99 Posti”- è caratterizzata dalla prosa, con le performance delle compagnie irpine, dal cabaret e dal teatro danza, per offrire al pubblico un’offerta culturale diversificata ed adatta anche alla fruizione dei giovani. Con “Cristi si è fermato ad Eboli” proponiamo un cabaret non fine…"/>
  </head>
  <body>
    <article>
      <h1>L’arte del cabaret sul palcoscenico del Teatro “99 Posti”</h1>
      <address><time datetime="2019-11-22T11:14:00+00:00">22 Nov 2019, 11:14</time> by <a rel="author">Redazione</a></address>
      <ul>
        <li><b>Dove</b> <br/>Mercogliano</li>
        <li><b>Quando</b> <br/>Dal 24/11/2019 al 24/11/2019</li>
      </ul>
      <p>L’arte del cabaret sul palcoscenico del Teatro “99 Posti” di Mercogliano, per divertirsi e condividere momenti di sana evasione. Domenica 24, alle 18.30, sipario sullo spettacolo del mattatore napoletano Marco Cristi “Cristi si è fermato ad Eboli”, promosso nell’ambito della mini-rassegna curata dall’artista Eugenio Corsi e dedicata a questo genere teatrale. Marco Cristi, definito dalla critica lo “scugnizzo” del palcoscenico, incanterà il pubblico, anche con l’improvvisazione, per coinvolgere lo spettatore in un’atmosfera quasi surreale, in cui vicende acquistano un ritmo sempre più serrato, realizzando una progressione di comicità irresistibile. “ Questa stagione teatrale- commenta Paolo Capozzo, responsabile dei laboratori del “’99 Posti”- è caratterizzata dalla prosa, con le performance delle compagnie irpine, dal cabaret e dal teatro danza, per offrire al pubblico un’offerta culturale diversificata ed adatta anche alla fruizione dei giovani. Con “Cristi si è fermato ad Eboli” proponiamo un cabaret non fine a se stesso, ma espressione di quella capacità critica che, attraverso l’ironia, rielabora i cambiamenti di costume di una realtà in repentina evoluzione. La mini rassegna, curata da Eugenio Corsi, una personalità di spicco dell’ambiente teatrale, si concluderà con lo spettacolo di Pippo Franco, che porterà al nostro pubblico il fascino della satira dalle sue origini greche e romane per poi, nella seconda parte, tenere la sua performance squisitamente cabarettistica”-.</p>
    </article>
  </body>
</html>