<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zak-kor.net/58523-na-zakarpatt-posadovcv-derzhpdpriyemstva-vikrito-u-nezakonnomu-eksport-dnerevini-do-yes.html"/>
    <meta property="og:site_name" content="Закарпатський Кореспондент"/>
    <meta property="article:published_time" content="2019-11-22T11:33:00+00:00"/>
    <meta property="og:title" content="На Закарпатті посадовців держпідприємства викрито у незаконному експорті деревини до ЄС"/>
    <meta property="og:description" content="Попередньо встановлено, що посадові особи державного підприємства впровадили схему легалізації незаконно отриманої деревини, через подвійне використання товарно-транспортних накладних.Прокуратура Закарпатської області забезпечує процесуальне керівництво у кримінальному провадженні щодо ймовірного зловживання службовим становищем посадовими особами одного із структурних підрозділів Державного агентства лісових ресурсів України (ч.2 ст.364 КК України).Так, прокуратурою області спільно із співробітниками управління СБУ в Закарпатській області, попередньо встановлено, що посадові особи державного підприємства впровадили схему легалізації незаконно отриманої деревини, через подвійне використання товарно-транспортних накладних.Так, використовуючи своє службове становище, посадовці надавали комерційним структурам товарно-транспортні накладні подані іншими суб’єктами господарювання, в яких наявні не використані об’єми деревини (зазвичай, залишки становлять близько 1-3 м3). Крім того, посадовці Держлісагенства сприяли…"/>
  </head>
  <body>
    <article>
      <h1>На Закарпатті посадовців держпідприємства викрито у незаконному експорті деревини до ЄС</h1>
      <address>
        <time datetime="2019-11-22T11:33:00+00:00">22 Nov 2019, 11:33</time>
      </address>
      <p><b>Попередньо встановлено, що посадові особи державного підприємства впровадили схему легалізації незаконно отриманої деревини, через подвійне використання товарно-транспортних накладних.</b><br/><br/>Прокуратура Закарпатської області забезпечує процесуальне керівництво у кримінальному провадженні щодо ймовірного зловживання службовим становищем посадовими особами одного із структурних підрозділів Державного агентства лісових ресурсів України (ч.2 ст.364 КК України).<br/><br/>Так, прокуратурою області спільно із співробітниками управління СБУ в Закарпатській області, попередньо встановлено, що посадові особи державного підприємства впровадили схему легалізації незаконно отриманої деревини, через подвійне використання товарно-транспортних накладних.<br/><br/>Так, використовуючи своє службове становище, посадовці надавали комерційним структурам товарно-транспортні накладні подані іншими суб’єктами господарювання, в яких наявні не використані об’єми деревини (зазвичай, залишки становлять близько 1-3 м3). Крім того, посадовці Держлісагенства сприяли у підробці документів щодо продажу підприємцями регіону зазначених об’ємів деревини.<br/><br/>У подальшому, ці фіктивні перехідні товарно-транспортні накладні використовувались для експорту паливної деревини до країн ЄС.<br/><br/>За приблизними підрахунками збитки можуть становити близько 1,5 млн гривень.<br/><br/>Попередньо встановлено, що упродовж 2017-2019 років вказаними суб’єктами господарювання експортовано до країн ЄС більше 172 тис м3 лісопродукції на суму понад 63 млн грн., використовуючи при цьому «сумнівні» товарно-супровідні документи.<br/><br/>Наразі, проводяться слідчі заходи, щодо перевірки законності інших експортних операцій. Призначено ряд відповідних експертиз.<br/><br/>Досудове розслідування здійснюється спільно із детективами відділу по розслідуванню особливо тяжких злочинів СУ ГУ НП в Закарпатській області, - інформує <a href="https://zak.gp.gov.ua/ua/news.html?_m=publications&amp;_c=view&amp;_t=rec&amp;id=261503">пресслужба прокуратури Закарпатської області</a>. <br/><b><a href="https://t.me/zak_kor">Приєднуйтесь до нашого каналу в Telegram: https://t.me/zak_kor</a></b></p>
    </article>
  </body>
</html>