<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tanea.gr/2019/11/22/politics/government/koumoutsakos-anisyxitikes-oi-apeiles-tou-erntogan/"/>
    <meta property="og:site_name" content="ΤΑ ΝΕΑ"/>
    <meta property="article:published_time" content="2019-11-22T11:55:36+00:00"/>
    <meta property="og:title" content="Κουμουτσάκος : Ανησυχητικές οι απειλές του Ερντογάν"/>
    <meta property="og:description" content="Τι ανέφερε για το προσφυγικό και το νέο σχέδιο της κυβέρνησης..,."/>
  </head>
  <body>
    <article>
      <h6 class="kicker">Μίλησε στο Spiegel</h6>
      <h1>Κουμουτσάκος : Ανησυχητικές οι απειλές του Ερντογάν</h1>
      <h2>Τι ανέφερε για το προσφυγικό και το νέο σχέδιο της κυβέρνησης..,.</h2>
      <address><time datetime="2019-11-22T11:55:36+00:00">22 Nov 2019, 11:55</time> by <a rel="author" href="https://www.tanea.gr/author/tanea-team/" target="_blank">TANEA Team</a></address>
      <p>Για το προσφυγικό, το σχέδιο της κυβέρνησης με τις νέες πέντε κλειστές δομές, την σταδιακή αποσυμφόρηση του Αιγαίου αλλά και τις τούρκικες προκλήσεις μίλησε ο Έλληνας Υπουργός μεταναστευτικής πολιτικής, Γιώργος Κουμουτσάκος σε συνέντευξή του στην γερμανική εφημερίδα The Spiegel.</p>
      <p>Ειδικότερα στο ερώτημα για το πώς εξηγεί το γεγονός πως η κατάσταση στα νησιά είναι χειρότερη από ποτέ, ο Υπουργός τόνισε πως προβληματίστηκε με την κατακόρυφη αύξηση των προσφυγικών ροών ειδικά από την στιγμή που η νέα κυβέρνηση ανέλάβε τα καθήκοντά της, καθώς όπως τόνισε τα στοιχεία «δείχνουν» πως από τον Μάιο μέχρι τον Οκτώβριο του 2019 οι προσφυγικές ροές έχουν αυξηθεί κατά 240%.</p>
      <p>
        <a href="https://www.in.gr/2019/11/22/greece/giatros-panagiotis-rafail-se-treis-mines-tha-exoume-kali-eikona-gia-ta-apotelesmata-tis-therapeias/">Γιατρός Παναγιώτης Ραφαήλ : Σε τρεις μήνες θα έχουμε καλή εικόνα για τα αποτελέσματα της θεραπείας</a>
      </p>
      <h4>Βέλη σε Τουρκία και Ερντογάν</h4>
      <p>Τονίζοντας πως η κατάσταση στο προσφυγικό να τεθεί χωρίς ελέγχου, ο Γιώργος Κουμουτσάκος «εκτόξευσε βέλη» προς την Τουρκία.</p>
      <p>«… η πολιτική της Τουρκίας έχει αλλάξει: η Άγκυρα έχει απειλήσει επανειλημμένα την Ευρώπη να ανοίξει τις πύλες των προσφύγων. Αυτός είναι ένας παράγοντας έλξης. Πρόσφυγες, μετανάστες και λαθρέμποροι το βλέπουν μια ευκαιρία.</p>
      <p>Στην επόμενη ερώτηση του δημοσιογράφου σχετικά με τις απειλές του Τούρκου Προέδρου, Ρετζέπ Ταγίπ Ερντογάν, ότι δηλαδή  θα κάνει πράξη τις απειλές του και θα ανοίξει τις πύλες για τους πρόσφυγες , ο κ. Κουμουτσάκος επεσήμανε ότι:</p>
      <p>«Ο Ρετζέπ Ταγίπ Ερντογάν έχει κάνει παρόμοιες δηλώσεις στο παρελθόν, αλλά ποτέ δεν ήταν τόσο επίμονος. Δεν είναι μόνο το περιεχόμενο, αλλά και η συχνότητα των απειλών που μας ανησυχούν. Ειδικά, σε μια εποχή που οι σχέσεις ΕΕ και Τουρκίας δεν είναι οι καλύτερες. Δεν θα δραματοποιήσω ούτε θα υποτιμήσω τον κίνδυνο. Αλλά η Ελλάδα και η Ευρώπη πρέπει να προετοιμαστούν για όλα τα σενάρια».</p>
      <h3>Στοχεύουμε σε χιλιάδες επαναπατρισμούς τους προσεχείς μήνες</h3>
      <p>Σχετικά με τα «κατηγορώ» που αποδίδουν στην κυβέρνηση για την διαχείριση και τις κινήσεις στο προσφυγικό, πόσο μάλλον με την  παρουσίαση του νέου της σχεδίου, όπου θα δημιουργηθούν νέα κλειστά προαναχωρισιακά κέντρα καθώς και ένας ενιαίος φορέας επιτήρησης των συνόρων, ο Δημήτρης Κουμουτσάκος απάντησε:</p>
      <p>«Αλλάξαμε τον νόμο περί ασύλου, προκειμένου να επιταχύνουμε τις αποφάσεις και να διαχωρίσουμε όσους δικαιούνται διεθνή προστασία από εκείνους που πρέπει να φύγουν. Στοχεύουμε σε χιλιάδες επαναπατρισμούς τους προσεχείς μήνες. Ενισχύουμε επίσης την προστασία των συνόρων μας. Αυτό έχει ύψιστη προτεραιότητα. Η νέα μας φιλοσοφία συνδυάζει τον σεβασμό των ανθρωπίνων δικαιωμάτων με την προστασία των πολιτών και την ασφάλεια των χωρών. Μπορεί να συνοψιστεί σε δύο λέξεις: δημοκρατική αυστηρότητα».</p>
      <p>
        <a href="https://www.tanea.gr/2019/11/22/greece/vomva-koumoutsakou-kata-240-ayksithikan-oi-afikseis-metanaston-apo-ton-maio/">Βόμβα Κουμουτσάκου: Κατά 240% αυξήθηκαν οι αφίξεις μεταναστών από τον Μάιο</a>
      </p>
      <related>
        <h4>Σχετικά άρθρα</h4>
        <a href="https://www.tanea.gr/2019/11/21/economy/vomva-dnt-gia-to-prosfygiko-kindynos-gia-koinoniki-synoxi-tourismo-proypologismo/"/>
        <a href="https://www.tanea.gr/2019/11/21/politics/mitsotakis-pros-agkyra-gia-to-prosfygiko-na-stamatisoun-oi-aneythynes-diloseis/"/>
        <a href="https://www.tanea.gr/2019/11/21/politics/prokaloun-oi-tourkoi-gia-to-prosfygiko-katigoroun-tin-ellada-gia-alloiosi-gegonoton/"/>
      </related>
    </article>
  </body>
</html>