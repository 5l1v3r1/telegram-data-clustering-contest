<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090100233/%DA%A9%D8%B1%D9%87-%D8%AC%D9%86%D9%88%D8%A8%DB%8C-%D8%AF%D9%82%DB%8C%D9%82%D9%87-%DB%B9%DB%B0-%D8%AA%D9%88%D8%A7%D9%81%D9%82-%D8%A7%D8%B7%D9%84%D8%A7%D8%B9%D8%A7%D8%AA%DB%8C-%D8%A8%D8%A7-%DA%98%D8%A7%D9%BE%D9%86-%D8%B1%D8%A7-%D8%AA%D9%85%D8%AF%DB%8C%D8%AF-%DA%A9%D8%B1%D8%AF"/>
    <meta property="og:site_name" content="ایسنا"/>
    <meta property="article:published_time" content="2019-11-22T11:52:51+00:00"/>
    <meta property="og:title" content="کره جنوبی دقیقه ۹۰ توافق اطلاعاتی با ژاپن را تمدید کرد"/>
    <meta property="og:description" content="کره جنوبی امروز جمعه اعلام کرد در دقیقه ۹۰ تصمیم گرفته یک توافق مهم اشتراک اطلاعات نظامی با ژاپن را تمدید کند."/>
  </head>
  <body>
    <article>
      <h1>کره جنوبی دقیقه ۹۰ توافق اطلاعاتی با ژاپن را تمدید کرد</h1>
      <address><time datetime="2019-11-22T11:52:51+00:00">22 Nov 2019, 11:52</time> by <a rel="author">علی مدنی</a></address>
      <p>کره جنوبی امروز جمعه اعلام کرد در دقیقه ۹۰ تصمیم گرفته یک توافق مهم اشتراک اطلاعات نظامی با ژاپن را تمدید کند.</p>
      <p>به گزارش ایسنا، به نقل از خبرگزاری فرانسه، این تهدید کره جنوبی به لغو این توافق اشتراک اطلاعات با ژاپن پیشتر با مخالفت آمریکا مواجه شده بود و این تصمیم اخیر دولت سئول باعث رضایت آمریکا می‌شود.</p>
      <p>این توافق در صورت عدم تمدید شدن در نیمه شب شنبه منقضی می‌شد و کره جنوبی به دنبال بدتر شدن روابطش با ژاپن بر سر اختلافات اقتصادی و تاریخی تهدید به لغو آن کرده بود.</p>
      <p>سئول امروز در پی موجی از دیپلماسی‌های دقیقه ۹۰ اعلام کرد: به صورت مشروط جلوی منقضی شدن این توافق را در حالی که ۶ ساعت به زمان آن باقی مانده بود می‌گیرد.</p>
      <p>کیم یو کئون، یک مقام امنیت ملی کاخ ریاست جمهوری کره جنوبی تایید کرد: این توافق با شروع روز شنبه منقضی نمی‌شود.</p>
      <p>وی هشدار داد: با این حال این توافق همچنان ممکن است در هر زمان لغو شود.</p>
      <p>یوشیمیتسو موتگی، وزیر امور خارجه ژاپن نیز تاکید کرد: این توافق مهم است.</p>
      <p>وی افزود: با توجه به شرایط امنیتی فعلی منطقه من معتقدم کره جنوبی این تصمیم را با دیدگاهی راهبردی اتخاذ کرده است.</p>
      <p>انتهای پیام</p>
      <related>
        <h4>اخبار مرتبط</h4>
        <a href="https://www.isna.ir/news/98090100097/%DA%A9%D8%B1%D9%87-%D8%AC%D9%86%D9%88%D8%A8%DB%8C-%D8%A8%D9%87-%D8%AA%D9%88%D8%A7%D9%81%D9%82-%D8%B4%D8%B1%D8%A7%DA%A9%D8%AA-%D8%A7%D8%B7%D9%84%D8%A7%D8%B9%D8%A7%D8%AA%DB%8C-%D8%A8%D8%A7-%DA%98%D8%A7%D9%BE%D9%86-%D9%BE%D8%A7%DB%8C%D8%A7%D9%86-%D9%85%DB%8C-%D8%AF%D9%87%D8%AF"/>
      </related>
    </article>
  </body>
</html>