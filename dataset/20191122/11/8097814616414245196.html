<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbal24.be/news/verhaeghe-en-club-brugge-dienen-ultieme-genadeklap-toe-aan-anderlecht"/>
    <meta property="og:site_name" content="Voetbal24"/>
    <meta property="article:published_time" content="2019-11-22T11:30:00+00:00"/>
    <meta property="og:title" content="'Verhaeghe en Club Brugge dienen ultieme genadeklap toe aan Anderlecht'"/>
    <meta property="og:description" content="Het contrast kan niet veel groter zijn. Terwijl Club Brugge hoge toppen scheert op alle vlakken, is eeuwige rivaal RSC Anderlecht ver afgegleden. En nu wordt het verschil tussen blauw-zwart en paars-wit nog wat duidelijker."/>
  </head>
  <body>
    <article>
      <h1>'Verhaeghe en Club Brugge dienen ultieme genadeklap toe aan Anderlecht'</h1>
      <address><time datetime="2019-11-22T11:30:00+00:00">22 Nov 2019, 11:30</time> by <a rel="author" href="https://www.voetbal24.be/authors/46" target="_blank">Redactie</a></address>
      <p>
        <b>Het contrast kan niet veel groter zijn. Terwijl Club Brugge hoge toppen scheert op alle vlakken, is eeuwige rivaal RSC Anderlecht ver afgegleden. En nu wordt het verschil tussen blauw-zwart en paars-wit nog wat duidelijker.</b>
      </p>
      <p><i>Het Nieuwsblad</i> schrijft dat <a href="https://www.voetbal24.be/tag/Club+Brugge">Club Brugge</a> op het punt staat om <a href="https://www.voetbal24.be/tag/Anderlecht">Anderlecht</a> nu ook op financieel vlak voorbij te steken. <i>"Vorig seizoen was een financieel boerenjaar voor <a href="https://www.voetbal24.be/tag/Club+Brugge">Club Brugge</a>. Met 92,8 miljoen euro inkomsten boekten de West-Vlamingen - vooral dankzij de Champions League - een nieuw clubrecord. <a href="https://www.voetbal24.be/tag/sport">Sportief</a> gezien hadden ze <a href="https://www.voetbal24.be/tag/Anderlecht">Anderlecht</a> al een tijdje ingehaald, maar ook financieel zijn ze vorig seizoen voor het eerst over de grote concurrent gesprongen"</i>, staat er te lezen in de krant.</p>
      <p>
        <i>"Voor het eerst in ruim tien jaar zal blauw-zwart zo meer inkomsten boeken dan zijn grote concurrent. Onheilspellend, zeker als je weet dat Club ook dit seizoen actief is in de Champions League en <a href="https://www.voetbal24.be/tag/Anderlecht">Anderlecht</a> zelfs helemaal geen Europees <a href="https://www.voetbal24.be/tag/voetbal">voetbal</a> haalde. Volgend seizoen zal de kloof dus alleen maar groter geworden zijn. Als Club binnenkort ook nog eens als eerste in een nieuw stadion zou spelen, lijkt de strijd definitief beslecht."</i>
      </p>
      <h3>"Blauw-zwarte hegemonie kan nog wel enkele jaren duren"</h3>
      <p><i>"En die was keihard. Tien jaar geleden haalde <a href="https://www.voetbal24.be/tag/Anderlecht">Anderlecht</a> nog dubbel zoveel inkomsten als Club binnen, maar sinds de overname van Bart Verhaeghe werden er reuzenstappen gezet. Aanvankelijk ging dat nog gepaard met finan­ciële verliezen, maar door te werken aan de structurele inkomsten (zoals sponsoring en business) werden die weggewerkt. Het behalen van de eerste landstitel in elf jaar zorgde vervolgens voor een kwantumsprong en een blauw-zwarte hegemonie, die nog wel enkele jaren kan duren"</i>, besluit <i>Het Nieuwsblad</i>.</p>
    </article>
  </body>
</html>