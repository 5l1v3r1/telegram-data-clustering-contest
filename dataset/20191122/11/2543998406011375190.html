<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.republika.rs/vesti/srbija/170507/foto-vucic-docekao-predsednika-makedonije-najvise-svecanosti"/>
    <meta property="og:site_name" content="REPUBLIKA"/>
    <meta property="article:published_time" content="2019-11-22T11:00:00+00:00"/>
    <meta property="og:title" content="(FOTO) Vučić dočekao predsednika Makedonije uz najviše svečanosti"/>
    <meta property="og:description" content="Predsednik Aleksandar Vučić priredio je danas svečani doček za predsednika Severne Makedonije Stevu Pendarovskog, koji boravi u dvodnevnoj poseti Srbiji."/>
  </head>
  <body>
    <article>
      <h1>(FOTO) Vučić dočekao predsednika Makedonije uz najviše svečanosti</h1>
      <h2>Predsednik Aleksandar Vučić priredio je danas svečani doček za predsednika Severne Makedonije Stevu Pendarovskog, koji boravi u dvodnevnoj poseti Srbiji.</h2>
      <address><time datetime="2019-11-22T11:00:00+00:00">22 Nov 2019, 11:00</time> by <a rel="author">Tanjug</a></address>
      <p>Nakon dočeka, ispred Palate Srbija, uz svečanu Gardu Vojske Srbije i intoniranje himni dve zemlje, počeće tet-a-tet razgovor Vučića i Pendarovskog, a potom ce uslediti plenarni razgovori delegacija Srbije i Severne Makedonije, koje ce predvoditi predsednici dve zemlje.</p>
      <p>Nakon toga, uslediće obraćanje Vučića i Pendarovskog.</p>
      <figure>
        <img src="https://www.republika.rs/data/images/2019-11-22/124521_vucic06-tanjug-rade-prelic_f.jpg?1574416862"/>
        <figcaption>
          <cite>Tanjug/R. PRELIĆ</cite>
        </figcaption>
      </figure>
      <p>Kako se očekuje, oni će razgovarati o mnogim temama od zajednickog interesa za obe zemlje, pre svega o politickim, bezbednosnim i ekonomskim pitanjima.</p>
      <p>Neizostavan deo razgovora biće i "mali šengen", inicijativa predsednika Srbije u čijoj osnovi su četiri ključne slobode - kretanje ljudi, kapitala, robe i usluga, s ciljem da se otklone trgovačke barijere i da se olakšaju kretanje i trgovina u regionu.</p>
      <figure>
        <img src="https://www.republika.rs/data/images/2019-11-22/124520_vucic05-tanjug-rade-prelic_f.jpg?1574416869"/>
        <figcaption>
          <cite>Tanjug/R. PRELIĆ</cite>
        </figcaption>
      </figure>
      <p>Predsednik Severne Makedonije je uoči prve zvanične posete Beogradu rekao da Srbija i Severna Makedonija, kao dve susedne i prijateljske zemlje koje nemaju otvorenih pitanja i dele zajednicku istoriju i strateški cilj – clanstvo u Evropskoj uniji, imaju istu viziju za budućnost.</p>
      <p>Podsetio je da je deo posete uključuje i susret privrednih komora, što pokazuje posvecenost nastojanju da dve zemlje ojačaju trgovačku razmenu i ekonomsku saradnju.</p>
      <figure>
        <img src="https://www.republika.rs/data/images/2019-11-22/124523_vucic08-tanjug-rade-prelic_f.jpg?1574416876"/>
        <figcaption>
          <cite>Tanjug/R. PRELIĆ</cite>
        </figcaption>
      </figure>
      <p>Planirano je da se predsednik Severne Makedonije sastane sa predsednicom vlade Anom Brnabić i predsednicom parlamenta Majom Gojković.</p>
      <related>
        <h4>Pročitajte još:</h4>
        <a href="http://republika.rs/vesti/srbija/170314/Predsednik-sastanku-Bocan-Harcenkom-Tema-Vuciceva-poseta-Rusiji"/>
        <a href="http://republika.rs/vesti/srbija/170277/Stefanovic-Srbija-nastavlja-odlucnu-borbu-ocuvanje-svog-teritorijalnog-integriteta-suvereniteta"/>
        <a href="http://republika.rs/vesti/srbija/170229/Tajni-agenti-vrsljaju-nasoj-zemlji-najpoznatije-spijunske-afere-koje-potresle-Srbiju"/>
        <a href="http://republika.rs/vesti/srbija/170200/Vucic-zakazao-sednicu-Saveta-nacionalnu-bezbednost-zbog-snimka-ruskog-spijuna-Beogradu"/>
      </related>
    </article>
  </body>
</html>