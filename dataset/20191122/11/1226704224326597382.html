<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.teraz.sk/sport/strelectvo-sp-jany-s-velosovou-nepost/431680-clanok.html"/>
    <meta property="og:site_name" content="TERAZ.sk"/>
    <meta property="article:published_time" content="2019-11-22T11:08:00+00:00"/>
    <meta property="og:title" content="Jány s Velosovou nepostúpili do finále mixu"/>
    <meta property="og:description" content="polu so Singapurčankou Martinou Lindsay Velosovou skončili už v prvej časti kvalifikácie."/>
  </head>
  <body>
    <article>
      <h1>Jány s Velosovou nepostúpili do finále mixu</h1>
      <h2>polu so Singapurčankou Martinou Lindsay Velosovou skončili už v prvej časti kvalifikácie.</h2>
      <address><time datetime="2019-11-22T11:08:00+00:00">22 Nov 2019, 11:08</time> by <a rel="author">TASR</a></address>
      <p>Pchu-tchien 22. novembra (TASR) - Slovenský reprezentant v streľbe zo vzduchovej pušky Patrik Jány považuje tretie miesto vo finále Svetového pohára v Číne za svoj najväčší úspech. Zverenec trénera Zoltána Baláža z DUKLY Banská Bystrica pritom po kvalifikácii nemal dobré tušenie, napokon mu však ázijské dobrodružstvo prinieslo veľkú radosť.</p>
      <p>Jány skončil v kvalifikácii piaty so ziskom 626,8 bodu. "<i>Zo začiatku kvalifikácia prebiehala, ako sme chceli, avšak koniec nebol ideálny. Myslel som si, že to na finále nebude stačiť, ale tréner ma presvedčil o opaku. Keď mi ukázal na tabuľu a ja som tam figuroval na piatom mieste, bol som veľmi šťastný, že sa mi podarilo dostať do najlepšej osmičky. To bolo vlastne to, čo sme s trénerom chceli, dostať sa do finále. V ňom to už potom bolo viac-menej o tom, že kto z koho. Nezačal som dobre, ako som chcel, z mojej strany to už bolo potom skôr také dobiehanie súperov a preto to tretie miesto je neskutočná spokojnosť</i>," povedal pre TASR Jány.</p>
      <p>Dvadsaťdvaročný slovenský reprezentant si miestenku na OH v Tokiu vybojoval už v predstihu, v auguste mu ju zabezpečila bronzová priečka na pretekoch Svetového pohára v Riu de Janeiro. O tri mesiace neskôr však prišla ešte väčšia radosť. "<i>Určite je to môj doposiaľ najväčší úspech. Na týchto pretekoch sa stretávajú len tí najlepší strelci z celého roka, získať v takejto konkurencii bronz je niečo, o čom by sa mi minulý rok ani len nesníval</i>o."</p>
      <p>Jány potrebuje do začiatku OH ešte veľa tréningov, v nich potrebuje pred vrcholom budúcoročnej sezóny zlepšiť detaily. "<i>Rezervy sú vždy a všade. Je pre mňa dôležité pokračovať dobrými výsledkami a treba zotrvať v tom, čo robíme. Potom sa uvidí,</i>" naznačil. Po úspešnej sezóne sa už teší na oddych, musí však dobehnúť aj študijné povinnosti. "<i>Bolo by asi najlepšie dokončiť veci, ktoré som trochu tlačil do úzadia. Určite sa musím povenovať škole, nachádzam sa v bakalárskom ročníku. Potom ma čakajú Vianoce s rodinou a Silvester s kamarátmi, na to sa už teraz veľmi teší</i>m," uzavrel Jány pre TASR..</p>
    </article>
  </body>
</html>