<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mynet.com/yumurta-kartonunda-kofte-nasil-pisirilir-1194343-myyemek"/>
    <meta property="og:site_name" content="Mynet Yemek"/>
    <meta property="article:published_time" content="2019-11-22T11:21:16+00:00"/>
    <meta property="og:title" content="Yumurta kartonunda köfte nasıl pişirilir?"/>
    <meta property="og:description" content="Mutfakta yeniliklerin sınırı yok ve bazı ipuçları gerçekten de şaşırtıcı. Onlardan biri de yumurta kartonunda köfte pişirmek! Evet, ne tava ne mangal ne de tencere kullanıyoruz. Bu zamana kadar denenmemişi sizlerle paylaşıyoruz :)"/>
  </head>
  <body>
    <article>
      <h1>Yumurta kartonunda köfte nasıl pişirilir?</h1>
      <h2>Mutfakta yeniliklerin sınırı yok ve bazı ipuçları gerçekten de şaşırtıcı. Onlardan biri de yumurta kartonunda köfte pişirmek! Evet, ne tava ne mangal ne de tencere kullanıyoruz. Bu zamana kadar denenmemişi sizlerle paylaşıyoruz :)</h2>
      <address><time datetime="2019-11-22T11:21:16+00:00">22 Nov 2019, 11:21</time> by <a rel="author">Mynet</a></address>
      <p>Yumurtanın kendisi ve kabuklarından sonra artık kartonundan da faydalanıyoruz. En lezetli köfteleri pişirmek için yumurta kabı kullanabilirsiniz desek muhtemelen çok şaşırırsınız. Fakat yemek yapmayı sevenler, mutfakta farklılık arayanlar bunu deneyimledi ve sonuçlarından memnun kaldı.</p>
      <p>Bunun için ilk olarak köfteyi hazırlamalısınız. Bildiğiniz klasik köfte tarifini bunun için uygulayabilirsiniz. Ancak sizlere küçük ama çok etkili bir ipucu vereceğiz: Kıymanın içine bir tatlı kaşığı krema ekleyin. Böylelikle köfteler daha pürüzsüz ve yumuşak bir kıvam almış olacak.</p>
      <p>Bir sonraki adım ise köftelere şekil vermek. Şekil vermek için dondurma kaşığı kullanabilirsiniz. Yumurta kabına köfte toplarının tam oturabilmesi için şekillerinin top gibi yuvarlak olması gerekiyor. Dondurma kepçeniz yoksa elinizle de bu şekli kolayca verebilirsiniz.</p>
      <p>En önemli aşamaya geldik. Hazırladığınız köfteleri yumurta kutusunun oyuklarına yerleştirin. Tabi öncelikle bu kutuların temizliğinden emin olmalısınız. Önceden ısıtılmış 200 derece fırında yumurta kutusunu fırının orta rafına yerleştirin. Köfteleri bu şekilde 20 dakika pişirin. ,</p>
      <h3>NEDEN KARTON KUTU?</h3>
      <p>Yumurta kutusunun kartonu pişirme sırasında fazla yağı emer ve bu sayede köfteler çok daha lezzetli bir hal alır.</p>
    </article>
  </body>
</html>