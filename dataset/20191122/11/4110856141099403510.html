<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.real.gr/athlitismos/arthro/tet_a_tet_martins_omar_ston_olympiako_enopsei_panioniou-588921/"/>
    <meta property="og:site_name" content="Real.gr"/>
    <meta property="article:published_time" content="2019-11-22T11:56:00+00:00"/>
    <meta property="og:title" content="Επίσημο: Νέος τεχνικός διευθυντής του Παναθηναϊκού ο Ρόκα"/>
    <meta property="og:description" content="Ο Ολυμπιακός αντιμετωπίζει το απόγευμα του Σαββάτου (23/11, 19:30) τον Πανιώνιο στη Νέα Σμύρνη και ο Μαρτίνς δεν υπολογίζει τον τιμωρημένο Αβραάμ και τον Γκιγιέρμε που μένει εκτός περισσότερο για προληπτικούς λόγους."/>
  </head>
  <body>
    <article>
      <h1>
        <a href="https://www.real.gr/athlitismos/arthro/episimo_neos_texnikos_dieuthyntis_tou_panathinaikou_o_roka-588919/">Επίσημο: Νέος τεχνικός διευθυντής του Παναθηναϊκού ο Ρόκα</a>
      </h1>
      <address><time datetime="2019-11-22T11:56:00+00:00">22 Nov 2019, 11:56</time> by <a rel="author">filathlos.gr</a></address>
      <p>
        <b>Ο Ολυμπιακός αντιμετωπίζει το απόγευμα του Σαββάτου (23/11, 19:30) τον Πανιώνιο στη Νέα Σμύρνη και ο Μαρτίνς δεν υπολογίζει τον τιμωρημένο Αβραάμ και τον Γκιγιέρμε που μένει εκτός περισσότερο για προληπτικούς λόγους.</b>
      </p>
      <p>Εκτός ενδεκάδας θα είναι και ο Βαλμπουενά, ο οποίος το πολύ-πολύ να βρεθεί στην αποστολή και να παίξει εφόσον παραστεί η ανάγκη.</p>
      <p>Ερωτηματικό αποτελεί και ο Ελαμπντελαουί. Ο Νορβηγός δεν επιβαρύνθηκε τόσο πολύ με την Εθνική, όπως τις προηγούμενες φορές. Αντί για 180 λεπτά, «έγραψε» 135. Ένα ημίχρονο λιγότερο με λίγα λόγια. Δεν είναι βεβαίως και τόσο μεγάλη η διαφορά.</p>
      <p>Ο Ομάρ, φεύγοντας από την Ελλάδα για να ενισχύσει το αντιπροσωπευτικό συγκρότημα της χώρας του, φαινόταν ότι βρίσκεται στα… κόκκινα. Αυτό έδειξε μεταξύ άλλων και στο τελευταίο ματς με τον Ατρόμητο στο Καραϊσκάκη. Δεν είχε την απαιτούμενη φρεσκάδα και το καθαρό μυαλό στις σέντρες του.</p>
      <p>Ο 27χρονος ποδοσφαιριστής, επιστρέφοντας από τη Νορβηγία, αφήνει να εννοηθεί ότι δεν έχει κανένα απολύτως πρόβλημα να παίξει κόντρα στον Πανιώνιο. Δεν νιώθει τόσο «βαρύ» το κορμί του.</p>
      <p>Το θέμα, όμως, είναι τι λέει ο Μαρτίνς και το σταφ του. Με δεδομένο ότι ακολουθούν τα παιχνίδια με Τότεναμ (26/11, 22:00) και ΠΑΟΚ (1/12, 19:30), συγκεντρώνει σοβαρές πιθανότητες να κάτσει στον πάγκο στη Νέα Σμύρνη και να πάρει τη θέση του ο Μπρούνο Γκασπάρ.</p>
      <p>Οι τελευταίες πληροφορίες, ωστόσο, αναφέρουν ότι ο Μαρτίνς θέλει να κάνει μία κουβέντα μαζί του και κατόπιν να πάρει την οριστική του απόφαση.</p>
      <p>Ο Ελαμπντελαουί, άλλωστε, είναι ένας παίκτης-«κλειδί» για τον Ολυμπιακό στα παιχνίδια που ακολουθούν και δεν θέλει να τον χάσει ο Πορτογάλος, όπως είχε συμβεί τον περασμένο Φεβρουάριο στο δύσκολο 15νθήμερο με ΠΑΟΚ (Τούμπα), Ντιναμό Κιέβου (Καραϊσκάκη), ΑΕΚ (Καραϊσκάκη) και Ντιναμό Κιέβου (Ουκρανία).</p>
      <p>Μετά από συνεννόηση μαζί του, αλλά και με τους συνεργάτες του, λοιπόν, ο Μαρτίνς θα αποφασίσει αν θα τον ξεκινήσει ή θα τον προφυλάξει ενόψει Τότεναμ και ΠΑΟΚ.</p>
    </article>
  </body>
</html>