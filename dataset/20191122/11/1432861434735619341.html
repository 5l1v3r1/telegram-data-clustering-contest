<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/bgfootball/cska/krushchich-machyt-s-botev-shte-e-malko-po-truden-i-po-kovaren-1408677.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-22T11:15:00+00:00"/>
    <meta property="og:title" content="Крушчич: Мачът с Ботев ще е малко по-труден и по-коварен"/>
    <meta property="og:description" content="Треньорът на ЦСКА Милош Крушчич сподели мнението си за утрешния двубой на неговия тим срещу предпоследния във временното класиране на efbet Лига - Ботев (Враца) Според сърбина, мачът ще е по-труден и по-коварен"/>
  </head>
  <body>
    <article>
      <h1>Крушчич: Мачът с Ботев ще е малко по-труден и по-коварен</h1>
      <address><time datetime="2019-11-22T11:15:00+00:00">22 Nov 2019, 11:15</time> by <a rel="author">Sportlive.bg</a></address>
      <p>Треньорът на <b><a href="https://www.sportlive.bg/tags/1692">ЦСКА </a></b>Милош Крушчич сподели мнението си за утрешния двубой на неговия тим срещу предпоследния във временното класиране на efbet Лига - Ботев (Враца). Според сърбина, мачът ще е по-труден и по-коварен. Той определи врачани като биткаджийски отбор.</p>
      <p>"<i>Малко е трудно да анализирам Ботев, защото наскоро си смениха треньора. Иначе вече сме гледали всички мачове на Ботев през сезона. Имаме хора в щаба, които анализират съперниците ни и се подготвят доста добре. Може да се каже, че индивидуално сме анализирали всеки един футболист на Ботев, но очакваме да има промени в тактиката и системата на игра, които трудно можем да предвидим и ще видим как ще се развият в хода на самата среща</i>" - започна наставникът пред "Тема спорт".</p>
      <p>"<i>Така че това ще е малко по-труден и коварен мач. Знаете и чисто психологическия ефект при смяна на треньора. Най-общо казано - Ботев е биткаджийски отбор. Има стремеж да играе бързо. Но, ако ние на свой ред сме бързи, би трябвало всичко да е наред и да победим</i>" - завърши Крушчич, като обобщи вижданията си за развитието на мача.</p>
      <p>"Армейците" са в най-добрата си серия от началото на сезона - три поредни победи. След битката с Ботев (Враца) им предстои голямо дерби срещу шампиона Лудогорец (01.12).<b> Междувременно, от "червения" клуб излязоха със зов за помощ на официалния си сайт. Вижте повече - <a href="https://www.sportlive.bg/bgfootball/cska/VAZhNO!-cSKA-sys-zov-za-pomosht-za-bashta-na-svoj-kapitan-1408665.html">в този материал на SportLive.</a></b></p>
      <related>
        <h4>Още по темата</h4>
        <a href="https://www.sportlive.bg/bgfootball/cska/Opashka-ot-kandidati-za-Dzhesi---cSKA-mozhe-da-izkara-nad-45-mln-leva-ot-nego-1408482.html"/>
        <a href="https://www.sportlive.bg/bgfootball/cska/Dzhareta-Gledam-na-Krushchich-kato-na-postoqnen-trenxor-na-cSKA-1408310.html"/>
        <a href="https://www.sportlive.bg/bgfootball/cska/Krushchich-Ne-iskam-da-izpusna-shansa-si-s-cSKA-otkazah-na-Levski-prez-2016-a-1408299.html"/>
        <a href="https://www.sportlive.bg/bgfootball/cska/Seriozen-interes-ot-Angliq-i-Germaniq-kym-naj-mladiq-kapitan-v-istoriqta-na-cSKA-1407943.html"/>
        <a href="https://www.sportlive.bg/bgfootball/cska/Sumata-koqto-Stojcho-Mladenov-shte-dari-na-shkolata-na-cSKA-1408542.html"/>
      </related>
    </article>
  </body>
</html>