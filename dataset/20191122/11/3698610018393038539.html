<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/TECHNOLOGIES/tesla-predstavila-bronovaniy-pikap-cybertruck-330529_.html"/>
    <meta property="og:site_name" content="DT.ua"/>
    <meta property="article:published_time" content="2019-11-22T11:37:00+00:00"/>
    <meta property="og:title" content="Tesla представила броньований пікап Cybertruck"/>
    <meta property="og:description" content="Вартість електрокара буде стартувати від 39,9 тисяч доларів."/>
  </head>
  <body>
    <article>
      <h1>Tesla представила броньований пікап Cybertruck</h1>
      <h2>Вартість електрокара буде стартувати від 39,9 тисяч доларів.</h2>
      <address>
        <time datetime="2019-11-22T11:37:00+00:00">22 Nov 2019, 11:37</time>
      </address>
      <p>Компанія <a href="https://dt.ua/TECHNOLOGIES/tesla-roadster-osnastyat-reaktivnim-dvigunom-318228_.html"><b>Tesla</b></a> представила свій броньований пікап, який отримав назву Cybertruck. Як повідомляє <a href="https://www.theverge.com/2019/11/22/20977320/tesla-cybertruck-preorder-how-to-buy-online-price-date-electric-truck-pickup">The Verge</a>, пікап вже доступний для замовлення з депозитом 100 доларів, але Ілон Маск зазначив, що поставок машини доведеться ще почекати, виробництво стартує тільки у 2021 році.</p>
      <p>
        <b>Електрокар буде випущений у трьох версіях:</b>
      </p>
      <p>Одномоторній, з дальністю ходу на одному заряді до 250 миль (400 кілометрів) і здатністю розганятися до 60 миль на кодину (96,6 кілометрів на годину) за 6,5 секунд. Вартість цієї версії складе 39,9 тисячі доларів.</p>
      <p>З дальністю ходу 480 кілометрів (300 миль), повнопривідним двомоторним двигуном і можливістю розганятися до 60 миль на годину менш ніж за 4,5 секунди. Таке авто коштуватиме 49,9 тисячі доларів.</p>
      <p>З дальністю ходу 800 кілометрів (500 миль), повнопривідним трьохмоторним двигуном і здатністю розігнатися до 60 миль/год менш ніж за 2,9 секунди. Ця версія обійдеться покупцеві за 69,9 тисячі доларів.</p>
      <p>Всі моделі оснащені автопілотом, але за "повністю безпілотну" версію потрібно буде доплатити сім тисяч доларів.</p>
      <p>Підписуйтесь на наш <a href="https://t.me/ZNlife">Telegram-канал</a> з новинами технологій та культури.</p>
      <figure>
        <iframe src="https://www.youtube.com/embed/m7atGkba-Z8" width="640" height="360" data-service="Youtube" scrolling="no"/>
      </figure>
      <p><a href="https://dt.ua/TECHNOLOGIES/tesla-predstavila-elektrokar-model-y-305652_.html"><b>У березні компанія представила нову лінійку своїх електрокарів, Model Y.</b> </a>Це друга доступна модель компанії. Першою Tesla випустить версію Model Y вартістю 47 тисяч доларів. За словами Маска, більш доступний варіант електрокара, за ціною 39 тисяч доларів, буде доступний у 2021 році.</p>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>