<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.fotospor.com/haber-ferhan-tezcan-184-kimi-kume-dusureceksin-nihat-amca--353005"/>
    <meta property="og:site_name" content="Fotospor"/>
    <meta property="article:published_time" content="2019-11-22T11:28:00+00:00"/>
    <meta property="og:title" content="KİMİ KÜME DÜŞÜRECEKSİN NİHAT AMCA"/>
    <meta property="og:description" content="Haberin detayları için tıklayınız"/>
  </head>
  <body>
    <article>
      <h1>KİMİ KÜME DÜŞÜRECEKSİN NİHAT AMCA </h1>
      <address>
        <time datetime="2019-11-22T11:28:00+00:00">22 Nov 2019, 11:28</time>
      </address>
      <p>Yıldırım çok heyecanlı ve azimliydi. Fenerbahçe'yi mutlaka bir yerlere getirmek istiyor ve çaba gösteriyordu. Yanında genç yöneticiler vardı. Nihat Özdemir, Murat Özaydınlı, Futbol Federasyonundan gelen Şekip Mosturoğlu gibi. O zaman Levent’teki Show binasındaydık. Aziz Yıldırım haftanın üç günü ekibini topladığı gibi doğru Show TV binasına geliyor, sohbetler, yemekler gırla gidiyordu. Saatler süren konuşmalarda söz Fenerbahçe'nin son durumuna geliyor, Yıldırım bu  <b>''akıntılardan''</b> kurtulmak istiyordu. Şansal Büyüka yönetimin başındaydı. Ben Lig Tv kurucusu ve genel müdürüydüm. Yemekler yendikten sonra tepsiler servise gidiyor, orada kalanları yiyenlerin başında, o zaman genç bir televizyoncu olan Acun Ilıcalı geliyordu.<br/>Nihat Özdemir 1950 doğumluydu. Ankara 'da (Şimdiki adı Gazi Üniversitesi ) olan Ankara Üniversitesi Makina Yüksek Mühendisliği okumuş ve başarılı bir iş adamı olmuştu. Diyarbakır'da yetiştiği için yolları Aziz Yıldırım ile kesişmişti. O da sağlam bir Fenerbahçeli idi. İkisi kafa kafaya veriyor, Fenerbahçe'nin başarılı olması için koşturuyorlardı. Aziz Yıldırım'ın ilk seçimi kazanıp Fenerbahçe başkanı olduğu zaman konuşmasını bile ünlü televizyoncu arkadaşımız Can Tanrıyar yazmıştı.</p>
      <p>Nihat Özdemir Fenerbahçe yönetiminde tecrübe kazandıkça çok daha başarılı olmaya başladı ve Türk futbolu içinde olağanüstü işler yaptı. Aziz Yıldırım'ın Fenerbahçe'nin başında bulunduğu sırada ''başına gelenlerden'' sonra Ali Koç ile birlikte Sarı-Lacivertli kulübü uzun süre yönetti. Yönettiği için birçok konuda da söz sahibi oldu.</p>
      <p><b>NİHAT FUTBOL FEDERASYONUNA GELİYOR</b><br/>Futbol Federasyonunun başında Yıldırım Demirören vardı. Nihat Özdemir başkan vekili olmuştu. Fenerbahçe'de Ali Koç'la birlikte zor günler başlamıştı. Kulüp küme düşmemeye çalışıyordu. Hatta bu sıralarda Ali Koç Futbol Federasyonu aleyhine konuşuyor, Federasyon buna ''ses '' çıkartamıyordu. Özdemir bu arada bir röportajında  Ali Koç'a sitem etmiş ve kendi hatalarını ve beceriksizliklerini başkalarına attıklarını söylemiş ve buna çok üzüldüklerini ifade etmişti. Anlaşılan Fenerbahçe başkanı ile Nihat Özdemir arasında sorun yaşanmaya başlamıştı.<br/>Fenerbahçe sezonu üst sıralarda bitirince ortalık sakinleşti. Sezon bitmiş ve Futbol Federasyonunun başına Nihat Özdemir geçmişti.</p>
      <p>
        <b>KÜME DÜŞÜRME KONUSU</b>
      </p>
      <p>Nihat Özdemir geçtiğimiz günlerde yapılan bir toplantıda  ciddi bir konuşma yapmış ve kulüpler uyarmıştı. Ne diyordu Özdemir: ''Ocak ayından sonra büyük tedbirler alacağız. Can yakarak kulüplerin üstüne gideceğiz. Transfer yasağı, puan silme ve küme düşürme gibi konularla kulüpleri düzene sokacağız. ''</p>
      <p>Özdemir çok sıkı bir Fenerbahçeliydi. Ali Koç'a büyük sözler vererek göreve gelmişti. Bütün amaçları Galatasaray, Beşiktaş ve Trabzonspor gibi kulüpleri ''sıkıştırarak'' Fenerbahçe'yi ''şampiyon yapmak” istiyorlardı. Trabzonspor daha şimdiden <b>''isyan''</b> etmeye başlamıştı. ''İsyan'' edene cezayı veriyorlardı. Galatasaray’ın oyuncularının büyük bir bölümü bonservisleri olmadan alınmıştı. Özdemir'in <b>''kastettiği” </b>Galatasaray olamazdı. Beşiktaş'ta devre arasında takımı toplamak istiyordu. Onlarda bonservisi elinde oyuncu arıyorlardı. Bu transfer yasağı, puan silme ve küme düşürme işi onlar için mi söylenmişti. Yoksa oyuncularına maaş ödemekte zorlanan Ankaragücü, Antalyaspor, Kayseri spor, Eskişehirspor, Karabük spor kulüpleri için mi söylenmişti. Öyle bir şey varsa Türk futbolu en iyi döneminde bir <b>''kaos''</b> içine girecekti. Nihat Özdemir Fenerbahçe için olumsuz bir hareket içine giremezdi.<br/>Şimdi Nihat Özdemir'in bu konuyu biraz daha açması ve açıklık getirmesi gerekiyordu. Kimi küme düşürmeyi hedefliyordu. Ziraat Bankası  zaten kulüplerin ''borçlarını'' üstlenmişti. Kulüpler bu konuda rahatlamıştı. Ama Türkiye'nin en borçlu kulübü zaten Fenerbahçe'ydi ( 2.7 milyon).</p>
      <p>Ama  Nihat Özdemir'in Fenerbahçe için bir şey yapması gerekiyordu. Yoksa o da ''diyetini'' Galatasaray, Beşiktaş ve Trabzonspor'u küme düşürerek mi bu diyeti ödeyecekti. Bakalım ve görelim. Neler olacak diyelim.</p>
    </article>
  </body>
</html>