<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/22/uvey-cocuklar-na-evde-sutyensiz-gorunen-kad-n-cinsel-taciz-suclamas-yla-yarg-lan-yor"/>
    <meta property="og:site_name" content="euronews"/>
    <meta property="article:published_time" content="2019-11-22T11:38:58+00:00"/>
    <meta property="og:title" content="Üvey çocuklarının üstsüz gördüğü kadın cinsel tacizle suçlanıyor"/>
    <meta property="og:description" content="Amerika Birleşik Devletleri’nde bir kadın kendi evinde üvey çocuklarına sutyensiz göründüğü için cinsel tacizle suçlanıyor. Kadın ise garajda eşiyle çalışırken elbiselerinin tozlanmaması için üstünü çıkardığını savunuyor"/>
  </head>
  <body>
    <article>
      <h1>Üvey çocuklarının üstsüz gördüğü kadın cinsel tacizle suçlanıyor</h1>
      <address><time datetime="2019-11-22T11:38:58+00:00">22 Nov 2019, 11:38</time> by <a rel="author">NBC News</a></address>
      <p>Amerika Birleşik Devletleri’nde (ABD) bir kadın kendi evinde üvey çocuklarına sutyensiz göründüğü için cinsel tacizle suçlanıyor. Kadın ise garajda eşiyle çalışırken elbiselerinin tozlanmaması için üstünü çıkardığını savunuyor. Mahkemeye taşınan olayda kadın cinsel tacizden 10 yıla kadar hapis cezası alabilir.</p>
      <p>ABD’de ilginç bir cinsel taciz davası yaşanıyor. Utah’ta bir kadına iki üvey çocuğu kendi evinde kadını sutyensiz gördüğü için cinsel taciz davası açtı. İddia ise Colorado eyaletinde üstsüz olmanın yasaklanmasına karşı gelmek.</p>
      <p>Associated Press'in haberine göre sanık Tilli Buchanan’ın avukatları davanın kadın ve erkeğe giyimde farklı muamele edildiği için adil olmadığını belirterek davanın düşürülmesini istiyor.</p>
      <p>Savcılar ise Amerikan toplumunda genel olarak memelerin de çıplaklık olarak anlaşıldığını savunuyor. Hakim Kara Pettit ise karar verilmesi gereken konunun çok önemli olduğunu belirterek hüküm için acele etmeyeceğini ve mahkemeye devam edeceğini bildirdi.</p>
      <figure>
        <img src="https://static.euronews.com/articles/stories/04/31/54/50/404x269_cmsv2_acce6d6f-690f-51f2-be23-3b36d4516301-4315450.jpg"/>
        <figcaption>Reuters</figcaption>
      </figure>
      <p>Mahkeme belgelerine göre tacizle suçlanan kadının avukatları “müvekkillerinin kendisini feminist olarak gördüğünü ve herkesin kendi evinde cildi görünerek yürümesinin normal olduğuna inandığını” aktardı.</p>
      <p>Üvey çocuklar ise 9 ve 13 yaşında. Çocuk esirgeme kurumu yetkilileri çocukların Buchanan’a 'bağlanmadığını' görünce durumu soruşturmaya başladı ve çocukların gerçek annesi durumdan 'alarm' duymaya başladığını belirterek olayı yetkililere bildirdi.</p>
      <p>Buchanan’ın kocası ise suçlanmıyor. Buchanan mahkeme çıkışında yaptığı açıklamada “Kendi evimde kendi mahremiyet alanımdı. Kocam da aynı şekilde giyinmiş olarak hemen yanımdaydı ve o bir şeyle suçlanmıyor.” dedi.</p>
      <ul>
        <li>
          <b>
            <a href="https://tr.euronews.com/2019/11/13/mcdonalds-abd-deki-calisanlari-tarafindan-cinsel-taciz-suclamalar-ile-dava-edildi">McDonalds ABD'deki çalışanları tarafından cinsel taciz suçlamaları ile dava edildi</a>
          </b>
        </li>
        <li>
          <b>
            <a href="https://tr.euronews.com/2019/11/21/amerikan-katolik-kilisesi-nde-tacizle-suclanan-rahip-olay-arast-racak-kurulun-uyesi-cikti">AP: Amerikan Katolik Kilisesi'nde tacizle suçlanan rahip, olayı araştıracak kurulun üyesi çıktı</a>
          </b>
        </li>
        <li>
          <b>
            <a href="https://tr.euronews.com/2019/05/02/amerikan-ordusunda-cinsel-taciz-vakalari-yuzde-13-artti">Amerikan Ordusu'nda cinsel taciz vakaları yüzde 13 arttı</a>
          </b>
        </li>
      </ul>
    </article>
  </body>
</html>