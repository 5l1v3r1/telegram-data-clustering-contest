<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.reggionline.com/basket-fumata-bianca-cervi-vicinissimo-alla-firma-varese/"/>
    <meta property="og:site_name" content="Reggionline - Quotidianionline - Telereggio - Trc - TRM"/>
    <meta property="article:published_time" content="2019-11-22T11:39:04+00:00"/>
    <meta property="og:title" content="Basket, fumata bianca: Cervi vicinissimo alla firma con Varese"/>
    <meta property="og:description" content="REGGIO EMILIA – Riccardo Cervi sarà un nuovo giocatore della Openjobmetis Varese. A partire dalla prossima settimana, infatti, il centro reggiano si unirà ai suoi nuovi compagni dopo che tra le parti è arrivata la fumata bianca. Come riportato da La Prealpina, Cervi si legherà ai biancorossi fino al 30 giugno 2020. Sarà, quindi, spettatore […]"/>
  </head>
  <body>
    <article>
      <h1>Basket, fumata bianca: Cervi vicinissimo alla firma con Varese</h1>
      <address>
        <time datetime="2019-11-22T11:39:04+00:00">22 Nov 2019, 11:39</time>
      </address>
      <p>
        <b>Dalla prossima settimana, l’ex capitano della Grissin Bon si aggregherà ai suoi nuovi compagni. Sabato sera sarà spettatore doppiamente interessato all’anticipo del PalaBigi</b>
      </p>
      <figure>
        <img src="https://reggionline-obce2ympjgvjli4n.netdna-ssl.com/wp-content/uploads/2018/10/E9I9121.jpg"/>
        <figcaption>Grissin Bon-Dinamo (foto Elite)</figcaption>
      </figure>
      <p><b>REGGIO EMILIA</b> – <b>Riccardo Cervi</b> sarà un nuovo giocatore della <b>Openjobmetis Varese</b>. A partire dalla prossima settimana, infatti, il centro reggiano si unirà ai suoi nuovi compagni dopo che tra le parti è arrivata la fumata bianca. Come riportato da La Prealpina, Cervi si legherà ai biancorossi fino al 30 giugno 2020. Sarà, quindi, spettatore doppiamente interessato all’anticipo di domani sera al PalaBigi quando la Grissin Bon affronterà, appunto, la sua nuova squadra.</p>
    </article>
  </body>
</html>