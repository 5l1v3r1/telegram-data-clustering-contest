<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denizlihaber.com/ekonomi/is-dunyasi/turkiye-kirgizistan-arasinda-arabuluculuk-imzasini-denizli-sanayi-odasi-baskani-mujdat-kececi-atti/"/>
    <meta property="og:site_name" content="Denizli Haber"/>
    <meta property="article:published_time" content="2019-11-22T11:43:00+00:00"/>
    <meta property="og:title" content="Arabuluculuk imzasını Keçeci attı"/>
    <meta property="og:description" content="Denizli Sanayi Odası (DSO) Başkanı Müjdat Keçeci, Türkiye-Kırgızistan İş Forumu’na katıldı. Çıkan uluslararası sorunların çözümü için varılan anlaşmayı Kırgızistan Tahkim Kurulu Başkanvekili ile birlikte Denizli Sanayi Odası Başkanı Müjdat Keçeci imzaladı."/>
  </head>
  <body>
    <article>
      <h1>Arabuluculuk imzasını Keçeci attı</h1>
      <h2>Denizli Sanayi Odası (DSO) Başkanı Müjdat Keçeci, Türkiye-Kırgızistan İş Forumu’na katıldı. Çıkan uluslararası sorunların çözümü için varılan anlaşmayı Kırgızistan Tahkim Kurulu Başkanvekili ile birlikte Denizli Sanayi Odası Başkanı Müjdat Keçeci imzaladı.</h2>
      <address><time datetime="2019-11-22T11:43:00+00:00">22 Nov 2019, 11:43</time> by <a rel="author">Haber Merkezi</a></address>
      <p>Dış Ekonomik İlişkiler Kurulu (DEİK), Türkiye Odalar ve Borsalar Birliği (TOBB) ve Türkiye İhracatçılar Meclisi (TİM) işbirliğiyle İstanbul’da gerçekleştirilen Türkiye-Kırgızistan İş Forumu buluşmasına Cumhurbaşkanı Yrd. Fuat Oktay ve Kırgızistan Başbakan yardımcısı Kubatbek Boronov katıldıo.</p>
      <p>Denizli Sanayi Odası Yönetim Kurulu Başkanı Müjdat Keçeci, İş forumunda ISTAC İstanbul Tahkim Merkezi Başkan Vekili kimliği ile yer aldı.</p>
      <p>Uluslararası sorunların çözümlenmesi için ISTAC İstanbul Tahkim Merkezi ve Kırgızistan Tahkim Merkezi arasında anlaşmaya varıldı. Anlaşma, ISTAC İstanbul Tahkim Merkezi Başkan Vekili Müjdat Keçeci ve Kırgızistan Tahkim Kurulu Başkan Vekili tarafından imzalandı. İmzalanan anlaşma ile bundan böyle iki halkın aralarında çıkacak olan her türlü sorunun çözümü sağlanacak.</p>
      <figure>
        <img src="https://www.denizlihaber.com/medya/2019/11/denizli-dso-kececi-haber.jpg"/>
      </figure>
      <p><b>İŞBİRLİĞİ ANLAŞMALARI DA İMZALANDI</b><br/>Forumda, Türkiye ve Kırgızistan ile yapılacak iş birliklerine ilişkin 10 farklı mutabakat zaptı imzalandı. İmzalanan iş birliği anlaşmaları ile 400 milyon dolar seviyelerinde olan ticari hacmin 1 milyar dolara çıkarılması hedefleniyor.</p>
      <p>Kırgızistan Başbakan Yardımcısı Kubatbek Boronov, Kırgızistan Hükümeti tarafından hazırlanan teşvik tedbirlerinden Türklerin de yararlanabilmesi ve teşviklerin her iki halk için eşit düzeyde uygulanabilmesi için düzenleme yapılacağını açıkladı.</p>
    </article>
  </body>
</html>