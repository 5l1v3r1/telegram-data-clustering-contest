<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/sport/2019/11/22/sorsolas-eb-2020-bulgaria-ellen-kezd-magyarorszag-a-potselejtezon"/>
    <meta property="og:site_name" content="infostart"/>
    <meta property="article:published_time" content="2019-11-22T11:11:00+00:00"/>
    <meta property="og:title" content="Sorsolás, Eb-2020: Bulgária ellen kezd Magyarország a pótselejtezőn"/>
    <meta property="og:description" content="Az Európai Labdarúgó-szövetség pénteki sorsolása ezt az utat jelölte ki Marco Rossi csapata számára a 2020-as foci-Eb felé. Győzelem esetén Románia vagy Izland jön Budapestre."/>
  </head>
  <body>
    <article>
      <h1>Sorsolás, Eb-2020: Bulgária ellen kezd Magyarország a pótselejtezőn</h1>
      <address><time datetime="2019-11-22T11:11:00+00:00">22 Nov 2019, 11:11</time> by <a rel="author">Infostart</a></address>
      <related>
        <h4>
          <b>Újabb cikkünk a témában:</b>
        </h4>
        <a href="https://infostart.hu/sport/2019/11/22/lang-adam-nem-tudjuk-elhinni-magunkrol-hogy-kepesek-vagyunk-nagy-dolgokra"/>
        <a href="https://infostart.hu/sport/2019/11/22/rossi-velemenyt-mondott-a-sorsolasrol"/>
      </related>
      <related>
        <h4>
          <b>Előzmények:</b>
        </h4>
        <a href="https://infostart.hu/sport/2019/11/22/a-nagy-deli-futballkerdes-izland-skocia-bulgaria-vagy-izrael"/>
      </related>
      <h3>Az Európai Labdarúgó-szövetség pénteki sorsolása ezt az utat jelölte ki Marco Rossi csapata számára a 2020-as foci-Eb felé. Győzelem esetén Románia vagy Izland jön Budapestre.</h3>
      <p>Az UEFA péntek déli sorsolásán kiderült, milyen útra tér a magyar labdarúgó-válogatott a 2020-as, részben hazai rendezésű Európa-bajnokság felé.</p>
      <p>Hogy miként került erre a sorsra a nemzeti együttes, arról <a href="https://infostart.hu/sport/2019/11/22/a-nagy-deli-futballkerdes-izland-skocia-bulgaria-vagy-izrael">ITT írtunk</a>.</p>
      <p>A sorsolás előtt csak annyi volt biztos, hogy Magyarország számára négy forgatókönyv volt lehetséges, ezekben annyi volt a közös, hogy a két, egymás után még megnyerni szükséges pótselejtező mérkőzés időpontja március 26. és március 31., és hazánk mindenképpen idegenben áll az első próbatétel elé.</p>
      <p>A sorsolással - a 2004-es görög Eb hazai sztárcsatára, Anhelosz Hariszteasz kézmozdulatait követően - aztán biztossá vált, hogy</p>
      <blockquote>Magyarország Bulgáriában próbál szerencsét március 26-án, majd győzelem esetén a Puskás Arénában fogadja az Izland-Románia párharc győztesét.</blockquote>
      <p><b>További párosítások</b> (vastaggal az az elődöntő, melynek győztese hazai pályán játszhatja a finálét):</p>
      <p>D-liga<br/>1. elődöntő: <b>Grúzia–Fehéroroszország</b><br/>2. elődöntő: Észak-Macedónia–Koszovó</p>
      <p>C-liga<br/>1. elődöntő: Skócia–Izrael<br/>2. elődöntő: <b>Norvégia–Szerbia</b></p>
      <p>B-liga<br/>1. elődöntő: <b>Bosznia-Hercegovina–Észak-Írország</b><br/>2. elődöntő: Szlovákia–Írország</p>
      <p>A-liga<br/>1. elődöntő: Izland–Románia<br/>2. elődöntő: <b>Bulgária–Magyarország</b></p>
      <aside>A már meglévő Eb-mezőny a kalapbeosztással<br/>1. kalap: Belgium (B csoport), Olaszország (A csoport), Anglia (D csoport), Németország (F csoport), Spanyolország (E csoport), Ukrajna (C csoport)<br/>2. kalap: Franciaország, Lengyelország, Svájc, Horvátország, Hollandia (C csoport), Oroszország (B csoport)<br/>3. kalap: Portugália, Törökország, Dánia (B csoport), Ausztria, Svédország, Csehország<br/>4. kalap: Wales, Finnország, valamint a pótselejtező négy továbbjutója.</aside>
      <p>
        <i>Nyitókép: Dzsudzsák Balázs (b), Nagy Zsolt (j) és a magyar játékosok a Puskás Aréna avatóján játszott Magyarország - Uruguay labdarúgó-mérkőzés végén 2019. november 15-én. MTI/Koszticsák Szilárd</i>
      </p>
    </article>
  </body>
</html>