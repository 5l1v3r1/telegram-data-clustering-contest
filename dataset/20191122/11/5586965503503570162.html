<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gandul.info/stiri/anp-peste-15-000-de-detinuti-au-anuntat-ca-vor-sa-voteze-in-turul-ii-al-alegerilor-prezidentiale-18605103"/>
    <meta property="og:site_name" content="Gândul"/>
    <meta property="article:published_time" content="2019-11-22T11:14:25+00:00"/>
    <meta property="og:title" content="ANP: Peste 15.000 de deţinuţi au anunţat că vor să voteze în turul II al alegerilor prezidenţiale"/>
    <meta property="og:description" content="Mai multe detalii pe gândul.info"/>
  </head>
  <body>
    <article>
      <h1>ANP: Peste 15.000 de deţinuţi au anunţat că vor să voteze în turul II al alegerilor prezidenţiale</h1>
      <h2>Peste 15.000 de deţinuţi din unităţile Administraţiei Naţionale a Penitenciarelor şi-au exprimat intenţia de a vota pentru turul II al alegerilor prezidenţiale, informează ANP. În total, sunt 17.941 de deţinuţi cu drept de vot în penitenciare.</h2>
      <address>
        <time datetime="2019-11-22T11:14:25+00:00">22 Nov 2019, 11:14</time>
      </address>
      <p>Ca urmare a centralizării cifrelor din teritoriu, situaţia statistică estimativă privind numărul persoanelor private de libertate cu drept de vot şi a celor care şi-au exprimat în scris intenţia de a vota la alegerile pentru Preşedintele României din anul 2019 – turul al II-lea - se prezintă astfel, potrivit Administraţiei Naţionale a Penitenciarelor (ANP):</p>
      <p>- Număr persoane private de libertate custodiate: 20.324<br/>- Număr persoane private de libertate cu drept de vot: 17.941<br/>- Număr persoane private de libertate cu drept de vot, care şi-au exprimat în scris intenţia de a vota la alegerile pentru Preşedintele României din anul 2019 – turul al II-lea: 15.151.</p>
      <p>„Subliniem faptul că situaţia numerică centralizată la data de 20.11.2019 este estimativă, termenul limită pentru depunerea listelor nominale şi a cererilor, la secţia de votare în a cărei rază teritorială se află penitenciarul sau locul de deţinere, fiind preziua votării, cel mai târziu la ora 20:00. Situaţia numerică a persoanelor private de libertate care şi-au exercitat dreptul de vot, în data de 24.11.2019, va fi comunicată după finalizarea activităţii de votare”, anunţă ANP.</p>
      <p>La primul tur al alegerilor prezidenţiale au votat 14.807 de deţinuţi (15.043 de deţinuţi şi-au exprimat intenţia, în scris, de a vota, inainte de ziua de 10 noiembrie).</p>
    </article>
  </body>
</html>