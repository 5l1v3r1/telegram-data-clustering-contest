<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blitzquotidiano.it/cronaca-italia/vittorio-veneto-scoperta-anziana-guida-senza-patente-50-anni-3120285/"/>
    <meta property="og:site_name" content="Blitz quotidiano"/>
    <meta property="article:published_time" content="2019-11-22T11:45:25+00:00"/>
    <meta property="og:title" content="Vittorio Veneto, tampona auto e la multano per 5mila euro: anziana guidava senza patente da 50 anni"/>
    <meta property="og:description" content="TRIESTE – Per 50 anni ha guidato senza patente. E’ l’incredibile scoperta fatta dalla polizia locale a Vittorio Veneto (Treviso) dove una anziana donna di 77 anni, originaria di Prasvidomini (Pordenone) è stata multata per 5.110 euro e la sua auto è stata sequestrata. I vigili l’hanno sorpresa soltanto dopo un tamponamento di lieve entità nel quale la donna era rimasta coinvolta insieme con altre due auto. E’ successo lunedì mattina a Longhere, frazione di Vittorio Veneto (Treviso). La signora che era alla guida di una Suzuki Station Wagon, alla richiesta dei documenti da parte degli agenti, avrebbe tentato di guadagnare tempo. Si è difesa sostenendo di aver smarrito la patente tanto tempo fa, ma i vigili hanno voluto vederci chiaro.Villorba, incendio distrugge l’azienda agricola Nonno AndreaTrieste, lui non vuole che torni in Ucraina: lei lo uccide e lo chiude in un sacco Secondo quanto riporta Il Messaggero Veneto, a seguito di un controllo negli archivi informatici della Motorizzazione, gli agenti avrebbero…"/>
  </head>
  <body>
    <article>
      <h1>Vittorio Veneto, tampona auto e la multano per 5mila euro: anziana guidava senza patente da 50 anni</h1>
      <address><time datetime="2019-11-22T11:45:25+00:00">22 Nov 2019, 11:45</time> by <a rel="author">redazione Blitz</a></address>
      <figure>
        <img src="https://static.blitzquotidiano.it/wp/wp-content/uploads/2019/11/anziana-volante-ansa.jpg"/>
        <figcaption>Un’anziana al volante (Foto archivio Ansa)</figcaption>
      </figure>
      <p>TRIESTE – Per 50 anni ha guidato senza patente. E’ l’incredibile scoperta fatta dalla polizia locale a <b>Vittorio Veneto </b>(Treviso) dove una anziana donna di 77 anni, originaria di Prasvidomini (Pordenone) è stata multata per 5.110 euro e la sua auto è stata sequestrata.</p>
      <p>I vigili l’hanno sorpresa soltanto dopo un tamponamento di lieve entità nel quale la donna era rimasta coinvolta insieme con altre due auto. E’ successo lunedì mattina a Longhere, frazione di <b>Vittorio</b> <b>Veneto</b> (Treviso). La signora che era alla guida di una Suzuki Station Wagon, alla richiesta dei documenti da parte degli agenti, avrebbe tentato di guadagnare tempo. Si è difesa sostenendo di aver smarrito la patente tanto tempo fa, ma i vigili hanno voluto vederci chiaro.</p>
      <figure>
        <a href="https://www.blitzquotidiano.it/cronaca-italia/villorba-incendio-distrugge-azienda-agricola-3120620/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/cronaca-italia/villorba-incendio-distrugge-azienda-agricola-3120620/">
          <img src="https://static.blitzquotidiano.it/wp/wp-content/uploads/2019/11/treviso-andrea-1-300x300.jpg"/>
        </a>
      </figure>
      <h3>
        <a href="https://www.blitzquotidiano.it/cronaca-italia/villorba-incendio-distrugge-azienda-agricola-3120620/">Villorba, incendio distrugge l’azienda agricola Nonno Andrea</a>
      </h3>
      <figure>
        <a href="https://www.blitzquotidiano.it/cronaca-italia/trieste-cadavere-anziano-trovato-sacco-3120615/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/cronaca-italia/trieste-cadavere-anziano-trovato-sacco-3120615/">
          <img src="https://static.blitzquotidiano.it/wp/wp-content/uploads/2019/11/polizia-ansa-1-4-300x300.jpg"/>
        </a>
      </figure>
      <h3>
        <a href="https://www.blitzquotidiano.it/cronaca-italia/trieste-cadavere-anziano-trovato-sacco-3120615/">Trieste, lui non vuole che torni in Ucraina: lei lo uccide e lo chiude in un sacco</a>
      </h3>
      <p>Secondo quanto riporta Il Messaggero Veneto, a seguito di un controllo negli archivi informatici della Motorizzazione, gli agenti avrebbero appurato che del permesso di guida della donna non vi era alcuna traccia. </p>
      <p>La guida senza patente, precisa il quotidiano, è stata depenalizzata da reato a illecito amministrativo. Intervistata dallo stesso giornale l’anziana non si perde d’animo: “Non capisco questo clamore, chiarirò”, ha detto. “Ma non è vero che non ce l’ho! Ora andrò a Udine a dimostrarlo”.</p>
      <p>Fonte: Il Messaggero Veneto</p>
      <p> </p>
    </article>
  </body>
</html>