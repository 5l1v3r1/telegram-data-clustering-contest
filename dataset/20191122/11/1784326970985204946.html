<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://cosmopolitan.hu/sztarhirek/2019/11/22/gyerekei-miatt-tobb-esemenyt-le-kellett-mondania-katalin-hercegnenek/"/>
    <meta property="og:site_name" content="Cosmopolitan.hu"/>
    <meta property="article:published_time" content="2019-11-22T11:11:00+00:00"/>
    <meta property="og:title" content="Gyerekei miatt több eseményt le kellett mondania Katalin hercegnének  "/>
    <meta property="og:description" content="Vilmosnak egyedül kell majd helytállnia."/>
  </head>
  <body>
    <article>
      <h1>Gyerekei miatt több eseményt le kellett mondania Katalin hercegnének  </h1>
      <h2>Vilmosnak egyedül kell majd helytállnia.</h2>
      <address><time datetime="2019-11-22T11:11:00+00:00">22 Nov 2019, 11:11</time> by <a rel="author">Cosmopolitan.hu</a></address>
      <p>A brit <a href="https://www.mirror.co.uk/news/uk-news/kate-middleton-pulls-out-event-20930111"><i>Mirror Online</i></a> értesülése szerint <b>Vilmos hercegnek ma este egyedül, felesége nélkül kell majd megjelennie</b> két igen fontos eseményen is, Katalin ugyanis nem tart majd férjével. A párnak egyébként minden évben a <b>Tusk Conservation Awards-on</b> van jelenése, utána pedig <b>a National Portrait Gallery-ben megrendezett fogadáson</b>. Miután kiderült, hogy Katalin skippeli a programokat, azonnal beindultak a találgatások és mindenki arra volt kíváncsi, hogy <b>a hercegné vajon miért nem kíséri el Vilmost</b>.</p>
      <p>De nyugi, nem kell semmi rosszra gondolni! A Kensington-palota szóvivője ugyanis elmondta, hogy <b>a hercegné a gyerekei miatt fog távol maradni</b>. Hát nem édes? Katalin egy igazi szerető anyuka, aki a kis <b>Sarolta hercegnő, György és Lajos herceg</b> miatt simán lemond a kötelezettségeiről.</p>
      <p>Sajnos ennél többet nem tudni a dologról, <b>a pontos okokról ugyanis a szóvivő nem beszélt</b>. Mi azonban simán el tudjuk képzelni, hogy a gyerekek egyszerűen együtt szerettek volna tölteni egy estét az anyukájukkal, Katalin pedig érthető módon nem tudott nekik nemet mondani. Vagy akár az is lehet, hogy elkaptak valamilyen vírust, így az anyukájuk otthon marad velük. Bár nekünk azért az is gyanús, hogy <a href="https://cosmopolitan.hu/sztarhirek/2019/09/19/egyre-biztosabb-hogy-katalin-hercegne-ismet-terhes/">mostanában felröppent a pletyka</a>, miszerint <a href="https://cosmopolitan.hu/te_te_te/2019/11/20/a-legujabb-jel-hogy-katalin-hercegne-terhes/">Katalin megint terhes</a>, így még <b>az is megeshet, hogy rosszullétek miatt kell kihagynia néhány programot</b>.</p>
      <p>Kate egyébként több alkalommal is bizonyította már, hogy <b>mennyire jó édesanya</b>. Halloweenkor például beugrott Györggyel London egyik legnépszerűbb szupermarketébe, a Sainsbury’s-be, hogy<b> megvegye kisfiának a tökéletes jelmezt</b>, ahelyett, hogy elküldte volna mondjuk a személyi asszisztensét.</p>
    </article>
  </body>
</html>