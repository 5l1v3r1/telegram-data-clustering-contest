<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dday.it/redazione/33176/mir-2020-data-fiera-luci-video"/>
    <meta property="og:site_name" content="DDay.it"/>
    <meta property="article:published_time" content="2019-11-22T11:12:00+00:00"/>
    <meta property="og:title" content="MIR 2020: a marzo ritorna la fiera di Rimini del settore audio, luci e video"/>
    <meta property="og:description" content="La quinta edizione del MIR andrà in scena alla Fiera di Rimini dall’8 al 10 marzo 2020. Fra ospiti d’eccezione e prove sul campo, l’evento si preannuncia più ricco che mai. Per la prima volta premierà i protagonisti della scena italiana"/>
  </head>
  <body>
    <article>
      <h1>MIR 2020: a marzo ritorna la fiera di Rimini del settore audio, luci e video</h1>
      <h2>La quinta edizione del MIR andrà in scena alla Fiera di Rimini dall’8 al 10 marzo 2020. Fra ospiti d’eccezione e prove sul campo, l’evento si preannuncia più ricco che mai. Per la prima volta premierà i protagonisti della scena italiana</h2>
      <address><time datetime="2019-11-22T11:12:00+00:00">22 Nov 2019, 11:12</time> by <a rel="author">Pasquale Agizza</a></address>
      <p>La più grande fiera di settore in ambito audio, luci e video. Stiamo parlando di MIR 2020, l’evento in programma a marzo a Rimini. Fra le tante novità, spicca il cambio di data, con la quinta edizione della fiera che si sposta dal consueto mese di maggio a marzo. Appuntamento, quindi, alla Fiera di Rimini dall’8 al 10 marzo.</p>
      <p>Il punto centrale dell’evento sarà, come negli scorsi anni, “Live You Play” <b>l’evento in cui i visitatori possono vedere e provare le tecnologie audio, luci, video e le strutture installate sul palco</b>, insieme ad alcuni artisti che si esibiranno dal vivo. A questa modalità saranno riservati ben quattro padiglioni da 6.000 mq l’uno e un nuovo padiglione dedicato alle migliori tecnologie broadcasting.</p>
      <figure>
        <img src="https://cdn.dday.it/system/uploads/picture/image/58932/content_small_MIR_2.jpeg"/>
      </figure>
      <p><b>MIR significherà anche ospiti d’eccezione</b> e la star di questa edizione sarà Marco Balich, creatore della Balich Worlwide Shows. L’azienda è una delle più importanti al mondo nel settore degli show dal vivo e nel suo curriculum vanta l’organizzazione di spettacoli live alle Olimpiadi. Marco Balich presenterà il talk show “Future is Illuminated”.</p>
      <p> </p>
      <h3>Corsi e seminari, anche con i DJ</h3>
      <p>Insieme agli eventi e agli ospiti di riguardo, <b>ci sarà anche spazio per la formazione</b>. Il calendario dei corsi, workshop e seminari si preannuncia pieno di eventi, con il culmine rappresentato da “Audio Vivo”, il seminario sulle tecniche di gestione e lavorazione di flussi audio e mixing. Sarà allestita anche un’area Djing in cui gli appassionati di musica potranno incontrare e confrontarsi con alcuni dei più importanti DJ del momento.</p>
      <figure>
        <img src="https://cdn.dday.it/system/uploads/picture/image/58933/content_small_MIR_1.jpeg"/>
      </figure>
      <p>Infine avremo il debutto del Gala MIR. L’evento si svolgerà il 9 marzo e vedrà l’assegnazione di premi per le figure di spicco del panorama italiano dell’intrattenimento. L’8 marzo, invece, sarà l’occasione giusta per celebrare le donne e il loro ruolo sempre più centrale nel mondo della musica.</p>
    </article>
  </body>
</html>