<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80187995/"/>
    <meta property="og:site_name" content="Janam TV"/>
    <meta property="article:published_time" content="2019-11-22T11:26:43+00:00"/>
    <meta property="og:title" content="അധികൃതരുടെ അനാസ്ഥയിൽ ജീവൻ പൊലിഞ്ഞ കുരുന്നിനായി ; ഷഹ്ലയുടെ വീട്ടിലെത്തി ബന്ധുക്കളെ കണ്ടാശ്വസിപ്പിച്ച് കെ സുരേന്ദ്രൻ"/>
    <meta property="og:description" content="വയനാട് : സ്ക്കൂളിൽ പാമ്പ് കടിയേറ്റ് മരിച്ച ഷഹ്ല ഷെറിന്റെ ബന്ധുക്കളെ കണ്ടാശ്വസിപ്പിച്ച് ബിജെപി സംസ്ഥാന ജനറൽ സെക്രട്ടറി കെ സുരേന്ദ്രൻ . മകളുടെ മരണത്തിൽ"/>
  </head>
  <body>
    <article>
      <h1>അധികൃതരുടെ അനാസ്ഥയിൽ ജീവൻ പൊലിഞ്ഞ കുരുന്നിനായി ; ഷഹ്ലയുടെ വീട്ടിലെത്തി ബന്ധുക്കളെ കണ്ടാശ്വസിപ്പിച്ച് കെ സുരേന്ദ്രൻ</h1>
      <address><time datetime="2019-11-22T11:26:43+00:00">22 Nov 2019, 11:26</time> by <a rel="author">Janam TV Web Desk</a></address>
      <p>വയനാട് : സ്ക്കൂളിൽ പാമ്പ് കടിയേറ്റ് മരിച്ച ഷഹ്ല ഷെറിന്റെ ബന്ധുക്കളെ കണ്ടാശ്വസിപ്പിച്ച് ബിജെപി സംസ്ഥാന ജനറൽ സെക്രട്ടറി കെ സുരേന്ദ്രൻ . മകളുടെ മരണത്തിൽ തളർന്ന കുടുംബത്തെ ആശ്വസിപ്പിച്ച സുരേന്ദ്രൻ മാതാപിതാക്കളുമായും ,മറ്റ് ബന്ധുക്കളുമായും സംസാരിച്ചു .</p>
      <p>അധ്യാപകരുടേയും ആരോഗ്യ വകുപ്പ് അധികൃതരുടേയും ഭാഗത്ത് നിന്ന് മനുഷ്യത്വ രഹിതമായ അനാസ്ഥയാണ് ഉണ്ടായതെന്ന് കെ സുരേന്ദ്രൻ ചൂണ്ടിക്കാട്ടി . സ്ക്കൂളിൽ വിദ്യാർത്ഥി മരിച്ച സംഭവത്തിൽ അധികൃതരുടെ സമീപനത്തിനെതിരെ ബിജെപി , യുവമോർച്ച പ്രവർത്തകർ ശക്തമായ പ്രതിഷേധമാണ് ഉയർത്തുന്നതെന്നും അദ്ദേഹം വ്യക്തമാക്കി .</p>
      <p>ഇന്ന് വിദ്യാഭ്യാസമന്ത്രിയുടെ തൃശൂരിലെ വസതിയിലേയ്ക്ക് ബിജെപി പ്രവർത്തകർ മാര്‍ച്ച് നടത്തിയിരുന്നു . മാര്‍ച്ച് പോലീസ് ബാരിക്കേഡ് വെച്ച് തടഞ്ഞു. റോഡില്‍ കുത്തിയിരുന്നു പ്രതിഷേധിച്ച പ്രവര്‍ത്തകരെ പോലീസ് അറസ്റ്റ് ചെയ്തി നീക്കി. ബിജെപി മാര്‍ച്ചിനോടനുബന്ധിച്ച് കനത്ത സുരക്ഷ മന്ത്രിയുടെ വസതിയ്ക്ക് മുന്‍പില്‍ ഏര്‍പ്പെടുത്തിയിരുന്നു. അതേസമയം യുവമോര്‍ച്ച പ്രവര്‍ത്തകര്‍ സെക്രട്ടറിയേറ്റിലേക്ക് പ്രതിഷേധമാര്‍ച്ച് നടത്തി. വിദ്യാഭ്യാസ മന്ത്രി സി രവീന്ദ്രനാഥിന്റെ കോലം പ്രവര്‍ത്തകര്‍ കത്തിച്ചു.</p>
    </article>
  </body>
</html>