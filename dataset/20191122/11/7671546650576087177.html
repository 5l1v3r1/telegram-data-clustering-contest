<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnevnik.si/1042914768"/>
    <meta property="og:site_name" content="Dnevnik"/>
    <meta property="article:published_time" content="2019-11-22T11:17:00+00:00"/>
    <meta property="og:title" content="Božičnica Nedeljskega: podarjamo 200 krat 20 evrov"/>
    <meta property="og:description" content="V tiskani izdaji Nedeljskega dnevnika objavljamo prvi kupon naše velike božično-novoletne akcije, ki jo naši bralci že dobro poznate, saj letos poteka že šestnajstič."/>
  </head>
  <body>
    <article>
      <h1>Božičnica Nedeljskega: podarjamo 200 krat 20 evrov</h1>
      <address><time datetime="2019-11-22T11:17:00+00:00">22 Nov 2019, 11:17</time> by <a rel="author">mč</a></address>
      <p>
        <b>V tiskani izdaji Nedeljskega dnevnika objavljamo prvi kupon naše velike božično-novoletne akcije, ki jo naši bralci že dobro poznate, saj letos poteka že šestnajstič.</b>
      </p>
      <p>Kot smo napovedali že v prejšnji številki Nedeljskega dnevnika, tokrat zares začenjamo božično-novoletno akcijo, ki jo naši stalni bralci prav gotovo že dobro poznate, saj letos poteka že šestnajstič.</p>
      <p>To je seveda akcija Božičnica, v kateri ima prav vsak od naših bralcev priložnost, da sodeluje in se poteguje za simbolično božičnico v vrednosti 20 evrov. Kar dvesto posameznikov, ki boste sodelovali in poslali kupone, bomo sredi decembra izžrebali in nagradili z Lidlovimi karticami.</p>
      <p>Ta akcija ni le priložnost, s katero lahko zaslužite nekaj malega, temveč tudi simbolično vse delodajalce spominja, da je december čas, ko je treba pomisliti tudi na zaposlene in jim nameniti vsaj simbolično božičnico, da bodo prihajajoči božični prazniki še bolj veseli. Včasih je bila to stalnica, ni jih bilo malo, ki so poleg božičnice prejeli še 13. plačo, no, nekateri celo 14. plačo. A takšnih srečnežev je v današnjih časih vse manj, saj je delodajalcev, ki bi mislili tudi na svoje zaposlene, ne le nase, tudi vse manj. A se najdejo. So podjetja, bolj ali manj uspešna, ki bodo svoje zaposlene tudi letos razveselila z nekaj sto evri ali več. Vsem tistim, ki si tega ne morejo obetati, pa ostaja vsaj malo upanja, da si simbolično božičnico lahko pridobijo ob pomoči Nedeljskega dnevnika. Tudi letos namreč podarjamo dvestokrat po dvajset evrov.</p>
      <p>Pogoj za sodelovanje je sila enostaven: pravilno izpolnite kupon, ga prilepite na dopisnico in pošljite na naš naslov: <b>Nedeljski dnevnik, p. p. 38, 1001 Ljubljana (s pripisom Božičnica ND). </b>Natančna pravila najdete na spletni strani<a href="https://www.dnevnik.si/dd/pogoji/akcije-in-nagradne-igre/bozicnica"> www.dnevnik.si/pogoji</a>.</p>
      <p>Akcija bo trajala do vključno ponedeljka, 16. decembra 2019. Do tedaj bomo objavili še tri kupone (poleg današnjega). Lahko seveda izpolnite tudi več kuponov, z vsakim dodatnim imate več možnosti, da boste izžrebani.</p>
      <p>Vsi podatki morajo biti izpolnjeni z velikimi tiskanimi črkami ter s čitljivo pisavo, saj smo imeli včasih težave, da smo koga našli.</p>
      <p>Veljajo samo originalni kuponi, fotokopiranih ne bomo upoštevali. V nagradni akciji boste torej lahko sodelovali vsi, ki boste na kupon napisali svoje ime in priimek, naslov, kraj bivališča in telefonsko številko. Žrebanje bo potekalo 16. decembra, upoštevali bomo vse kupone, ki jih bomo prejeli do 10. ure. Žreb bo opravila tričlanska komisija.</p>
      <p>Med vsemi pravilno izpolnjenimi kuponi bo izžrebanih 200 nagrajencev, ki bodo prejeli vrednostno kartico Lidla Slovenija z naloženo vrednostjo 20 evrov. Naj opomnimo, da nagrade ni mogoče zamenjati za kakršno koli drugo nagrado ali gotovino. Z Lidlovo kartico, ki jo boste prejeli, če boste seveda izžrebani, pa boste lahko kupovali v tem znesku v kateri koli Lidlovi trgovini po Sloveniji.</p>
      <p>Imena nagrajencev bodo objavljena 18. decembra 2019 v Nedeljskem dnevniku in na spletni strani <a href="https://www.dnevnik.si/edicija/nedeljski">www.dnevnik.si</a>. Nagrajenci bodo nagrade prejeli po pošti.</p>
      <p>Sodelovanje v naši akciji je povsem preprosto, kar seveda veste vsi tisti, ki vsako leto redno sodelujete – in teh vas je veliko. Vsako leto namreč zberemo kar nekaj poštarskih velikih vreč kuponov, kar kaže na to, da ste akcijo vzeli za svojo. Prisrčno vabljeni k sodelovanju!</p>
      <related>
        <h4>Preberite zadnje Älanke</h4>
        <a href="https://www.dnevnik.si/kartica/1042914836"/>
      </related>
    </article>
  </body>
</html>