<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/UKRAINE/zastupnikom-golovi-dfs-priznachili-venckovskogo-330533_.html"/>
    <meta property="og:site_name" content="DT.ua"/>
    <meta property="article:published_time" content="2019-11-22T11:49:00+00:00"/>
    <meta property="og:title" content="Заступником голови ДФС призначили Венцковського"/>
    <meta property="og:description" content="Розпорядження уряду датоване 15 листопада."/>
  </head>
  <body>
    <article>
      <h1>Заступником голови ДФС призначили Венцковського</h1>
      <h2>Розпорядження уряду датоване 15 листопада.</h2>
      <address>
        <time datetime="2019-11-22T11:49:00+00:00">22 Nov 2019, 11:49</time>
      </address>
      <p>Кабінет міністрів призначив директора департаменту Державної податкової служби Дмитра Венцковського заступником голови Державної фіскальної служби, повідомили на "Урядовому порталі". Документ датований 15 листопада 2019 року.</p>
      <p>"Призначити Венцковського Дмитра Юрійовича заступником голови ГФС з 19 листопада 2019 року терміном на п'ять років з оплатою праці відповідно до законодавства", – йдеться в розпорядженні Кабміну.</p>
      <p>Нагадаємо, Кабінет міністрів схвалив<b> <a href="https://dt.ua/ECONOMICS/kabmin-shvaliv-zapusk-podilu-dfs-304779_.html">запуск реформи щодо поділу Державної фіскальної служби</a></b>, затвердивши відповідні положення на початку березня.</p>
      <p>У червні ДФС очолив ексзаступник міністра економічного розвитку і торгівлі <b><a href="https://dt.ua/UKRAINE/nefodov-vigrav-konkurs-na-posadu-golovi-mitnoyi-sluzhbi-315613_.html">Максим Нефьодов</a></b>. Крім Нефьодова, на посаду голови митної служби претендували керівник ГО "Центр розвитку цифрової економіки", експерт Центру соціально-економічних досліджень Андрій Саварець і проректор з наукової частини Університету митної справи і фінансів Євген Гармаш.</p>
      <p>Детальніше про реформу ДФС читайте у статті Костянтина Швабія й Ірини Петрової "<b><a href="https://dt.ua/macrolevel/podatkovo-mitna-goydalka-to-zluka-to-rozluka-299334_.html">Податково-митні гойдалки: то злиття, то розставання!</a></b>" у тижневику "Дзеркало тижня. Україна".</p>
      <p> </p>
      <p> </p>
      <p> </p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>