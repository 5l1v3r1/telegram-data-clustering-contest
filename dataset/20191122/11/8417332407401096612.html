<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.adressa.no/nyheter/utenriks/2019/11/22/Mann-23-p%C3%A5grepet-etter-lastebiltragedien-i-Essex-20455041.ece"/>
    <meta property="og:site_name" content="adressa.no"/>
    <meta property="article:published_time" content="2019-11-22T11:59:09+00:00"/>
    <meta property="og:title" content="Mann (23) pågrepet etter lastebiltragedien i Essex"/>
    <meta property="og:description" content="En 23 år gammel mann fra Nord-Irland er pågrepet etter at 39 vietnamesiske statsborgerne ble funnet døde i en lastebil i Essex i Storbritannia i oktober."/>
  </head>
  <body>
    <article>
      <h1>Mann (23) pågrepet etter lastebiltragedien i Essex</h1>
      <address><time datetime="2019-11-22T11:59:09+00:00">22 Nov 2019, 11:59</time> by <a rel="author">(NTB) NTB</a></address>
      <p>En 23 år gammel mann fra Nord-Irland er pågrepet etter at 39 vietnamesiske statsborgerne ble funnet døde i en lastebil i Essex i Storbritannia i oktober.</p>
      <aside><a href="https://www.adressa.no/nyheter/utenriks/2019/11/22/javascript:void(0);">Del denne artikkelen på Facebook</a> <a href="https://www.adressa.no/nyheter/utenriks/2019/11/22/javascript:void(0);">Del denne artikkelen på Twitter</a> <a href="https://www.adressa.no/nyheter/utenriks/2019/11/22/javascript:void(0);">Del denne artikkelen på e-post</a></aside>
      <p>Mannen er mistenkt for medvirkning til menneskesmugling. Han ble pågrepet tidlig fredag morgen</p>
      <p>23. oktober ble de 39 omkomne, åtte kvinner og 31 menn, funnet i en kjølekonteiner i en trailer i Grays i Essex. Ti av dem var tenåringer.</p>
      <p>Lastebilen kom til Storbritannia med ferje fra Belgia.</p>
      <p>Flere personer er pågrepet i saken.</p>
      <p>Lastebilføreren ble pågrepet kort tid etter at de døde menneskene ble funnet. Mannen er siktet for 39 tilfeller av uaktsomt drap, samt menneskesmugling, hvitvasking av penger og organisert støtte til ulovlig innvandring. Han møter i retten i London mandag.</p>
      <p>I Vietnam er minst ti personer pågrepet for menneskesmugling etter tragedien.</p>
      <p>(©NTB)</p>
    </article>
  </body>
</html>