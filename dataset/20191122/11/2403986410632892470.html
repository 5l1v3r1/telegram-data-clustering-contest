<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/u_kiyevi_na_gonchara_progrimiv_vibuh_u_zhitlovomu_budinku_n1237798"/>
    <meta property="og:site_name" content="24 Канал"/>
    <meta property="article:published_time" content="2019-11-22T11:04:00+00:00"/>
    <meta property="og:title" content="У Києві на Гончара прогримів вибух у житловому будинку"/>
    <meta property="og:description" content="Увечері четверга, 21 листопада, у Києві на вулиці Олеся Гончара прогримів вибух у багатоквартирному житловому будинку. На щастя, внаслідок інциденту ніхто не постраждав – пошкоджено лише внутрішнє оздоблення під'їзду."/>
  </head>
  <body>
    <article>
      <h1>У Києві на Гончара прогримів вибух у житловому будинку</h1>
      <address><time datetime="2019-11-22T11:04:00+00:00">22 Nov 2019, 11:04</time> by <a rel="author" href="https://24tv.ua/vasil_denisyuk_tag6881/" target="_blank">Василь Денисюк</a></address>
      <p>
        <b>Увечері четверга, 21 листопада, у Києві на вулиці Олеся Гончара прогримів вибух у багатоквартирному житловому будинку. На щастя, внаслідок інциденту ніхто не постраждав – пошкоджено лише внутрішнє оздоблення під'їзду.</b>
      </p>
      <p>На місці вибуху працювали слідчо-оперативна група, співробітники карного розшуку та вибухотехніки, повідомляє <a href="https://kyiv.npu.gov.ua/news/novini/pravooxoronczi-vstanovlyuyut-obstavini-vibuxu-na-stolichnij-vuliczi-olesya-gonchara/">поліція</a> Києва.</p>
      <blockquote>До слова: <a href="https://24tv.ua/u_dnipri_pislya_vibuhu_u_dvori_viyavili_tilo_cholovika_n1236039">Посеред будинків у Дніпрі вибухнула граната: місцеві жителі виявили труп чоловіка – відео, фото</a></blockquote>
      <p>На місці правоохоронці провели поквартирний обхід, опитавши мешканців будинку та можливих свідків інциденту.</p>
      <figure>
        <img src="https://24tv.ua/resources/photos/news/620_DIR/201911/1237798_10192865.jpg?201911110146"/>
        <figcaption>Поліція допитала можливих свідків вибуху</figcaption>
      </figure>
      <p>Слідчі також провели огляд місця події та виявили і вилучили звідти деформовані металеві фрагменти під'їзду. Їх уже направили на експертизу.</p>
      <p>Крім того, поліцейські вилучать відео з камер спостереження та здійснять необхідні кроки, щоб встановити та затримати причетних до вибуху.</p>
      <p>Поліція відкрила справу за статтею про хуліганство. Винуватцям загрожує ув'язнення терміном до 7 років.</p>
      <figure>
        <img src="https://24tv.ua/resources/photos/news/620_DIR/201911/1237798_10192866.jpg?201911110146"/>
        <figcaption>Організаторам вибуху у Києві загрожує до 7 років за ґратами</figcaption>
      </figure>
    </article>
  </body>
</html>