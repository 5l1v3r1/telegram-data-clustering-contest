<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/kyiv/news/stolichniy-transport-zminit-marshruti-cherez-masovi-zahodi--641704.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-22T11:29:31+00:00"/>
    <meta property="og:title" content="Столичний транспорт змінить маршрути через масові заходи"/>
    <meta property="og:description" content="У суботу у Києві відбуватимуться заходи до Дня пам’яті жертв голодоморів"/>
  </head>
  <body>
    <article>
      <h1>Столичний транспорт змінить маршрути через масові заходи</h1>
      <address>
        <time datetime="2019-11-22T11:29:31+00:00">22 Nov 2019, 11:29</time>
      </address>
      <h4>У суботу у Києві відбуватимуться заходи до Дня пам’яті жертв голодоморів</h4>
      <p>У суботу, 23 листопада, у Києві у зв’язку із проведенням масових заходів до Дня пам’яті жертв голодоморів зміниться рух міського пасажирського транспорту. Про це повідомили у Департаменті транспортної інфраструктури Київської міської держадміністрації.</p>
      <p>
        <b>Із 13:00 до 15:00:</b>
      </p>
      <ul>
        <li>рух автобусів <b>№№ 24, 62</b> буде організовано за маршрутом: від Національного музею історії України в II Світовій війні та Ботанічного саду до стадіону «Динамо» ім. В. Лобановського;</li>
        <li>автобуси маршруту <b>№ 114</b> курсуватимуть на ділянках від вул. Милославської до Поштової площі та від залізничного вокзалу «Центральний» до Софійської площі.</li>
      </ul>
      <p>
        <b>Із 16:00 до закінчення заходів:</b>
      </p>
      <ul>
        <li>рух тролейбусів маршруту <b>№ 38</b> буде організовано від ст. м. «Видубичі» до б-ру Лесі Українки (до вул. Новогоспітальної);</li>
        <li>рух автобусів маршруту <b>№ 24 </b>буде організовано від залізничного вокзалу «Центральний» до вул. Грушевського за власним маршрутом, далі вул. Московська – вул. Цитадельна – вул. Лаврська – Національний музей історії України в II Світовій війні.</li>
      </ul>
      <p>Автобусний маршрут загального користування в режимі маршрутного таксі <b>№ 520</b> буде організовано за наступною схемою: ст. м. «Видубичі» – Залізничне шосе – Либідська площа – вул. Велика Васильківська – вул. Євгена Коновальця – вул. Михайла Задніпровського – вул. Генерала Алмазова – вул. Цитадельна – вул. Лаврська – Національний музей історії України у II Світовій війні.</p>
      <p>Автобусний маршрут загального користування в режимі маршрутного таксі <b>№ 470</b> – за схемою: вул. Ягідна – просп. Науки – б-р Дружби Народів – б-р Лесі Українки – вул. Генерала Алмазова – вул. Цитадельна – вул. Лаврська – Національний музей історії України в II Світовій війні.</p>
      <p>Як повідомлялося, 23 листопада до Дня пам’яті жертв голодоморів у Києві <a href="https://glavcom.ua/kyiv/news/u-kijevi-do-dnya-pamyati-zhertv-golodomoriv-vidbudutsya-zhalobni-zahodi-programa-641664.html">відбудуться жалобні заходи, поминальні панахиди, реквієми, тематичні виставки та традиційна акція «Засвіти свічку».</a></p>
      <related>
        <a href="https://glavcom.ua/kyiv/news/u-kijevi-do-dnya-pamyati-zhertv-golodomoriv-vidbudutsya-zhalobni-zahodi-programa-641664.html"/>
        <a href="https://glavcom.ua/news/nacrada-nagaduje-telekanalam-pro-den-pamyati-zhertv-golodomoriv--641362.html"/>
        <a href="https://glavcom.ua/kyiv/news/pasazhiri-kijivskogo-metro-diznayutsya-pravdu-pro-golodomor-foto-641161.html"/>
      </related>
    </article>
  </body>
</html>