<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tecnoandroid.it/2019/11/22/google-maps-ecco-la-novita-che-sorprende-i-turisti-627778"/>
    <meta property="og:site_name" content="tecnoandroid"/>
    <meta property="article:published_time" content="2019-11-22T11:05:35+00:00"/>
    <meta property="og:title" content="Google Maps 10.28.21: tutte le novità dell’aggiornamento"/>
    <meta property="og:description" content="Google Maps si è da poco aggiornato alla versione 10.28.21 che ha introdotto interessanti novità grafiche. Scopriamo di seguito i dettagli"/>
  </head>
  <body>
    <article>
      <h1>Google Maps 10.28.21: tutte le novità dell’aggiornamento</h1>
      <h2>Google Maps si è da poco aggiornato alla versione 10.28.21 che ha introdotto interessanti novità grafiche. Scopriamo di seguito i dettagli</h2>
      <address><time datetime="2019-11-22T11:05:35+00:00">22 Nov 2019, 11:05</time> by <a rel="author">Alessandro Caperchio</a></address>
      <figure>
        <img src="https://t4m7p5j6.stackpathcdn.com/wp-content/uploads/2019/10/Untitled-design-2019-10-14T151310.186.png"/>
      </figure>
      <p><b>Google Maps, </b>il principale servizio di navigazione utilizzato in tutto il mondo, ha da pochi giorni ricevuto un nuovo <a href="https://www.tecnoandroid.it/2019/11/20/google-maps-il-nuovo-aggiornamento-sorprende-gli-utenti-627138">aggiornamento</a> alla versione<b> 10.28.21</b> la quale ha introdotto delle <b>modifiche grafich</b>e che, apparentemente, sono state apprezzate da tutti gli utenti. Le novità introdotte, stando a quanto segnalato dalla famosa fonte di notizie <i>Android Police</i>, sono attualmente disponibili esclusivamente sulla versione Android del servizio e dedicate, almeno per il momento, ad una piccola cerchia di utenti. La principale novità di questa versione sta nell’introduzione di <b>icone molto più grandi utili per individuare in maniera più semplici le principali attrazioni turistiche. </b>Scopriamo di seguito maggiori dettagli.</p>
      <h3>Google Maps: ecco le novità della nuova versione</h3>
      <figure>
        <img src="https://t4m7p5j6.stackpathcdn.com/wp-content/uploads/2019/11/881115.png"/>
      </figure>
      <p>Come si può notare dall’immagine soprastante, le icone introdotte individuano in maniera specifica ogni attrazione turistica. Sfortunatamente, però, <b>queste modifiche non sono attive in tutte le città</b>. Attualmente, infatti, questa nuova funzionalità di Google Maps è disponibile esclusivamente nelle seguenti città: <b>Barcellona, Roma, Londra, New York e Parigi</b>. Come si può notare, quindi, la capitale Italiana è stata scelta da Google per testare questa nuova funzionalità che, senza ombra di dubbio, sarà apprezzata da milioni di utenti in tutto mondo.</p>
      <p>Per il momento, quindi, le città supportate restano le cinque sopra citate ma <b>Google</b> ha già fatto sapere che nelle prossime settimane/mesi <b>estenderà la nuova funzionalità a tante altre metropoli.</b> Attualmente <b>l’aggiornamento alla versione 10.28.21 è in fase di roll-out</b> il che significa che, gradualmente, l’aggiornamento arriverà a tutti appena possibile. Se siete impazienti di provare la nuova versione, però, potete scaricarla da store alternativi come APKMirror.</p>
    </article>
  </body>
</html>