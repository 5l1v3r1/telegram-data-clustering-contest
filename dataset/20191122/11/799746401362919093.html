<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurointegration.com.ua/news/2019/11/22/7103371/"/>
    <meta property="og:site_name" content="Європейська правда"/>
    <meta property="article:published_time" content="2019-11-22T11:21:00+00:00"/>
    <meta property="og:title" content="Загибель 39 мігрантів у вантажівці: у Британії арештували ще одного підозрюваного"/>
    <meta property="og:description" content="Британська поліція заарештувала 23-річного мешканця Північної Ірландії в рамках розслідування загибелі 39 в’єтнамців, знайдених у вантажівці недалеко від Лондона в минулому місяці."/>
  </head>
  <body>
    <article>
      <h1>Загибель 39 мігрантів у вантажівці: у Британії арештували ще одного підозрюваного</h1>
      <address>
        <time datetime="2019-11-22T11:21:00+00:00">22 Nov 2019, 11:21</time>
      </address>
      <p>Британська поліція заарештувала 23-річного мешканця Північної Ірландії в рамках розслідування загибелі 39 в'єтнамців, знайдених у вантажівці недалеко від Лондона в минулому місяці.</p>
      <p>Про це повідомляє "Європейська правда" з посиланням на <a href="https://www.reuters.com/">Reuters.</a></p>
      <p>"Він був заарештований за підозрою в змові з метою торгівлі людьми і змові з метою сприяння незаконній імміграції та залишається під вартою", - йдеться в заяві поліції Ессекса.</p>
      <p>Жертви - 31 чоловік і вісім жінок - були знайдені у вантажному контейнері в промисловому районі Грейс недалеко від доків на річці Темзі 23 жовтня.</p>
      <p>Водій вантажівки, також мешканець Північної Ірландії, був звинувачений в 39 випадках ненавмисного вбивства, змові з метою торгівлі людьми і відмиванні грошей.</p>
      <p>В тих самих злочинах звинувачується ще один підозрюваний, і британська влада намагається екстрадувати його з Дубліна.</p>
      <p>Поліція також розшукує двох братів з Північної Ірландії. Крім того, у зв'язку із загибеллю людей поліція В'єтнаму заарештувала у країні 10 осіб.</p>
    </article>
  </body>
</html>