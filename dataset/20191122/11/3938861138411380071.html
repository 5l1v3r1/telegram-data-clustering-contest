<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/sport/_so-treba-znati-pro-supernika-ukrayini-na-evro2020/939403"/>
    <meta property="og:site_name" content="Gazeta.ua"/>
    <meta property="article:published_time" content="2019-11-22T11:43:00+00:00"/>
    <meta property="og:title" content="Що треба знати про суперника України на Євро-2020"/>
    <meta property="og:description" content="Жеребкування фінальної частини Євро-2020 з футболу відбудеться 30 листопада. Але уже відомо: у одній групі з нами буде збірна Нідерландів. Вона у відборі посіла друге місце, поступившись Німеччині. Нідерланди &amp;ndash; чемпіон Євро-1988, віце-чемпіон світу &amp;ndash; 1974, 1978, 2010. Але два ..."/>
  </head>
  <body>
    <article>
      <h1>Що треба знати про суперника України на Євро-2020</h1>
      <address><time datetime="2019-11-22T11:43:00+00:00">22 Nov 2019, 11:43</time> by <a rel="author">Сергій Тищенко</a></address>
      <figure>
        <img src="https://static2.gazeta.ua/img2/cache/preview/939/939403_w_300.jpg?v=0"/>
        <figcaption>Рональд Куман зміг повернути збірну Нідерландів на високий рівень. Фото: рейтер</figcaption>
      </figure>
      <p>Жеребкування фінальної частини Євро-2020 з футболу відбудеться 30 листопада. Але уже відомо: у одній групі з нами б<a href="https://gazeta.ua/articles/sport/_stav-vidomij-pershij-supernik-ukrayini-na-evro2020/938997">уде збірна Нідерландів.</a> Вона у відборі посіла друге місце, поступившись Німеччині.</p>
      <p>Нідерланди – чемпіон Євро-1988, віце-чемпіон світу – 1974, 1978, 2010. Але два останні турніри, Євро-2016 та Кубок світу-2018, пропустили. Що являє собою нині?</p>
      <p><b>Тренує "помаранчевих" 56-річний Рональд Куман</b>. Очолив команду у лютому 2018-го. З його приходом Рональда Кумана збірна змінилася. Вдало виступила у Лізі Нації, де випередила Німеччину, зіграла у фіналі, де поступилася господарям – Португалії. У команди вималювався малюнок гри, стало більше дисципліни, стало помітно, що хоче бачити тренер у виконанні футболістів, команда грає із задоволенням. Має величезну мотивацію – довести випадковість останніх провалів</p>
      <blockquote>Пара центральних захисників коштує 150 мільйонів євро</blockquote>
      <p><b>За 4 роки пройшла зміна поколінь</b>. Якщо раніше збірна Нідерландів асоціювалася із Робіном ван Персі, Рафаелем ван дер Вартом, Арієном Роббеном, Веслі Снайдером, то зараз на їх місце прийшли молоді гравці, вихідці з "Де Тукомст" - знаменитої школи "Аякса": Матейс де Лінг, Френкі де Йонг, Донні ван де Беек .</p>
      <p><b>Команда не залежить від одного гравця</b>. На першому місці загальний механізм дії.</p>
      <p>
        <b>Пара центральних захисників, де Лігт – ван Дейк - коштує понад 150 мільйонів євро.</b>
      </p>
      <p><b>Команда тактично гнучка</b>. Філософія Кумана передбачає контроль м'яча в середині поля, команда любить диктувати свої умови супернику. У "помаранчевих" немає вираженого центрфорварда, є ціла група футболістів атаки, які постійно міняються між собою, заплутуючи суперника. Всі атакувальні гравці – швидкісні та люблять простір. Команда зазвичай грає традиційні 1- 4-3-3, але може мінятися в різні схеми: Куман пробуває варіанти із 3 центральними захисниками.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/sport/_viznachilisya-20-uchasnikiv-finalnoyi-chastini-chempionatu-evropi2020/938991"/>
      </related>
      <blockquote>Євро-2020 відбудеться з 12 червня по 12 липня. Матчі збірної України на груповому етапі пройдуть у Амстердамі та Бухаресті 14, 18 та 22 червня.</blockquote>
    </article>
  </body>
</html>