<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.real.gr/koinonia/arthro/o_aleksis_tsipras_episkeftike_ton_manoli_glezo-588929/"/>
    <meta property="og:site_name" content="Real.gr"/>
    <meta property="article:published_time" content="2019-11-22T11:44:00+00:00"/>
    <meta property="og:title" content="Καστοριά: Χειροπέδες σε 29χρονο διακινητή μεταναστών"/>
    <meta property="og:description" content="Μια πολύ θερμή συνάντηση είχε ο Πρόεδρος του ΣΥΡΙΖΑ Αλέξης Τσίπρας το μεσημέρι της Παρασκευής με τον Μανώλη Γλέζο, προκειμένου να του συμπαρασταθεί και να ενημερωθεί για την κατάσταση της υγείας του."/>
  </head>
  <body>
    <article>
      <h1>
        <a href="https://www.real.gr/koinonia/arthro/kastoria_xeiropedes_se_29xrono_diakiniti_metanaston-588927/">Καστοριά: Χειροπέδες σε 29χρονο διακινητή μεταναστών</a>
      </h1>
      <address><time datetime="2019-11-22T11:44:00+00:00">22 Nov 2019, 11:44</time> by <a rel="author">Του Φοίβου Κλαυδιανού</a></address>
      <p>
        <b>Μια πολύ θερμή συνάντηση είχε ο Πρόεδρος του ΣΥΡΙΖΑ Αλέξης Τσίπρας το μεσημέρι της Παρασκευής με τον Μανώλη Γλέζο, προκειμένου να του συμπαρασταθεί και να ενημερωθεί για την κατάσταση της υγείας του.</b>
      </p>
      <p>Ο πρόεδρος του ΣΥΡΙΖΑ επισκέφτηκε το ιστορικό στέλεχος της Αριστεράς στο ΝΙΜΤΣ, φεύγοντας από τη Βουλή.</p>
      <p>Ο Μανώλης Γλέζος βλέποντας τον πρώην πρωθυπουργό τον αγκάλιασε και τον φίλησε, ενώ είχαν την ευκαιρία να κάνουν μια σύντομη συζήτηση.</p>
      <p>Συγκεκριμένα παρότρυνε τον πρόεδρο του ΣΥΡΙΖΑ να προσέχει, ενώ εκτίμησε πως μπορεί τώρα να είναι δύσκολα τα πράγματα για τον τόπο και για την Αριστερά, αλλά του εξέφρασε την διαίσθησή του ότι τα πράγματα στο μέλλον θα πάνε πολύ καλύτερα.</p>
      <p>Επίσης, ο Μανώλης Γλέζος ζήτησε από τον Αλέξη Τσίπρα να μεταφέρει την αγάπη του προς όλους. Από την πλευρά του ο Αλέξης Τσίπρας του ευχήθηκε περαστικά και του διαβίβασε τις ευχές όλων.</p>
    </article>
  </body>
</html>