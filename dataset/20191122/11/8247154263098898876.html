<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://kg.ua/news/na-bazi-kraz-63221-naftogazopromislovi-ac-dlya-ukrnafti"/>
    <meta property="og:site_name" content="Кременчугская газета"/>
    <meta property="article:published_time" content="2019-11-22T11:55:00+00:00"/>
    <meta property="og:title" content="На базі КрАЗ-63221 – нафтогазопромислові АЦ для Укрнафти  "/>
    <meta property="og:description" content="Автоцистерни АЦНГ-11-63221 відправляються на адресу однієї з філій Укрнафти."/>
  </head>
  <body>
    <article>
      <h1>На базі КрАЗ-63221 – нафтогазопромислові АЦ для Укрнафти  </h1>
      <address>
        <time datetime="2019-11-22T11:55:00+00:00">22 Nov 2019, 11:55</time>
      </address>
      <figure>
        <img src="https://kg.ua/sites/default/files/styles/news_style_3/public/news4/kraz.jpg?itok=IJjm09ad"/>
      </figure>
      <p>
        <b>Автоцистерни АЦНГ-11-63221 відправляються на адресу однієї з філій Укрнафти.</b>
      </p>
      <p>ПрАТ «АвтоКрАЗ» відвантажив ПАТ «Укрнафта» партію  автоцистерн АЦНГ-11 на базі КрАЗ-63221 підвищеної прохідності, що  призначений для монтажу установок промислового призначення і технологічного обладнання та експлуатації дорогами всіх категорій і бездоріжжям. Базове шасі - це КрАЗ-63221-05 (6х6), на якому встановлено задній захисний пристрій. Про це повідомляє прес-служба «АвтоКрАЗ».</p>
      <p>Автоцистерни АЦНГ-11-63221 відправляються на адресу однієї з філій Укрнафти. Поставлені автомобілі будуть задіяні на об'єктах нафтогазовидобувних управлінь. Одинадцятикубові ємності виробництва «45 Експериментальний механічний завод» призначені для транспортування нафти, нафтопродуктів, нафтосуміші, паливно-мастильних матеріалів.</p>
      <figure>
        <img src="https://kg.ua/sites/default/files/inline/images/kraz22.jpg"/>
      </figure>
      <p> </p>
      <p>Форма цистерни - овальна, матеріал – сталь, її товщина 5 мм. Цистерна в задній частині обладнана горловиною (діаметр оглядового люка – 500 мм), ребрами жорсткості, відстійником, дихальним пристроєм, майданчиком із нековзним покриттям, сходами, двома пеналами для зберігання рукавів, ящиком для інструментів, металевими крилами, донним клапаном. Насос відцентрований із подачею 29,2 м<sup>3</sup>/год, напір – 35 мм р.ст. Привід насоса – від двигуна, через коробку передач автомобіля, коробку відбору потужності та карданний вал. Є поплавковий показник рівня. У комплекті - два рукави по 4 м кожний.       </p>
      <p>ПАТ «Укрнафта» - провідна нафтогазова компанія України, яка займається бурінням та експлуатацією родовищ, видобутком нафти і газу,  традиційно купує у вітчизняного виробника <b>– </b>заводу «КрАЗ», спецтехніку різного призначення, в основному повнопривідні моделі із високими ходовими параметрами. Завдяки спільній злагодженій роботі технічні парки підприємств нафтової, газової та нафтопереробної промисловості оновлюються сучасною надійною автотехнікою.</p>
      <p>Нагадаємо, <b><a href="https://kg.ua/news/vahtovi-furgoni-na-bazi-kraz-63221-visokoyi-prohidnosti-dlya-naftovikiv">Вахтові фургони на базі КрАЗ-63221 високої прохідності — для нафтовиків</a>.</b></p>
      <p>
        <b><a href="https://kg.ua/news/avtokraz-vikonav-bortoviy-avtomobil-dlya-ieristivskogo-gzk">«АвтоКрАЗ» виконав бортовий автомобіль для Єристівського ГЗК</a>.</b>
      </p>
      <p>
        <b><a href="https://kg.ua/news/viyskovu-tehniku-na-bazi-kraziv-priynyali-na-ozbroiennya-zsu">Військову техніку на базі КрАЗів прийняли на озброєння ЗСУ</a>.</b>
      </p>
      <p> </p>
      <p> </p>
      <p>За матеріалами «АвтоКрАЗ»</p>
    </article>
  </body>
</html>