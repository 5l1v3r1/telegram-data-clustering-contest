<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newnotizie.it/2019/11/22/ragazza-di-15-anni-morta-ostia/"/>
    <meta property="og:site_name" content="NewNotizie"/>
    <meta property="article:published_time" content="2019-11-22T11:28:14+00:00"/>
    <meta property="og:title" content="Ragazza di 15 anni precipita dal quinto piano di un palazzo: morta. La Polizia indaga"/>
    <meta property="og:description" content="Ragazza di 15 anni precipita dal quinto piano di un palazzo a Ostia: la tragedia è avvenuta ieri pomeriggio. La Polizia indaga"/>
  </head>
  <body>
    <article>
      <h1>Ragazza di 15 anni precipita dal quinto piano di un palazzo: morta. La Polizia indaga</h1>
      <address><time datetime="2019-11-22T11:28:14+00:00">22 Nov 2019, 11:28</time> by <a rel="author">maria.mento</a></address>
      <figure>
        <img src="https://www.newnotizie.it/wp-content/uploads/2019/03/Ambulanza.jpg"/>
      </figure>
      <p>
        <b>Una ragazzina di quindici anni, nel pomeriggio di ieri, è precipitato dal quinto piano di una palazzina che si trova a Ostia, morendo sul posto. Inutili i soccorsi</b>
      </p>
      <p><b>Tragedia a Ostia (Roma)</b>, nel pomeriggio di ieri 21 novembre 2019. <b>Una giovane adolescente</b> di 15 anni <b>è precipitata dal quinto piano di uno stabile</b>, perdendo inesorabilmente la vita. Alcuni <b>vicini di casa</b> si sono accorti di quanto accaduto e hanno allertato i soccorsi. <b>Purtroppo, per la giovane non c’è stato nulla da fare</b></p>
      <h3>Ragazza di 15 anni precipita dal quinto piano di un palazzo a Ostia, la tragedia intorno alle ore 16:30 di ieri</h3>
      <p><b>A Ostia</b>, ieri pomeriggio, <b>una ragazza di 15 anni ha tragicamente perso la sua vita precipitando dal quinto piano di un palazzo</b>. Come riporta <b><i>Il Corriere della Città</i></b>, è successo intorno alle ore 16:30 in una delle palazzine che dà su <b>Via Panfili</b>. Qui la ragazza viveva e qui si è interrotta la sua giovane vita. La ragazza è precipitata nel cortile interno del palazzo, dopo un volo di oltre 15 metri, e quando <b>i vicini di casa</b> hanno visto il suo corpo riverso a terra <b>hanno chiamato i soccorsi</b>. Ma la ragazza <b>è deceduta sul colpo</b>.</p>
      <p><b>Sono arrivate, sul posto, l’auto medica e un’ambulanza dell’Ares 118</b>. I medici non hanno potuto fare altro per lei, se non constatare il suo avvenuto decesso. <b>La Polizia ha avviato un’indagine</b> su questa morte. Non si esclude nessuna pista ma quella del <b>suicidio</b>, al momento, <b>pare quella più</b> <b>accreditata</b> presso gli inquirenti, in quanto <b>la giovane, di nazionalità romena, era diversamente abile</b> e qualche mese fa <b>aveva subito il dolore della morte della sua mamma</b>.</p>
      <p>
        <b>Seguiranno ulteriori aggiornamenti sulla vicenda.</b>
      </p>
      <p>
        <i>Maria Mento</i>
      </p>
    </article>
  </body>
</html>