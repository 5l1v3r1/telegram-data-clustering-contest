<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.przegladsportowy.pl/plebiscyt/plebiscyt-ps-marek-kolbowicz-o-kobiecej-czworce-podwojnej/538bxjh"/>
    <meta property="og:site_name" content="Przegląd Sportowy"/>
    <meta property="article:published_time" content="2019-11-22T11:09:00+00:00"/>
    <meta property="og:title" content="Marek Kolbowicz: Dziewczyny i do bitki, i do wypitki"/>
    <meta property="og:description" content="Nie dość, że one pięknie pływają, to są to także świetne dziewczyny, takie i do bitki, i do wypitki. Po trzech medalach w ostatnich trzech latach mają duże szanse na nawet ten najcenniejszy na igrzyskach olimpijskich - specjalnie dla nas ocenia Marek Kolbowicz, mistrz olimpijski z Pekinu."/>
  </head>
  <body>
    <article>
      <h1>Marek Kolbowicz: Dziewczyny i do bitki, i do wypitki</h1>
      <address><time datetime="2019-11-22T11:09:00+00:00">22 Nov 2019, 11:09</time> by <a rel="author">Marek Kolbowicz</a></address>
      <p>
        <b>
          <b>Nie dość, że one pięknie pływają, to są to także świetne dziewczyny, takie i do bitki, i do wypitki. Po trzech medalach w ostatnich trzech latach mają duże szanse na nawet ten najcenniejszy na igrzyskach olimpijskich - specjalnie dla nas ocenia Marek Kolbowicz, mistrz olimpijski z Pekinu.</b>
        </b>
      </p>
      <p>
        <a href="https://plebiscyt.przegladsportowy.pl/">Glosuj na kobiecą czwórkę podwójną w Plebiscycie „Przeglądu Sportowego”. Głosuj codziennie &gt;&gt;</a>
      </p>
      <p>Kobieca czwórka podwójna osiągała wielkie wyniki nie tylko w tym roku, ale też na przestrzeni lat. Przecież fenomenalny był dla niej rok 2018, gdy wygrała wszystko, co mogła i została najlepszą osadą roku. Więcej nie można w tym sporcie w jednym sezonie osiągnąć. Teraz w 2019 roku dziewczyny pływały trochę nierówno, ale mimo wszystko utrzymały bardzo wysoki poziom. Najtrudniej potwierdzić klasę, jeśli jest się na topie, a one robią to fenomenalnie. Nauczyły się wypracowywać szczyt formy i osiągać go w odpowiednim momencie. A przecież kobiecy sport jest specyficzny, trzeba sobie radzić z różnymi problemami także pozasportowymi. W jedynce jest tylko jeden problem, w czwórce są poczwórne, a one sobie świetnie dają radę z tym wszystkim. Za to także szacunek dla trenerów Jakuba Urbana i Michała Kozłowskiego. Poza tym nie dość, że one pięknie pływają, to są to także świetne dziewczyny, takie i do bitki, i do wypitki. Po trzech medalach w ostatnich trzech latach mają duże szanse na nawet ten najcenniejszy na igrzyskach olimpijskich. One same wiedzą, że każde inne miejsce niż medalowe to porażka, więc jedziemy na mistrzostwa w jednym celu. Takie ambitne podejście trzeba cenić.</p>
      <related>
        <a href="http://onet.tv/s/przegladsportowy/85-plebiscyt-ps-czworka-podwojna-kobiet/4dlxg4"/>
      </related>
    </article>
  </body>
</html>