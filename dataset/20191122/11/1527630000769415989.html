<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.litsa.com.ua/show/a/47964?utm_source=rss&amp;utm_medium=feed&amp;utm_campaign=all"/>
    <meta property="og:site_name" content="Лица"/>
    <meta property="article:published_time" content="2019-11-22T11:42:30+00:00"/>
    <meta property="og:title" content="На Дніпропетровщині від пожежі мало не загинула вся сім'я"/>
    <meta property="og:description" content="Під час ліквідації пожежі вогнеборці врятували чотири особи, з них двоє дітей."/>
  </head>
  <body>
    <article>
      <h1>На Дніпропетровщині від пожежі мало не загинула вся сім'я</h1>
      <h2>Під час ліквідації пожежі вогнеборці врятували чотири особи, з них двоє дітей.</h2>
      <address>
        <time datetime="2019-11-22T11:42:30+00:00">22 Nov 2019, 11:42</time>
      </address>
      <p>22 листопада о 01:22 до Служби порятунку «101» надійшло повідомлення про пожежу в квартирі на вулиці Героїв України міста Покров.</p>
      <p>Про це повідомив прес-центр Головного управління ДСНС України у Дніпропетровській області.</p>
      <p>За вказаною адресою було негайно направлено 2 одиниці пожежно-рятувальної техніки та 6 чоловік особового складу Головного управління ДСНС України у Дніпропетровській області.</p>
      <p>По прибуттю рятувальників до місця виклику встановлено, що пожежа виникла у двокімнатній квартирі на 3-му поверсі п’ятиповерхового гуртожитку. По сходовій клітині співробітники ДСНС вивели на свіже повітря 4 особи, з них 2 дітей, яких було оглянуто працівниками швидкої медичної допомоги. </p>
      <p>До центральної міської лікарні міста госпіталізовані з попередніми діагнозами «отруєння продуктами горіння» двоє дітей 2012 та 2017 року народження та жінка 1980 року народження, з «опіками тіла» – чоловік 1975 року народження.</p>
      <p>Вогнем пошкоджено домашнє майно на площі 15 кв. метри. О 01:50 пожежу локалізовано та о 02:02 ліквідовано.</p>
      <p> </p>
      <p> </p>
    </article>
  </body>
</html>