<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/politika/premiert-tushira-ninova-i-posochi-nay-golyamata-y-lzha-km-blgarite_news710760.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-22T11:49:00+00:00"/>
    <meta property="og:title" content="Премиерът тушира Нинова и посочи най-голямата й лъжа към българите"/>
    <meta property="og:description" content="Когато отправяте обиди и нападки знайте, че и ние сме не по-малко подготвени в тази област, добави Борисов"/>
  </head>
  <body>
    <article>
      <h1>Премиерът тушира Нинова и посочи най-голямата й лъжа към българите</h1>
      <h2>Когато отправяте обиди и нападки знайте, че и ние сме не по-малко подготвени в тази област, добави Борисов</h2>
      <address>
        <time datetime="2019-11-22T11:49:00+00:00">22 Nov 2019, 11:49</time>
      </address>
      <p>https://blitz.bg/politika/premiert-tushira-ninova-i-posochi-nay-golyamata-y-lzha-km-blgarite_news710760.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1574416532-20191122111030-mg-3080.jpg"/>
        <figcaption>Снимки: Георги КОЛЕВ, БЛИЦ</figcaption>
      </figure>
      <p><b>Всички институции са се произнесли по темата за Шенген. Това заяви от парламентарната трибуна премиерът Бойко Борисов.</b><br/><br/>БЛИЦ припомня, че в началото на дискусията <a href="https://blitz.bg/politika/izvnredno-borisov-progovori-za-kritichnata-situatsiya-ss-samoleta-mu_news710757.html"><b>премиерът проговори за първи път за инцидента с Фалкон-а</b></a>, който се разигра <a href="https://blitz.bg/intsidenti/izvnredna-situatsiya-ss-samoleta-na-premiera-borisov-pri-katsane-na-letishche-sofiya_news709474.html"><b>преди дни</b></a>.<br/><br/>"Бях специален гост в Бундестага, където хората задаваха въпроси как пазим границата. Искали навсякъде така да бъде. Ние сме добър пример. Казаха ни, че много ни подкрепя за Шенген, но това ме ядоса. Който излезе на трибунка, казва, че ни подкрепя", заяви той. <br/> </p>
      <figure>
        <img src="https://static.blitz.bg/documents/thumbnails/520/201911/1574416532-20191122104455-mg-2953.jpg"/>
      </figure>
      <p>"Казах им, че ние сме си в Шенген. Пазим границите и сме изпълнили всички критерии. Стига сте ни бърборили, ние сме изпълнили всички критерии, точка.<br/><br/><b>Вие сега, г-жо Нинова, се хващате за някакви думи и се заяждате. Това е вашата марка. Говорете поне истината</b>", добави Борисов.<br/><br/>"<b>Защо лъжете хората, че се внася или е внесено предложение за първия ден от болничните.</b> Такова предложение няма и да има", заяви премиерът. <br/><br/>"<a href="https://blitz.bg/obshtestvo/regioni/kmett-na-pernik-pernichani-da-se-uspokoyat-vodata-trgva-prez-video_news710748.html"><b>Днес вашият кмет от Перник беше при нас</b></a> и му отпуснахме 2,7 млн. Помагаме му. <b>Когато отправяте обиди и нападки, г-жо Нинова, знайте, че и ние сме не по-малко подготвени в тази област",</b> каза той.<br/> </p>
      <figure>
        <img src="https://static.blitz.bg/documents/thumbnails/520/201911/1574416532-20191122110533-mg-3045.jpg"/>
      </figure>
      <p><b>"Имате възможност</b> и право <b>да ми искате оставката</b>. Аз за разлика от вас <b>2 пъти съм ви я давал и са ме връщали на власт, за разлика от вас</b>. Вие обаче не го направихте.<b> Излъгахте, че ще я подадете и не я подадохте</b>", заяви Борисов.<br/><br/>Той й отговори и с поговорка: "<b>В къщата на обесения, въжето не трябва много да се показва."</b><br/> </p>
      <figure>
        <img src="https://static.blitz.bg/documents/thumbnails/520/201911/1574416532-20191122110657-mg-3064.jpg"/>
      </figure>
      <p>"Холандия подкрепя България, имаме перфектни отношения. Сега даже купихме два кораба от тях. Те обаче са скептични към Балканите", каза той. <br/><br/>Нинова се качи на парламентарната трибуна и му отвърна: <b>"Излъгах не един милион българи, а излъгах вас и няколко бизнесмени.</b> Искате ли да кажа колко пари хвърлихте, за да се смени председателят на БСП. Тъй че не съм излъгала българите. Съжалявам. <b>Няма да овладеете БСП", </b>каза тя.</p>
      <figure>
        <img src="https://static.blitz.bg/documents/thumbnails/520/201911/1574416533-20191122111911-mg-3125.jpg"/>
      </figure>
      <p>Нинова коментира и назначение на Мария Габриел за зам.-председател на ЕНП: "Не се дразним когато българи са на високи постове, а когато харчите парите на хората за личните си и партийни цели", заяви социалистката.<br/><br/><b>ОЧАКВАЙТЕ ПОДРОБНОСТИ В БЛИЦ!</b></p>
    </article>
  </body>
</html>