<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/77570-Ian-Somerhalder-z-Upirskych-dennikov-si-v-seriali-od-Netflixu-zabojuje-vo-vojne-upirov-proti-ludstvu"/>
    <meta property="og:site_name" content="REFRESHER"/>
    <meta property="article:published_time" content="2019-11-22T11:35:00+00:00"/>
    <meta property="og:title" content="Ian Somerhalder z Upírskych denníkov si v seriáli od Netflixu zabojuje vo vojne upírov proti ľudstvu"/>
    <meta property="og:description" content="Fanúšikovia Upírskych denníkov a sympatického Iana Somerhaldera by mali spozornieť."/>
  </head>
  <body>
    <article>
      <h1>Ian Somerhalder z Upírskych denníkov si v seriáli od Netflixu zabojuje vo vojne upírov proti ľudstvu</h1>
      <address><time datetime="2019-11-22T11:35:00+00:00">22 Nov 2019, 11:35</time> by <a rel="author">Jakub Paulík</a></address>
      <p>
        <b>Fanúšikovia Upírskych denníkov a sympatického Iana Somerhaldera by mali spozornieť.</b>
      </p>
      <p>Nie je to tak dávno, čo tínedžeri z celého sveta leteli na seriáli <b>The Vampire Diaries</b>. Práve v ňom <b>Ian Somerhalder</b> a<b> Paul Wesley</b> stvárňovali bratskú dvojicu upírov. Pripomeňme si, že v seriáli jednu z hlavných postáv hrala aj pôvabná <b>Nina Dobrev</b> (nový remake Hráči so smrťou, xXx: The Return of Xander Cage).</p>
      <p>Tentokrát sa Somerhalder presunie na druhú stranu barikády a stvárni ľudského doktora Luthera Swanna. Rýchlo šíriaci sa vírus spraví z jeho najlepšieho kamaráta Michaela Faynea (Adrian Holmes) krvilačnú upírsku beštiu. Otázkou zostáva, či svojmu priateľovi dokáže hlavný hrdina pomôcť. Postupom času sa z ľudí stávajú upíri čoraz častejšie a<b> vojna medzi ľudskou a upírskou rasou</b> je už prakticky za rohom.</p>
      <figure>
        <iframe src="https://www.youtube.com/embed/M1kuAdVKvuE" width="700" height="370" data-service="Youtube" scrolling="no"/>
      </figure>
      <p>Seriál <b>V Wars</b> bude adaptáciou komiksov od Jonathana Maberryho a Alana Robinsona. Okrem Somerhaldera (Lost) a Adriana Holmesa (Arrow) v jednotlivých epizódach uvidíš hercov, ako<b> Peter Outerbridge</b> (The Umbrella Academy), <b>Kyle Breitkopf</b> (Barkskins), <b>Jacky Lai</b> (Shadowhunters), <b>Laura Vandervoort</b> (Jigsaw) či <b>Kimberly Sue Murray</b> (Crimson Peak). </p>
      <p>V Wars režíruje menej známy<b> Brad Turner</b>, ktorý pracoval na seriáli <b>24 hodín</b> a <b>Homeland</b>. Novinka od Netflixu v rámci svojej prvej série pozostáva z desiatich častí. Tie budú na streamovacej platforme dostupné už od <b>5. decembra 2019</b>.</p>
      <figure>
        <img src="https://i.refresher.sk/public/jakub-p/v-wars-poster.jpg"/>
        <figcaption>
          <cite>Netflix</cite>
        </figcaption>
      </figure>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/77603-Sexualne-sceny-v-Game-of-Thrones-boli-pre-Emiliu-Clarke-neprijemne-Jason-Momoa-ju-zakryval-nahu-a-chranil-pred-tlakom-od-HBO"/>
        <a href="https://refresher.sk/77580-Sialenstvo-okolo-roztomileho-Baby-Yodu-pokracuje-vznikli-desiatky-memes-Toto-su-tie-najlepsie"/>
        <a href="https://refresher.sk/76945-Ak-ti-chybaju-Topserialy-nezufaj-Prva-epizoda-Rick-a-Morty-sa-objavila-na-Pornhube"/>
        <a href="https://refresher.sk/76791-Vikingovia-pokracuju-na-Netflixe-Pribeh-sa-posunie-o-100-rokov-dopredu-a-uvidime-slavnych-bojovnikov"/>
        <a href="https://refresher.sk/76773-Ma-HBO-v-rukach-nove-Game-of-Thrones-His-Dark-Materials-je-fantasy-serialom-kde-su-najlepsimi-priatelmi-cloveka-Daemoni"/>
        <a href="https://refresher.sk/76723-Seriovy-vrah-ktory-sa-priznal-k-stovkam-obeti-Dokument-od-Netflixu-preskuma-zvratenu-mysel-Henryho-Lee-Lucasa"/>
        <a href="https://refresher.sk/76700-Babatko-pripominajuce-Yodu-poblaznilo-cely-internet-Serial-Mandalorian-odhalil-dalsiu-bytost-z-Yodovho-druhu"/>
        <a href="https://refresher.sk/76642-Robert-Downey-Jr-by-mal-nahovorit-Iron-Mana-v-animovanom-seriali-What-If-na-Disney"/>
      </related>
    </article>
  </body>
</html>