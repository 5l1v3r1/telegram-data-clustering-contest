<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/dmitro-gabinet-noviy-golova-hmelnickoji-oda-shcho-pro-nogo-vidomo-novini-ukrajini-50055103.html"/>
    <meta property="og:site_name" content="НВ"/>
    <meta property="article:published_time" content="2019-11-22T11:04:00+00:00"/>
    <meta property="og:title" content="Зеленський призначив помічника Стефанчука головою Хмельницької ОДА"/>
    <meta property="og:description" content="Президент Володимир Зеленський призначив Дмитра Габінета головою Хмельницької обласної державної адміністрації."/>
  </head>
  <body>
    <article>
      <h1>Зеленський призначив помічника Стефанчука головою Хмельницької ОДА</h1>
      <h2>Президент Володимир Зеленський призначив Дмитра Габінета головою Хмельницької обласної державної адміністрації.</h2>
      <address>
        <time datetime="2019-11-22T11:04:00+00:00">22 Nov 2019, 11:04</time>
      </address>
      <p>Відповідний указ <a href="https://www.president.gov.ua/documents/8642019-30637">опублікований</a> на сайті глави держави.</p>
      <p>Дмитро Габінет народився 9 серпня 1982 року в місті Хмельницький.</p>
      <p>Середню освіту здобув у місцевій загальноосвітній школі № 12. Після отримання атестата вступив до Хмельницького університету управління та права, де вивчав правознавство. Працював викладачем на одній кафедр.</p>
      <p>Другу вищу освіту здобув у Польщі - Університет ім. Адама Міцкевича.</p>
      <p>З 2014 року є головою громадської організації Фортпост Народовладдя.</p>
      <p>На парламентських виборах 2014 року був спостерігачем в ОВК № 187, де представляв партію Сильна Україна Сергія Тігіпка.</p>
      <p>У 2017 році став головою Хмельницького інформаційно-консультаційного центру UMCS, завданням якого є надання допомоги з питань вступу до польських ВНЗ.</p>
      <p>Під час позачергових парламентських виборів 2019 року був спостерігачем на окрузі № 188, де представляв ГО Завжди поруч! За Хмельниччину!</p>
      <p>Після початку роботи Верховної Ради дев’ятого скликання був помічником народного депутата Миколи Стефанчука зі Слуги народу. Працював на громадських засадах.</p>
    </article>
  </body>
</html>