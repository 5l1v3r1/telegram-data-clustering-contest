<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gram.pl/news/2019/11/22/the-last-of-us-part-ii-z-paczka-nowych-grafik-koncepcyjnych.shtml"/>
    <meta property="og:site_name" content="Gram.pl"/>
    <meta property="article:published_time" content="2019-11-22T11:05:00+00:00"/>
    <meta property="og:title" content="The Last of Us: Part II z paczką nowych grafik koncepcyjnych"/>
    <meta property="og:description" content="Ponura wizja naszego świata po apokalipsie. Gra ukaże się w maju wyłącznie na PlayStation 4."/>
  </head>
  <body>
    <article>
      <h1>The Last of Us: Part II z paczką nowych grafik koncepcyjnych</h1>
      <h2>Ponura wizja naszego świata po apokalipsie. Gra ukaże się w maju wyłącznie na PlayStation 4.</h2>
      <address><time datetime="2019-11-22T11:05:00+00:00">22 Nov 2019, 11:05</time> by <a rel="author">LM</a></address>
      <figure>
        <img src="https://img6.gram.pl/xwtu20191122105210720aqxd.jpg"/>
      </figure>
      <p>Studio Naughty Dog opublikowało za pośrednictwem Twittera <b>kilka grafik koncepcyjnych prezentujących wizje nadchodzących przygód Ellie podczas zabawy z grą The Last of Us: Part II. Obok nowego spojrzenia na postapokaliptyczny świat możemy także zauważyć czworonożnego przyjaciela protagonistki</b>, który zapewne pojawi się w grze na którymś etapie opowieści. Same grafiki nie znalazły się w sieci przez przypadek. Twórcy, publikując je, ogłosili także współpracę z firmą Cook and Becker, która przygotowała limitowane wydanie wydruków, które mogą przyozdobić ściany fanów marki. Więcej informacji <a href="https://www.cookandbecker.com/en/catalog/videogame/the-last-of-us-part-ii">tutaj</a>, a tymczasem rzućcie okiem na załączoną do wiadomości galerię.<br/><br/><b>The Last of Us: Part II zmierza na konsole PlayStation 4</b>, ale zapewne znajdziemy ją także na sprzęcie nowej generacji. Ogłoszoną we wrześniu datę premiery szybko przesunięto i zamiast w lutym, The Last of Us: Part II ukaże się dokładnie 29 maja 2020 roku. Całość będzie bezpośrednią kontynuacją wydanej w 2013 roku gry The Last of Us. Tym razem <b>całą historię zobaczymy z perspektywy Ellie, ale jak ujawniły zwiastuny, znany z pierwowzoru Joel też odegra ważną rolę w opowieści</b>.</p>
      <p>gallery:13354</p>
      <hr/>
      <p>
        <a href="https://www.sferis.pl/gry-komputerowe-2263">Sprawdź bogatą ofertę gier na PC i konsole w sklepie Sferis.pl</a>
      </p>
    </article>
  </body>
</html>