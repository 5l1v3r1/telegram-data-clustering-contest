<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sport7.sk/149467/marcus-rashford-sa-zastal-solskjaera-nikto-by-to-nerobil-lepsie-ako-on"/>
    <meta property="og:site_name" content="Sport7"/>
    <meta property="article:published_time" content="2019-11-22T11:33:42+00:00"/>
    <meta property="og:title" content="Marcus Rashford sa zastal Solskjaera: Nikto by to nerobil lepšie ako on"/>
    <meta property="og:description" content="Útočník Manchestru United sa v nedávnom rozhovore zastal svojho trénera."/>
  </head>
  <body>
    <article>
      <h1>Marcus Rashford sa zastal Solskjaera: Nikto by to nerobil lepšie ako on</h1>
      <address><time datetime="2019-11-22T11:33:42+00:00">22 Nov 2019, 11:33</time> by <a rel="author" href="https://www.sport7.sk/autor/timotej-gasper" target="_blank">Timotej Gašper</a></address>
      <p>
        <b>Útočník Manchestru United sa v nedávnom rozhovore zastal svojho trénera.</b>
      </p>
      <p>Marcus Rashford pridal v tejto sezóne deväť gólov a na ďalšie tri prihral, pričom patrí k najčastejšie využívaným hráčom v tíme Manchestru United. Na Old Trafford je tomu už takmer presne rok, čo sa kormidla ujal bývalý tréner Molde respektíve bývalý hráč Manchestru United, Ole Gunnar Solskjaer. Z prvotných plánov, podľa ktorých mal byť nórsky menej skúsený tréner len dočasným riešením, napokon zišlo, keďže Solskjaer dokázal po odchode Mourinha postaviť káder na nohy a prelom zimy a jari v minulej sezóne bol pre „Red Devils“ skvelý. </p>
      <p>Rovnako dobrá forma ich síce nezdobí aj v tomto ročníku, no keďže sa jedná o Manchester United, médiá netolerujú ani najmenšie chyby. Tím s početnými zraneniami sa drží v Premier League na 7.mieste so stratou 9 bodov na najlepšiu štvorku a až 18 bodov na prvý Liverpool. Forma klubu teda nie je optimálna a teda sa opäť špekuluje o výmene trénera a to zvlášsť po tom, čo na „voľnej nohe“ ostal Mauricio Pochettino. <b>„Ole je skvelý chlap. Má záujmy a ciele klubu hlboko v srdci. Je správnym človekom pre túto prácu. Nikto by to nerobil lepšie, ako on. Má hlavu nastavenú rovnako ako my. Nič sa nemôže zmeniť za jednu noc. Ani naše obdobie sa nezmení na lepšie počas jednej noci. Rovnako tak ani Ole Gunnar Solskjaer nedokáže pretaviť svoju víziu s klubom počas jednej noci. Takto to nefunguje,“ </b>vyzdvihol  v interview pre <a href="https://www.thesun.co.uk/sport/football/10396519/man-utd-rashford-solskjaer-pochettino/">The Sun</a> nórskeho trénera Marcus Rashford, ktorý nedávno spojil svoju budúcnosť s klubom z Old Trafford podpisom nového kontraktu.</p>
      <p><b>„Nepremýšľal som nad tým, proste som to spravil a viem, že rovnako sa rozhodoval aj Ole keď mu ponúkli trvalý kontrakt,“</b> uzavrel 22-ročný ofenzívny anglický reprezentant. </p>
    </article>
  </body>
</html>