<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/bihar/story-hen-slaughter-in-bihar-police-is-searching-for-accused-2862763.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-22T11:31:12+00:00"/>
    <meta property="og:title" content="Bihar: शराब के नशे में मुर्गे को मार डाला, 7 नामजद, आरोपियों की तलाश में जुटी पुलिस"/>
    <meta property="og:description" content="बिहार के मोहनियां में दुर्गावती थाना क्षेत्र के तिरोजपुर गांव में शराब के नशे में सात लोगों ने एक मुर्गे को मार डाला। जब मामला थाने में पहुंचा तो मृत मुर्गे का पशु अस्पताल में पोस्टमार्टम कराया..."/>
  </head>
  <body>
    <article>
      <h1>Bihar: शराब के नशे में मुर्गे को मार डाला, 7 नामजद, आरोपियों की तलाश में जुटी पुलिस</h1>
      <address><time datetime="2019-11-22T11:31:12+00:00">22 Nov 2019, 11:31</time> by <a rel="author">मोहनियां। हिन्दुस्तान टीम</a></address>
      <p>बिहार के मोहनियां में दुर्गावती थाना क्षेत्र के तिरोजपुर गांव में शराब के नशे में सात लोगों ने एक मुर्गे को मार डाला। जब मामला थाने में पहुंचा तो मृत मुर्गे का पशु अस्पताल में पोस्टमार्टम कराया गया। इस अजीबोगरीब मामले में पुलिस आरोपितों को तलाश रही है। यह मामला इन दिनों चर्चा का विषय बना हुआ है। </p>
      <p>एसपी दिलनवाज अहमद ने बताया कि तिरोजपुर गांव के दो परिवारों के बीच किसी मामले को लेकर विवाद हो गया था। जिसमें एक पक्ष के कमला देवी व उनके पुत्र इंदल को दूसरे पक्षों ने मारपीट कर दी। इसी दौरान कमला देवी के एक पालतू मुर्गे को दूसरे पक्ष के सात लोगों ने पकड़कर  मार डाला। पुलिस आरोपितों को गिरफ्तार करने में लगी हुई है। </p>
      <p>पशु चिकित्सक सुशील कुमार ने बताया कि एक मुर्गे की मौत के बाद उसके शव को थाने में लाया गया था। जहां से पोस्टमार्टम के लिए मेरे पास आया। पोस्टमार्टम में मुर्गे के गर्दन पर ब्लेड के निशान हैं। रिपोर्ट पुलिस को भेजी जा रही है।</p>
    </article>
  </body>
</html>