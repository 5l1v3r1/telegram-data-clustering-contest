<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dainiksaveratimes.com/punjab/barnala/news/woman-raped-by-asi-in-barnala-262945"/>
    <meta property="og:site_name" content="Dainik Savera Times"/>
    <meta property="article:published_time" content="2019-11-22T11:06:39+00:00"/>
    <meta property="og:title" content="महिला को धमकी देकर ASI ने किया घिनौना काम, केस हुआ दर्ज"/>
    <meta property="og:description" content="बरनाला: झगड़े के एक पुराने मामले में महिला पर केस दर्ज करने की धमकी दे बरनाला पुलिस के ए.एस.आई. ने अपने सिपाही व साथियों से मिलकर पीड़ित महिला से गैंगरेप किया और अफसरों के सामने अपना मुंह बंद रखने की बात कही और धमकाया। पीड़ित महिला ने सारी बात एस.एस.पी. बरनाला हरजीत सिंह को बताई तो एस.एस.पी. हरजीत सिंह ने तुरंत एक्शन लेते ए.एस.आई, सिपाही व सभी पर केस दर्ज कर दिया। "/>
  </head>
  <body>
    <article>
      <h1>महिला को धमकी देकर ASI ने किया घिनौना काम, केस हुआ दर्ज</h1>
      <address><time datetime="2019-11-22T11:06:39+00:00">22 Nov 2019, 11:06</time> by <a rel="author">manpreet</a></address>
      <p>बरनाला: झगड़े के एक पुराने मामले में महिला पर केस दर्ज करने की धमकी दे बरनाला पुलिस के ए.एस.आई. ने अपने सिपाही व साथियों से मिलकर पीड़ित महिला से गैंगरेप किया और अफसरों के सामने अपना मुंह बंद रखने की बात कही और धमकाया। पीड़ित महिला ने सारी बात एस.एस.पी. बरनाला हरजीत सिंह को बताई तो एस.एस.पी. हरजीत सिंह ने तुरंत एक्शन लेते ए.एस.आई, सिपाही व सभी पर केस दर्ज कर दिया। </p>
      <p>बरनाला के गांव चुघां में दो सप्ताह पहले जीनी विवाद में चली गोली के मामले में एक महिला को बार-बार थाना टल्लेवाल में तैनात ए.एस.आई. बलदेव सिंह और हैड कांस्टेबल (सिपाही) तरुण कुमार धमका रहा था कि वह उस पर केस दर्ज कर देगा। महिला ए.एस.आई. बलदेव सिंह को मामले की निष्पक्षता से जांच करने की गुहार लगा रही थी कि ए.एस.आई. ने मौके का फायदा उठा पीड़ित महिला के साथ गैंगरेप किया। उसके साथ टल्लेवाल में ही तैनात हैड कांस्टेबल तरुण कुमार (सिपाही) व दो अन्य साथी भी थे।पीड़ित महिला एस.एस.पी. हरजीत सिंह के समक्ष पेश हुई और लिखित शिकायत दे इंसाफ की गुहार लगाई।</p>
      <p>एस.एस.पी. हरजीत सिंह ने महिला का सरकारी अस्पताल में मैडीकल करवा आरोपी ए.एस.आई. बलदेव सिंह, हैड कांस्टेबल तरुण कुमार व उसके साथी जगदेव सिंह पर केस दर्ज कर ए.एस.आई. बलदेव सिंह व जगदेव सिंह को गिरफ्तार कर लिया है जबकि हैड कांस्टेबल तरुण कुमार फरार है जिसे जल्द ही गिरफ्तार कर लिया जाएगा।</p>
      <blockquote>DainikSavera APP डाउनलोड करें। <a href="https://play.google.com/store/apps/details?id=com.readwhere.whitelabel.dainiksavera">ANDROID</a> लिंक और <a href="https://itunes.apple.com/in/app/dainik-savera-times/id954789238?mt=8">iOS</a></blockquote>
      <p><b>Web Title:</b> woman raped by ASI in Barnala</p>
    </article>
  </body>
</html>