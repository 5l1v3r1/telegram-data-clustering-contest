<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/904711/onana-moeten-de-supporters-accepteren-of-ajax-moet-een-andere-keeper-opstellen-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-22T11:47:00+00:00"/>
    <meta property="og:title" content="Onana: 'Moeten de supporters accepteren, of Ajax moet een andere keeper opstellen'"/>
    <meta property="og:description" content="André Onana zal blijven tijdrekken, ook nadat dit juist een averechts effect had tijdens de halve finale van de Champions League van Ajax tegen Tottenham Hotspur. De doelman vertraagde het spel om het 2-2 gelijkspel en dus kwalificatie voor de finale over de streep te trekken, maar moest in de allerlaatste seconden de 2-3 incasseren. “Tijdrekken is soms nodig, als de tegenstander bijvoorbeeld sterker is. Het hoort bij het profvoetbal. Ik snap dat de fans het niet leuk vinden, maar het gaat om het resultaat&quot;, zegt Onana in een interview met Ajax Life. &quot;De beste manier om de Ajax-supporters blij te maken, is winnen. Als tijdrekken de beste optie voor het team is, doe ik het zo weer. Wat de mensen er ook van vinden.&quot; Droevige Onana constateert: 'Sommige clubs vertrouwen zwarte doelmannen niet'"/>
  </head>
  <body>
    <article>
      <h1>Onana: 'Moeten de supporters accepteren, of Ajax moet een andere keeper opstellen'</h1>
      <address>
        <time datetime="2019-11-22T11:47:00+00:00">22 Nov 2019, 11:47</time>
      </address>
      <p>
        <b>André Onana zal blijven tijdrekken, ook nadat dit juist een averechts effect had tijdens de halve finale van de Champions League van Ajax tegen Tottenham Hotspur. De doelman vertraagde het spel om het 2-2 gelijkspel en dus kwalificatie voor de finale over de streep te trekken, maar moest in de allerlaatste seconden de 2-3 incasseren.</b>
      </p>
      <p>“Tijdrekken is soms nodig, als de tegenstander bijvoorbeeld sterker is. Het hoort bij het profvoetbal. Ik snap dat de fans het niet leuk vinden, maar het gaat om het resultaat", zegt Onana in een interview met <a href="https://www.ajaxlife.nl/2019/11/21/onana-blijft-tijdrekken-als-het-de-beste-optie-is-doe-ik-het-zo-weer/">Ajax Life.</a> "De beste manier om de Ajax-supporters blij te maken, is winnen. Als tijdrekken de beste optie voor het team is, doe ik het zo weer. Wat de mensen er ook van vinden."</p>
      <p>"Maar weet je wat het grappige is?", vervolgt Onana. "Ik speel bijna vier jaar in het eerste en het gaat sinds vorig seizoen alleen maar over Tottenham-thuis en amper over de goede dingen die ik heb laten zien. Ik geef alles voor deze club, maar ben nog jong en maak soms fouten. De keuzes die ik in de wedstrijd maak, voelen op dat moment als de juiste, maar kunnen slecht uitpakken. Dat moeten de supporters wel accepteren. Of Ajax moet een andere keeper opstellen. Zo simpel is het."</p>
      <related>
        <h4>Lees meer</h4>
        <a href="https://www.voetbalprimeur.nl/nieuws/904678/droevige-onana-constateert-sommige-clubs-vertrouwen-zwarte-doelmannen-niet-.html?itm_source=www.voetbalprimeur.nl&amp;itm_medium=highlighted-content"/>
      </related>
    </article>
  </body>
</html>