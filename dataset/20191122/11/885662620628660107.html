<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.insider.gr/eidiseis/ellada/125805/episkepsi-sti-moria-tha-pragmatopoiisei-o-ypatos-armostis-toy-oie"/>
    <meta property="og:site_name" content="Insider"/>
    <meta property="article:published_time" content="2019-11-22T11:00:00+00:00"/>
    <meta property="og:title" content="ΟΗΕ: Επίσκεψη του ύπατου αρμοστή στο προσφυγικό κέντρο της Μόριας"/>
    <meta property="og:description" content="Επίσκεψη του ύπατου αρμοστή του ΟΗΕ για τους πρόσφυγες στη Μυτιλήνη την ερχόμενη εβδομάδα."/>
  </head>
  <body>
    <article>
      <h1>ΟΗΕ: Επίσκεψη του ύπατου αρμοστή στο προσφυγικό κέντρο της Μόριας</h1>
      <h2>Επίσκεψη του ύπατου αρμοστή του ΟΗΕ για τους πρόσφυγες στη Μυτιλήνη την ερχόμενη εβδομάδα.</h2>
      <address>
        <time datetime="2019-11-22T11:00:00+00:00">22 Nov 2019, 11:00</time>
      </address>
      <p>Τη Μυτιλήνη θα επισκεφθεί την ερχόμενη Τετάρτη 27 Νοεμβρίου ο ύπατος αρμοστής του ΟΗΕ για τους πρόσφυγες, Φίλιπο Γκράντι.</p>
      <p>Ο κ. Γκράντι θα συναντηθεί στο Κέντρο Υποδοχής και Ταυτοποίησης της Μόριας με τους εμπλεκόμενους στη διαχείριση του προσφυγικού ζητήματος φορείς (Λιμενικό, Αστυνομία, EASO, FRONTEX, Υπηρεσία Ασύλου, ΕΟΔΥ, ΔΟΜ, Στρατιωτικό Διοικητή και διοίκηση του ΚΥΤ).</p>
      <p>Θα ακολουθήσει επίσκεψη στον δημοτικό καταυλισμό του Καρά Τεπέ όπου θα συνομιλήσει και με τους διαμένοντες εκεί πρόσφυγες και το προσωπικό του κέντρου.</p>
      <h3>Για την Ευρώπη το προσφυγικό κέντρο της Μόριας είναι ντροπή</h3>
      <p>Ντροπή για τη Ευρώπη χαρακτηρίζει την κατάσταση στην οποία βρίσκονται τα νησιά που βιώνουν τις συνέπειες του προσφυγικoύ ο γερμανικός Τύπος και σχολιάζει τα σχέδια της ελληνικής κυβέρνησης για μεταφορά προσφύγων σε νέα, κλειστά κέντρα, <a href="https://www.dw.com/el/%CF%84%CE%BF-%CE%AC%CE%B3%CE%BF%CF%82-%CF%84%CE%B7%CF%82-%CE%B5%CF%85%CF%81%CF%8E%CF%80%CE%B7%CF%82/a-51359620">σύμφωνα με σχετικό δημοσίευμα της Deutsche Welle</a>.</p>
      <p>«Για την Ευρώπη το προσφυγικό κέντρο της Μόριας είναι ντροπή. Είναι επομένως σωστό η ελληνική κυβέρνηση να θέλει να το κλείσει» αναφέρει σε σχόλιό της η <b>Süddeutsche Zeitung </b>.</p>
      <p>Και η οικονομική εφημερίδα <b>Handelsblatt </b>σε σχόλιό της εστιάζει στη νέα τροπή που παίρνει η διαχείριση του προσφυγικού στην Ελλάδα. «Στην Ελλάδα ξεπροβάλλει μια νέα προσφυγική κρίση» σημειώνει ο σχολιογράφος.</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.insider.gr/eidiseis/politiki/125793/kyriakos-mitsotakis-epiheirei-na-xypnisei-tin-eyropi-gia-prosfygiko"/>
        <a href="https://www.insider.gr/eidiseis/politiki/125738/skliri-apantisi-sto-toyrkiko-ypex-i-ellada-den-dehetai-mathimata"/>
        <a href="https://www.insider.gr/eidiseis/kosmos/125721/prokalei-i-agkyra-kai-kanei-ypodeixeis-stin-ellada-gia-metanasteytiko"/>
      </related>
    </article>
  </body>
</html>