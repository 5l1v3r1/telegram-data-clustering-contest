<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/glava_agrarnogo_fondu_uviyshov_v_top_25_ceo_ukrayini_i_buv_vidstoroneniy_v_tsey_zhe_den_n1237833"/>
    <meta property="og:site_name" content="24 Канал"/>
    <meta property="article:published_time" content="2019-11-22T11:44:00+00:00"/>
    <meta property="og:title" content="Глава Аграрного Фонду увійшов в топ-25 CEO України та був відсторонений в цей же день"/>
    <meta property="og:description" content="Голова державного ПАТ &quot;Аграрний Фонд&quot; – Андрій Радченко увійшов в топ-25 найуспішніших CEO України за 2018 рік, згідно з рейтингом &quot;Капітани бізнесу&quot; ділового видання &quot;Кореспондент&quot;."/>
  </head>
  <body>
    <article>
      <h1>Глава Аграрного Фонду увійшов в топ-25 CEO України та був відсторонений в цей же день</h1>
      <address>
        <time datetime="2019-11-22T11:44:00+00:00">22 Nov 2019, 11:44</time>
      </address>
      <p>
        <b>Голова державного ПАТ "Аграрний Фонд" – Андрій Радченко увійшов в топ-25 найуспішніших CEO України за 2018 рік, згідно з рейтингом "Капітани бізнесу" ділового видання "Кореспондент".</b>
      </p>
      <p>В той же день, Кабінет міністрів відсторонив його від виконання обов'язків для того, щоб ліквідувати держкомпанію.</p>
      <p>Так, у 2018-му році ПАТ "Аграрний Фонд" сумарно приніс до бюджету 1,63 млрд грн, з яких 71 млн грн – дивіденди. Активи держтрейдера виросли на 22,5% у 2018-му і на 17,6% роком раніше.</p>
      <p>При цьому Агарний Фонд є стратегічним аграрним підприємством, що спеціалізується на кредитуванні аграріїв добривами за зерновими форвардами. Зокрема, питома вага Аграрного Фонду в кредитуванні посівної за 2016-2018 рр. становив від 30% до 50%.</p>
      <p>Нагадаємо, раніше міністр економіки – Тимофій Милованов пояснив, що звільнив Андрія Радченка через те, що компанія не потребує розвитку, а повинна бути ліквідована.</p>
      <p>Тимчасово виконуючим обов'язки ПАТ "Аграрний Фонд" призначено Івана Баришева, звільненого в 2015-му з того ж Аграрного Фонду за організацію збиткової угоди на $ 112,5 млн з кредитування компанії "Ukrlandfarming".</p>
      <p>Щорічно оновлюваний Рейтинг "Капітани бізнесу" журналу "Кореспондент" базується на оцінці провідними економічними журналістами та представниками профільних асоціацій країни публічної репутації СЕО та особистого вкладу керівника в результати компанії.</p>
    </article>
  </body>
</html>