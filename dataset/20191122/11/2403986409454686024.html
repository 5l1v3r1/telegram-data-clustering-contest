<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/lifestyle/apple_skasuvav_premyeru_filmu_bankir_cherez_seks_skandal_podrobitsi_n1237814"/>
    <meta property="og:site_name" content="24 Канал"/>
    <meta property="article:published_time" content="2019-11-22T11:34:00+00:00"/>
    <meta property="og:title" content="Apple скасував прем'єру фільму &quot;Банкір&quot; через секс-скандал: подробиці"/>
    <meta property="og:description" content="Прем'єра біографічної драми &quot;Банкір&quot; повинна була відбутися на відомому фестивалі Американського інституту кіномистецтва напередодні, 21 листопада. Однак компанія Apple скасувала дебютний показ стрічки через реального сина головного героя, який постав у центрі секс-скандалу."/>
  </head>
  <body>
    <article>
      <h1>Apple скасував прем'єру фільму "Банкір" через секс-скандал: подробиці</h1>
      <address><time datetime="2019-11-22T11:34:00+00:00">22 Nov 2019, 11:34</time> by <a rel="author" href="https://24tv.ua/marta_veresyuk_tag6433/" target="_blank">Марта Вересюк</a></address>
      <p>
        <b>Прем'єра біографічної драми "Банкір" повинна була відбутися на відомому фестивалі Американського інституту кіномистецтва напередодні, 21 листопада. Однак компанія Apple скасувала дебютний показ стрічки через реального сина головного героя, який постав у центрі секс-скандалу.</b>
      </p>
      <p>Про секс-скандал, через який прем'єра фільму "Банкір" не відбулася пише видання <a href="https://www.hollywoodreporter.com/news/apple-canceled-banker-premiere-sexual-abuse-claims-real-life-subjects-son-1256695">The Hollywood Reporter</a>.</p>
      <blockquote>До теми: <a href="https://24tv.ua/lifestyle/ofitsiyno_sin_korolevi_yelizaveti_ii_prints_endryu_vidstoroneniy_vid_korolivskih_obovyazkiv_n1237156">Син королеви Єлизавети II принц Ендрю склав обов'язки монарха через секс-скандал</a></blockquote>
      <p>За сюжетом, події біографічного фільму розповідають про Бернарда Гаррета, темношкірого бізнесмена, який у 1960-х роках найняв на роботу світлошкірого чоловіка і довірив йому управляти своїми фінанси. Проте через сина головного героя, Бернарда Гаррета-молодшого, який виступив співпродюсером картини, реліз скасували.</p>
      <p>Річ у тім, що його зведені сестри Синтія і Шейла Гарретт звинуватили свого зведеного брати, який старший від них на 15 років, у сексуальному насильстві. Вони зазначили, що довгий час жили разом з ним в одному будинку і саме тоді їхній родич домагався їх і жорстоко з ними поводився.</p>
      <p>Також дівчата заявили, що у фільмі "Банкір" реальна історія спотворена таким чином, аби не згадувати про них і їхню матір, а лише про першу дружину Бернарда Гаррета.</p>
      <aside>Ми придбали" Банкіра "на початку цього року, оскільки нас вразила захоплива та пізнавальна історія фільму про соціальні зміни і фінансову грамотність. Але минулого тижня нам стали відомо про деякі проблеми, пов'язані з фільмом. Нам, разом з режисерами, потрібен деякий час, щоб розв'язати ці питання і визначити подальші кроки,<cite>– заявили представники компанії Apple.</cite></aside>
      <p>
        <b>"Банкір": дивитися трейлер до біографічного фільму </b>
      </p>
      <figure>
        <iframe src="https://www.youtube.com/embed/J_-nk9-sMus" width="560" height="315" data-service="Youtube" scrolling="no"/>
      </figure>
      <p> </p>
    </article>
  </body>
</html>