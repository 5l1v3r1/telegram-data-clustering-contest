<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/savik-shuster-pro-zaproshennya-na-efiri-yuliji-timoshenko-novini-ukrajini-50054863.html"/>
    <meta property="og:site_name" content="НВ"/>
    <meta property="article:published_time" content="2019-11-22T11:45:00+00:00"/>
    <meta property="og:title" content="«Її фактор є завжди». Шустер розповів, за якого президента України було складніше запросити на ефір Тимошенко"/>
    <meta property="og:description" content="Ведучий програми Свобода слова Савік Шустер в інтерв'ю Радіо НВ розповів, за якого президента України запрошення на ефір лідера ВО Батьківщина Юлії Тимошенко викликало найбільше «обурення»."/>
  </head>
  <body>
    <article>
      <h1>«Її фактор є завжди». Шустер розповів, за якого президента України було складніше запросити на ефір Тимошенко</h1>
      <h2>Ведучий програми Свобода слова Савік Шустер в інтерв'ю Радіо НВ розповів, за якого президента України запрошення на ефір лідера ВО Батьківщина Юлії Тимошенко викликало найбільше «обурення».</h2>
      <address>
        <time datetime="2019-11-22T11:45:00+00:00">22 Nov 2019, 11:45</time>
      </address>
      <p>«При президентові Ющенку запрошення Тимошенко — це вже, взагалі-то як мінімум викликало обурення (це до мене доходило тим чи іншим чином). При президенті Януковичі - самі розумієте, ще гірше. При президентові Порошенку — приблизно так само, як при Януковичі», — розповів тележурналіст.</p>
      <p>У той же час Шустер стверджує, що наразі негативна реакція на запрошення Тимошенко відсутня, а нещодавній словесний конфлікт між нею і президентом Володимиром Зеленським він назвав «обміном думками».</p>
      <p>«Зараз немає [негативу], якщо не говорити про те… я не хочу назвати це конфліктом — обміном думками між президентом і Тимошенко, за яким ми спостерігали буквально кілька днів тому», — сказав Шустер.</p>
      <p>За словами телеведучого, «фактор Юлії Тимошенко присутній завжди».</p>
      <p>Савік Шустер розповідає про повернення в Україну, коментує тезу «продався Ахметову» і згадує 2005 рік</p>
      <p>Слухайте і дивіться прем'єру інтерв'ю сьогодні о 16:00 на <a href="https://radio.nv.ua/">Радіо НВ</a> і <a href="https://www.youtube.com/watch?v=qK2fQUd-jxo">YouTube-каналі</a> радіостанції</p>
      <p>Читайте також:<br/><a href="https://nv.ua/ukr/ukraine/politics/savik-shuster-pro-povernennya-na-tb-interv-yu-novini-ukrajini-50054668.html">&amp;nbspШустер: Великого бажання повертатися на ТБ у мене не було</a></p>
      <p>Нагадаємо, раніше президент України Володимир <a href="https://nv.ua/ukr/ukraine/politics/zelenskiy-pro-timoshenko-proponuvala-svojih-lyudey-na-solodki-miscya-v-obmin-na-pidtrimku-novini-ukrajini-50054338.html">Зеленський заявив, що лідер ВО Батьківщина Юлія Тимошенко пропонувала своїх людей на певні посади («солодкі місця»)</a> в обмін на підтримку Слуги народу у Верховній Раді.</p>
      <p>У відповідь на це <a href="https://nv.ua/ukr/ukraine/politics/solodki-miscya-timoshenko-vidpovila-zelenskomu-novini-ukrajini-50054385.html">Тимошенко написала, що вона хотіла налагодити з нинішнім главою держави діалог про долю країни, однак він «вибрав інший тон»</a>.</p>
      <p>«Раз на п’ять років деяким українським Президентам здається, що вони взяли джек-пот! А далі все за сценарієм… Ну ви в курсі… Словом, чекаємо вас на корпоративах … Можна зі своїм піаніно», — заявила вона.</p>
    </article>
  </body>
</html>