<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/904710/wijnaldum-tegen-mijn-neefje-werd-gezegd-jij-hoeft-je-niet-te-schminken-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-22T11:35:00+00:00"/>
    <meta property="og:title" content="Wijnaldum: 'Tegen mijn neefje werd gezegd: jij hoeft je niet te schminken'"/>
    <meta property="og:description" content="Leroy Fer vindt het moeilijk te begrijpen dat vijf jaar nadat hij zelf slachtoffer was van racisme, de discussie in Nederland weer over racisme moet gaan na de gebeurtenissen bij FC Den Bosch afgelopen zondag. Fer plaatste in 2014 een foto met acht ploeggenoten bij Oranje, waar hij de reacties 'allemaal zwarte pieten' en 'fc aap' op kreeg. Drie daders kregen een boete van 360 euro voor de racistiche commentaren. &quot;Dit is wel het ergste wat ik heb meegemaakt&quot;, zegt Fer in Trouw over die gebeurtenis. &quot;Ik snapte het niet. Je bent speler van het Nederlands elftal, we waren net derde geworden op het WK in Brazilië en dan dit. Het was heel lelijk. Of die straf hoog genoeg is geweest? Moeilijk te zeggen. Ik vind wel dat dit soort mensen keihard moet worden aangepakt. Dat we het er nu, vijf jaar later, naar aanleiding van de gebeurtenissen van afgelopen weekend weer over moeten hebben, is gewoon pijnlijk. Het is 2019. Dit kán gewoon niet meer.&quot; Imponerende Wijnaldum: 'Gesproken vanuit mijn gevoel, ik ben geen held' Wijnaldum…"/>
  </head>
  <body>
    <article>
      <h1>Wijnaldum: 'Tegen mijn neefje werd gezegd: jij hoeft je niet te schminken'</h1>
      <address>
        <time datetime="2019-11-22T11:35:00+00:00">22 Nov 2019, 11:35</time>
      </address>
      <p>
        <b>Leroy Fer vindt het moeilijk te begrijpen dat vijf jaar nadat hij zelf slachtoffer was van racisme, de discussie in Nederland weer over racisme moet gaan na de gebeurtenissen bij FC Den Bosch afgelopen zondag. Fer plaatste in 2014 een foto met acht ploeggenoten bij Oranje, waar hij de reacties 'allemaal zwarte pieten' en 'fc aap' op kreeg.</b>
      </p>
      <p>Drie daders kregen een boete van 360 euro voor de racistiche commentaren. "Dit is wel het ergste wat ik heb meegemaakt", zegt Fer in<a href="https://www.trouw.nl/sport/voetballers-vertellen-over-hun-ervaringen-met-racisme-ik-voelde-me-klein-en-vernederd~b3239964/?referer=https%3A%2F%2Fwww.psvfans.nl%2Fnieuws%2Fhistorie-oud-spelers%2F260932%2Fwijnaldum-ze-zeiden-tegen-hem-jij-hoeft-je-niet-te-schminken"> Trouw</a> over die gebeurtenis. "Ik snapte het niet. Je bent speler van het Nederlands elftal, we waren net derde geworden op het WK in Brazilië en dan dit. Het was heel lelijk. Of die straf hoog genoeg is geweest? Moeilijk te zeggen. Ik vind wel dat dit soort mensen keihard moet worden aangepakt. Dat we het er nu, vijf jaar later, naar aanleiding van de gebeurtenissen van afgelopen weekend weer over moeten hebben, is gewoon pijnlijk. Het is 2019. Dit kán gewoon niet meer."</p>
      <p>Georginio Wijnaldum stond ook op die foto en maakte deze week een krachtig statement door zich samen met alle Oranje-internationals hard uit te spreken tegen racisme. Hij haalt in Trouw ook de discussie rond Zwarte Piet aan. "Mensen in Nederland zeggen: het is een kinderfeest. Als je, wanneer het over Zwarte Piet gaat, zegt: het is racisme, dan zeggen ze: nee, het is een traditie. Maar ik sprak laatst mijn neefje en tegen hem hadden ze in de klas gezegd: jij hoeft je niet te schminken, want jij bent al zwart. Zelfs onder kinderen komt racisme voor", aldus Wijnaldum.</p>
      <related>
        <h4>Lees meer</h4>
        <a href="https://www.voetbalprimeur.nl/nieuws/904458/imponerende-wijnaldum-geen-held-ik-wil-verandering-er-is-een-probleem-.html?itm_source=www.voetbalprimeur.nl&amp;itm_medium=highlighted-content"/>
        <a href="https://www.voetbalprimeur.nl/nieuws/904473/uitspraak-wijnaldum-kwam-recht-uit-hart-ongemakkelijk-en-explosief-onderwerp-.html?itm_source=www.voetbalprimeur.nl&amp;itm_medium=highlighted-content"/>
      </related>
    </article>
  </body>
</html>