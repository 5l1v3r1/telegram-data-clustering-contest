<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1549100.html/%D8%AE%D9%84%D9%82-%D8%AD%D9%85%D8%A7%D8%B3%D9%87-%D8%A8%D8%B3%DB%8C%D8%AC%DB%8C%D8%A7%D9%86-%D8%AF%D8%B1-%D8%B1%D9%88%D8%B2%D9%87%D8%A7%DB%8C-%D8%B3%D8%AE%D8%AA--%D9%87%D9%85%D9%87-%D9%BE%DB%8C%D8%B1%D9%88-%D8%A2%D8%B1%D9%85%D8%A7%D9%86-%D9%87%D8%A7%DB%8C-%D8%B4%D9%87%D8%AF%D8%A7-%D8%A8%D8%A7%D8%B4%DB%8C%D9%85"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-22T11:32:00+00:00"/>
    <meta property="og:title" content="خلق حماسه بسیجیان در روزهای سخت/ همه پیرو آرمان‌های شهدا باشیم"/>
    <meta property="og:description" content="مشاور عالی رئیس ستاد کل نیروهای مسلح گفت: در روزهای سخت جنگ این بسیجیان بودند که توانستند حماسه‌های زیادی را خلق کنند."/>
  </head>
  <body>
    <article>
      <h1>خلق حماسه بسیجیان در روزهای سخت/ همه پیرو آرمان‌های شهدا باشیم</h1>
      <h2>مشاور عالی رئیس ستاد کل نیروهای مسلح مطرح کرد؛</h2>
      <address>
        <time datetime="2019-11-22T11:32:00+00:00">22 Nov 2019, 11:32</time>
      </address>
      <p>مشاور عالی رئیس ستاد کل نیروهای مسلح گفت: در روزهای سخت جنگ این بسیجیان بودند که توانستند حماسه‌های زیادی را خلق کنند.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از <a href="http://www.bloghnews.com/">بلاغ</a>، سردار فتح‌الله جعفری پنجشنبه شب در سی و دومین یادواره شهدا روستای ازباران فریدونکنار اظهار کرد: انقلاب اسلامی در هشت سال دفاع مقدس با واسطه شجاعت، توکل و پیروی از ولایت فقیه به پیروزی رسید.<br/> <br/>وی با اشاره به اینکه یکی از نمونه‌های این پیروزی عملیات بیت المقدس و فتح خرمشهر بود، خاطرنشان کرد: درحالی که بسیاری از افراد اعتقادی به پیروزی در این عملیات نداشتند اما شهید حسن باقری که طراح این عملیات بود می‌گفت که ما می‌توانیم با اتکا بر شجاعت بسیجیان، توکل بر خدا و پیروی از ولایت فقیه پیروز شویم و همین امر هم اتفاق افتاد.<br/><br/>مشاور عالی رئیس ستاد کل نیروهای مسلح تصریح کرد: به اذعان فرمانده‌هان ارشد عراقی، عقب‌نشینی در قاموس بسجیان وجود نداشت و همه عراقی‌ها به این اعتقاد رسیده بودند که بسیجیان ایرانی آنقدر می‌جنگند تا به شهادت یا پیروزی برسند.<br/><br/>جعفری گفت: درحالی که شرایط سخت امکانات و موقعیتی در جنگ وجود داشت اما همیشه ما دست غیبی خدا را احساس می‌کردیم.<br/><br/>وی بر لزوم قدردانی از بسیجیان تاکید کرد و یادآور شد: در روزهای سخت جنگ این بسیجیان بودند که توانستند حماسه‌های زیادی را خلق کنند.<br/><br/>مشاور عالی رئیس ستاد کل نیروهای مسلح اظهار کرد: همه باید در برابر رشادت‌ها و ایثارگری‌های فرزندان این ملت تمام قد بایستیم و پیرو آرمان‌های شهدا باشیم.<br/><br/>انتهای پیام/<br/> </p>
    </article>
  </body>
</html>