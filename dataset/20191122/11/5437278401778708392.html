<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.1limburg.nl/1lunch-medewerkers-belastingdienst-straat-op-om-pakketje"/>
    <meta property="og:site_name" content="1limburg"/>
    <meta property="article:published_time" content="2019-11-22T11:02:20+00:00"/>
    <meta property="og:title" content="1Lunch: Medewerkers Belastingdienst straat op om pakketje"/>
    <meta property="og:description" content="Het onderzoek naar de dood van Ivana Smit wordt heropend, een zeer grote brand verwoest caravans en campers, en medewerkers van de Belastingdienst op straat vanwege een verdacht pakketje. Dit en meer, vandaag in de 1Lunch."/>
  </head>
  <body>
    <article>
      <h1>1Lunch: Medewerkers Belastingdienst straat op om pakketje</h1>
      <h2>Het onderzoek naar de dood van Ivana Smit wordt heropend, een zeer grote brand verwoest caravans en campers, en medewerkers van de Belastingdienst op straat vanwege een verdacht pakketje. Dit en meer, vandaag in de 1Lunch.</h2>
      <address><time datetime="2019-11-22T11:02:20+00:00">22 Nov 2019, 11:02</time> by <a rel="author">De redactie</a></address>
      <p><a href="https://www.1limburg.nl/onderzoek-naar-dood-ivana-smit-heropend"><b>Onderzoek naar dood Ivana Smit heropend<br/></b></a>Het hoger beroep in de zaak rond het overlijden van het Limburgse model Ivana Smit is gegrond verklaard door het Maleisische gerechtshof. Dat betekent volgens SÃ©bas Diekstra, advocaat van de familie, dat het onderzoek naar haar dood moet worden heropend. De familie heeft opgelucht gereageerd op de uitspraak. <a href="https://www.1limburg.nl/onderzoek-naar-dood-ivana-smit-heropend">Lees hier meer over de dood van Ivana Smit</a>.</p>
      <p><a href="https://www.1limburg.nl/brandweer-gennep-assisteert-bij-grote-brand-oeffelt"><b>Zeer grote brand in loods<br/></b></a>In Oeffelt woedt een grote brand in een loods met caravans en campers. De brandweer uit Gennep assisteert haar Brabantse collega's bij het onder controle houden van het vuur. Bij de brand komt veel rook vrij. De rookwolken zijn in de wijde omgeving te zien en te ruiken. <a href="https://www.1limburg.nl/brandweer-gennep-assisteert-bij-grote-brand-oeffelt">Lees hier meer</a>.</p>
      <figure>
        <img src="https://www.1limburg.nl/sites/default/files/public/styles/media-paragraph/public/665119.jpg?itok=BZ-4mGyX"/>
        <figcaption>
          <cite>Foto: SK-Media</cite>
        </figcaption>
      </figure>
      <p><a href="https://www.1limburg.nl/verdacht-pakket-heerlen-kantoor-belastingdienst-ontruimd"><b>Verdacht pakketje met poeder ontdekt<br/></b></a>Vanwege de vondst van een verdacht pakketje is het voormalige CBS-gebouw in Heerlen ontruimd. Het pakketje werd bezorgd bij de Belastingdienst, die gebruikmaakt van een deel van het pand. In het pakje zit volgens de politie een onbekend poeder. <a href="https://www.1limburg.nl/verdacht-pakket-heerlen-kantoor-belastingdienst-ontruimd">Lees hier meer</a>.</p>
      <figure>
        <img src="https://www.1limburg.nl/sites/default/files/public/styles/media-paragraph/public/665204.jpg?itok=J3bYQlbA"/>
        <figcaption>
          <cite>Foto: L1 (Jos van den Broek)</cite>
        </figcaption>
      </figure>
      <p><a href="https://www.1limburg.nl/miljoenen-stromen-limburg-binnen-voor-maasbescherming"><b>Miljoenen voor bescherming Maasdorpen<br/></b></a>Het Ministerie van Waterstaat stelt tientallen miljoenen euro's ter beschikking voor de bescherming van de Maasdorpen in Noord-Limburg. Het geld is bedoeld om de dijken bij Arcen, tussen Baarlo en Hout-Blerick en bij Well te verbeteren. Thorn valt voorlopig nog even buiten de boot. <a href="https://www.1limburg.nl/miljoenen-stromen-limburg-binnen-voor-maasbescherming">Lees hier meer</a>.</p>
      <p><a href="https://www.1limburg.nl/rijdende-auto-vliegt-brand-heibloem"><b>Rijdende auto vliegt in brand<br/></b></a>Een autorit tussen Meijel en Roggel eindigde gisteravond bij Heibloem in de berm. De bestuurder zag dat er iets aan de hand was en parkeerde zijn auto langs de weg. Toen de brandweer arriveerde, sloegen de vlammen al onder de motorkap vandaan. <a href="https://www.1limburg.nl/rijdende-auto-vliegt-brand-heibloem">Lees hier meer</a>.</p>
      <figure>
        <img src="https://www.1limburg.nl/sites/default/files/public/styles/media-paragraph/public/664991.jpg?itok=LNUzpGq-"/>
        <figcaption>
          <cite>Foto: Weertdegekste</cite>
        </figcaption>
      </figure>
    </article>
  </body>
</html>