<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/22/rubljev-pocistio-krajinovica-djokovic-sa-hacanovim-za-izjedancenje/"/>
    <meta property="og:site_name" content="Sportska centrala"/>
    <meta property="article:published_time" content="2019-11-22T11:43:55+00:00"/>
    <meta property="og:title" content="Rubljev ,,počistio“ Krajinovića, Đoković sa Hačanovim za izjedančenje"/>
    <meta property="og:description" content="Andrej Rubljov – Filip Krajinović 2:0(6:1, 6:2) Srpski teniser Filip Krajinović poražen je danas od Andreja Rubljova rezultatom 2:0 u okviru prvog meča četvrtfinala Dejvis kupa, te su Rusi poveli u ukupnom skoru sa 1:0. Krajinović je veoma loše započeo ovaj susret i svoj prvi poen osvojio tek u trećem gemu. Nije mu Rubljov davao […]"/>
  </head>
  <body>
    <article>
      <h1>Rubljev ,,počistio“ Krajinovića, Đoković sa Hačanovim za izjedančenje</h1>
      <address><time datetime="2019-11-22T11:43:55+00:00">22 Nov 2019, 11:43</time> by <a rel="author">Nemanja</a></address>
      <p>
        <b>Andrej Rubljov – Filip Krajinović 2:0</b>
        <br/>
        <i>(6:1, 6:2)</i>
      </p>
      <p>Srpski teniser Filip Krajinović poražen je danas od Andreja Rubljova rezultatom 2:0 u okviru prvog meča četvrtfinala Dejvis kupa, te su Rusi poveli u ukupnom skoru sa 1:0.</p>
      <p>Krajinović je veoma loše započeo ovaj susret i svoj prvi poen osvojio tek u trećem gemu. Nije mu Rubljov davao nikakvu nadu da bi mogao da se vrati u ovaj set, dok Krajinović nije ličio na sebe tokom ovog perioda igre izgubivši dva servis gema, bez da ikako ugrozi rivala na bilo koji način.</p>
      <p>Slika se nije promenila ni u drugom setu, igra koja je krasila Krajinovića u prethodnim duelima na ovom takmičenju, nije se videla, pa je Rubljov uz svoju odličnu igru, imao još lakši posao, te je imao i velikih 4:0. Imao je Filip priliku za brejk pri rezultatu 4:1, ali je Rus sjajnim servisima ipak okrenuo stvar u svoju korist.</p>
      <p>Uspeo je srpski teniser da konačno odservira dobar gem, bez izgubljenog poena i smanji na 2:5, ali to nije popravilo utisak da ovo nije bio njegov dan.</p>
      <p>Priliku da izjedanči i ostane u borbi za ,,salataru“, Srbija će imati od 12 sati, kada će se Novak Đoković sastati sa Karenom Hačanovim.</p>
      <related>
        <h4>POVEZANE OBJAVE</h4>
        <a href="https://www.sportskacentrala.com/2019/11/21/dejvis-kup-krajinovic-doneo-prednost-srbiji-protiv-francuske/"/>
        <a href="https://www.sportskacentrala.com/2019/11/20/dejvis-kup-krajinovic-bez-problema-sa-sugitom-srbija-vodi-protiv-japana/"/>
        <a href="https://www.sportskacentrala.com/2019/11/17/srbija-kompletna-novak-stigao-u-madrid-foto/"/>
        <a href="https://www.sportskacentrala.com/2019/11/16/zimonjic-cilj-plasman-u-cetvrtfinale-nakon-toga-nista-nije-bitno/"/>
        <a href="https://www.sportskacentrala.com/2019/11/16/pike-posetio-srpske-tenisere/"/>
        <a href="https://www.sportskacentrala.com/2019/11/15/dejvis-kup-reprezentacija-srbije-pocela-pripreme-u-madridu-foto/"/>
        <a href="https://www.sportskacentrala.com/2019/10/25/cicipas-zaustavio-krajinovica/"/>
        <a href="https://www.sportskacentrala.com/2019/10/25/krajinovic-ubedljiv-protiv-fonjinija/"/>
        <a href="https://www.sportskacentrala.com/2019/10/23/krajinovic-dobio-srpski-dvoboj-u-bazelu/"/>
      </related>
    </article>
  </body>
</html>