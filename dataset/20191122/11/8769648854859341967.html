<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.diarilaveu.com/psoe-i-erc-negociaran-setmana-vinent-investidura-de-sanchez"/>
    <meta property="og:site_name" content="Diari La Veu"/>
    <meta property="article:published_time" content="2019-11-22T11:17:00+00:00"/>
    <meta property="og:title" content="El PSOE i ERC negociaran a partir de la setmana vinent la investidura de Sánchez"/>
    <meta property="og:description" content="Ambdós equips hauran d'organitzar-se ara per tal de poder coincidir la setmana vinent, quan totes dues formacions coneixeran els resultats de les consultes a la militància."/>
  </head>
  <body>
    <article>
      <h1>El PSOE i ERC negociaran a partir de la setmana vinent la investidura de Sánchez</h1>
      <h2>Els equips estaran formats pels socialistes Adriana Lastra, Salvador Illa i un ministre, i pels republicans Gabriel Rufián, Marta Vilalta i Josep Maria Jové</h2>
      <address><time datetime="2019-11-22T11:17:00+00:00">22 Nov 2019, 11:17</time> by <a rel="author">DLV</a></address>
      <p>VALÈNCIA (ACN, Redacció). Dirigents del PSOE i d'ERC <a href="https://www.diarilaveu.com/erc-mante-no-a-sanchez-pero-garanteix-continuar-converses">s'han tornat a reunir</a> per a explorar el suport a la investidura de Pedro Sánchez, segons ha avançat Nació Digital i ha pogut confirmar l'ACN. <br/><br/>Aquesta trobada ha servit per a acordar els equips negociadors de cada formació que treballaran les setmanes vinents. L'equip negociador dels republicans compta amb el líder al Congrés Gabriel Rufián; la secretària general adjunta d'ERC, Marta Vilalta, i el diputat al Parlament Josep Maria Jové. Pel que fa als socialistes, hi hauria la portaveu al Congrés Ariadna Lastra; el secretari d'organització del PSC, Salvador Illa, i un ministre que podria ser José Luis Ábalos o la vicepresidenta en funcions Carmen Calvo.<br/><br/>Ambdós equips hauran d'organitzar-se ara per tal de poder coincidir la setmana vinent, quan totes dues formacions coneixeran els resultats de les consultes a la militància. El PSOE sotmetrà a votació l'acord de govern <a href="https://www.diarilaveu.com/psoe-votacio-militancia-acord-govern-podem-23nov">aquest dissabte</a>. En el cas d'ERC, la formació farà una consulta interna electrònica a les bases dilluns i <a href="https://www.diarilaveu.com/erc-tambe-consultara-militancia-sentit-vot-investidura-sanchez">el resultat es farà públic la mateixa nit de la votació</a>; els republicans preguntaran a les seues bases si estan d'acord a rebutjar la investidura de Sánchez si no hi ha un acord per a abordar el conflicte polític entre Catalunya i l'estat espanyol en una mesa de diàleg.</p>
      <h3>AGERMANA'T</h3>
      <p>
        <b>Necessitem la teua ajuda per a fer econòmicament viable Diari La Veu. Si vols continuar informant-te en valencià, <a href="https://diarilav.eu/agermanat">agermana't ara</a>!</b>
      </p>
      <related>
        <h4>Les més llegides</h4>
        <a href="https://www.diarilaveu.com/iniciativa-creu-resultat-10n-dona-marge-reubicarse-ampliar-compromis"/>
        <a href="https://www.diarilaveu.com/educacio-amenaces-vox-petrer-professor-del-seu-fill"/>
        <a href="https://www.diarilaveu.com/standard-and-poors-mante-el-rating-del-pais-valencia-en-bb-i-adverteix-sobre-el-problema-de-linfrafinancament"/>
        <a href="https://www.diarilaveu.com/policia-organitzacio-trafic-explotacio-dones-alzira"/>
        <a href="https://www.diarilaveu.com/el-jutjat-arxiva-la-causa-contra-nomdedeu-i-brancal-pel-cas-dels-sobres"/>
      </related>
    </article>
  </body>
</html>