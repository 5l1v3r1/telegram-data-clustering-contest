<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3384541/ahmet-ozal-sozculugundeki-eski-anaplilar-hangi-genel-baskanla-gorustu"/>
    <meta property="og:site_name" content="Milli Gazete"/>
    <meta property="article:published_time" content="2019-11-22T11:28:00+00:00"/>
    <meta property="og:title" content="Ahmet Özal sözcülüğündeki eski ANAP'lılar hangi genel başkanla görüştü?"/>
    <meta property="og:description" content="Sözcü yazarı Can Ataklı'nın iddiasına göre Turgut Özal'ın oğlu Ahmet Özal'ın sözcülüğünde 25 eski ANAP milletvekili ve yöneticisi bir siyasi partinin genel başkanıyla bir araya geldi."/>
  </head>
  <body>
    <article>
      <h1>Ahmet Özal sözcülüğündeki eski ANAP'lılar hangi genel başkanla görüştü?</h1>
      <h2>Sözcü yazarı Can Ataklı'nın iddiasına göre Turgut Özal'ın oğlu Ahmet Özal'ın sözcülüğünde 25 eski ANAP milletvekili ve yöneticisi bir siyasi partinin genel başkanıyla bir araya geldi.</h2>
      <address>
        <time datetime="2019-11-22T11:28:00+00:00">22 Nov 2019, 11:28</time>
      </address>
      <p>Sözcü yazarı Can Ataklı bugün yayınlanan yazısında dikkat çeken bir iddiada bulundu.</p>
      <p>Ataklı'nın yazısına göre Cumhuriyet Halk Partisi Genel Başkanı Kemal Kılıçdaroğlu, 25 eski ANAP milletvekili ve yöneticisi ile bir araya geldi. Söz konusu yazıya göre eski Cumhurbaşkanı Turgut Özal’ın büyük oğlu Ahmet Özal, Kılıçdaroğlu ile bir araya gelen grubun sözcülüğünü üstlendi.</p>
      <p>Can Ataklı'nın yazısından ilgili bölüm şu şekilde:</p>
      <blockquote>Bundan bir hafta önce Kemal Kılıçdaroğlu, eski ANAP’lı milletvekili ve yöneticilerle yemek yemiş. Yemek, Yeşilköy’deki WOW Otel’de gerçekleşmiş. 25 eski ANAP milletvekili ve yöneticisinin katıldığı yemekte, Turgut Özal’ın büyük oğlu Ahmet Özal, grubun sözcülüğünü üstlenmiş.</blockquote>
      <blockquote>Kılıçdaroğlu, eski ANAP’lılardan merkez sağda neler olabileceği konusunda fikirler almış. Seçimin konuşulmadığı ama herkesin, “Kılıçdaroğlu seçim öncesi zemin yokluyor” diye nitelendirdiği yemekte, Turgut Özal’la ilgili pek çok anekdot da anlatılmış.</blockquote>
    </article>
  </body>
</html>