<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mgronline.com/crime/detail/9620000112311"/>
    <meta property="og:site_name" content="MGR Online"/>
    <meta property="article:published_time" content="2019-11-22T11:38:00+00:00"/>
    <meta property="og:title" content="จับแล้ว! ต้นตอขายเยลลี่กัญชาฉาว กลางเมืองเชียงใหม่ ลักลอบนำเข้าจากสหรัฐฯ"/>
    <meta property="og:description" content="อย.ร่วม ปคบ.ทลายแหล่งจำหน่ายเยลลี่ส่วนผสมกัญชา ที่นำเข้ามาจากสหรัฐฯ ในพื้นที่ จ.เชียงใหม่ ได้ผู้ต้องหา 2 ราย ยันไม่ใช่อาหารเสริม เตือนผู้บริโภคอย่าหลงเชื่อสั่งซื้อทางออนไลน์ เพราะผิดกม.วันนี้ (22 พ.ย.) ที่กองบังคับการปราบปรามการก"/>
  </head>
  <body>
    <article>
      <h1>จับแล้ว! ต้นตอขายเยลลี่กัญชาฉาว กลางเมืองเชียงใหม่ ลักลอบนำเข้าจากสหรัฐฯ</h1>
      <address><time datetime="2019-11-22T11:38:00+00:00">22 Nov 2019, 11:38</time> by <a rel="author">ทีมข่าวอาชญากรรม</a></address>
      <figure>
        <img src="https://mpics.mgronline.com/pics/Images/562000011618701.JPEG"/>
      </figure>
      <p><b>- อย.ร่วม ปคบ.ทลายแหล่งจำหน่ายเยลลี่ส่วนผสมกัญชา ที่นำเข้ามาจากสหรัฐฯ ในพื้นที่ จ.เชียงใหม่ ได้ผู้ต้องหา 2 ราย ยันไม่ใช่อาหารเสริม เตือนผู้บริโภคอย่าหลงเชื่อสั่งซื้อทางออนไลน์ เพราะผิดกม.</b><br/><br/>วันนี้ (22 พ.ย.) ที่กองบังคับการปราบปรามการกระทำความผิดเกี่ยวกับการคุ้มครองผู้บริโภค (บก.ปคบ.) พ.ต.อ.ชนันนัทธ์ สารถวัลย์แพศย์ ผกก.กก.4 บก.ปคบ. เปิดเผยว่า วันนี้เจ้าหน้าที่สำนักคณะกรรมการอาหารและยา (อย.) พร้อมชุดปฏิบัติการพิเศษ กก.4 บก.ปคบ. เดินทางไปตรวจค้นและควบคุมตัวผู้ต้องหาจำนวน 2 ราย พร้อมของกลางอาหารเสริมและยา ประเภทเยลลี่ที่น่าเชื่อว่ามีส่วนผสมต้องห้าม ประเภทกัญชา และยานอนหลับ ที่นำเข้ามาจากสหรัฐฯ จำนวนมาก ในพื้นที่ จ.เชียงใหม่ จึงควบคุมตัวพร้อมของกลางมาดำเนินคดี โดยวันที่ 24 พ.ย.นี้ จะมีการให้ข้อมูลรายละเอียดกับประชาชน ณ สำนักงาน อย. กระทรวงสาธารณสุข<br/><br/>ด้าน พ.ต.ท.สง่า เอี่ยมงาม รอง ผกก.4 บก.ปคบ. กล่าวถึงกรณีเยลลี่กัญชาที่กำลังตกเป็นข่าวเกี่ยวกับบุคคลมีชื่อเสียงในขณะนี้ ว่า หลังจากได้รับแจ้งเบาะแสก็ส่งเจ้าหน้าที่ลงไปตรวจสอบ เบื้องต้นน่าจะลักลอบเข้ามาจำหน่ายในประเทศ โดยหลายประเทศกัญชาไม่ได้ผิดกฎหมายแต่เมื่อเข้าประเทศไทยถือว่าเป็นยาเสพติด ใครมีในครอบครองก็จะมีความผิด<br/><br/>ส่วนเยลลี่นอนหลับที่มีจำหน่ายทางเว็บไซด์จำหน่ายสินค้าออนไลน์นั้นเป็นการจำหน่ายผิดกฎหมาย เพราะไม่ใช่อาหารเสริม สินค้าดังกล่าวเป็นยาจะต้องขออนุญาตจาก อย. ฝากเตือนประชาชนระมัดระวังอย่าไปสั่งซื้อออนไลน์มาบริโภคเองเพราะเยลลี่นอนหลับ ดังกล่าวเป็นสิ่งผิดฎหมาย</p>
      <figure>
        <img src="https://mpics.mgronline.com/pics/Images/562000011618702.JPEG"/>
      </figure>
      <related>
        <h4>แกลเลอรี</h4>
        <a href="https://mgronline.com/crime/photo-gallery/9620000112311"/>
      </related>
    </article>
  </body>
</html>