<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://bookmaker-ratings.com.ua/tips/ekspres-na-upl-grayemo-koefitsiyent-3-07/"/>
    <meta property="og:site_name" content="Рейтинг Букмекерів"/>
    <meta property="article:published_time" content="2019-11-22T11:52:00+00:00"/>
    <meta property="og:title" content="Експрес на УПЛ: граємо коефіцієнт 3,07"/>
    <meta property="og:description" content="Експрес на 15-й тур Favbet Ліги знову складається з трьох матчів. В черговий раз я покладаюся на лідерів української Прем’єр-ліги, сподіваючись на те, що «Десна» переграє знекровлений «Колос», «Динамо» здолає «Маріуполь», а у центральному матчі туру «Зоря» не поступиться в Олександрії."/>
  </head>
  <body>
    <article>
      <h1>Експрес на УПЛ: граємо коефіцієнт 3,07</h1>
      <address><time datetime="2019-11-22T11:52:00+00:00">22 Nov 2019, 11:52</time> by <a rel="author">Анатолій Плохотнюк</a></address>
      <p>Експрес на 15-й тур Favbet Ліги знову складається з трьох матчів. В черговий раз я покладаюся на лідерів української Прем’єр-ліги, сподіваючись на те, що «Десна» переграє знекровлений «Колос», «Динамо» здолає «Маріуполь», а у центральному матчі туру «Зоря» не поступиться в Олександрії.</p>
      <p>
        <b>14:00, 23 лис 2019</b>
      </p>
      <h3>«Олександрія» – «Зоря»</h3>
      <p>У передостанній день жовтня сьогоднішні суперники грали на цьому ж стадіоні у рамках 1/8 фіналу Кубку України. Головні тренери команд у тому матчі дали відпочити деяким гравцям, але стартові склади були наближені до основних. Богдан Лєднєв відкрив рахунок на 29-й хвилині, а Тимур Стецьков забив у відповідь приблизно за 10 хвилин до закінчення основного часу. Додаткові півгодини принесли лише два попередження. Першим у серії післяматчевих пенальті помилився Денис Мірошніченко, проте у подальшому господарі поля били точно. У луганців два поспіль удари з одинадцятиметрової позначки не реалізували Кочергін та Кабаєв. «Жовто-чорні» пройшли у чвертьфінал, а «Зоря» сьогодні намагатиметься взяти реванш у матчі чемпіонату.</p>
      <p>Гості останнім часом демонструють чудові результати, виграючи вже у чотирьох поспіль турах. Олександрійцям слід тримати в умі майбутній матч із «Вольфсбургом» у Лізі Європи. Підопічні Володимира Шарана виграли у «чорно-білих» тільки один з шести попередніх матчів на КСК «Ніка». Мій вибір – «Зоря» не програє за 1,45.</p>
      <h3>«Колос» – «Десна»</h3>
      <p>На «Оболонь-Арені» у Києві команда, що демонструє найгірші результати з початку другого кола, прийматиме одного з лідерів першості. Останній матч «Колос» програв луганській «Зорі» із рахунком 0:2, хоча й мав шанси на більш прийнятний результат. Так, за чверть години до фінального свистка за рахунку 1:0 на користь господарів Шевченко зумів парирувати удар Волкова з пенальті. У другому таймі були вилучені капітан ковалівців Гавриш та Євгеній Морозко, який отримав пряму червону картку. Програшна серія «Колоса» триває вже шість матчів.</p>
      <p>Чернігівський клуб у попередньому турі після трьох поспіль перемог у офіційних матчах не зміг обіграти «Дніпро-1». Ще на початку матчу кілька разів дніпрян рятував голкіпер. Гості ж несподівано відкрили рахунок у компенсований до першого тайму час, а Хльобас зрівняв його відразу після перерви. Після цього хлопці Рябоконя, яким необхідно було забивати, нанесли тільки один удар у створ воріт опонента. Зустріч завершилась нічиєю 1:1, а «Десна» за підсумками туру пропустила уперед луганську «Зорю».</p>
      <p>Два попередні матчі між суперниками на полі «Колоса» завершились перемогами гостьового клубу з однаковим рахунком 1:0. Поточні результати «Десни» у виїзних матчах також говорять на користь чернігівців – 6 перемог та єдина поразка від «Зорі».</p>
      <p>Додаємо до нашого експресу перемогу гостей за 1,75.</p>
      <h3>«Динамо» – «Маріуполь»</h3>
      <p>У останньому матчі туру київське «Динамо» зіграє із «Маріуполем». Кияни, попри заяви про боротьбу за титул у цьому сезоні, два тижні тому програли «Шахтарю» другий матч у поточному сезоні. Відставання від головного суперника складає вже 13 очок і, схоже, дійсністю для динамівців буде суперечка за «срібний» комплект медалей.</p>
      <p>Азовський клуб у 14-му турі приймав «Карпати» та мав непогані шанси збільшити відрив від переслідувачів. Господарі поля досить впевнено розпочали гру, відкривши рахунок вже на 15-й хвилині. На початку другого тайму Мишньов забив другий гол, здавалося, принісши перемогу своєму клубу, але гості були іншої думки. Єгор Назарина скоротив розрив у рахунку на 58-й хвилині, а у доданий арбітром час реалізував пенальті (2:2).</p>
      <p>Кияни не змогли здобути перемогу тільки у одному з чотирьох останніх матчів чемпіонату на домашній арені. «Дніпро-1», «Олександрія» та «Львов» не забивали у ворота Бущана, програвши свої матчі із загальним рахунком 0:7.</p>
      <p>Маріупольці у турнірній таблиці гостьових матчів займають десяте місце із однією перемогою у семи турах. Попередній виїзд до Олександрії завершився поразкою із рахунком 1:3.</p>
      <p>Чекаю на перемогу «Динамо», яка «посилить» наш експрес коефіцієнтом 1,21.</p>
      <p>
        <a href="https://bookmaker-ratings.com.ua/uikend-tur-vid-pin-up/">
          <b>Бери участь у конкурсі «Уiкенд-тур вiд Pin-Up» на 30 000 гривень!</b>
        </a>
      </p>
      <related>
        <h4>Актуальні прогнози</h4>
        <a href="https://bookmaker-ratings.com.ua/tips/prognoz-i-stavka-oleksandriya-zorya-vidryv-mizh-komandamy-ne-skorotyt-sya/"/>
        <a href="https://bookmaker-ratings.com.ua/tips/prognoz-i-stavka-manchester-siti-chelsi-ispyt-dlya-lemparda/"/>
        <a href="https://bookmaker-ratings.com.ua/tips/rb-lejptsyg-kel-n-prognoz-i-stavka-oleksiya-andronova/"/>
      </related>
    </article>
  </body>
</html>