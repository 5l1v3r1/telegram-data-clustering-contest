<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://lifestyle.bg/tendencies/sanyat-vitaminite-i-mineralite-i-ot-kakvo-se-nuzhdaem-za-da-se-naspivame.html"/>
    <meta property="og:site_name" content="Lifestyle.bg"/>
    <meta property="article:published_time" content="2019-11-22T11:33:21+00:00"/>
    <meta property="og:title" content="Сънят, витамините и минералите и от какво се нуждаем, за да се наспиваме"/>
    <meta property="og:description" content="Важни вещества, без които не можем"/>
  </head>
  <body>
    <article>
      <h1>Сънят, витамините и минералите и от какво се нуждаем, за да се наспиваме</h1>
      <address><time datetime="2019-11-22T11:33:21+00:00">22 Nov 2019, 11:33</time> by <a rel="author" href="https://lifestyle.bg/author/snezhana-mecheva" target="_blank">Снежана Мечева</a></address>
      <p>Сънят е от съществено значение за нашето, здраве, настроение и продуктивност. Добре знаем някои фактори, които му вредят, като стреса, прекомерното количество кофеин или дългата употреба на електронни устройства преди лягане.</p>
      <p>Но ако не успяваме да се насладим на дълъг и пълноценен сън, вероятно страдаме и от недостиг на важни за организма хранителни вещества, които също му оказват пряко влияние.</p>
      <p>
        <b>Витамин С</b>
      </p>
      <p>Знаем, че той е от съществено значение за имунната ни система. Но според различни изследвания, хората, които имат по-ниски нива на витамин С в кръвта, по-често се оплакват от проблеми със съня и най-вече от събуждане през нощта.</p>
      <p>Затова не бива да забравяме да си хапваме редовно плодове, предимно цитруси. Ако не го правим достатъчно често, можем да приемаме витамина и като хранителна добавка.</p>
      <figure>
        <img src="https://webnews.bg/uploads/images/44/3944/453944/640x.jpg?_=1574410830"/>
        <figcaption>
          <cite>Източник: iStock</cite>
        </figcaption>
      </figure>
      <p>
        <b>Желязо</b>
      </p>
      <p>То помага за транспортирането на кислорода в тялото ни. Ето защо, когато имаме дефицит на желязо, се чувстваме уморени и отпаднали. А това състояние е доста често срещано, особено при жените. Така дори и да спим що-годе добре, пак няма да се чувстваме жизнени и отпочинали.</p>
      <p>
        <b>Магнезий</b>
      </p>
      <p>Той подпомага правилното функциониране на сърдечно-съдовата система, предпазва ни от негативното влияние от стреса и е задължителен, ако тренираме усилено. </p>
      <p>Освен това, магнезият подпомага за образуването на хормона на съня мелатонин, а и ни освобождава от натрупаното напрежение и успокоява нервната система. Затова той е важен за добрия и здрав сън.</p>
      <figure>
        <img src="https://webnews.bg/uploads/images/45/3945/453945/640x.jpg?_=1574411092"/>
        <figcaption>
          <cite>Източник: iStock</cite>
        </figcaption>
      </figure>
      <p>
        <b>Витамин В12</b>
      </p>
      <p>Той поддържа нервите и кръвните клетки здрави и подпомага на тялото да създава повече енергия. От дефицит на този витамин страдат най-вече веганите и вегетарианците, а последствията от него са предимно проблеми със съня и умора.</p>
      <p>
        <b>Триптофан</b>
      </p>
      <p>L-триптофанът е една от основните аминокиселини, която помага на тялото да изгражда протеини. Имаме нужда от него и за производството на ниацин, витамин от групата В, който е невротрансмитер и подпомага здравия и пълноценен сън.</p>
      <p>Тялото ни не може само да произвежда триптофан, затова трябва да си го набавяме с храната. Той се съдържа най-вече в яйцата, птичето месо, чията и сладките картофи. </p>
      <figure>
        <img src="https://webnews.bg/uploads/images/48/3948/453948/640x.jpg?_=1574413074"/>
        <figcaption>
          <cite>Източник: iStock</cite>
        </figcaption>
      </figure>
      <p>
        <b>Мелатонин</b>
      </p>
      <p>Хормонът на съня се произвежда през нощта от епифизната жлеза в мозъка. Той подпомага регулирането на циклите на тялото и това кога да се освобождават останалите хормони.</p>
      <p>Ако имаме проблеми със заспиването или с ебудим през нощта, можем да започнем да приемаме мелатонин от 1 Mg като добавка, защото него няма как да си добавим с храната. Важно е приемът да става винаги половин-един час преди времето, в което принципно си лягаме, а не по средата на нощта, защото така не объркваме естествения цикъл на тялото, пише The Healthy.</p>
      <p>
        <b>Витамин D</b>
      </p>
      <p>Според учени, има пряка връзка между недостига на този витамин и качеството на съня. Него е трудно да си набавим в достатъчни количества с храната, особено през месеците, когато няма достатъчно слънчева светлина. </p>
      <related>
        <a href="https://lifestyle.bg/tendencies/loshiyat-san-stresat-i-kak-se-otrazyava-nedospivaneto-na-emotsiite-ni.html"/>
      </related>
      <p>
        <b>Калций</b>
      </p>
      <p>Той е важен не само за здравето на костите, но и за съня. Него можем да си набавим чрез храната, но в повечето случаи в недостатъчни количества. Затова е по-добре да го приемаме като хранителна добавка.</p>
      <related>
        <h4>Още по темата</h4>
        <a href="https://lifestyle.bg/tendencies/hranite-defitsitat-na-hranitelni-veshtestva-i-do-kakvo-vodi-toy.html"/>
        <a href="https://lifestyle.bg/tendencies/vitamin-a-vitamin-k-tsink-i-ot-kakvo-se-nuzhdaem-za-mlada-i-krasiva-kozha.html"/>
        <a href="https://lifestyle.bg/tendencies/vitaminite-nuzhdite-na-organizma-i-kak-da-izberem-pravilnite-hranitelni-dobavki.html"/>
        <a href="https://lifestyle.bg/health/kakvo-kazvat-noktite-za-zdraveto-ni.html"/>
        <a href="https://lifestyle.bg/tendencies/soyata-hranitelnite-veshtestva-fitoestrogenite-i-kakvo-tryabva-da-znaem-za-neya.html"/>
        <a href="https://lifestyle.bg/tendencies/sanyat-otdelnite-spalni-i-tova-li-e-taynata-na-shtastliviya-brak.html"/>
        <a href="https://lifestyle.bg/health/vitamini-antioksidanti-i-kak-da-podsilim-seksualno-zhelanie.html"/>
        <a href="https://lifestyle.bg/health/kakvo-da-znaem-za-vitamin-k.html"/>
        <a href="https://lifestyle.bg/tendencies/komarite-vitaminite-i-kak-da-se-predpazim-vatreshno-ot-uhapvaniya.html"/>
      </related>
    </article>
  </body>
</html>