<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tecnoandroid.it/2019/11/22/4g-clienti-tim-wind-tre-e-vodafone-spiati-su-whatsapp-e-messenger-625791"/>
    <meta property="og:site_name" content="tecnoandroid"/>
    <meta property="article:published_time" content="2019-11-22T11:35:56+00:00"/>
    <meta property="og:title" content="4G: clienti Tim, Wind Tre e Vodafone spiati su Whatsapp e Messenger"/>
    <meta property="og:description" content="Una nuova falla è stata rilevata nella connessione mobile 4G: la privacy dei clienti Tim, Wind, Vodafone e 3 Italia è a rischio."/>
  </head>
  <body>
    <article>
      <h1>4G: clienti Tim, Wind Tre e Vodafone spiati su Whatsapp e Messenger</h1>
      <h2>Una nuova falla è stata rilevata nella connessione mobile 4G: la privacy dei clienti Tim, Wind, Vodafone e 3 Italia è a rischio.</h2>
      <address><time datetime="2019-11-22T11:35:56+00:00">22 Nov 2019, 11:35</time> by <a rel="author">Ilenia Amelio</a></address>
      <figure>
        <img src="https://t4m7p5j6.stackpathcdn.com/wp-content/uploads/2019/10/hacker-3342696_1920-1140x641.jpg"/>
      </figure>
      <p>La <b>rete 4G</b> di <b>Tim</b>, <a href="https://www.tecnoandroid.it/2019/11/17/wind-natale-100-giga-in-regalo-ad-alcuni-nuovi-clienti-625159"><b>Wind</b></a>, <b>Vodafone</b> e <b>3 Italia</b> presenta dei gravi problemi nel ramo della sicurezza; a scoprirlo sono dei ricercatori provenienti dalla R<i>uhr-Universität Bochume e la New York University Abu Dhabi</i>.</p>
      <p>Dopo varie analisi, i ricercatori hanno scoperto che la rete di <b>quarta generazione</b> è un reale pericolo per i consumatori che la utilizzano perché la falla che hanno scovato permette agli <b>hacker</b> di effettuare innumerevoli attacchi; una falla nella sicurezza del sistema che permette agli hacker di attaccare le loro vittime direttamente dalla loro <b>connessione mobile</b>.</p>
      <h3>Rete 4G e clienti Tim, Wind, Vodafone e 3 Italia in pericolo: ecco per quale motivo</h3>
      <p>I ricercatori hanno scoperto queste gravi vulnerabilità che la <b>rete 4G</b> presenta e andando in fondo alla questione sono riusciti a scoprire quali attacchi può effettuare un probabile hacker.</p>
      <p>Secondo i risultati, l’attacco maggiormente pericoloso è denominato <b>Alter Attack </b>con il quale l’hacker può prendere con molta facilità il controllo dello smartphone della vittima; sono necessarie delle attrezzature particolari, ma una volta procurate l’hacker riesce a creare una <b>falsa cella 4G </b>in modo da far collegare il dispositivo ad essa.</p>
      <p>Una volta collegato correttamente, riesce ad avere il pieno possesso dello smartphone senza farsi accorgere dalla vittima; il <b>cyber criminale</b>, dunque, ha accesso: ai messaggi, alle chiamate, ai documenti, ai contenuti multimediali, alle applicazioni e via dicendo.</p>
      <p>I ricercatori hanno cercato una soluzione per proteggere tutti i consumatori che utilizzano il <b>4G</b> per navigare in Internet, ma senza nessun riscontro positivo purtroppo; i consumatori possono solo prestare attenzione oppure navigare in Internet con il <b>3G</b> o <b>5G</b>.</p>
    </article>
  </body>
</html>