<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/b%cf%8c%ce%bc%ce%b2%ce%b1-%ce%ba%ce%bf%cf%85%ce%bc%ce%bf%cf%85%cf%84%cf%83%ce%ac%ce%ba%ce%bf%cf%85-%ce%b3%ce%b9%ce%b1-%cf%84%ce%bf-%ce%bc%ce%b5%cf%84%ce%b1%ce%bd%ce%b1%cf%83%cf%84%ce%b5.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-22T11:54:01+00:00"/>
    <meta property="og:title" content="«Bόμβα» Κουμουτσάκου για το μεταναστευτικό: «Μας ανησυχεί η συχνότητα των απειλών του Ερντογάν» – «Πρέπει να είμαστε προετοιμασμένοι για όλων των ειδών τα σενάρια»"/>
    <meta property="og:description" content="Σε δηλώσεις που προβληματίζουν προχώρησε ο κ. Κουμουτσάκος. Προφανώς η Κυβέρνηση περιμένει ακόμα μεγαλύτερη έκρηξη στο προσφυγικό. "/>
  </head>
  <body>
    <article>
      <h1>«Bόμβα» Κουμουτσάκου για το μεταναστευτικό: «Μας ανησυχεί η συχνότητα των απειλών του Ερντογάν» – «Πρέπει να είμαστε προετοιμασμένοι για όλων των ειδών τα σενάρια»</h1>
      <address>
        <time datetime="2019-11-22T11:54:01+00:00">22 Nov 2019, 11:54</time>
      </address>
      <p>
        <b>Σε δηλώσεις που προβληματίζουν προχώρησε ο κ. Κουμουτσάκος. Προφανώς η Κυβέρνηση περιμένει ακόμα μεγαλύτερη έκρηξη στο προσφυγικό. </b>
      </p>
      <p>
        <b>Όλα όσα είπε αυτό δείχνουν. Όμως θα έπρεπε το κυβερνητικό επιτελείο να είχε προχωρήσει σε δραστικά μέτρα για να σταματήσουν οι ροές. </b>
      </p>
      <p>
        <b>Όταν ο μετανάστης βλέπει πως θα έχει όλες τις ανέσεις, όπως χρήματα, φαγητό και θέρμανση, προφανώς θα επιλέξει να έρθει στη χώρα μας. </b>
      </p>
      <p>Δεν στέλνουμε τα σωστά μηνύματα προς τα έξω και δείχνουμε πως είμαστε μία χώρα ξέφραγο αμπέλι.</p>
      <p>
        <b>Επίσης δεν θα έπρεπε να περιμένει την βοήθεια της ΕΕ ο κ. Υφυπουργός. Καλύτερα να την ξεχάσουμε. Όπως κάνει τα στραβά μάτια με τις προκλήσεις της Άγκυρας στην Κυπριακή ΑΟΖ, το ίδιο θα πράττει και στο μεταναστευτικό. </b>
      </p>
      <p>
        <b>Αναλυτικά όσα είπε: </b>
      </p>
      <p>Στο προσφυγικό – μεταναστευτικό που συνεχίζει να προβληματίζει, με αφορμή και τις νέες αποφάσεις της κυβέρνησης για τις κλειστές δομές, αναφέρεται ο αναπληρωτής υπουργός Προστασίας του Πολίτη, αρμόδιος για θέματα μεταναστευτικής πολιτικής, Γιώργος Κουμουτσάκος, μιλώντας στο «Der Spiegel», απαντώντας και στο ερώτημα εάν οι απειλές του Τούρκου προέδρου Ρετζέπ Ταγίπ Ερντογάν ανησυχούν την Αθήνα.</p>
      <p>Συγκεκριμένα, ερωτηθείς για τις απειλές Ερντογάν ότι η Τουρκία θα ανοίξει τις πύλες για την Ευρώπη στους πρόσφυγες, ο κ. Κουμουτσάκος παρατηρεί ότι αυτό που ανησυχεί την Αθήνα δεν είναι μόνο το περιεχόμενο, αλλά και η συχνότητα, με την οποία ο Τούρκος πρόεδρος προβαίνει σε τέτοιου είδους δηλώσεις.</p>
      <p>«<b><i>Έχει κάνει ανάλογες δηλώσεις κατά το παρελθόν, αλλά ποτέ δεν υπήρξε τόσο επίμονος. Δεν είναι μόνο το περιεχόμενο, αλλά επίσης και η συχνότητα των απειλών που μας ανησυχούν. Ιδίως επειδή γίνονται σε μια περίοδο που οι σχέσεις μεταξύ της Ευρωπαϊκής Ένωσης και της Τουρκίας δεν είναι οι καλύτερες. Ποτέ δεν θα δραματοποιήσω, ούτε θα υποτιμήσω τον κίνδυνο. Όμως, η Ελλάδα και η Ευρώπη πρέπει να είναι προετοιμασμένες για όλων των ειδών τα σενάρια</i></b>», τονίζει συγκεκριμένα ο ίδιος.</p>
      <p>Εν τω μεταξύ, σε ό,τι αφορά τις κατηγορίες από μέρους της Άγκυρας για μαζικές παράνομες επαναπροωθήσεις ή βίαιες απωθήσεις προσφύγων και μεταναστών από τον Έβρο προς την Τουρκία (με το Spiegel να δημοσιεύει πρόσφατα σχετικό θέμα), ο κ. Κουμουτσάκος υπογραμμίζει:</p>
      <p>«<b><i>Η απάντησή μου είναι ότι η Ελλάδα σέβεται πλήρως τις διεθνείς τις υποχρεώσεις και το διεθνές δίκαιο. Αυτοί που μας κατηγορούν, δεν έχουν το ίδιο ιστορικό</i></b>».</p>
      <p>Σχετικά με το εάν υπάρχουν ανησυχίες για την είσοδο τζιχαντιστών στην Ελλάδα, εν μέσω των συνεχιζόμενων προσφυγικών ροών, ο ίδιος υπογραμμίζει ότι οι Αρχές βρίσκονται σε εγρήγορση.</p>
      <p>
        <b>Επίσης, επιρρίπτοντας εκ νέου ευθύνες στην προηγούμενη κυβέρνηση, σχετικά με την κατάσταση του προσφυγικού – μεταναστευτικού,αναφέρει ότι η κυβέρνηση της ΝΔ κληρονόμησε ένα δυσλειτουργικό σύστημα για το άσυλο.</b>
      </p>
    </article>
  </body>
</html>