<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/6e6d7ffcdee6dacd/foto-lista-cu-jurnalisti-si-activisti-care-ar-fi-fost-interceptati-de-fostul-regim.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-22T11:47:00+00:00"/>
    <meta property="og:title" content="FOTO // Listă cu jurnaliști și activiști care ar fi fost interceptați de fostul regim"/>
    <meta property="og:description" content="Fostul regim ar fi interceptat mii de oameni, printre care jurnaliști, activiști civici, lideri ai opoziției, oameni de rând care au participat la proteste, profesori, etc. Despre aceste interceptări a vorbit în repetate rânduri președintele Comisiei securitate națională, apărare și ordine publică, Chiril Moțpan, care astăzi a prezentat o listă cu câțiva dintre cei care ar fi fost interceptați."/>
  </head>
  <body>
    <article>
      <h1>FOTO // Listă cu jurnaliști și activiști care ar fi fost interceptați de fostul regim</h1>
      <address><time datetime="2019-11-22T11:47:00+00:00">22 Nov 2019, 11:47</time> by <a rel="author">Jurnal.md</a></address>
      <p>
        <b>Fostul regim ar fi interceptat mii de oameni, printre care jurnaliști, activiști civici, lideri ai opoziției, oameni de rând care au participat la proteste, profesori, etc. Despre aceste interceptări a vorbit în repetate rânduri președintele Comisiei securitate națională, apărare și ordine publică, Chiril Moțpan, care astăzi a prezentat o listă cu câțiva dintre cei care ar fi fost interceptați.</b>
      </p>
      <p>Chiril Moțpan afirmă că operațiunea de filaj a fost nemijlocit condusă de fostul șef al Inspectoratului General al Poliției, Gheorghe Cavcaliuc. Potrivit lui Moțpan, oamenii erau monitorizați non-stop, fiind urmăriți, interceptați, fotografiați.</p>
      <p>Printre jurnaliștii care ar fi fost interceptați figurează mai mulți actuali și foști angajați ai postului de televiziune Jurnal TV.</p>
      <p>Totodată, Moțpan a precizat că au fost filați la greu liderii Platformei Demnitate și Adevăr, dar și susținătorii Platformei. Printre cei filați drept susținători ai Platformei DA a fost și Eugenia Ceban, mama actualului edil al capitalei. „Este o listă de cadre didactice incluși la categoria celor „care susțin Platforma DA”. Ceban Eugenia, fost angajată a secretariatului Parlamentului, consilier municipal PSRM, mama lui Ion Ceban, iată prezenta interes drept susținătoare a Platformei DA”, a spus Chiril Moțpan.</p>
      <p>Printre cei care ar fi fost interceptați au mai fost Stanislav Pavlovschi, Andrei Năstase, Vasile Năstase, Anton Gămurari, Așexandru Slusari, Vasile Zgardan, Nicolae Josan, Cătălin Josan, Constantin Cheianu, Dinu Plângău, Alex Cozer, Inga Grigoriu, Aliona Mandatii, Alexandru Machedon, a adăugat președintele Comisiei securitate.</p>
      <p>În cazul lui Chiril Moțpan ar fi fost pornit și un dosar. Citez din documentul prin care se cerea permisiunea pentru începerea urmăririi penale și filajului:<i> „Moțpan va efectua întâlniri cu oameni din lumea criminală, va primi ori va transmite informații relevante pentru cauza penală”</i>. Judecătorul de instrucție a dispus admiterea urmăririi vizuale, documentarea cu mijloace tehnice, interceptarea, identificarea persoanelor cu care intru în contact, a locurilor unde merg. Un dosar întreg dedicat umilei mele persoane și dacă te gândești câți suntem, vă dați seama câți bani s-au cheltuit pentru asta”, a precizat Moțpan.</p>
      <p>
        <i>Mai jos vedeți doar o parte dintre presupusele persoane supuse filajului între anii 2015-2019:</i>
      </p>
      <figure>
        <img src="http://static.cdn.jurnaltv.md/superdesk/20191122131120/ffcf41c56ef9651ede08704ce2c81bd54137427832f60fb0483ded797394ec74.jpg"/>
        <figcaption>interceptați</figcaption>
      </figure>
      <figure>
        <img src="http://static.cdn.jurnaltv.md/superdesk/20191122131120/312e5d0faa926080c22918ef16e96c531aab3f5f47eb67f2a6902c5c943d0216.jpg"/>
        <figcaption>interceptați</figcaption>
      </figure>
      <figure>
        <img src="http://static.cdn.jurnaltv.md/superdesk/20191122131120/b21522db9aa960d4978ec9bd5799786ee0f7cb21a78d53b753b7d85d26d56706.jpg"/>
        <figcaption>interceptați</figcaption>
      </figure>
      <figure>
        <img src="http://static.cdn.jurnaltv.md/superdesk/20191122131120/60b6de198a99e0c883e53ffaf94d1f6ed5057406bc4ddefc7fc386b823b745c4.jpg"/>
        <figcaption>interceptați</figcaption>
      </figure>
      <figure>
        <img src="http://static.cdn.jurnaltv.md/superdesk/20191122131120/a3b55a1ae105cc18ba8b9655cf41cec217e2649c4abd35d6bb8ffe2d245e69ce.jpg"/>
        <figcaption>interceptați</figcaption>
      </figure>
      <figure>
        <img src="http://static.cdn.jurnaltv.md/superdesk/20191122131120/62177303591af6af2b5b2947e45866699d992e0080c81d9d756d041a1c3f68ce.jpg"/>
        <figcaption>interceptați</figcaption>
      </figure>
    </article>
  </body>
</html>