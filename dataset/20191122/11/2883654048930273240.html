<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ditjesendatjes.nl/monique-mocht-kleedkamer-andre-niet-in/"/>
    <meta property="og:site_name" content="Ditjes &amp; Datjes"/>
    <meta property="article:published_time" content="2019-11-22T11:19:06+00:00"/>
    <meta property="og:title" content="‘Monique mocht kleedkamer André niet in’"/>
    <meta property="og:description" content="Volgens insiders mocht Monique de kleedkamer van André niet in tijdens zijn opredens in Ahoy. Verborg de zanger iets voor zijn vriendin?"/>
  </head>
  <body>
    <article>
      <h1>‘Monique mocht kleedkamer André niet in’</h1>
      <address><time datetime="2019-11-22T11:19:06+00:00">22 Nov 2019, 11:19</time> by <a rel="author" href="https://www.ditjesendatjes.nl/author/tbrouwer/" target="_blank">Tanja Brouwer</a></address>
      <p>André en Monique zijn al een tijdje uit elkaar. Dat werd duidelijk toen de 25-jarige zanger bekend maakte verliefd te zijn op een ander. Tijdens de concerten in Ahoy eind oktober waren ze naar verluidt ook niet meer samen. Mensen die backstage werkten wisten dat waarschijnlijk al, want Monique mocht de kleedkamer van André niet meer in.</p>
      <h3>Uit den boze</h3>
      <p>Alle jaren dat André optredens had en Monique aanwezig was, mocht ze in en uit lopen. Ze hoefde geen toestemming te vragen. Maar afgelopen jaar had André volgens een bron aan Monique en alle mensen backstage laten weten dat Monique het eerst moet vragen of ze binnen mag komen. ,,Zo maar spontaan binnenkomen was uit den boze”, zegt de bron tegen weekblad Story. <br/><br/>Waarom André daar zo stellig in was is niet duidelijk. In het weekblad wordt geopperd dat Bridget misschien backstage aanwezig was, maar dit is niet zeker. Wel is duidelijk dat André ook toen al contact had met de 20 jaar oudere blondine. De zanger gaf vrijkaartjes weg aan bekende Nederlanders, waaronder Bridget. Zij maakte daar gretig gebruik van en zou naar verluidt de twee vrijkaartjes hebben geaccepteerd en vervolgens nog om acht extra kaarten gevraagd. Al die VIP’s kregen een gouden kettinkje met de naam ‘André’. De presentatrice maakte dagen na het evenement een foto voor Instagram en daarop is te zien dat ze nog steeds het kettinkje om had. </p>
      <related>
        <h4>GERELATEERDE ARTIKELEN</h4>
        <a href="https://www.ditjesendatjes.nl/bridget-deelde-bed-met-deze-19-jarige-volendamse-zanger/"/>
        <a href="https://www.ditjesendatjes.nl/bridget-haters-jaloers/"/>
        <a href="https://www.ditjesendatjes.nl/beste-vriend-andre-geeft-toe-appje-was-niet-netjes/"/>
      </related>
    </article>
  </body>
</html>