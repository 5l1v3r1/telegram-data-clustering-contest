<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641302/%D9%BE%DB%8C%D8%B4-%D8%A8%DB%8C%D9%86%DB%8C-%D8%A8%D8%B1%D9%81-%D9%88-%D8%A8%D8%A7%D8%B1%D8%A7%D9%86-%DB%B2-%D8%B1%D9%88%D8%B2%D9%87-%D8%AF%D8%B1-%D8%A8%D8%B1%D8%AE%DB%8C-%D8%A7%D8%B3%D8%AA%D8%A7%D9%86%E2%80%8C%D9%87%D8%A7"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-22T11:12:00+00:00"/>
    <meta property="og:title" content="پیش بینی برف و باران ۲ روزه در برخی استان‌ها"/>
    <meta property="og:description" content="سازمان هواشناسی با پیش بینی بارش برف و باران طی امروز و فردا در برخی استان‌های کشور نسبت به وقوع کولاک برف‌، آبگرفتگی معابر و تندبادهای ..."/>
  </head>
  <body>
    <article>
      <h1>
        <a href="https://www.bultannews.com/fa/news/641302/%D9%BE%DB%8C%D8%B4-%D8%A8%DB%8C%D9%86%DB%8C-%D8%A8%D8%B1%D9%81-%D9%88-%D8%A8%D8%A7%D8%B1%D8%A7%D9%86-%DB%B2-%D8%B1%D9%88%D8%B2%D9%87-%D8%AF%D8%B1-%D8%A8%D8%B1%D8%AE%DB%8C-%D8%A7%D8%B3%D8%AA%D8%A7%D9%86%E2%80%8C%D9%87%D8%A7">پیش بینی برف و باران ۲ روزه در برخی استان‌ها</a>
      </h1>
      <h2>سازمان هواشناسی با پیش بینی بارش برف و باران طی امروز و فردا در برخی استان‌های کشور نسبت به وقوع کولاک برف‌، آبگرفتگی معابر و تندبادهای ...</h2>
      <address><time datetime="2019-11-22T11:12:00+00:00">22 Nov 2019, 11:12</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، بر اساس اعلام سازمان <b>هواشناسی</b> <b>کشور</b> امروز در استان‌های ساحلی<b> دریای خزر</b>، برخی مناطق شمالشرق، ارتفاعات البرز مرکزی و شرقی، اردبیل، شمال آذربایجان شرقی بارش باران و برف، و در جنوب سیستان و بلوچستان رگبار باران گاهی رعد و برق و وزش باد پیش بینی می‌شود.</p>
      <p>فردا بارش برف و باران در سواحل دریای خزر و مناطقی از شمالشرق و به شکل پراکنده در ارتفاعات البرز مرکزی و شرقی ادامه می‌یابد.</p>
      <p>از روز یکشنبه تا سه شنبه هفته آینده بارندگی خاصی در سطح کشور پیش بینی نمی‌شود. با توجه به پایداری و سکون نسبی هوا انتظار می‌رود از اوایل هفته آینده به تدریج بر غلظت آلاینده‌های جوی در شهرهای صنعتی و پرجمعیت کشور افزوده شود. ضمن این‌که امروز دریای خزر مواج خواهد بود.</p>
      <p>سازمان هواشناسی همچنین در اطلاعیه‌ای از تداوم فعالیت سامانه بارشی تا فردا در کشور خبر داد و طی اطلاعیه‌ای نسبت به بارش باران، برف، آبگرفتگی معابر، احتمال کولاک برف و تندبادهای لحظه‌ای در 6 استان هشدار داد.</p>
      <p>بر اساس این اطلاعیه‌ای امروز بارش باران و ارتفاعات بارش برف در گیلان، مازندران و گلستان و بارش برف در اردبیل، بخشهایی از خراسان شمالی و شمال شرق آذربایجان شرقی و فردا شنبه 2 آذر بارش باران و ارتفاعات بارش برف در گیلان و بارش برف در اردبیل پیش بینی شده است.</p>
      <p>سازمان هواشناسی نسبت بالا آمدن سطح آب رودخانه ها و احتمال آبگرفتگی معابر عمومی، لغزندگی و مه آلود شدن و اختلال تردد در جاده های کوهستانی، کاهش دید و احتمال کولاک برف و وزش تندبادهای لحظه ای در این استان‌ها هشدار و توصیه کرده اقدامات پیشگیرانه و به کارگیری تمهیدات لازم توسط هموطنان و محافظت از تاسیسات و مراقبت از سیستم های آبیاری تحت فشار و تخلیه سمپاش‌ها توسط کشاورزان مناطق شمال شرق و شرق کشور انجام شود.</p>
    </article>
  </body>
</html>