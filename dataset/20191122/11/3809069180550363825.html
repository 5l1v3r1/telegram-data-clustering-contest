<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazzetta.gr/basketball/euroleague/article/1417358/mpartselona-makampi-real-tsska-26-euroleagues-se-2-mats-tis-agonistikis"/>
    <meta property="og:site_name" content="gazzetta.gr"/>
    <meta property="article:published_time" content="2019-11-22T11:14:00+00:00"/>
    <meta property="og:title" content="Μπαρτσελόνα - Μακάμπι &amp; Ρεάλ - ΤΣΣΚΑ: 26 Euroleagues σε 2 ματς της αγωνιστικής!"/>
    <meta property="og:description" content="Η Μπαρτσελόνα υποδέχεται την Μακάμπι Τελ Αβίβ και η Ρεάλ Μαδρίτης την ΤΣΣΚΑ Μόσχας με τις τέσσερις ομάδες να παρατάσσουν στο παρκέ 26 κούπες."/>
  </head>
  <body>
    <article>
      <h1>Μπαρτσελόνα - Μακάμπι &amp; Ρεάλ - ΤΣΣΚΑ: 26 Euroleagues σε 2 ματς της αγωνιστικής!</h1>
      <h2>Η Μπαρτσελόνα υποδέχεται την Μακάμπι Τελ Αβίβ και η Ρεάλ Μαδρίτης την ΤΣΣΚΑ Μόσχας με τις τέσσερις ομάδες να παρατάσσουν στο παρκέ 26 κούπες.</h2>
      <address><time datetime="2019-11-22T11:14:00+00:00">22 Nov 2019, 11:14</time> by <a rel="author" href="http://www.gazzetta.gr/dimosiografos/antonia-spanou" target="_blank">Αντωνία Σπανού</a></address>
      <p>Η 10η αγωνιστική της <b>Euroleague </b>έχει ήδη ξεκινήσει, αλλά δύο ιδιαίτερες αναμετρήσεις πρόκειται να γίνουν στο δεύτερο μισό της.</p>
      <p>Τα βλέμματα της Ευρώπης στρέφονται σε Βαρκελώνη και Μαδρίτη, αφού οι<b> δύο ισπανικές ομάδες</b> υποδέχονται δύο από τις σπουδαιότερες ομάδες της διοργάνωσης και η ιστορία ξετυλίγεται στο παρκέ. Η <b>Μακάμπι Τελ Αβίβ</b> και η <b>ΤΣΣΚΑ Μόσχας </b>παίρνουν και αυτές με την σειρά τους τα τρόπαια τους και τα προτάσσουν σε δύο παραδοσιακές «μάχες» των ευρωπαϊκών παρκέ, που μαγνητίζουν τα βλέμματα.</p>
      <p>Ούτε ένα, ούτε δύο, αλλά<b> 26 τρόπαια </b>μετρούν οι 4 ομάδες μαζί και οι αγώνες αμέσως αποκτούν ξεχωριστή λάμψη . Οι αντίπαλοι, που είναι και από τα φαβορί, αφού σε αυτές τις πρώτες αγωνιστικές ξεχωρίζουν ρίχνονται σε δύο σπουδαίες «μάχες» που θέλοντας και μη τραβούν πάνω τους το ενδιαφέρον και δημιουργούν αναμονή.</p>
      <p>Η <b>Μπαρτσελόνα </b>παρατάσσει την ιστορία της και τους δύο τίτλους της, απέναντι στους 6 τίτλους της <b>Μακάμπι</b>, ενώ η <b>Ρεάλ Μαδρίτης </b>απλώνει τις 10 κούπες της απέναντι στις 8 των <b>Ρώσων </b>και φυσικά την πιο λαμπερή, που είναι και η τελευταία. </p>
      <p>
        <u>
          <b>ΜΠΑΡΤΣΕΛΟΝΑ – ΜΑΚΑΜΠΙ ΤΕΛ ΑΒΙΒ</b>
        </u>
      </p>
      <p>Η... superteam της <b>Μπαρτσελόνα </b>υποδέχεται την ανανεωμένη Μακάμπι Τελ Αβίβ του <b>Γιάννη Σφαιρόπουλου</b> σε ένα ματς πολύ ξεχωριστό <b>(22:00, NS5)</b>. Οι δύο ομάδες έχουν ξεκινήσει πολύ δυνατά την σεζόν, οι Ισπανοί έχουν ρεκόρ 7-2 και οι Ισραηλινοί έχουν 6-3 και καλούνται να δείξουν την ποιότητα τους. Η Μπαρτσελόνα προέρχεται από την μεγάλη και εύκολη νίκη κόντρα στην Φενέρμπαχτσε, που την επανέφερε από την ήττα από την Ρεάλ Μαδρίτης.</p>
      <p> Από την πλευρά της η Μακάμπι ηττήθηκε από την Αρμάνι και με αυτή την ήττα σταμάτησε το τρομερό σερί 6 νικηφόρων αγώνων, οπότε ψάχνουν την ευκαιρία για ανασύνταξη και μια νίκη που θα τους δώσει ψυχολογία για την συνέχεια.</p>
      <p>Οι δύο ομάδες έχουν συναντηθεί 23 φορές στην σύγχρονη ιστορία τους, με την Μπαρτσελόνα να κρατά την θετική της ιστορία με 15-8 νίκες , ενώ το βαρύ τους παρελθόν και τον παλμαρέ τους δίνει άλλη σημασία σε ακόμα ένα μεταξύ τους ματς.</p>
      <p>Ο <b>Πέσιτς </b>θέλει να δει την ομάδα του να συνεχίζει από εκεί που έμεινε κόντρα στους Τούρκους, να αντιδράσει κόντρα σε μια ομάδα που έχει την καλύτερη επίθεση στην λίγκα, ενώ είναι κορυφαία σε ριμπάουντ. Από την πλευρά της η ομάδα του Γιάννη Σφαιρόπουλου, κάνει μια από τις καλύτερες σεζόν στην σύγχρονη ιστορία της, ενώ η ήττα την προηγούμενη αγωνιστική ήρθε για να την... ταρακουνήσει. Και οι δύο ομάδες έχουν από τις καλύτερες άμυνες της διοργάνωσης, οπότε οι επιθέσεις θα παίξουν ρόλο.</p>
      <p>Ο <b>Κάσπι</b> είναι εκτός και αυτό είναι θέμα, οπότε οι υπόλοιποι πρέπει να κάνουν step up κόντρα σε μια από τις καλύτερες ομάδες της διοργάνωσης.</p>
      <figure>
        <iframe src="https://www.youtube.com/embed/Svy7N7aVuAQ" width="640" height="360" data-service="Youtube" scrolling="no"/>
      </figure>
      <figure>
        <iframe src="https://www.youtube.com/embed/FDvn67pKijk" width="640" height="360" data-service="Youtube" scrolling="no"/>
      </figure>
      <p>
        <u>
          <b>ΡΕΑΛ ΜΑΔΡΙΤΗΣ – ΤΣΣΚΑ ΜΟΣΧΑΣ</b>
        </u>
      </p>
      <p>Ακόμα ένα παιχνίδι που τα ονόματα των δύο ομάδων προκαλούν ανυπομονησία.</p>
      <p>Η «<b>Βασίλισσα</b>» είναι πανέτοιμη να υποδεχθεί την Πρωταθλήτρια Ευρώπης και οι δύο ομάδες να δώσουν κάτι από... <b>Final 4</b> στο κοινό <b>(22:00, NS2)</b>. Οι <b>Ρεάλ </b>και <b>ΤΣΣΚΑ</b> έχουν το ίδιο ρεκόρ με 6-3 και όλοι γνωρίζουν την σημασία του ματς. Οι Ισπανοί είναι ανίκητοι στο γήπεδο τους, έδειξαν τι είναι ικανοί να κάνουν κόντρα στην Μπαρτσελόνα και θέλουν να κρατήσουν την έδρα τους αλώβητη, αφού φαίνεται πως έχουν ξεπεράσει για τα καλά τις τρεις συνεχόμενες ήττες που έκαναν και μέχρι τώρα τους στοιχίζουν.</p>
      <p>Από την πλευρά της η ομάδα του<b> Δημήτρη Ιτούδη</b> ενώ έχει δώσει αρκετά ματς εκτός έδρας, πρώτη φορά δοκιμάζεται σε ένα ματς με τέτοιο βαθμό δυσκολίας. <b>Καμπάτσο </b>και <b>Μάικ Τζέιμ</b>ς θα βρεθούν απέναντι και το... old school συναντά τον γεννημένο σκόρερ Αμερικανό, σε ένα ντουέτο που «κλέβει» την παράσταση. Οι δύο ομάδες πάντως έχουν πάντα τις διαφορές τους, αφού έχουν συναντηθεί στα τρία τελευταία Final 4, όλοι ξέρουν τι σημαίνει ένα τέτοιο παιχνίδι και φυσικά όλοι θέλουν την νίκη, ώστε όλη η Ευρώπη να καταλάβει ποιος... κάνει κουμάντο.</p>
      <p>Η Ρεάλ Μαδρίτης δείχνει πιο σταθερή στην αρχή της σεζόν, ενώ η ΤΣΣΚΑ έχει κάνει κάποιες ήττες, έχασε τον <b>Κλάιμπερν </b>και ψάχνει σταθερότητα, σε μια κατάσταση νέα που πρέπει να ανταποκριθεί, χάνοντας έναν από τους κορυφαίους παίκτες της.</p>
      <p>Η 10η αγωνιστική είναι πάντως εκείνη που θα μας δώσει μια ιδέα της δυναμικής δύο εκ των κορυφαίων ομάδων της λίγκας και φυσικά πλούσιο θέαμα, με φόντο τέσσερις σπουδαίες ομάδες.</p>
      <figure>
        <iframe src="https://www.youtube.com/embed/DYDp65TEBiM" width="640" height="360" data-service="Youtube" scrolling="no"/>
      </figure>
      <figure>
        <iframe src="https://www.youtube.com/embed/vl04eG9FypU" width="640" height="360" data-service="Youtube" scrolling="no"/>
      </figure>
    </article>
  </body>
</html>