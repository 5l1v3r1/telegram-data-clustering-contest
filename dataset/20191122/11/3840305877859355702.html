<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.b1.ro/stiri/politica/florin-roman-pnl-viorica-dancila-psd-recursul-compensatoriu-criminali-violatori-306722.html"/>
    <meta property="og:site_name" content="B1 TV"/>
    <meta property="article:published_time" content="2019-11-22T11:25:32+00:00"/>
    <meta property="og:title" content="Florin Roman (PNL): Vasilica Dăncilă a lăsat moştenire 2.472 de criminali şi 1.057 de violatori"/>
    <meta property="og:description" content="Florin Roman susține că „bilanţul negru” al fostei guvernări PSD e de 2.472 de criminali și 1.057 de violatori eliberați mai devreme din închisori. Liderul deputaților PNL amintește că fostul Guvern..."/>
  </head>
  <body>
    <article>
      <h1>Florin Roman (PNL): Vasilica Dăncilă a lăsat moştenire 2.472 de criminali şi 1.057 de violatori</h1>
      <address><time datetime="2019-11-22T11:25:32+00:00">22 Nov 2019, 11:25</time> by <a rel="author">Redacția B1.ro</a></address>
      <p>Florin Roman susține că „bilanţul negru” al fostei guvernări PSD e de 2.472 de criminali și 1.057 de violatori eliberați mai devreme din închisori. Liderul deputaților PNL amintește că fostul Guvern Dăncilă a promis că va anula recursul compensatoriu și nu s-a ținut de cuvânt.</p>
      <p>
        <i>„Un total de 22.615 deținuți eliberați mai repede din închisoare, dintre care 2472 condamnați pentru omor, 1057 condamnați pentru viol și 3253 pentru tâlhărie. Este bilanțul negru al moștenirii lăsate de guvernul PSD și de premierul demis, Viorica Vasilica Dancila, pana la momentul căderii guvernului prin moțiune de cenzura.</i>
      </p>
      <p><i>Bilanț confirmat oficial de Ministerul Justiției. Aproape 7000 de criminali, violatori și tâlhari au părăsit mai repede penitenciarele, iar circa 10% au recidivat din nou. De la intrarea in vigoare a legii, in fiecare luna, aproape 1000 de deținuți au ieșit mai repede, beneficiind de bonusul PSD de 6 zile scăzute din pedeapsa la 30 de zile de detenție”, </i>a scris Florin Roman, pe <a href="https://www.facebook.com/photo.php?fbid=2582612241827086&amp;set=a.184491184972549&amp;type=3&amp;theater">Facebook.</a></p>
      <p>Liberalul i-a acuzat pe social-democrați că au transformat „străzile României în raiul infractorilor”.</p>
      <p><i>„PSD și Dancila au promis ca vor interzice beneficiile recursului compensatoriu pentru criminali, violatori și tâlhari, și au mintit, ținând deschise ușile penitenciarelor pentru ei. Au spus ca vor înăspri pedepsele și au mintit din nou. PSD și Dancila au refuzat sa după frăția cu criminalii, violatorii și tâlharii, oferindu-le mai multe drepturi decât victimelor!”, </i>a mai scris Florin Roman, pe Facebook.</p>
    </article>
  </body>
</html>