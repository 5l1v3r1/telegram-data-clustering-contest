<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/borodyanskiy_poyasniv_hto_zmozhe_pozbaviti_zhurnalistiv_statusu_n1237797"/>
    <meta property="og:site_name" content="24 Канал"/>
    <meta property="article:published_time" content="2019-11-22T11:08:00+00:00"/>
    <meta property="og:title" content="Бородянський пояснив, хто зможе позбавити журналістів статусу"/>
    <meta property="og:description" content="Рішення про маніпулятивність буде приймати об'єднання журналістів,. Однак більша частина концепції законопроекту про захист інформаційного простору &quot;спрямована на саморегулювання&quot;."/>
  </head>
  <body>
    <article>
      <h1>Бородянський пояснив, хто зможе позбавити журналістів статусу</h1>
      <address><time datetime="2019-11-22T11:08:00+00:00">22 Nov 2019, 11:08</time> by <a rel="author" href="https://24tv.ua/severin_trach_tag7086/" target="_blank">Северин Трач</a></address>
      <p>
        <b>Рішення про маніпулятивність буде приймати об'єднання журналістів,. Однак більша частина концепції законопроекту про захист інформаційного простору "спрямована на саморегулювання".</b>
      </p>
      <p>Відповідне законодавство почнуть розробляти, про це міністр культури, молоді та спорту Володимир Бородянський розповів "<a href="https://nv.ua/ukr/ukraine/politics/borodyanskiy-status-zhurnalista-novini-ukrajini-50054953.html">НВ".</a></p>
      <blockquote>Знайте більше:<a href="https://24tv.ua/terminologichne_neporozuminnya_ministr_sprobuvav_zaspokoyiti_zmi_obureni_ukazom_zelenskogo_n1231863"> Термінологічне непорозуміння: міністр спробував заспокоїти ЗМІ, обурені указом Зеленського</a></blockquote>
      <p>Бородянський пояснив, що "у них є бачення, але його доповнить професійне співтовариство".</p>
      <aside>З'являється організація – об'єднання журналістів – яка, наприклад, буде видавати журналістські картки, що засвідчують статус журналіста. Або позбавляти цього статусу. ... Вона буде виносити рішення про маніпулятивність, про ступінь маніпулятивності,<cite>– пояснив міністр.</cite></aside>
      <p>Він наголосив, ці рішення і будуть впливати на медіаринок.</p>
      <p>Зазначимо, Бродянський також заявляв, що <a href="https://24tv.ua/ministr_borodyanskiy_hoche_vvesti_kriminalne_pokarannya_dlya_zhurnalistiv_za_manipulyatsiyi_n1230231">і</a><a href="https://24tv.ua/ministr_borodyanskiy_hoche_vvesti_kriminalne_pokarannya_dlya_zhurnalistiv_za_manipulyatsiyi_n1230231">нформаційне поле потрібно захищати на законодавчому рівні</a> від маніпуляцій та неправдивої інформації, а журналістів – від тиску. За його словами, це стане можливим лише після введення відповідних норм та поправок до законів.</p>
      <blockquote>Президент України Володимир Зеленський доручив Кабміну розробити законопроєкт<a href="https://24tv.ua/zelenskiy_rozporyadivsya_rozrobiti_zagalniy_standart_novin_dlya_zmi_n1231792"> про вимоги та стандарти новин</a>. Кінцевий термін розробки законопроєкту – 31 грудня 2019 року.</blockquote>
      <h3>Що мають передбачати ці законопроєкти?</h3>
      <ul>
        <li>Положення щодо вимог та стандартів новин,</li>
        <li>механізмів запобігання розповсюдженню недостовірної, викривленої інформації, спростування інформації,</li>
        <li>положення щодо заборони фізичним та юридичним особам держави-агресора володіти або фінансувати медіа в Україні,</li>
        <li>передбачити посилення відповідальності за порушення законодавства про інформацію.</li>
      </ul>
      <figure>
        <img src="https://24tv.ua/resources/photos/news/201911/1231792_10037642.png?201911170555"/>
      </figure>
    </article>
  </body>
</html>