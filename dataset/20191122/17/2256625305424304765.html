<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3159118_1.html"/>
    <meta property="og:site_name" content="Novsport"/>
    <meta property="article:published_time" content="2019-11-22T17:04:00+00:00"/>
    <meta property="og:title" content="Левски удари Славия във волейболното първенство при жените"/>
    <meta property="og:description" content="&quot;Сините&quot; са втори в класирането, Моника Кръстева бе най-полезна с 12 точки"/>
  </head>
  <body>
    <article>
      <h1>Левски удари Славия във волейболното първенство при жените</h1>
      <address><time datetime="2019-11-22T17:04:00+00:00">22 Nov 2019, 17:04</time> by <a rel="author">Пламен Димитров</a></address>
      <p>Волейболистките на Левски записаха пета победа във волейболното първенство, след като се наложиха като гости над Славия (София) с 3:1 (25:22, 25:13, 22:25, 25:11) в мач от шести кръг, изигран в зала "Панайот Пондалов" в столицата. </p>
      <p> <br/> "Сините" са втори в класирането с 15 точки (5 успеха, 1 загуба), "белите" са шести с 5 точки (1 победа, 5 поражения). <br/> <br/>Двата отбора започнаха равностойно, след което левскарките оформиха преднина и излязоха напред. Положението се запази до средата на гейма, след което силите се изравниха. Гостуващият тим отново набра инерция и поведе в резултата. <br/> <br/>Вторият гейм стартира идентично. Впоследствие "сините" се отприщиха и се откъснаха с добра преднина, увеличавайки аванса си на 2:0 гейма. <br/> <br/>Третата част бе под диктовката на левскарките през повечето време, но в ключовите моменти - при 19:18 и 23:22 ролите се размениха. Състезателките на Иван Димитров намалиха пасива си на 1:2 гейма  след 25:22.<br/> <br/>В решителния четвърти гейм вицешампионките взеха инициативата и се отдалечиха от съперника от самото начало, оставяйки го само на 11 точки.  <br/> <br/>Моника Кръстева бе най-полезна за "сините", като се отчете с 12 точки (2 аса, 2 блокади). 11 точки добави Елена Бечева. За "белите" Никол Данкинова бе над всички със 17 точки (2 аса). <br/> <br/>Следващият двубой за Левски е на 29 ноември (петък), срещу Перун (Варна). Славия среща Берое в Стара Загора. <br/> </p>
    </article>
  </body>
</html>