<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tanea.gr/2019/11/22/politics/tourkia-ksekinise-tetarti-geotrisi-stin-anatoliki-mesogeio/"/>
    <meta property="og:site_name" content="ΤΑ ΝΕΑ"/>
    <meta property="article:published_time" content="2019-11-22T17:50:49+00:00"/>
    <meta property="og:title" content="Τουρκία: Ξεκίνησε τέταρτη γεώτρηση στην Ανατολική Μεσόγειο"/>
    <meta property="og:description" content="Ο υπουργός Ενέργειας προειδοποίησε τις υπόλοιπες πλευρές που επιχειρούν στην ανατολική Μεσόγειο ότι «δημιουργούν φρούδες ελπίδες στους εαυτούς τους όσοι νομίζουν ότι η Τουρκία θα υποκύψει σε απειλές και θα κάνει πίσω από τα δικαιώματά της ανατολική Μεσόγειο»"/>
  </head>
  <body>
    <article>
      <h6 class="kicker">Και προγραμματίζει νέες</h6>
      <h1>Τουρκία: Ξεκίνησε τέταρτη γεώτρηση στην Ανατολική Μεσόγειο</h1>
      <h2>Ο υπουργός Ενέργειας προειδοποίησε τις υπόλοιπες πλευρές που επιχειρούν στην ανατολική Μεσόγειο ότι «δημιουργούν φρούδες ελπίδες στους εαυτούς τους όσοι νομίζουν ότι η Τουρκία θα υποκύψει σε απειλές και θα κάνει πίσω από τα δικαιώματά της ανατολική Μεσόγειο»</h2>
      <address><time datetime="2019-11-22T17:50:49+00:00">22 Nov 2019, 17:50</time> by <a rel="author" href="https://www.tanea.gr/author/tanea-team/" target="_blank">TANEA Team</a></address>
      <p>Ο υπουργός Ενέργειας της Τουρκίας, Φατίχ Ντονμέζ, ανακοίνωσε ότι η Τουρκία ξεκίνησε 4η γεώτρηση στην ανατολική Μεσόγειο και θα συνεχίσει μέχρι να βρει αέριο.</p>
      <p>Ο Ντονμέζ υπενθύμισε ότι στην ανατολική Μεσόγειο επιχειρούν ήδη δύο τουρκικά πλωτά γεωτρύπανα ικανά να φτάσουν σε μεγάλα βάθη και ότι ο Πορθητής άρχισε τις δραστηριότητές του στη Μεσόγειο στις 30 Οκτωβρίου 2018 και έχει πραγματοποιήσει ήδη δύο γεωτρήσεις, ενώ διεξάγεται και τρίτη στα ανοιχτά των Κατεχομένων στο τεμάχιο Αμμόχωστος-1.</p>
      <p>
        <a href="https://www.in.gr/2019/11/22/plus/perierga/lygizei-gramma-7xronis-agie-vasili-thelo-spiti-kai-fai/">«Ράγισε» καρδιές το γράμμα 7χρονης στον Άη Βασίλη</a>
      </p>
      <p>Ο υπουργός Ενέργειας προειδοποίησε τις υπόλοιπες πλευρές που επιχειρούν στην ανατολική Μεσόγειο ότι «δημιουργούν φρούδες ελπίδες στους εαυτούς τους όσοι νομίζουν ότι η Τουρκία θα υποκύψει σε απειλές και θα κάνει πίσω από τα δικαιώματά της ανατολική Μεσόγειο».</p>
      <h3>Το πλάνο της Αγκυρας</h3>
      <p>Νωρίτερα, ο Φατίχ Ντονμέζ διαβεβαίωσε την εθνοσυνέλευση ότι η Τουρκία μαζί με το ψευδοκράτος, χωρίς να παραχωρήσει κανένα από τα νόμιμα δικαιώματά τους, θα συνεχίσουν τις περιεκτικές και σε βάθος χρόνου έρευνες και γεωτρήσεις στην περιοχή της ανατολικής Μεσογείου. </p>
      <figure>
        <img src="https://www.in.gr/wp-content/uploads/2019/11/1-878-600x450.jpg"/>
      </figure>
      <p>Ο Ντονμέζ τόνισε ότι η Τουρκία έχει αποκτήσει πλέον την ικανότητα να συγκεντρώνει στοιχεία, διεξάγοντας τρισδιάστατες σεισμικές έρευνες στη θάλασσα, και να διεξάγει γεωτρήσεις με βάσει δικές της, εθνικές μεθόδους.</p>
      <p>Ο τούρκος υπουργός Ενέργειας επισήμανε ότι τα ερευνητικά πλοία Μπαρμπαρός, Χαϊρεντίν Πασά και Ορούτς Ρέις έχουν πραγματοποιήσει λεπτομερείς σεισμικές έρευνες. «Μέχρι σήμερα έχουμε συγκεντρώσει στοιχεία σε μία έκταση 37 χιλιάδων τετραγωνικών χιλιομέτρων στην ανατολική Μεσόγειο. Σύντομα θα έχουμε τη δυνατότητα διεξαγωγής γεώτρησης με αποκλειστικά δικά μας μέσα» τόνισε.</p>
      <p>Σύμφωνα με τον τούρκο υπουργό Ενέργειας, «το Γιαβούζ αυτή τη στιγμή συνεχίζει τη δεύτερη γεώτρησή του στην περιοχή Μόρφου-1. Στην περιοχή Karpaz-1, σημαντικό μέρος της γεώτρησης πραγματοποιήθηκε με δικά μας μέσα, αλλά και τη συνδρομή παράλληλα και ξένων εταιρειών. Απώτερος στόχος μας είναι να συνεχίσουμε τις γεωτρήσεις μας βασιζόμενοι σε εγχώρια μέσα, χωρίς την παροχή υπηρεσιών από ξένες εταιρείες» δήλωσε, ενώ αναπτύσσοντας τη στρατηγική για την επόμενη χρονιά είπε ότι θα γίνουν 5 νέες γεωτρήσεις.</p>
      <p>
        <a href="https://www.tanea.gr/2019/11/22/greece/vomva-koumoutsakou-kata-240-ayksithikan-oi-afikseis-metanaston-apo-ton-maio/">Βόμβα Κουμουτσάκου: Κατά 240% αυξήθηκαν οι αφίξεις μεταναστών από τον Μάιο</a>
      </p>
    </article>
  </body>
</html>