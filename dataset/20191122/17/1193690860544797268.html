<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.5.ua/dyvohliad/ilon-mask-predstavyv-elektrychnyi-pikap-u-futurystychnomu-dyzaini-203312.html"/>
    <meta property="og:site_name" content="5 канал"/>
    <meta property="article:published_time" content="2019-11-22T17:06:00+00:00"/>
    <meta property="og:title" content="Ілон Маск представив електричний пікап у футуристичному дизайні – відео"/>
    <meta property="og:description" content="Cybertruck випускатимуть у трьох варіантах з дальністю ходу на одній зарядці в 400 кілометрів, 480 кілометрів і 800 кілометрів відповідно"/>
  </head>
  <body>
    <article>
      <h1>Ілон Маск представив електричний пікап у футуристичному дизайні – відео</h1>
      <address>
        <time datetime="2019-11-22T17:06:00+00:00">22 Nov 2019, 17:06</time>
      </address>
      <p>Генеральний директор компанії Tesla Ілон Маск представив електричний пікап Cybertruck. Про це повідомляє <a href="https://meduza.io/feature/2019/11/22/ilon-mask-predstavil-futuristicheskiy-pikap-tesla-cybertruck-on-bronirovannyy-i-stoit-ot-40-tysyach-dollarov">"Медуза"</a>.</p>
      <p>Cybertruck буде випускатися в трьох варіантах з дальністю ходу на одній зарядці в 400 кілометрів, 480 кілометрів і 800 кілометрів відповідно, розповів Маск.</p>
      <p>Різні версії також відрізняються кількістю двигунів – від одного до трьох. Футуристичний дизайн автомобіля частково створений під впливом фільму про Джеймса Бонда "Шпигун, який мене любив", зазначив Маск. Раніше глава Tesla також говорив про вплив фільму "Той, що біжить по лезу" на вигляд пікапа.</p>
      <p>Автомобіль забезпечує максимальний захист пасажирів – його корпус зроблений з надтвердої холоднокатаної нержавіючої сталі, скло броньоване за власною технологією компанії. Метал автомобіля витримує обстріл з 9-міліметрового пістолета, йшлося на презентації. Втім, коли Маск попросив помічника кинути в скло машини металеву кулю, скло тріснуло.</p>
      <p>Ціна на пікап починається від 39900 доларів. Найпросунутіша версія вартістю 69900 доларів розганяється з місця до 100 км на годину за 2,9 секунди. Його вантажність становить до 1600 кілограмів.</p>
      <p>Всі версії оснащені автопілотом і функцією автоматичного паркування.</p>
      <figure>
        <iframe src="https://www.youtube.com/embed/464puoD09dM" width="745" height="451" data-service="Youtube" scrolling="no"/>
      </figure>
      <p>Як повідомляв 5.UA, засновник компанії Tesla Ілон Маск повідомив, що вже <a href="https://www.5.ua/nauka/mask-anonsuvav-u-2019-rotsi-poiavu-tesla-supercharger-v-ukraini-183746.html">у 2019 році в Україні з'являться перші станції зарядки електрокарів Tesla Supercharger</a>.</p>
      <p> </p>
    </article>
  </body>
</html>