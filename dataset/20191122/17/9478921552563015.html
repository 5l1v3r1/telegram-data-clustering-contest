<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ert.gr/perifereiakoi-stathmoi/larisa/provoleis-led-gia-ta-cheiroyrgeia-toy-panepistimiakoy-nosokomeioy/"/>
    <meta property="og:site_name" content="ert.gr"/>
    <meta property="article:published_time" content="2019-11-22T17:46:19+00:00"/>
    <meta property="og:title" content="Προβολείς Led για τα χειρουργεία του Πανεπιστημιακού Νοσοκομείου"/>
    <meta property="og:description" content="Τον εξοπλισμό των χειρουργείων του Πανεπιστημιακού Νοσοκομείου Λάρισας με έξι νέους σύγχρονους προβολείς τύπου LED χρηματοδοτεί η Περιφέρεια Θεσσαλίας μέσω του ΕΣΠΑ. Ο Περιφερειάρχης Θεσσαλίας Κώστας Αγοραστός έδωσε την έγκριση για την υπογραφή σύμβασης του έργου προϋπολογισμού 651.000 ευρώ. Σε δηλώσεις του ο Περιφερειάρχης Θεσσαλίας Κ. Αγοραστός υποστήριξε τα εξής: «Με σχέδιο και προγραμματισμό βελτιώνουμε"/>
  </head>
  <body>
    <article>
      <h1>Προβολείς Led για τα χειρουργεία του Πανεπιστημιακού Νοσοκομείου</h1>
      <address><time datetime="2019-11-22T17:46:19+00:00">22 Nov 2019, 17:46</time> by <a rel="author">Ιωάννης Γιάτσιος</a></address>
      <p>Τον εξοπλισμό των χειρουργείων του Πανεπιστημιακού Νοσοκομείου Λάρισας με έξι νέους σύγχρονους προβολείς τύπου LED χρηματοδοτεί η Περιφέρεια Θεσσαλίας μέσω του ΕΣΠΑ. Ο Περιφερειάρχης Θεσσαλίας Κώστας Αγοραστός έδωσε την έγκριση για την υπογραφή σύμβασης του έργου προϋπολογισμού 651.000 ευρώ.<br/><br/>Σε δηλώσεις του ο Περιφερειάρχης Θεσσαλίας Κ. Αγοραστός υποστήριξε τα εξής: «Με σχέδιο και προγραμματισμό βελτιώνουμε το επίπεδο των παρεχόμενων υπηρεσιών υγείας στο σύνολο του πληθυσμού ευθύνης του Πανεπιστημιακού Γενικού Νοσοκομείου Λάρισας, που ως τριτοβάθμιο Νοσοκομειακό Ίδρυμα καλύπτει τις ανάγκες όλης της περιφέρειας Θεσσαλίας.</p>
      <figure>
        <img src="https://www.ert.gr/wp-content/uploads/2018/04/xeirourgeio-1021x576.jpg"/>
      </figure>
      <p>Ο σύγχρονος ιατρικός εξοπλισμός ενός νοσοκομείου μπορεί να αποτελέσει σημαντικό παράγοντα της αξιοπιστίας του, σε συνδυασμό πάντα με το εξειδικευμένο ιατρικό και νοσηλευτικό προσωπικό που τον χειρίζεται. Μπορούμε να κάνουμε μια αντίσταση ποιότητας. Να προσφέρουμε δηλαδή, υψηλού επιπέδου, ποιοτικές υπηρεσίες στους πολίτες».<br/>Το άμεσο αναμενόμενο όφελος είναι η αντικατάσταση πεπαλαιωμένου εξοπλισμού παρωχημένης τεχνολογίας που βρίσκεται εκτός υποστήριξης από τους κατασκευαστικούς οίκους που ως εκ τούτου θα έχει ως αποτέλεσμα την αύξηση της διαθεσιμότητας του εξοπλισμού. Ο εξοπλισμός που αντικαθίσταται με τον εξοπλισμό που επιπλέον προστίθεται στον ήδη υπάρχοντα θα βελτιώσει τη ροή εργασίας στα χειρουργεία και θα θέσει τα θεμέλια για την επίτευξη του στόχου του διπλασιασμού του χειρουργικού χρόνου με προφανή οφέλη για τον πληθυσμό της Περιφέρειας Θεσσαλίας λόγω αφενός της μείωσης των λιστών αναμονής και αφετέρου της βελτίωσης του επιπέδου των παρεχόμενων υπηρεσιών υγείας.</p>
      <related>
        <h4>ΣΧΕΤΙΚΕΣ ΕΙΔΗΣΕΙΣ</h4>
        <a href="https://www.ert.gr/ert-protaseis/adelfes-nea-dramatiki-seira-stin-ert2-3/"/>
        <a href="https://www.ert.gr/ert-protaseis/i-apoysia-nea-dramatiki-seira-stin-ert3-2/"/>
        <a href="https://www.ert.gr/ert-protaseis/ntetektiv-merntoch-o-12os-kyklos-stin-ert2-9/"/>
        <a href="https://voreioaigaio.ert.gr/deltio-typoy/o-nikos-stefanis-anelave-neos-dioikitis-sto-nosokomeio-samoy/"/>
        <a href="https://volos.ert.gr/blog/2019/11/22/panthessaliko-syllalitirio-organonei-i-epitropi-eirinis-voloy/"/>
        <a href="https://www.ert.gr/perifereiakoi-stathmoi/komotini/komotini-9-syntagmatikes-allages-stin-9i-anatheoritiki-voyli-toy-2019/"/>
      </related>
    </article>
  </body>
</html>