<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fanatik.com.tr/galatasaray-basaksehir-sifresiz-canli-izle-gs-basaksehir-canli-yayin-2103629"/>
    <meta property="og:site_name" content="Fanatik"/>
    <meta property="article:published_time" content="2019-11-22T17:11:00+00:00"/>
    <meta property="og:title" content="Galatasaray - Başakşehir şifresiz canlı izle | Gs Başakşehir canlı yayın"/>
    <meta property="og:description" content="Galatasaray, Türk Telekom Stadında Başakşehiri konuk ediyor. Kritik maçtan 3 puanla ayrılmak isteyen iki ekibin mücadelesi nefes kesecek. Kazanan zirve yolunda yoluna fire vermeden devam edecek. Galatasaray taraftarı maçın kanalını ve yayın bilgilerini araştırıyor. Mücadele bein sports 1 ekranlarından..."/>
  </head>
  <body>
    <article>
      <h1>Galatasaray - Başakşehir şifresiz canlı izle | Gs Başakşehir canlı yayın</h1>
      <h2>Galatasaray, Türk Telekom Stadı'nda Başakşehir'i konuk ediyor. Kritik maçtan 3 puanla ayrılmak isteyen iki ekibin mücadelesi nefes kesecek. Kazanan zirve yolunda yoluna fire vermeden devam edecek. Galatasaray taraftarı maçın kanalını ve yayın bilgilerini araştırıyor. Mücadele bein sports 1 ekranlarından naklen yayınlanırken, karşılaşmayı canlı izlemek isteyen futbolseverler google üzerinden 'bein sports 1 canlı izle, bein sports 1 şifresiz' araması yapıyor. Galatasaray - Başakşehir maçı ile ilgili tüm detaylar fanatik.com.tr'de.</h2>
      <address>
        <time datetime="2019-11-22T17:11:00+00:00">22 Nov 2019, 17:11</time>
      </address>
      <p><a href="https://www.fanatik.com.tr/haberler/super-lig">Süper Lig</a>'de milli aranın sona ermesinin ardından heyecan başladı. 12. haftanın açılış mücadelesinde <a href="https://www.fanatik.com.tr/haberler/galatasaray">Galatasaray</a> ile Medipol <a href="https://www.fanatik.com.tr/haberler/basaksehir">Başakşehir</a> üç puan mücadelesi veriyor. Bir çok sakat oyuncusuna rağmen Galatasaray taraftarı önünde rakibini mağlup etmek istiyor. Okan Buruk yönetiminde son dönemde oldukça formda olan Başakşehir ise deplasmanda kazanmak istiyor. Sarı-Kırmızılı takımda Falcao ve Andone'nin sakatlıkları sürüyor. Mücadele öncesi iki takımın da 11'leri belli oldu. Milli takımlardan sakat dönen Fernando Muslera ve Christian Luyindama maç kadrosunda yer almıyor. Kalede Okan Kocuk'a şans veren teknik patron Fatih Terim, gol silahı olarak Adem Büyük'e görev verdi.</p>
      <h3>
        <a href="https://www.fanatik.com.tr/video/canli-yayin">
          <b>GALATASARAY - BAŞAKŞEHİR CANLI İZLE</b>
        </a>
      </h3>
      <h3>
        <a href="https://www.misli.com/iddaa-canli-bahis-detay/futbol/318602?utm_source=dp-fanatik&amp;utm_medium=f-link">
          <b>GALATASARAY'A MUHTEŞEM ORAN! HEMEN TIKLA VE OYNA...</b>
        </a>
      </h3>
      <h3>Galatasaray - Başakşehir maçı ne zaman, saat kaçta, hangi kanalda?</h3>
      <p><b>Türk Telekom Stadı’nda oynanacak maç bu akşam saat 20.30</b>’da başlayacak.<b> beIN SPORTS HD1</b>'den canlı yayınlanacak mücaedleyi hakem Yaşar Kemal Uğurlu yönetecek. Ayrıca maçın canlı skor takibi ve detaylar fanatik.com.tr'de...</p>
      <h3>Galatasaray - Başakşehir ilk 11'ler</h3>
      <p><b>Galatasaray:</b> Okan, Mariano, Ahmet, Donk, Marcao, Emre, Ömer, Lemina, Feghouli, Babel, Adem Büyük</p>
      <p><b>Galatasaray'ın yedekleri:</b> Batuhan, Seri, Selçuk, Belhanda, Jimmy, Emin, Taylan, Nagatomo, Nzonzi, Emre Mor</p>
      <p><b>Başakşehir: </b>Mert, Caiçara, Ponck, Epureanu, Clichy, Mehmet Topal, Mahmut, Azubuike, İrfan Can, Visca, Crivelli</p>
      <p><b>Başakşehir'in yedekleri: </b>Volkan, Guldbrandsen, Arda, Elia, Demba Ba, Aziz, Berkay, Robinho, Gökhan, Miguel Vieira</p>
      <p>2211_GOMMELIK_KADROLAR.mp4</p>
      <p>Sezona istediği gibi başlayamayan sarı-kırmızılı futbol takımı, geride kalan 11 maçta 5 galibiyet, 4 beraberlik ve 2 yenilgi yaşadı. 19 puan toplayan Galatasaray, haftaya lider Demir Grup Sivasspor’un 2 puan gerisinde averajla 6. sırada girdi.</p>
      <p>Galatasaray ile aynı performansı sergileyen turuncu-lacivertli takım da 12. hafta öncesinde averajla 5. sırada yer buldu.</p>
      <p>
        <b>Son 2 maçta nefes aldı</b>
      </p>
      <p>Galatasaray, Süper Lig’de son 2 haftada elde ettiği galibiyetlerle girdiği olumsuz havayı dağıttı. UEFA Şampiyonlar Ligi’nde 4 maçta 1 puan toplayabilen sarı-kırmızılı ekip, kötü başladığı Süper Lig’de ise son 2 haftayı 6 puanla kapattı. Ligin 9. haftasında deplasmanda Beşiktaş’a 1-0 yenilen Galatasaray, 10. haftada sahasında Çaykur Rizespor’u, 11. haftada ise deplasmanda Gaziantep Futbol Kulübü’nü 2-0’lık skorlarla yenerek zirve yarışına ortak oldu.</p>
      <p>
        <b>İç sahada bileği bükülmüyor</b>
      </p>
      <p>Galatasaray, Süper Lig’de sahasında çıktığı son 41 lig maçında mağlup olmadı. Ligde Türk Telekom Stadı’nda son yenilgisini 2016-2017 sezonunun 30. haftasında, 6 Mayıs 2017’de 3-1’lik skorla Kasımpaşa karşısında yaşayan sarı-kırmızılı ekip, sonrasında çıktığı 41 müsabakada da yenilgi yüzü görmedi. Galatasaray, söz konusu süreçte 34 galibiyet, 7 beraberlik yaşadı.</p>
      <p>
        <b>Sakatlıklardan yana başı belada</b>
      </p>
      <p>Galatasaray’da teknik direktör Fatih Terim, sakat futbolcuların çokluğu nedeniyle ideal kadrosunu kurmakta zorlanıyor. Sarı-kırmızılı takımda uzun süreli aşil tendonundan sakatlığı bulunan ve İspanya’da tedavi gören Radamel Falcao bir süre daha formasından uzak kalacak.</p>
      <p>Milli takımlarından sakat dönen Fernando Muslera, Ryan Babel ve Christian Luyindama’nın durumları belirsizliğini koruyor.</p>
      <p>Şener Özbayraklı, Younes Belhanda ve Florin Andone’nin de sakatlıkları sürüyor.</p>
      <p>Galatasaray’da Medipol Başakşehir mücadelesi öncesi tek iyi haber Mario Lemina’dan geldi. Milli takımından sağ diz iç yan bağındaki zorlanma şikayetiyle dönen Gabonlu futbolcu, Medipol Başakşehir’e karşı forma giyebilecek.</p>
      <p>
        <b>Kritik Club Brugge maçı öncesi moral arıyor</b>
      </p>
      <p>Galatasaray, taraftarının önünde güçlü rakibi Medipol Başakşehir’i yenerek UEFA Şampiyonlar Ligi’nde Belçika temsilcisi Club Brugge ile yapacağı maça moralli çıkmak istiyor. UEFA Şampiyonlar Ligi’nde Club Brugge’ün yanı sıra Fransa’nın Paris Saint-Germain ve İspanya’nın Real Madrid takımlarıyla A Grubu’nda yer alan sarı-kırmızılılar, 4. hafta maçlarının ardından gruptan çıkma şansını kaybetti. Sarı-kırmızılı ekip, 26 Kasım Salı günü İstanbul’da ağırlayacağı Club Brugge’ü mağlup ederek UEFA Avrupa Ligi ümitlerini sürdürmeye çalışacak.</p>
      <p>
        <b>Belhanda ve Babel ceza sınırında</b>
      </p>
      <p>Galatasaray’da Younes Belhanda ile Ryan Babel, sarı kart ceza sınırında bulunuyor. Bu sezon Galatasaray’ın tüm lig maçlarında forma giyen Hollandalı hücum oyuncusu Babel ile ligde 7 karşılaşmaya çıkan Faslı Belhanda, gördükleri üçer sarı kartla ceza sınırına geldi. Sakatlıkları bulunan iki futbolcunun da Medipol Başahşehir maçında forma giymesi beklenmiyor. Durumları maç saatinde netleşecek futbolcular, kadroda yer almaları ve sarı kart görmeleri halinde 13. haftadaki Trabzonspor müsabakasında forma giyemeyecek.</p>
      <p>
        <b>Galatasaray ile Medipol Başakşehir 23. randevuda</b>
      </p>
      <p>Galatasaray ile Medipol Başakşehir, Süper Lig’de yarın 23. kez karşı karşıya gelecek. Eski adıyla İstanbul Büyükşehir Belediyespor’un 2007-2008 sezonunda ilk kez Süper Lig’de yer almasıyla başlayan rekabette geride kalan 22 maçtan 11’ini Galatasaray, 6’sını Medipol Başakşehir kazandı, 5 karşılaşma da berabere sonuçlandı. Galatasaray’ın 37 golüne, Medipol Başakşehir 33 golle cevap verdi. Geçen sezonun ilk yarısında Başakşehir Fatih Terim Stadı’nda yapılan müsabaka 1-1 tamamlandı. İkinci yarıda Türk Telekom Stadı’nda 33. haftada yapılan kritik maçı 2-1 kazanan Galatasaray, şampiyonluğunu ilan etti.</p>
      <p>
        <b>Galatasaray, son 10 maçta 3 kez kazandı</b>
      </p>
      <p>Galatasaray, Medipol Başakşehir ile ligde yaptığı son 10 müsabakada 3 kez galip gelebildi. İki takım arasında ligdeki son 10 müsabakadan 3’ü berabere bitti, Medipol Başakşehir ise 4 kez sahadan galibiyetle ayrıldı.</p>
      <p>
        <b>Galatasaray’ın sahasındaki maçlar</b>
      </p>
      <p>Galatasaray, ev sahibi olduğu lig maçlarında rakibine sadece bir kez yenildi, 6 galibiyet aldı, 4 kez berabere kaldı. Sarı-kırmızılılar sahasındaki 11 maçta 24 gol attı, kalesinde 13 gol gördü.</p>
    </article>
  </body>
</html>