<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.republika.rs/svet/svet/170597/merkel-nisam-ocekivala-ovoliko-dugo-biti-vlasti"/>
    <meta property="og:site_name" content="REPUBLIKA"/>
    <meta property="article:published_time" content="2019-11-22T17:30:00+00:00"/>
    <meta property="og:title" content="Merkel: Nisam očekivala da ću ovoliko dugo biti na vlasti"/>
    <meta property="og:description" content="&quot;Moramo da pronađemo rešenja za svet sutrašnjice i obezbedimo da CDU bude stranka snažnog centra Nemačke&quot;, istakla je Merkelova."/>
  </head>
  <body>
    <article>
      <h1>Merkel: Nisam očekivala da ću ovoliko dugo biti na vlasti</h1>
      <h2>"Moramo da pronađemo rešenja za svet sutrašnjice i obezbedimo da CDU bude stranka snažnog centra Nemačke", istakla je Merkelova.</h2>
      <address><time datetime="2019-11-22T17:30:00+00:00">22 Nov 2019, 17:30</time> by <a rel="author">Republika</a></address>
      <p>Nemačka kancelarka Angela Merkel proslavlja 14 godina od sticanja titule nemačke kancelarke. Tim povodom je rekla da nije ni zamišljala da će toliko trajati. Izlazeći na pozornicu tačno 14 godina nakon što je postala kancelarka, Angela Merkel je rekla pristalicama svoje stranke u Lajpcigu da nikada nije zamišljala da će biti toliko dugo na vlasti, ali da posao nije završen.</p>
      <p>Merkelova je podsetila na konvenciji svoje Hrišćansko-demokratske unije (CDU) da od 2005. godine nezaposlenost beleži najniži nivo i da se Nemačka izborila sa svetskom finansijskom krizom, preneo je AP.</p>
      <p>Ali, kako je navela, partija treba da gleda u budućnost, u nove izazove poput digitalne transformacije i borbe protiv klimatskih promena, istovremeno prevladavajući nove pritiske poput ruske agresije i trgovinskih sporova sa SAD.</p>
    </article>
  </body>
</html>