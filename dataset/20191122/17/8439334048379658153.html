<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://goodnet.gr/news-item/exi-kila-kannabis-kai-kokaini-stin-katochi-duo-irakleioton.html"/>
    <meta property="og:site_name" content="GOODnet.gr"/>
    <meta property="article:published_time" content="2019-11-22T17:48:00+00:00"/>
    <meta property="og:title" content="Έξι κιλά κάνναβης και κοκαΐνη στην κατοχή δύο ηρακλειωτών"/>
  </head>
  <body>
    <article>
      <h1>Έξι κιλά κάνναβης και κοκαΐνη στην κατοχή δύο ηρακλειωτών</h1>
      <address>
        <time datetime="2019-11-22T17:48:00+00:00">22 Nov 2019, 17:48</time>
      </address>
      <p>Συνελήφθησαν, τις πρωινές ώρεςστα Χανιά από αστυνομικούς του Τμήματος Δίωξης Ναρκωτικών της Υποδιεύθυνσης Ασφαλείας Χανίων δύο ημεδαποί ηλικίας 44 και 57 ετών κατηγορούμενοι για τα αδικήματα της κατοχής και διακίνησης ναρκωτικών ουσιών.</p>
      <p>Ειδικότερα, στο πλαίσιο στοχευμένων ενεργειών και ειδικών δράσεων, που εκπονεί η Γενική Περιφερειακή Αστυνομική Διεύθυνση Κρήτης για την καταπολέμηση της κατοχής και διακίνησης ναρκωτικών ουσιών και ύστερα από κατάλληλη αξιοποίηση στοιχείων, σήμερα (22.11.2019) πρώτες πρωινές ώρες από αστυνομικούς της ανωτέρω Υπηρεσίας οργανώθηκε και πραγματοποιήθηκε συντονισμένη αστυνομική επιχείρηση.</p>
      <p>Κατά τη διάρκεια της επιχείρησης διενεργήθηκαν έρευνες στις οικίες των δύο ημεδαπών και σε χώρο που χρησιμοποιούσαν για αποθήκευση ναρκωτικών ουσιών (καβάντζα), όπου βρέθηκαν και κατασχέθηκαν συνολικά :</p>
      <p>6 κιλά και 78,3 γραμμάρια κάνναβης,<br/>30,74 γραμμάρια κοκαΐνης,<br/>το χρηματικό ποσό των 2.305 ευρώ ως προερχόμενο από παράνομες δραστηριότητες,<br/>πιστόλι,<br/>3 κινητά τηλέφωνα,<br/>3 ηλεκτρονικές ζυγαριές ακριβείας,<br/>μεταλλικοί τρίφτες κάνναβης και<br/>αυτοσχέδιο τσιγάρο το οποίο περιείχε κάνναβη αναμεμειγμένη με καπνό<br/>Επιπλέον, κατασχέθηκε δίκυκλη μοτοσυκλέτα ιδιοκτησίας του 44χρονου ως μέσο μεταφοράς ναρκωτικών ουσιών.</p>
      <p>Η προανάκριση διενεργείται από Τμήμα Δίωξης Ναρκωτικών της Υποδιεύθυνσης Ασφαλείας Χανίων, ενώ οι συλληφθέντες με την σε βάρος της σχηματισθείσα δικογραφία, θα οδηγηθούν στον κ. Εισαγγελέα Πλημμελειοδικών Χανίων.</p>
    </article>
  </body>
</html>