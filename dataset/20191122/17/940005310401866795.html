<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://stirileprotv.ro/stiri/actualitate/o-noua-alerta-la-timisoara-locatarii-unui-bloc-au-fost-evacuati-dupa-ce-au-simtit-un-miros-ciudat.html"/>
    <meta property="og:site_name" content="Stirileprotv.ro"/>
    <meta property="article:published_time" content="2019-11-22T17:49:00+00:00"/>
    <meta property="og:title" content="O nouă alertă la Timişoara! Locatarii unui bloc au fost evacuați după ce au simţit un miros ciudat"/>
    <meta property="og:description" content="Pompierii din Timişoara intervin, vineri seară, pentru evacuarea unei scări de bloc, din sudul oraşului, după ce locatarii au anunţat că au simţit miros de insecticid. Au fost evacuate zece persoane, dintre care cinci copii."/>
  </head>
  <body>
    <article>
      <h1>O nouă alertă la Timişoara! Locatarii unui bloc au fost evacuați după ce au simţit un miros ciudat</h1>
      <h2>Pompierii din Timişoara intervin, vineri seară, pentru evacuarea unei scări de bloc, din sudul oraşului, după ce locatarii au anunţat că au simţit miros de insecticid. Au fost evacuate zece persoane, dintre care cinci copii.</h2>
      <address>
        <time datetime="2019-11-22T17:49:00+00:00">22 Nov 2019, 17:49</time>
      </address>
      <p>Potrivit reprezentanţilor Inspectoratului pentru Situaţii de Urgenţă Timiş, pompierii au primit, vineri seară, o solicitare de intervenţie în Timisoara, pe strada Inului nr 4, după ce locatarii au simţit un miros puternic de insecticid.</p>
      <p><i>”A fost alertat imediat Detaşamentul 2 Timişoara, pentru o prima intervenţie şi evacuare a persoanelor din imobil, echipajul de prim ajutor SMURD B si echipajul CBRN. Au fost evacuate un numar de 10 persoane, 5 adulți, 5 minori”</i>, transmite ISU Timiş.</p>
      <p>Este vorba despre scara unui bloc cu parter şi patru etaje, cu un număr de 16 apartamente.</p>
      <p><i>”În urma detecţiei cu echipajul CBRN nu s-au înregistrat valori de substanţe toxice pe aparatura de detecţie. La locul intervenţiei acţionează 1 echipaj CBRN, o autospeciala de stingere, 1 echipaj de prim ajutor SMURD B, ofiţerul de serviciu şi 2 echipaje de poliţie”</i>, mai transmite ISU Timiş.</p>
      <p>Pompierii au fost alertaţi în jurul orei 18:35.</p>
      <p>De asemenea, ISU Timiş a precizat că, în acest moment, mai sunt internate trei persoane, dintre care doi copii la Spitalul ”Louis Ţurcanu” şi un adult la Spitalul Judeţean.</p>
      <p>Starea persoanelor internate este general bună.</p>
      <p> </p>
      <p>
        <b>Pe </b>
        <a href="https://www.instagram.com/stirileprotvro/">
          <b>Instagram-ul Știrile ProTV</b>
        </a>
        <b> găsiți imaginile momentului din lume!  </b>
      </p>
      <p>
        <i>
          <b>
            <a href="http://onelink.to/dhrsfr">CLICK AICI pentru a instala GRATUIT aplicația Știrile ProTV pentru telefoane Android și iPhone!</a>
          </b>
        </i>
      </p>
      <p>
        <i>
          <b>Abonați-vă gratuit la <a href="https://stirileprotv.ro/stiri/ilikeit/stirile-pro-tv-lanseaza-newsletter-ul-pentru-telefonul-mobil-gratuit-prin-whatsapp.html">newsletter-ul Știrile Pro TV de pe WhatsApp</a>. Primiți în fiecare zi cele mai importante știri pe telefon! </b>
        </i>
      </p>
      <p>Sursa: News.ro</p>
    </article>
  </body>
</html>