<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sinidisi.gr/g-varemenos-novartis-quot-oyte-aytoi-poy-sas-psifisan-sas-edosan-en-leyko-epitagi-na-dieykolynete-paragrafi-endechomenis-dorodokias-ypoyrgon-quot/"/>
    <meta property="og:site_name" content="ΣΥΝΕΙΔΗΣΗ"/>
    <meta property="article:published_time" content="2019-11-22T17:39:47+00:00"/>
    <meta property="og:title" content="Γ. Βαρεμένος για Novartis: “Ούτε αυτοί που σας ψήφισαν δεν σας έδωσαν εν λευκώ επιταγή, να διευκολύνετε παραγραφή ενδεχόμενης δωροδοκίας υπουργών” (VIDEO)"/>
    <meta property="og:description" content="Και γιατί είπε ο Γ. Βαρεμένος λέτε ψεύδη για το ελάχιστο εγγυημένο εισόδημα, το οποίο από το 2001 είχε προτείνει ήδη ο Συνασπισμός και αρνηθήκατε, όπως"/>
  </head>
  <body>
    <article>
      <h1>Γ. Βαρεμένος για Novartis: “Ούτε αυτοί που σας ψήφισαν δεν σας έδωσαν εν λευκώ επιταγή, να διευκολύνετε παραγραφή ενδεχόμενης δωροδοκίας υπουργών” (VIDEO)</h1>
      <address><time datetime="2019-11-22T17:39:47+00:00">22 Nov 2019, 17:39</time> by <a rel="author">ΣΥΝΕΙΔΗΣΗ</a></address>
      <p>
        <i>
          <b>Αποσπάσματα από την ομιλία του τομεάρχη Υποδομών και Μεταφορών του ΣΥΡΙΖΑ κ. Γ. Βαρεμένου για την Αναθεώρηση του Συντάγματος</b>
        </i>
      </p>
      <p>Ούτε αυτοί που σας ψήφισαν στις εκλογές, δεν σας έδωσαν εν λευκώ επιταγή, να διευκολύνετε παραγραφή ενδεχόμενης δωροδοκίας υπουργών, ή με το επιχείρημα της πολιτικής νομιμοποίησης να παρακάμψετε τη νομιμότητα και να αφαιρέσετε την υπόθεση <b>Novartis</b> από την εισαγγελέα διαφθοράς, όπως αναγγέλλουν διάφοροι λαγοί ή επίδοξοι καθοδηγητές σας. Αυτό τόνισε στη Βουλή<b> ο τομεάρχης Υποδομών και Μεταφορών του ΣΥΡΙΖΑ Γιώργος Βαρεμένος</b>, μιλώντας για το άρθρο 86 του Συντάγματος και την προτεινόμενη από το ΣΥΡΙΖΑ ερμηνευτική δήλωση. Ο κ. Τζαβάρας ισχυρίσθηκε ότι η πρόταση του <b>ΣΥΡΙΖΑ</b> περιέχει το αυτονόητο, ε τότε δεχθείτε το αυτονόητο, είπε ο κ. Βαρεμένος και πρόσθεσε: Στην «ελεύθερη αγορά», ορισμένες εταιρίες θεωρούν τη μίζα στοιχείο του ανταγωνισμού και το θέμα είναι τι κάνουν οι κυβερνώντες. Δέχονται τη δήλωση του Θ. Πάγκαλου περί «εκδημοκρατισμού» της διαφθοράς, με το μαζί τα φάγαμε και άρα αν υπάλληλος πάρει 2000 ευρώ για «διευκόλυνση», γιατί να μην πάρει ο υπουργός 2 εκατομμύρια;</p>
      <p>Τελικά τα λεφτά δεν φτάνουν για να φάνε όλοι και φθάσαμε στη χρεωκοπία, όπου την πλήρωσαν σκληρά αυτοί που δεν είχαν φάει.</p>
      <p>Και γιατί είπε ο <b>Γ. Βαρεμένος</b> λέτε ψεύδη για το ελάχιστο εγγυημένο εισόδημα, το οποίο από το 2001 είχε προτείνει ήδη ο Συνασπισμός και αρνηθήκατε, όπως τώρα αρνείστε να δεχθείτε την πρόταση για συνταγματική κατοχύρωση της ελεύθερης πρόσβασης όσων δεν έχουν στον ήλιο μοίρα, στις κοινωνικές υπηρεσίες. Εμείς αποδείξαμε ότι μαχόμαστε για το κοινωνικό κράτος, σε αντίθεση με σας που το θεωρείτε βαρίδι για την οικονομία, κατέληξε ο κ. Βαρεμένος.</p>
      <figure>
        <iframe src="https://www.youtube.com/embed/XxgDnecVDc8" width="702" height="395" data-service="Youtube" scrolling="no"/>
      </figure>
      <related>
        <h4>Σχετικες Δημοσιευσεις</h4>
        <a href="http://sinidisi.gr/antidraseis-ton-syllogo-fysikotherapeyton-aitoloakarnanias-leykadas-ston-aera-oi-fysikotherapeies-paidia-eidikis-agogis/"/>
        <a href="http://sinidisi.gr/oi-neoi-dioikites-ton-nosokomeion-tis-dytikis-elladas-ta-onomata/"/>
        <a href="http://sinidisi.gr/ioannis-mpakavos-o-neos-dioikitis-nosokomeioy-leykadas/"/>
        <a href="http://sinidisi.gr/synedriazei-ti-deytera-to-dimotiko-symvoylio-naypaktias-4/"/>
        <a href="http://sinidisi.gr/synedriazei-to-dimotiko-symvoylio-xiromeroy-tin-erchomeni-triti/"/>
        <a href="http://sinidisi.gr/aytoi-oi-neoi-dioikites-sta-nosokomeia-tis-choras-deite-ta-onomata/"/>
      </related>
    </article>
  </body>
</html>