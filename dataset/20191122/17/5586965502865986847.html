<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gandul.info/politica/gabriela-firea-dancila-nu-este-om-iohannis-a-spus-ca-vrea-sa-se-intalneasca-cu-oameni-18607338"/>
    <meta property="og:site_name" content="Gândul"/>
    <meta property="article:published_time" content="2019-11-22T17:38:34+00:00"/>
    <meta property="og:title" content="Gabriela Firea: Dăncilă nu este om? Iohannis a spus că vrea să se întâlnească cu oameni"/>
    <meta property="og:description" content="Mai multe detalii pe gândul.info"/>
  </head>
  <body>
    <article>
      <h1>Gabriela Firea: Dăncilă nu este om? Iohannis a spus că vrea să se întâlnească cu oameni</h1>
      <h2>Gabriela Firea a precizat, vineri, că şi Viorica Dăncilă este om, în condiţiile în care preşedintele Klaus Iohannis a anunţat că se va întâlni în campania pentru prezidenţiale cu oamenii, însă refuză dezbaterea cu fostul premier.</h2>
      <address>
        <time datetime="2019-11-22T17:38:34+00:00">22 Nov 2019, 17:38</time>
      </address>
      <p>„Era bine să dezbată şi cu Firea. Am înţeles că a spus domnul Iohannis că vrea să se întâlnească cu oameni. Întreb şi eu - nu retoric: doamna Dăncilă nu este om? Înţeleg că dacă e candidat PSD, e femeie, este fost prim-ministru, e candidatul din turul al doilea - toate aceste aspecte o configurează a fi subom? Asta mă duce cu gândul când aud o declaraţie de tipul: Vreau să mă întâlnesc cu oameni”, a spus Firea la România TV.</p>
      <p>Primarul Capitalei a mai precizat că preşedintele României nu este într-o „poziţie bună” dacă refuză dialogul.</p>
      <p>La ora transmiterii ştirii, Viorica Dăncilă, candidatul PSD la prezidenţiale, îl aşteaptă pe Klaus Iohannis, candidatul PNL la prezidenţiale, la Palatul Parlamentului, cu o scenă pregătită pentru dezbatere, în spatele celor două pupitre amplasate fiind trecute numele candidaţilor.</p>
      <p>În replică la invitaţia fostului premier, în cursul zilei de vineri, Klaus Iohannis a afirmat că a vrut ca în această campanie electorală să întâlnească cât mai mulţi oameni şi o lasă pe Viorica Dăncilă să îşi facă singură campanie.</p>
      <p>„Eu am spus din capul locului că în această campanie vreau să întâlnesc cât mai mulţi oameni şi am reuşit. O astfel de campanie este o ocazie extraordinar de bună de a intră în contact cu oamenii şi asta am făcut. Sunt bucuros şi mulţumit că am făcut-o”, a spus Iohannis.</p>
    </article>
  </body>
</html>