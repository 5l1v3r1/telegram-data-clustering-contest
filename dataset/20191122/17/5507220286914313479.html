<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80188109/"/>
    <meta property="og:site_name" content="Janam TV"/>
    <meta property="article:published_time" content="2019-11-22T17:42:13+00:00"/>
    <meta property="og:title" content="അമ്മയെയും അനുജനെയും കഴുത്തു ഞെരിച്ച് കൊന്നു; യുവാവ് അറസ്റ്റിൽ"/>
    <meta property="og:description" content="കോഴിക്കോട്: അമ്മയേയും അനുജനേയും കഴുത്ത് ഞെരിച്ച് കൊന്ന യുവാവ് പിടിയിൽ. കോഴിക്കോട് പെരുവണ്ണാമൂഴിയിൽ മുതുകാട് കുളത്തൂർ ആദിവാസി കോളനിയിലാണ് സംഭവം. മൂന്ന്"/>
  </head>
  <body>
    <article>
      <h1>അമ്മയെയും അനുജനെയും കഴുത്തു ഞെരിച്ച് കൊന്നു; യുവാവ് അറസ്റ്റിൽ</h1>
      <address><time datetime="2019-11-22T17:42:13+00:00">22 Nov 2019, 17:42</time> by <a rel="author">Janam TV Web Desk</a></address>
      <p>കോഴിക്കോട്: അമ്മയേയും അനുജനേയും കഴുത്ത് ഞെരിച്ച് കൊന്ന യുവാവ് പിടിയിൽ. കോഴിക്കോട് പെരുവണ്ണാമൂഴിയിൽ മുതുകാട് കുളത്തൂർ ആദിവാസി കോളനിയിലാണ് സംഭവം. മൂന്ന് ദിവസം മുൻപാണ് റീന ദുരൂഹ സാഹചര്യത്തിൽ മരണപ്പെട്ടത്. തുടർന്ന് പോലീസ് നടത്തിയ അന്വേഷണത്തിലാണ് മരണം കൊലപാതകമാണെന്ന് കണ്ടെത്തിയത്.</p>
      <p>കൊല ചെയ്ത സുനിയെന്ന അപ്പുവിനെയാണ് പോലീസ് അറസ്റ്റ് ചെയ്തത്. കൊലനടത്തിയതിന് ശേഷം ആത്മഹത്യയെന്ന് വരുത്തിത്തീർക്കാനായിരുന്നു ശ്രമം. ഏഴുമാസം മുൻപ് ഇതുപോലെ അനുജൻ അനുവിനേയും സുനി കൊലപ്പെടുത്തിയതാണെന്ന് പൊലീസ് പറഞ്ഞു. അമ്മയെയും അനുജനേയും കഴുത്ത് ഞെരിച്ചാണ് സുനി കൊലചെയ്തതെന്നും പൊലീസ്.</p>
      <p>അനുവിന്റെ മരണം ആത്മഹത്യയാണെന്ന അനുമാനത്തിൽ പോലീസ് നേരത്തെ അന്വേഷണം മതിയാക്കിയിരുന്നു.</p>
    </article>
  </body>
</html>