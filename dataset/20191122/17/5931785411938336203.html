<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/22/puna-moraca-i-kilpatrik-cekaju-partizan/"/>
    <meta property="og:site_name" content="Sportska centrala"/>
    <meta property="article:published_time" content="2019-11-22T17:38:21+00:00"/>
    <meta property="og:title" content="Puna „Morača“ i Kilpatrik čekaju Partizan"/>
    <meta property="og:description" content="Dugo se Šon Kilpatrik dovodio u vezu sa Partizanom, ali će priliku da debituje u ABA ligi imati u dresu Budućnosti, upravo protiv crno-belih. Američki šuter je doputovao u Podgoricu i priključio se treninzima svog novog tima, a tom prilikom izneo je i svoja očekivanja: – Veoma sam srećan što sam konačno stigao u Podgoricu […]"/>
  </head>
  <body>
    <article>
      <h1>Puna „Morača“ i Kilpatrik čekaju Partizan</h1>
      <address><time datetime="2019-11-22T17:38:21+00:00">22 Nov 2019, 17:38</time> by <a rel="author">Darko</a></address>
      <p>Dugo se Šon Kilpatrik dovodio u vezu sa Partizanom, ali će priliku da debituje u ABA ligi imati u dresu Budućnosti, upravo protiv crno-belih.</p>
      <p>Američki šuter je doputovao u Podgoricu i priključio se treninzima svog novog tima, a tom prilikom izneo je i svoja očekivanja:</p>
      <p><b>– Veoma sam srećan što sam konačno stigao u Podgoricu i postao deo ove familije. Ovo je jedinstvena situacija za mene jer dolazim iz Njujorka gde su svi takođe kao familija povezani i kada vidim kako sve funkcioniše ovde osećam da sam u veoma unikatnoj situaciji. Pokušaću da pomognem ekipi da dođemo do što više pobeda, da se vratimo u Evroligu ali ipak, najvažnije je da osvajamo šampionate. To je nešto na šta sam ja usresređen, dolazim iz situacije gde smo osvojili šampionat. Mislim da bi to bilo veliko i za tim kao i za mene</b>, rekao je Kilpatrik.</p>
      <p>Duel Budućnosti i Partizana, na kojem će Amerikanac imati priliku da prvi put zaigra za Podgoričane, na programu je u nedelju od 18 časova, a iz podgoričkog kluba su objavili da za ovaj meč vlada veliko interesovanje.</p>
      <p>Prethodnih dana u klub je stiglo 7.000 zahteva za kupovinu ulaznica putem trebovanja. U slobodnu prodaju biće pušteno 500 karata, što, kako su naveli u klubu, predstavlja maksimum „imajući u vidu sezonske karte, kao i prve pristigle rezervacije“.</p>
      <related>
        <h4>POVEZANE OBJAVE</h4>
        <a href="https://www.sportskacentrala.com/2019/11/22/bivsi-reprezentativac-hoce-u-partizan-crno-beli-na-potezu/"/>
        <a href="https://www.sportskacentrala.com/2019/11/21/aba-liga-ostro-kaznila-partizan/"/>
        <a href="https://www.sportskacentrala.com/2019/11/21/mozli-ljubimac-grobara-uzivao-sam-u-svakom-trenutku-to-mi-se-na-ovaj-nacin-nigde-nije-dogodilo/"/>
        <a href="https://www.sportskacentrala.com/2019/11/20/trinkijeri-nismo-neozbiljni-treba-nam-odmor/"/>
        <a href="https://www.sportskacentrala.com/2019/11/20/trener-ritasa-pohvalio-grobare-svaki-igrac-sanja-da-igra-u-ovakvoj-atmosferi/"/>
        <a href="https://www.sportskacentrala.com/2019/11/20/ek-partizan-izborio-top-16-uz-mnogo-oscilacija-i-skakanja-po-zivcima-navijaca/"/>
        <a href="https://www.sportskacentrala.com/2019/11/20/399593/"/>
        <a href="https://www.sportskacentrala.com/2019/11/20/odlazak-iz-partizana-5/"/>
        <a href="https://www.sportskacentrala.com/2019/11/20/kvote-za-partizan-ritas-top-16-evrokupa-nadohvat-ruke-igrajte-na-crno-bele/"/>
      </related>
    </article>
  </body>
</html>