<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.ro/externe/trump-suna-la-fox-friends-si-spune-ca-nu-se-asteapta-sa-fie-inculpat-in-sandalul-ucrainean-el-reia-teoria-conspiratiei-potrivit-careia-ucraina-s-a-amestecat-in-alegeri-in-2016-1922404122002019111719177783"/>
    <meta property="og:site_name" content="News.ro"/>
    <meta property="article:published_time" content="2019-11-22T17:41:00+00:00"/>
    <meta property="og:title" content="Trump sună la “Fox &amp; Friends” şi spune că nu se aşteaptă să fie inculpat în sandalul ucrainean; el reia teoria conspiraţiei potrivit căreia Ucraina s-a amestecat în alegeri în 2016"/>
    <meta property="og:description" content="Donald Trump afirmă că nu se aşteaptă să fie inculpat în scandalul ucrainean şi consideră că democraţii nu au ”absolut nimic” care să-l incrimineze, în pofida declaraţiilor martorilor în audieri publice potrivit cărora a blocat un ajutor acordat Ucrainei cu scopul de a exercita presiuni asupra Kievului pentru a-i investiga rivali politici, relatează The Associated Press."/>
  </head>
  <body>
    <article>
      <h1>Trump sună la “Fox &amp; Friends” şi spune că nu se aşteaptă să fie inculpat în sandalul ucrainean; el reia teoria conspiraţiei potrivit căreia Ucraina s-a amestecat în alegeri în 2016</h1>
      <address><time datetime="2019-11-22T17:41:00+00:00">22 Nov 2019, 17:41</time> by <a rel="author">Valentin Vidu</a></address>
      <p>
        <b>Donald Trump afirmă că nu se aşteaptă să fie inculpat în scandalul ucrainean şi consideră că democraţii nu au ”absolut nimic” care să-l incrimineze, în pofida declaraţiilor martorilor în audieri publice potrivit cărora a blocat un ajutor acordat Ucrainei cu scopul de a exercita presiuni asupra Kievului pentru a-i investiga rivali politici, relatează The Associated Press.</b>
      </p>
      <p>”Cred că e foarte greu să fii inculpat atunci când nu ai făcut nimic”, a declarat vineri, la “Fox &amp; Friends”, locatarul Casei Albe.</p>
      <p>Trump a subliniat că, în cazul în care Camera Reprezentanţilor îl va inculpa prin vot, salută un proces în Senat.</p>
      <p>Martori - inclusiv diplomaţi de la Departamentul de Stat, actuali şi foşti ambasadori şi un fost analist specializat în Rusia de la Casa Albă - au furnizat probe în cadrul audierilor publice în Camera Reprezentanţilor, în ancheta în vederea inculpării (”impeachment”) miliardarului republican.</p>
      <p>Potrivit acestor mărturii, Trump a ordonat în mod explicit unor oficiali din cadrul Guvermului american să colaboreze cu avocatul său personal Rudy Giuliani în dosarul ucrainean, o ţară foarte dependentă de ajutorul Washingtonului în respingerea agresiunii Rusiei.</p>
      <p>Însă Trump subliniază că a blocat un ajutor militar numai cu scopul de a eradica corupţia din Ucraina.</p>
      <p>El a continuat să promoveze vineri o teorie a conspiraţiei potrivit căreia Ucraina s-a amestecat în alegerile americane din 2016, la doar o zi după ce o consilieră de la Casa Albă a respins-o, în audieri, drept o ”ficţiune”.</p>
      <figure>
        <iframe data-src="https://twitter.com/grantstern/status/1197876863256973312?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Trump a sunat la “Fox &amp; Friends” vineri şi a declarat că el a încercat să eradice corupţia în această ţară din Europa de Est atunci când a blocat un ajutor militar, în vară.</p>
      <p>O convorbire la 25 iulie cu omologul său ucrainean Volodimir Zelenski se află în centrul anchetei din Camera Reprezentanţilor în vederea destituirii preşedintelui republican, care doreşte să clarifice presiuni pe care acestea le-a exercitat în vederea anchetării rivalilor săi politici şi blocării unui ajutor militar în valoare de aproape 400 de milioane de dolari.</p>
      <p>”Nu a existat niciun ajutor reciproc («quid pro quo»)”, a subliniat el, contrazicând astfel declaraţii ale unor martori audiaţi în anchetă.</p>
      <p>O fostă analistă specializată în Rusia de la Casa Albă a amintit joi că teoria potrivit căreia Ucraina s-a aflat în spatele amestecului în alegerile americane din 2016 a fost lansată de Rusia.</p>
      <footer>Articolul de mai sus este destinat exclusiv informării dumneavoastră personale. Dacă reprezentaţi o instituţie media sau o companie şi doriţi un acord pentru republicarea articolelor noastre, va rugăm să ne trimiteţi un mail pe adresa <a href="mailto:abonamente@news.ro">abonamente@news.ro</a>.</footer>
      <related>
        <h4>Citește și...</h4>
        <a href="https://www.news.ro/externe/trump-justifica-rolul-lui-giuliani-in-scandalul-ucrainean-si-spune-ca-vrea-un-proces-in-senat-in-vederea-destituirii-sale-in-care-sa-fie-audiat-avertizorul-de-integritate-de-la-originea-procedurii-1922405022002019111619177748"/>
      </related>
    </article>
  </body>
</html>