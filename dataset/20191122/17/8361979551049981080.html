<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/events/dtp-v-harkovi-zayceva-prosit-zvilniti-jiji-novini-ukrajini-50055215.html"/>
    <meta property="og:site_name" content="НВ"/>
    <meta property="article:published_time" content="2019-11-22T17:54:00+00:00"/>
    <meta property="og:title" content="Смертельна ДТП в Харкові: адвокатка Зайцевої просить суд звільнити її"/>
    <meta property="og:description" content="Адвокатка Олени Зайцевої, яка відбуває покарання за спричинення смертельної ДТП в Харкові, просить Верховний суд звільнити підзахисну з випробувальним терміном."/>
  </head>
  <body>
    <article>
      <h1>Смертельна ДТП в Харкові: адвокатка Зайцевої просить суд звільнити її</h1>
      <h2>Адвокатка Олени Зайцевої, яка відбуває покарання за спричинення смертельної ДТП в Харкові, просить Верховний суд звільнити підзахисну з випробувальним терміном.</h2>
      <address>
        <time datetime="2019-11-22T17:54:00+00:00">22 Nov 2019, 17:54</time>
      </address>
      <p>Про це стало відомо з <a href="http://www.reyestr.court.gov.ua/Review/85743684?fbclid=IwAR1feX7xp3oRAs4ru5D_URcAij9zYC1zGNT-hsCJ-_x9H_i57gbbjHEGWN8">ухвали</a> суду від 19 листопада.</p>
      <p>Адвокатка Юлія Плетньова просить суд скасувати постановлені щодо Зайцевої судові рішення у частині її засудження та стягнення відшкодування майнової та моральної шкоди, а кримінальне провадження щодо неї закрити на підставі п. 2 ч. 1 ст. 284 Кримінального процесуального кодексу України; або змінити постановлений вирок місцевого суду у частині призначеного засудженій покарання та вирішення цивільних позовів, пом`якшити їй покарання до 5 років позбавлення волі з позбавленням права керувати транспортними засобами на строк 2 роки і застосувати положення статей 75, 76 ККУ, звільнивши засуджену від відбування основного покарання з випробуванням з іспитовим строком, визначеним на розсуд суду.</p>
      <p>Крім того, адвокат Плетньова пропонує застосувати частковий порядок стягнення відшкодування майнової та моральної шкоди потерпілим замість солідарного: стягнути із Зайцевої 30% призначених судом сум, а з другого учасника ДТП Геннадія Дронова — 70%.</p>
      <p>Верховний Суд залишив касаційну скаргу без руху, оскільки документ складено неналежним чином.</p>
      <p>Нагадаємо, 18 жовтня 2017 року на вулиці Сумській в центрі Харкова позашляховик Lexus відкинуло в натовп пішоходів після зіткнення з Volkswagen. В результаті аварії загинули шестеро осіб, п’ятеро були травмовані.</p>
      <p>Поліція затримала 20-річну Олену Зайцеву, яка була за кермом Lexus, і водія Volkswagen Touareg Геннадія Дронова.</p>
      <p>Читайте також:</p>
      <ul>
        <li>
          <a href="https://nv.ua/ukr/ukraine/events/dtp-v-harkovi-novi-podrobici-50024672.html">У Харкові закрилася автошкола, де вчилася Зайцева</a>
        </li>
        <li>
          <a href="https://nv.ua/ukr/ukraine/events/olena-zayceva-vidbuvaye-pokarannya-v-polegshenih-umovah-novini-ukrajini-50041318.html">Смертельна ДТП у Харкові: Зайцева буде відбувати покарання в «полегшених умовах»</a>
        </li>
      </ul>
      <p>Київський районний суд Харкова <a href="https://nv.ua/ukr/ukraine/events/smertelna-dtp-u-harkovi-zayceva-i-dronov-otrimali-maksimalne-pokarannya-50008100.html">засудив фігурантів справи</a> до 10 років позбавлення волі. Захист Дронова та Зайцевої <a href="https://nv.ua/ukr/ukraine/events/smertelna-dtp-u-harkovi-sprava-zaycevoji-dronova-nadiyshla-v-apelyaciyniy-sud-50021344.html?prefer_lang=ukr">подали апеляційні скарги.</a></p>
      <p>14 серпня 2019 року Харківський апеляційний суд <a href="https://nv.ua/ukr/ukraine/events/sprava-zaycevoji-dronova-sud-zalishiv-virok-bez-zmin-novini-ukrajini-50037504.html">залишив в силі вироки Олени Зайцевої та Геннадія Дронова.</a></p>
    </article>
  </body>
</html>