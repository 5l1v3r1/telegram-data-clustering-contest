<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80188093/"/>
    <meta property="og:site_name" content="Janam TV"/>
    <meta property="article:published_time" content="2019-11-22T17:02:45+00:00"/>
    <meta property="og:title" content="കമ്മ്യൂണിസ്റ്റ് ഭീകര ഭീഷണി; മുഖ്യമന്ത്രിയുടെ സുരക്ഷ വര്‍ധിപ്പിച്ചു"/>
    <meta property="og:description" content="കണ്ണൂര്‍: മുഖ്യമന്ത്രിയുടെ സുരക്ഷ വര്‍ധിപ്പിച്ചു. കമ്മ്യൂണിസ്റ്റ് ഭീകര ഭീഷണിയുണ്ടെന്ന റിപ്പോര്‍ട്ടിന്റെ അടിസ്ഥാനത്തിലാണ് മുഖ്യമന്ത്രി പിണറായി വിജയന്റെ"/>
  </head>
  <body>
    <article>
      <h1>കമ്മ്യൂണിസ്റ്റ് ഭീകര ഭീഷണി; മുഖ്യമന്ത്രിയുടെ സുരക്ഷ വര്‍ധിപ്പിച്ചു</h1>
      <address><time datetime="2019-11-22T17:02:45+00:00">22 Nov 2019, 17:02</time> by <a rel="author">Janam TV Web Desk</a></address>
      <p>കണ്ണൂര്‍: മുഖ്യമന്ത്രിയുടെ സുരക്ഷ വര്‍ധിപ്പിച്ചു. കമ്മ്യൂണിസ്റ്റ് ഭീകര ഭീഷണിയുണ്ടെന്ന റിപ്പോര്‍ട്ടിന്റെ അടിസ്ഥാനത്തിലാണ് മുഖ്യമന്ത്രി പിണറായി വിജയന്റെ സുരക്ഷ വര്‍ധിപ്പിച്ചത്. നിലവിലെ പൊലീസുകാര്‍ക്കൊപ്പം കൂടുതല്‍ പൊലീസുകാര്‍ ഇനി മുഖ്യമന്ത്രിയ്ക്ക് സുരക്ഷ നല്‍കും.</p>
      <p>രണ്ട് സീനിയര്‍ സിവില്‍ പൊലീസ് ഓഫീസര്‍മാരും നാല് സിവില്‍ ഉദ്യോഗസ്ഥരും അടങ്ങുന്ന സംഘമാണ് മുഖ്യമന്ത്രിയ്ക്ക് സുരക്ഷയൊരുക്കുന്നത്. ഇനി മുതല്‍ മുഖ്യമന്ത്രിയുടെ വസതിയില്‍ എത്തുന്നവരെ ദേഹപരിശോധന ഉള്‍പ്പെടെയുള്ള സുരക്ഷാ നടപടികള്‍ക്ക് വിധേയമാക്കും.</p>
      <p>കമ്മ്യൂണിസ്റ്റ് ഭീകര ഭീഷണി ഉണ്ടെന്ന റിപ്പോര്‍ട്ടിന്റെ അടിസ്ഥാനത്തിലാണ് ജില്ലാ പൊലീസ് മേധാവിയുടെ നിര്‍ദ്ദേശ പ്രകാരം സുരക്ഷ ഒരുക്കിയിരിക്കുന്നത്. കഴിഞ്ഞ മാസം മുതല്‍ മുഖ്യമന്ത്രിയ്ക്ക് കനത്ത സുരക്ഷയാണ് ഒരുക്കിയിരിക്കുന്നത്. ഡല്‍ഹിയിലും മറ്റ് സ്ഥലങ്ങളിലേക്കും യാത്ര ചെയ്യുമ്പോള്‍ ബുള്ളറ്റ് പ്രൂഫ് വാനം ഉള്‍പ്പെടെയുള്ള സുരക്ഷയിലാണ് അദ്ദേഹം.</p>
    </article>
  </body>
</html>