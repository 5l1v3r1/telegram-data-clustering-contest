<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tecnoandroid.it/2019/11/22/samsung-galaxy-a71-svelata-la-capacita-della-batteria-628957"/>
    <meta property="og:site_name" content="tecnoandroid"/>
    <meta property="article:published_time" content="2019-11-22T17:45:19+00:00"/>
    <meta property="og:title" content="Samsung Galaxy A71: svelata la capacità della batteria"/>
    <meta property="og:description" content="Grazie ad una nuova certificazione sudcoreana, ora sappiamo quanto sarà grande la batteria del futuro medio di gamma Samsung Galaxy A71."/>
  </head>
  <body>
    <article>
      <h1>Samsung Galaxy A71: svelata la capacità della batteria</h1>
      <h2>Grazie ad una nuova certificazione sudcoreana, ora sappiamo quanto sarà grande la batteria del futuro medio di gamma Samsung Galaxy A71.</h2>
      <address><time datetime="2019-11-22T17:45:19+00:00">22 Nov 2019, 17:45</time> by <a rel="author">Anna Lisa Ferilli</a></address>
      <figure>
        <img src="https://t4m7p5j6.stackpathcdn.com/wp-content/uploads/2019/11/Samsung-Galaxy-A71-batteria.jpg"/>
      </figure>
      <p>Fra ormai poche settimane il colosso <b>Samsung</b> porterà ufficialmente sul mercato tutta una serie di nuovi smartphone appartenenti alla famiglia Galaxy A. Tra questi, abbiamo già avuto modo di osservare il Samsung Galaxy A51 grazie a dei primi renders. Ora, però, è il momento di parlare del fratello maggiore <b>Samsung Galaxy A71</b>. Quest’ultimo, infatti, è stato da poco certificato online.</p>
      <h3>Samsung Galaxy A71: emergono nuovi dettagli</h3>
      <figure>
        <img src="https://t4m7p5j6.stackpathcdn.com/wp-content/uploads/2019/11/Samsung-Galaxy-A71-batteria1.jpg"/>
      </figure>
      <p>Soltanto poche ore fa abbiamo avuto modo di osservare più da vicino il futuro device medio di gamma di casa Samsung grazie a delle <a href="https://www.tecnoandroid.it/2019/11/17/redmi-k30-avra-un-display-lcd-e-un-sensore-biometrico-laterale-625822">prime immagini renders</a> realizzate dal noto leaker @Onleaks. Come già accennato, ora lo smartphone ha ricevuto la certificazione sudcoreana.</p>
      <p>Ma non è tutto. Secondo il portale <b><i>Galaxyclub</i></b>, sulla certificazione in questione è stata pubblicata una foto ritraente la presunta batteria del dispositivo. Osservando attentamente l’immagine, è chiaramente visibile la capacità della batteria, la quale sarà da <b>4500 mAh</b>. Da questo punto di vista, quindi, non troveremo novità rispetto all’attuale versione del device, cioè il Samsung Galaxy A70.</p>
      <p>Anche se non ci saranno novità in ambito di autonomia, sappiamo però che ci saranno grosse novità in ambito estetico. Stando a delle nuove immagini renders, infatti, <b>Samsung Galaxy A71</b> sarà dotato di un<b> Infinity-O Display</b> (ovviamente SuperAMOLED). Il foro sarà posizionato al centro del pannello, proprio come sul fratello Samsung Galaxy A51, e al suo interno troverà posto una selfie camera da 32 megapixel.</p>
      <p>Dal punto di vista prestazionale, invece, non dovrebbero esserci cambiamenti di rilievo. Come processore, infatti, ci aspettiamo il <b>SoC Snapdragon 675</b> di Qualcomm, il quale dovrebbe essere accompagnato da almeno 8 GB di memoria RAM e dall’ultima versione del software, Android 10.</p>
    </article>
  </body>
</html>