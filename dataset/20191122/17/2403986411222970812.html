<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/na_donbasi_zaginuv_ukrayinskiy_viyskoviy_bogdan_shatskiy_shho_pro_nogo_vidomo_n1238123"/>
    <meta property="og:site_name" content="24 Канал"/>
    <meta property="article:published_time" content="2019-11-22T17:24:00+00:00"/>
    <meta property="og:title" content="На Донбасі загинув український військовий Богдан Шацький: що про нього відомо"/>
    <meta property="og:description" content="При виконанні службових обов'язків в зоні проведення Операції Об'єднаних сил, загинув командир батареї старший лейтенант Богдан Шацький. Йому було 24 роки."/>
  </head>
  <body>
    <article>
      <h1>На Донбасі загинув український військовий Богдан Шацький: що про нього відомо</h1>
      <address><time datetime="2019-11-22T17:24:00+00:00">22 Nov 2019, 17:24</time> by <a rel="author" href="https://24tv.ua/emal_nabi_tag7016/" target="_blank">Емал Набі</a></address>
      <p>
        <b>При виконанні службових обов'язків в зоні проведення Операції Об'єднаних сил, загинув командир батареї старший лейтенант Богдан Шацький. Йому було 24 роки.</b>
      </p>
      <p>Про це мовиться на <a href="https://www.facebook.com/209393139735717/photos/a.275472569794440/424314148243614/?type=3&amp;theater">фейсбук-сторінці</a> 15-го реактивного артилерійського полку.</p>
      <blockquote>До теми: <a href="https://24tv.ua/ukrayina__na_5_mistsi_u_sviti_za_kilkistyu_zagiblih_ta_travmovanih_vid_vibuhiv_min_n1237624">Україна – на 5 місці у світі за кількістю загиблих та травмованих від вибухів мін</a></blockquote>
      <p>Командування та особовий склад військової частини А1108 висловив щирі співчуття з приводу загибелі воїна.</p>
      <p>Всіх небайдужих попросили матеріально допомогти. Банківська картка дружини Шацької (Дума) Христини – 5168 7453 2197 0342.</p>
      <h3>Що відомо про загиблого військового?</h3>
      <p>Богдан Шацький родом із села Михля Ізяславського району на Хмельниччині, проходив службу у 15-му реактивному артилерійському полку, який дислокується у Дрогобичі на Львівщині. Боєць загинув під час виконання службових обов’язків в зоні ООС 22 листопада 2019 року.</p>
      <p>Начальник Національної академії сухопутних військ Павло Ткачук зазначив, що Богдан Шацький був випускником львівської військової академії.</p>
      <p>Інформацію про те, коли захисника привезуть на Хмельниччину і коли відбудеться похорон, обіцяють повідомити згодом.</p>
      <figure>
        <img src="https://24tv.ua/resources/photos/news/620_DIR/201911/1237108_10174643.png?201911071034"/>
      </figure>
    </article>
  </body>
</html>