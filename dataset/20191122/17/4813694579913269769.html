<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.one.co.il/Article/348026.html"/>
    <meta property="og:site_name" content="ג'וקוביץ' בחוץ: רוסיה הדיחה את סרביה בדייויס"/>
    <meta property="article:published_time" content="2019-11-22T17:45:00+00:00"/>
    <meta property="og:title" content="ג'וקוביץ' בחוץ: רוסיה הדיחה את סרביה בדייויס"/>
    <meta property="og:description" content="בסיומה של דרמה גדולה במשחק הזוגות, נולה וטרויצקי נכנעו 6:4, 4:6 ו-10:8 לרובלב וחצ'אנוב אחרי שפספסו שלוש נקודות משחק והודחו כבר ברבע הגמר"/>
  </head>
  <body>
    <article>
      <h1>ג'וקוביץ' בחוץ: רוסיה הדיחה את סרביה בדייויס</h1>
      <h2>בסיומה של דרמה גדולה במשחק הזוגות, נולה וטרויצקי נכנעו 6:4, 4:6 ו-10:8 לרובלב וחצ'אנוב אחרי שפספסו שלוש נקודות משחק והודחו כבר ברבע הגמר </h2>
      <address><time datetime="2019-11-22T17:45:00+00:00">22 Nov 2019, 17:45</time> by <a rel="author">מאת שי אלון</a></address>
      <figure>
        <img src="https://s3-eu-west-1.amazonaws.com/images.one.co.il/images/d/dmain/ms/gg1443107.jpg"/>
        <figcaption>נובאק ג'וקוביץ' מאוכזב (רויטרס)</figcaption>
      </figure>
      <p>אחרי דרמה גדולה במשחק הזוגות, רוסיה עלתה היום (שישי) על חשבונם של סרביה ונובאק ג'וקוביץ’ לחצי גמר גביע דייויס ב"מונדיאל של הטניס" בספרד ותפגוש את קנדה. רבע הגמר התחיל עם הצגה של אנדריי רובלב (23), שהביס את פיליפ קרז’ינובץ (40) 1:6 ו-2:6 בתוך 52 דקות. נולה לא התרגש מה-1:0 לרוסים וניצח במשחק השני את קארן חצ’אנוב 3:6 ו-3:6.</p>
      <p>לאחר מכן, הכול התנקז למשחק זוגות מכריע. ג’וקוביץ’ עלה עם ויקטור טרויצקי מול קארן חצ’אנוב ואנדריי רובלב. הרוסים הצליחו לנצח את המערכה הראשונה 4:6, צמד הסרבים השיבו עם 4:6 משלהם במערכת השנייה ובשלישית, בה לא היו שבירות, החמיצו שלוש נקודות משחק ובתום דרמה הודחו עם 10:8.</p>
      <figure>
        <img src="https://s3-eu-west-1.amazonaws.com/images.one.co.il/images/one/450_250/gg1443108.jpg"/>
        <figcaption>ויקטור טרויצקי ונובאק ג'וקוביץ' מאוכזבים (רויטרס)</figcaption>
      </figure>
      <p>כאמור, רוסיה הצליחה לעלות לחצי הגמר, שם יחכו לרובלב וחצ’אנוב ואסק פוספיסל ודניס שפובלוב הקנדים לקרב גדול על הכרטיס לגמר. מאוחר יותר יתקיימו שני משחקי רבע גמר נוספים כשבריטניה תפגוש את גרמניה וארגנטינה מול המארחת, ספרד.  </p>
    </article>
  </body>
</html>