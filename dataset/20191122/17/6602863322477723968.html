<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bright.nl/bright-day/artikel/4910426/vechtende-robots-en-strijd-vr-op-bright-day"/>
    <meta property="og:site_name" content="Bright.nl"/>
    <meta property="article:published_time" content="2019-11-22T17:18:52+00:00"/>
    <meta property="og:title" content="Doe een sneeuwballengevecht in virtual reality op Bright Day"/>
    <meta property="og:description" content="Tijdens het tech-festival Bright Day 2019 kan je in virtual reality de strijd met elkaar aangaan en zie je hoe robots het uitvechten in de Dutch Robot Games."/>
  </head>
  <body>
    <article>
      <h6 class="kicker">Bright Day 2019</h6>
      <h1>Doe een sneeuwballengevecht in virtual reality op Bright Day</h1>
      <address>
        <time datetime="2019-11-22T17:18:52+00:00">22 Nov 2019, 17:18</time>
      </address>
      <p>
        <b>Tijdens het tech-festival Bright Day 2019 kan je in virtual reality de strijd met elkaar aangaan en zie je hoe robots het uitvechten in de Dutch Robot Games.</b>
      </p>
      <p>Tijdens<b> <a href="https://www.brightday.nl/">Bright Day 2019</a></b> staat de Expo Haarlemmermeer in het teken van de nieuwste tech, met onder meer virtual reality en robots.</p>
      <p>Op Bright Day is ook Enversed aanwezig, het grootste virtual-reality-center van Europa. Op Bright Day beleef je de Enversed Snowdown, een virtueel sneeuwballengevecht. Zet de bril op en je wordt meegevoerd naar een virtueel Scandinavië, waar je een drie-tegen-drie gevecht houd met speciale sneeuwballenwapens.</p>
      <p>Een potje duurt ongeveer tien minuten, en ook voor toeschouwers is het leuk: die zien op schermen wat er in de virtuele wereld gebeurt, en zien deelnemers wild bewegen met hun brillen op.</p>
      <figure>
        <iframe src="https://www.youtube.com/embed/vifZZ6vFKXA" width="854" height="480" data-service="Youtube" scrolling="no"/>
      </figure>
      <h3>Dutch Robot Games</h3>
      <p>Dutch Robot Games geeft demonstraties van 35 tot 40 minuten, waarbij robots uit drie gewichtsklassen tegen elkaar vechten: Heavyweight (100 kg), Featherweight (13,6 kg) en Raptorweigth (6 kg). De Heavyweights zijn de forse robots die je kent van tv, maar ook de kleinere modellen kunnen steeds meer en zijn bovendien razendsnel.</p>
      <figure>
        <iframe src="https://www.youtube.com/embed/PWdJGjxgg4w" width="854" height="480" data-service="Youtube" scrolling="no"/>
      </figure>
      <p>De wedstrijden zijn vriendschappelijk, maar het is toch goed mogelijk dat er robots beschadigen en in de volgende ronde niet meer mee kunnen doen. We zijn niet vies van het betere robotgeweld, maar houd er rekening mee dat een sessie later op de dag mogelijk wat korter duurt wegens gesneuvelde robots.</p>
      <h3>Grote Slimme Brillen Show</h3>
      <p>Virtual reality wordt steeds realistischer, augmented reality wordt steeds levensvatbaarder en steeds meer bedrijven werken aan een slimme bril. Maar waar komen we precies vandaan en waar gaat het heen met die slimme brillen?</p>
      <p>In een uur tijd presenteert onze eigen Bram van Dijk een heel bataljon aan gadgets voor op je hoofd. Grotendeels chronologisch: we gaan terug naar het ontstaan van wat zou uitgroeien tot de slimme bril.</p>
      <p>We nemen het huidige aanbod onder de loep: Welke AR-bril is nu echt handig? Waarom is het Google niet gelukt? Daarna kijken we vooruit: komt Apple nu echt met een <a href="https://www.bright.nl/nieuws/artikel/4878331/augmentedrealitybril-apple-verschijnt-lente-van-2020">eigen slimme bril</a> volgend jaar, en wordt zo'n slimme bril de ultieme gadget? Komt dat zien, horen en beleven!</p>
      <related>
        <a href="https://www.bright.nl/bright-day/artikel/4901751/beleef-de-toekomst-van-defensie-met-deflab-op-bright-day"/>
        <a href="https://www.bright.nl/bright-day/artikel/4798206/robots-op-bright-day-aibo-drone-en-robotvoetbal-xrobots-en-meer"/>
        <a href="https://www.bright.nl/bright-day/artikel/4900046/primeur-scoren-met-roller-champions-op-bright-day"/>
      </related>
    </article>
  </body>
</html>