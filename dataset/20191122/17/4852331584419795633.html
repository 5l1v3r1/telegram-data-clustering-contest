<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webnews.it/2019/11/22/nokia-8-2-possibile-annuncio-5-dicembre/"/>
    <meta property="og:site_name" content="Webnews"/>
    <meta property="article:published_time" content="2019-11-22T17:59:00+00:00"/>
    <meta property="og:title" content="Nokia 8.2, possibile annuncio il 5 dicembre"/>
    <meta property="og:description" content="HMD Global ha programmato un evento per il 5 dicembre, durante il quale potrebbe essere annunciato il Nokia 8.2 con processore Snapdragon 735 e modem 5G."/>
  </head>
  <body>
    <article>
      <h1>Nokia 8.2, possibile annuncio il 5 dicembre</h1>
      <h2>HMD Global ha programmato un evento per il 5 dicembre, durante il quale potrebbe essere annunciato il Nokia 8.2 con processore Snapdragon 735 e modem 5G.</h2>
      <address><time datetime="2019-11-22T17:59:00+00:00">22 Nov 2019, 17:59</time> by <a rel="author" href="https://www.webnews.it/author/lucacolantuoni/" target="_blank">Luca Colantuoni</a></address>
      <p>Il 5 dicembre 2018 era stato annunciato il <a href="https://www.webnews.it/recensioni/nokia-8-1/">Nokia 8.1</a>. HMD Global ha comunicato che un altro smartphone verrà presentato il prossimo 5 dicembre 2019. L’ipotesi più probabile è che si tratti del <b>Nokia 8.2</b>, del quale sono circolate diverse <a href="https://www.webnews.it/2019/10/17/nokia-8-2-5g-processore-snapdragon-735/">indiscrezioni</a> nelle ultime settimane.</p>
      <p>Il breve video condiviso su Twitter non contiene nessun indizio utile. Sicuramente il nuovo smartphone avrà specifiche migliori dell’attuale Nokia 8.1. Secondo quanto trapelato online si prevede un PureDisplay da <b>6,2 pollici</b> con risoluzione full HD+ (2340×1080 pixel) e supporto HDR10. Il produttore finlandese potrebbe adottare un meccanismo <b>pop-up</b> per la fotocamera frontale, invece del tradizionale notch, in modo da incrementare lo screen-to-body ratio. Il sensore dovrebbe avere una risoluzione di 32 megapixel.</p>
      <figure>
        <iframe data-src="https://twitter.com/NokiaMobile/status/1197877461356122113?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Il Nokia 8.1 integra il processore octa core Snapdragon 710. Per il Nokia 8.2 potrebbe essere scelto lo Snapdragon 730 o lo <b>Snapdragon 735</b> che Qualcomm dovrebbe annunciare durante il Tech Summit 2019 del 3 dicembre (due giorni prima). Il nuovo SoC potrà essere abbinato ad un <b>modem 5G</b>, quindi il Nokia 8.2 potrebbe essere il primo smartphone di fascia media (prezzo inferiore ai 500 euro) compatibile con le reti di nuova generazione.</p>
      <p>Altre possibili specifiche sono le seguenti: 4/6/8 GB di RAM, 64/128/256 GB di storage, slot microSD, quattro fotocamere posteriori (sensore principale da <b>64 megapixel</b>), connettività WiFi 802.11ac, Bluetooth 5.0, GPS, Galileo, NFC e LTE, jack audio da 3,5 millimetri, porta USB Type-C, lettore di impronte digitali e batteria da 4.000 mAh. Il sistema operativo sarà certamente <b>Android 10</b> in versione stock. Essendo uno smartphone Android One verranno garantiti gli aggiornamenti ad Android 11 e 12, oltre alle patch di sicurezza per tre anni.</p>
      <p>Se vuoi aggiornamenti su <i>Nokia 8.2, possibile annuncio il 5 dicembre</i> inserisci la tua email nel box qui sotto:</p>
      <p>Iscriviti <br/>Si<br/>No<br/>Acconsento al trattamento dei dati per attività di marketing.<br/>Si<br/>No<br/>Acconsento al trattamento dei dati ai fini della comunicazione a terzi per loro attività di marketing.</p>
      <p>Compilando il presente form acconsento a ricevere le informazioni relative ai servizi di cui alla presente pagina ai sensi dell'<a href="https://www.webnews.it/privacy-policy">informativa sulla privacy</a>.</p>
      <p>La tua iscrizione è andata a buon fine. Se vuoi ricevere informazioni personalizzate compila anche i seguenti campi opzionali:</p>
      <p>Anno di nascita<br/>Sesso<br/>Provincia<br/>Professione<br/>Titolo di studio<br/>Telefono <br/>Si<br/>No<br/>Acconsento al trattamento dei dati per attività di marketing.<br/>Si<br/>No<br/>Acconsento al trattamento dei dati ai fini della comunicazione a terzi per loro attività di marketing.<br/>Completa</p>
    </article>
  </body>
</html>