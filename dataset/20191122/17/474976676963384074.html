<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dorzeczy.pl/kraj/121335/duda-czy-kosiniak-kamysz-kogo-poparlaby-wanda-nowicka.html"/>
    <meta property="og:site_name" content="Do Rzeczy"/>
    <meta property="article:published_time" content="2019-11-22T17:12:00+00:00"/>
    <meta property="og:title" content="Duda czy Kosiniak-Kamysz? Kogo poparłaby Wanda Nowicka?"/>
    <meta property="og:description" content="Władysław Kosiniak-Kamysz czy Andrzej Duda? Kogo poparłaby Wanda Nowicka, gdyby obaj politycy mieli się zmierzyć w drugiej turze?"/>
  </head>
  <body>
    <article>
      <h1>Duda czy Kosiniak-Kamysz? Kogo poparłaby Wanda Nowicka?</h1>
      <address>
        <time datetime="2019-11-22T17:12:00+00:00">22 Nov 2019, 17:12</time>
      </address>
      <h4>Władysław Kosiniak-Kamysz czy Andrzej Duda? Kogo poparłaby Wanda Nowicka, gdyby obaj politycy mieli się zmierzyć w drugiej turze?</h4>
      <p>W rozmowie z Antonim Trzmielem na antenie Polskiego Radia 24 Wanda Nowicka przyznała, że Lewica nie wybrała jeszcze swojego kandydata na prezydenta. Zapewniła, że będzie to jeden, wspólny kandydat SLD, Wiosny i Partii Razem. – W tym momencie nie wiemy kto to będzie – powiedziała.</p>
      <p>Pytana, czy byłaby skłonna poprzeć lidera partii Razem, poseł odparła: "Jeżeli wszyscy uznamy, że największe szanse w wyborach prezydenckich ma Adrian Zandberg, nie widzę przeszkód aby go poprzeć". Jak podkreśliła, zarówno Wiosna, jak i Razem utożsamiają się z szyldem Lewica. – Nie upieramy się przy „wiosennym” kandydacie. Ważne jest dla nas, aby Lewica miała dobrego kandydata w wyborach prezydenckich. Nie możemy ulegać naciskom ze strony PO, która chcąc przykryć porażkę w wyborach parlamentarnych od razu wyskoczyła z tematem kampanii prezydenckiej – mówiła.</p>
      <p>Na pytanie kogo poparłaby w drugiej turze, gdyby mieli w niej się zmierzyć urzędujący prezydent Andrzej Duda z prezesem Polskiego Stronnictwa Ludowego, polityk stwierdziła, że nie bardzo wierzy w taki sukces Władysława Kosiniaka-Kamysza. – Ale jeśli tam się znajdzie z Andrzejem Duda, będę trzymała za niego kciuki – wskazała. – Mimo, że jest oczywiście bardzo konserwatywny i PSL jest bardzo konserwatywną partią i pod wieloma względami bardzo wiele nas różni. Jednak jeśli chodzi o demokrację, konstytucję, ochronę wartości konstytucyjnych to tu pan Kosiniak wygrywa – dodała.</p>
      <footer>/ Źródło: PR 24 <br/>/ api</footer>
      <related>
        <h4>Czytaj także</h4>
        <a href="https://www.dorzeczy.pl/kraj/121326/to-byl-rok-stracony-dla-warszawy-spiewak-bezlitosny-dla-trzaskowskiego.html"/>
      </related>
    </article>
  </body>
</html>