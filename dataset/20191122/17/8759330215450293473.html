<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904754/de-vermoedelijke-elf-clement-roteert-matig-maar-houdt-rekening-met-galatasaray-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-22T17:00:00+00:00"/>
    <meta property="og:title" content="'Clement gunt Balanta rust, maar stelt sterke basisploeg op tegen KV Oostende'"/>
    <meta property="og:description" content="Club Brugge opent vrijdagavond de terugronde in de Jupiler Pro League met een thuiswedstrijd tegen KV Oostende. Komende week volgt al de belangrijke Champions League-wedstrijd in Galatasaray. Toch zal Philippe Clement niet te veel gaan roteren. Dat is althans wat Het Nieuwsblad verwacht."/>
  </head>
  <body>
    <article>
      <h1>'Clement gunt Balanta rust, maar stelt sterke basisploeg op tegen KV Oostende'</h1>
      <address>
        <time datetime="2019-11-22T17:00:00+00:00">22 Nov 2019, 17:00</time>
      </address>
      <p>
        <b>Club Brugge opent vrijdagavond de terugronde in de Jupiler Pro League met een thuiswedstrijd tegen KV Oostende. Komende week volgt al de belangrijke Champions League-wedstrijd in Galatasaray. Toch zal Philippe Clement niet te veel gaan roteren. Dat is althans wat Het Nieuwsblad verwacht.</b>
      </p>
      <p>In de defensie zijn er alvast geen verrassingen te bespeuren. Daar worden Clinton Mata, Brandon Mechele, Simon Deli en Eduard Sobol aan de aftrap verwacht. Mechele lag enkele weken terug in balans met Matej Mitrovic, maar de Kroaat is wekenlang buiten strijd met een voetblessure. In doel neemt – uiteraard – Simon Mignolet plaats.</p>
      <aside>Lees meer<br/><a href="https://www.voetbalprimeur.be/nieuws/904719/mooi-gebaar-club-brugge-stuurt-speciaal-shirt-naar-overleden-fan.html?itm_source=www.voetbalprimeur.be&amp;itm_medium=highlighted-content">Mooi: Club Brugge stuurt speciaal shirt naar overleden supporter</a></aside>
      <p><b>Geschorste Vormer</b><br/>Op het middenveld mag Mats Rits de nummer zes-positie invullen. Eder Balanta, die snel kampt met spierblessures, krijgt dus wél rust met het oog op Galatasaray. Voor Rits kiest Clement zoals steeds voor Ruud Vormer en Vanaken. De Nederlandse kapitein is er in Istanboel niet bij. Vormer zag zijn derde speeldag schorsing niet ingetrokken worden, ondanks het beroep van Club.</p>
      <p>De drie posities voorin worden volgens de krant ingevuld door Krépin Diatta, Emmanuel Dennis en David Okereke. Met onder meer Percy Tau, Lois Openda en Siebe Schrijvers heeft Clement nog heel wat aanvallend geweld achter de hand.</p>
      <aside>Lees meer<br/><a href="https://www.voetbalprimeur.be/nieuws/904750/-vanaken-kan-club-brugge-verlaten-voor-serie-a-ook-praet-op-de-shortlist-.html?itm_source=www.voetbalprimeur.be&amp;itm_medium=highlighted-content">'Fiorentina wil Vanaken wegplukken bij Club Brugge, nog een Rode Duivel in beeld'</a></aside>
    </article>
  </body>
</html>