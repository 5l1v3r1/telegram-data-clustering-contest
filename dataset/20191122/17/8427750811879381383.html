<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isaechia.it/2019/11/22/amici-vittorio-grigolo-verissimo-parla-accuse-molestie-difende-versione-fatti/"/>
    <meta property="og:site_name" content="Isa e Chia"/>
    <meta property="article:published_time" content="2019-11-22T17:09:14+00:00"/>
    <meta property="og:title" content="‘Amici’, l’ex coach Vittorio Grigolo a ‘Verissimo’ parla delle accuse di molestie e si difende: ecco la sua versione dei fatti"/>
    <meta property="og:description" content="“Non c’è nessuna denuncia”. E’ con queste parole che Vittorio Grigolo ha voluto chiarire e difendersi per la prima volta nel salotto di Verissimo a proposito della delicata vicenda che lo ha coinvolto lo scorso settembre a Tokyo quando è stato accusato di presunte molestie ai danni di una collega (QUI il post a riguardo)."/>
  </head>
  <body>
    <article>
      <h1>‘Amici’, l’ex coach Vittorio Grigolo a ‘Verissimo’ parla delle accuse di molestie e si difende: ecco la sua versione dei fatti</h1>
      <address><time datetime="2019-11-22T17:09:14+00:00">22 Nov 2019, 17:09</time> by <a rel="author">Martina</a></address>
      <figure>
        <img src="https://static.nexilia.it/isaechia/2019/11/Vittorio-Grigolo.jpg"/>
      </figure>
      <p><i>“Non c’è nessuna denuncia”</i>. E’ con queste parole che <b>Vittorio Grigolo</b> ha voluto chiarire e difendersi per la prima volta nel salotto di <i>Verissimo</i> a proposito della delicata vicenda che lo ha coinvolto lo scorso settembre a Tokyo quando è stato accusato di presunte molestie ai danni di una collega (<b><a href="https://www.isaechia.it/2019/09/25/amici-vittorio-grigolo-choc-accusato-molestie/">QUI</a></b> il post a riguardo).</p>
      <p>L’ex coach di <b>Amici di Maria De Filippi</b> ha raccontato a <b>Silvia Toffanin</b> l’episodio che ha portato alla sua sospensione dalla Royal Opera House:</p>
      <blockquote>E’ stato solo un grandissimo malinteso. Ero a Tokyo, alla fine della rappresentazione dell’opera del Faust. Nel momento degli applausi io coinvolgo sempre tutti e lì ho portato davanti al palco anche il corpo di ballo. Sorridendo ho schiacciato la pancia di spugna di una ballerina (che prima era stata protagonista di una scena in cui cercava di fare toccare la pancia ad un Faust spaventato) e ho sentito un corista che mi diceva <i>‘Che cosa stai facendo? Non lo vedi che è imbarazzata?’ E io gli ho risposto ‘Ma cosa stai dicendo?’</i>. Tutto questo di fronte a un pubblico!</blockquote>
      <p>Il tenore dalle grande capacità, considerato da tutti il nuovo <b>Pavarotti</b>, ha poi proseguito:</p>
      <blockquote>Il giorno dopo vengo chiamato dalla Royal Opera House di Londra e mi dicono che per questa mia condotta devo lasciare. Sono dovuto andare via. Hanno avviato un’inchiesta comportamentale interna, di condotta. Le motivazioni sono state quelle di aver toccato la pancia di spugna. Loro l’hanno raccontato come volevano.</blockquote>
      <p>Nel corso dell’intervista è intervenuto anche l’avvocato di <b>Grigolo</b> che ci ha tenuto a precisare:</p>
      <blockquote>C’è un video, che per ragioni di copyright non possiamo mostravi, che non lascia spazio a dubbi. Dopo averlo visionato siamo sereni e confidiamo che questa cosa si concluda velocemente.</blockquote>
      <p>Infine, alla domanda sul suo attuale stato d’animo, <b>Vittorio</b> ha confessato:</p>
      <blockquote>È una cosa che non auguro a nessuno. È un dolore che ti porti dentro! Non voglio fare né l’eroe né la vittima. Voglio solo capire il perché di tutto questo. Nella sofferenza si cresce se ci si rialza.</blockquote>
      <p>Cosa ne pensate delle sua dichiarazioni?</p>
      <p>
        <b> </b>
      </p>
    </article>
  </body>
</html>