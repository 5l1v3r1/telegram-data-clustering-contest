<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/school-boy-died-after-hit-cricket-bat-in-head452.html"/>
    <meta property="og:site_name" content="DoolNews"/>
    <meta property="article:published_time" content="2019-11-22T17:59:00+00:00"/>
    <meta property="og:title" content="സ്‌ക്കൂളില്‍ വെച്ച് ക്രിക്കറ്റ് ബാറ്റ് തലയില്‍ക്കൊണ്ട് ആറാംക്ലാസ് വിദ്യാര്‍ത്ഥി മരിച്ചു"/>
    <meta property="og:description" content="KERALA NEWS Kerala മാവേലിക്കര: ക്രിക്കറ്റ് കളിക്കിടെ അബദ്ധത്തില്‍ കൈവിട്ടുപോയ ബാറ്റ് തലയില്‍ കൊണ്ട വിദ്യാര്‍ത്ഥി മരിച്ചു. മാവേലിക്കര ചുനക്കര ഗവ.ഹയര്‍സെക്കണ്ടറി സ്‌ക്കൂളി"/>
  </head>
  <body>
    <article>
      <h1>സ്‌ക്കൂളില്‍ വെച്ച് ക്രിക്കറ്റ് ബാറ്റ് തലയില്‍ക്കൊണ്ട് ആറാംക്ലാസ് വിദ്യാര്‍ത്ഥി മരിച്ചു</h1>
      <address><time datetime="2019-11-22T17:59:00+00:00">22 Nov 2019, 17:59</time> by <a rel="author">ന്യൂസ് ഡെസ്‌ക്</a></address>
      <p>മാവേലിക്കര: ക്രിക്കറ്റ് കളിക്കിടെ അബദ്ധത്തില്‍ കൈവിട്ടുപോയ ബാറ്റ് തലയില്‍ കൊണ്ട വിദ്യാര്‍ത്ഥി മരിച്ചു. മാവേലിക്കര ചുനക്കര ഗവ.ഹയര്‍സെക്കണ്ടറി സ്‌ക്കൂളിലെ വിദ്യാര്‍ത്ഥി നവനീത് ആണ് മരിച്ചത്.</p>
      <p>ഉച്ചഭക്ഷണത്തിന് ശേഷം കൈ കഴുകാനായി പൈപ്പിന് സമീപത്തേക്ക് പോയതായിരുന്നു നവനീത്. സമീപത്ത് കളിക്കുകയായിരുന്ന കുട്ടികളുടെ കൈയില്‍ നിന്ന് ബാറ്റിന് പകരം ഉപയോഗിച്ചിരുന്ന മരകഷ്ണം തെറിച്ച് നവനീതിന്റെ കഴുത്തിന് പിറകില്‍ കൊള്ളുകയായിരുന്നു.</p>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <related>
        <a href="https://www.doolnews.com/education-director-suspend-batheri-school-principal-and-headteacher-369.html?utm_source=doolnews&amp;utm_medium=related"/>
      </related>
      <p>ബോധം നഷ്ടമായ നവനീതിനെ അധ്യാപകര്‍ ഉടന്‍ അടുത്തുള്ള ആശുപത്രിയിലെത്തിച്ചു. നില ഗുരുതരമായതിനാല്‍ താലൂക്ക് ആശുപത്രിയിലേക്ക് കൊണ്ടുപോകും വഴിയാണ് മരണം സംഭവിച്ചത്.</p>
      <p>
        <a href="https://goo.gl/jP9ABo">
          <b>ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</b>
        </a>
      </p>
      <p>മൃതദേഹം കായംകുളം സര്‍ക്കാര്‍ ആശുപത്രിയില്‍ സൂക്ഷിച്ചിരിക്കുകയാണ്. പോസ്റ്റുമോര്‍ട്ടത്തിനായി നവനീതിന്റെ മൃതദേഹം വണ്ടാനം മെഡിക്കല്‍ കോളെജിലേക്ക് കൊണ്ടുപോകും.</p>
      <p>DoolNews Video</p>
      <figure>
        <iframe src="https://www.youtube.com/embed/w7CWMQzJQIA" width="527" height="309" data-service="Youtube" scrolling="no"/>
      </figure>
    </article>
  </body>
</html>