<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hvg.hu/vilag/20191122_Silvio_Berlusconi_balesetet_szenvedett_klinikan_apoljak"/>
    <meta property="og:site_name" content="HVG.hu"/>
    <meta property="article:published_time" content="2019-11-22T17:26:00+00:00"/>
    <meta property="og:title" content="Balesetet szenvedett Silvio Berlusconi"/>
    <meta property="og:description" content="A volt olasz miniszterelnök pártja szerint „banális zúzódásról&quot; van szó."/>
  </head>
  <body>
    <article>
      <h1>Balesetet szenvedett Silvio Berlusconi</h1>
      <address><time datetime="2019-11-22T17:26:00+00:00">22 Nov 2019, 17:26</time> by <a rel="author">MTI</a></address>
      <p>
        <b>A volt olasz miniszterelnök pártja szerint „banális zúzódásról" van szó.</b>
      </p>
      <p>Zúzódásos sérülés miatt egy milánói klinikán ápolják Silvio Berlusconi volt olasz miniszterelnököt, közölte pártja pénteken.</p>
      <p>A Hajrá Olaszországtól (FI) származó információi szerint az elnök a Néppárt zágrábi találkozója végén elesett, amikor a vele szelfizni akaró politikustársai tömege vette körbe. A volt olasz miniszterelnököt magánrepülőgép szállította Milánóba, ahol a La Madonnina magánklinikán ápolják. A kórházat szombaton hagyhatja el.</p>
      <p>A párt közleménye szerint Silvio Berlusconinak nem tört el sem a karja, sem a lába, és semmilyen sürgős beavatkozásra nem volt szükség.</p>
      <blockquote>"Banális zúzódásról" van szó, ami miatt a politikus orvosi ellátásra szorult.</blockquote>
      <p>A közlemény szerint Silvio Berlusconi, aki szeptember végén töltötte be 83. évét, köszönetét fejezte ki az érte aggodóknak és további jó munkát kívánt az "ügyet felfújó" újságíróknak is.</p>
      <related>
        <a href="https://hvg.hu/vilag/20191111_silvio_berlusconi_maffiaper_olasz_allam"/>
        <a href="https://hvg.hu/vilag/20191018_matteo_salvini_silvio_berlusconi"/>
      </related>
    </article>
  </body>
</html>