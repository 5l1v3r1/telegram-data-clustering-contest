<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837294-nastupniy-rik-ogolosili-rokom-medsestrinstva-v-ukrayini"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-22T17:18:00+00:00"/>
    <meta property="og:title" content="Наступний рік оголосили роком медсестринства в Україні"/>
    <meta property="og:description" content="КИЇВ. 22 листопада. УНН. Наступний рік стане роком медсестринства в Україні. Подібне рішення пов’язано з недооцінюванням ролі останніх у сфері охорони …"/>
  </head>
  <body>
    <article>
      <h1>Наступний рік оголосили роком медсестринства в Україні</h1>
      <address><time datetime="2019-11-22T17:18:00+00:00">22 Nov 2019, 17:18</time> by <a rel="author">Наталія Рябцева</a></address>
      <p><b>КИЇВ. 22 листопада. УНН.</b> Наступний рік стане роком медсестринства в Україні. Подібне рішення пов’язано з недооцінюванням ролі останніх у сфері охорони здоров’я. Про це повідомила міністр охорони здоров’я Зоряна Скалецька під час пресконференції у Житомирі, передає кореспондент <b>УНН</b>.</p>
      <p>"Наступного року ми будемо мати рік медсестринства в Україні. Ми повинні цю тему підняти, ми повинні з цією темою працювати, і вирішити, які кроки, які плани ми будемо реалізовувати, для того, щоб підготовка, кількісне забезпечення, умови праці і роль медсестри в охороні здоров’я була переглянута, оскільки у світі – це зовсім інша роль, ніж в Україні", - повідомила Скалецька.</p>
      <p>Нагадаємо, у <a href="https://www.unn.com.ua/uk/news/1837212-u-moz-rozroblyayut-zakonoproekt-pro-obovyazkove-strakhuvannya-vidpovidalnosti-likarya">МОЗ</a> розробляють законопроект про обов’язкове страхування відповідальності лікаря.</p>
    </article>
  </body>
</html>