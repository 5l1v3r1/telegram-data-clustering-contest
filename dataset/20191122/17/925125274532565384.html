<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurofootball.lt/naujienos/lietuva-skriaudes-c-ronaldo-praleis-artejancias-serie-a-rungtynes/73345"/>
    <meta property="og:site_name" content="EURO FOOTBALL"/>
    <meta property="article:published_time" content="2019-11-22T17:41:11+00:00"/>
    <meta property="og:title" content="Lietuvą skriaudęs C. Ronaldo praleis artėjančias &quot;Serie A&quot; rungtynes"/>
    <meta property="og:description" content="Cristiano Ronaldo nepadės Turino &quot;Juventus&quot; komandai savaitgalį įvyksiančioje Italijos pirmenybių dvikovoje."/>
  </head>
  <body>
    <article>
      <h1>Lietuvą skriaudęs C. Ronaldo praleis artėjančias "Serie A" rungtynes</h1>
      <address>
        <time datetime="2019-11-22T17:41:11+00:00">22 Nov 2019, 17:41</time>
      </address>
      <p>Cristiano Ronaldo nepadės Turino "Juventus" komandai savaitgalį įvyksiančioje Italijos pirmenybių dvikovoje.</p>
      <p>"Senoji senjora" šeštadienį vakare stoja į kovą su "Atalanta". Turino ekipai pergalė yra itin svarbi – už nugaros alsuoja tik tašku atsiliekantis Milano "Inter" klubas.</p>
      <p>C. Ronaldo prieš rinktinių pertrauką turėjo kelio problemų ir buvo keičiamas dvejose paskutinėse rungtynėse. Visgi su Portugalijos jis sužaidė abejas rungtynes ir įmušė net keturis įvarčius, tiesa, net trys iš jų krito į Lietuvos rinktinės vartus.</p>
      <p>Maurizio Sarri patvirtino, kad portugalas vis dar nėra pilnai išsigydęs minėtos traumos.</p>
      <p>"Jis antradienį pats pasakė, kad nesijaučia gerai", – teigė "Juventus" strategas. – Norime, kad jis būtų visiškai pasiruošęs Čempionų lygai, todėl savaitgalį jis nežais".</p>
      <p>Kartu su C. Ronaldo į paraišką nepateko Adrienas Rabiot ir Alexas Sandro.</p>
      <figure>
        <iframe data-src="https://twitter.com/juventusfcen/status/1197883152863240192?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>