<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://viva.ua/events/11743-otse-tak-zdivuvali-shto-televeduchi-11-media-podaruvali-na-den-narozhdennya-zhurnalu-viva"/>
    <meta property="og:site_name" content="viva.ua"/>
    <meta property="article:published_time" content="2019-11-22T17:30:00+00:00"/>
    <meta property="og:title" content="Оце так здивували: що телеведучі 1+1 media подарували на день нарождення журналу Viva!"/>
    <meta property="og:description" content="Зірки телеканалу 1+1 та 2+2 відвідали вечірку на честь дня народження журналу Viva!"/>
  </head>
  <body>
    <article>
      <h1>Оце так здивували: що телеведучі 1+1 media подарували на день нарождення журналу Viva!</h1>
      <address><time datetime="2019-11-22T17:30:00+00:00">22 Nov 2019, 17:30</time> by <a rel="author">Людмила Грицфельдт</a></address>
      <p>
        <b>Зірки телеканалу 1+1 та 2+2 відвідали вечірку на честь дня народження журналу Viva!</b>
      </p>
      <p>Телеведучі 1+1 Людмила Барбір (Сніданок з 1+1), Валентина Хамайко (Сніданок.Вихідний), Олександр Попов (Сніданок.Вихідний), Лідія Таран (ТСН), Соломія Вітвіцька (ТСН), також ведучі 2+2 – Олександра Лобода (Профутбол), Ігор Циганик (Профутбол), Валерій Сараула (Загублений світ), Геннадій Попенко (Загублений світ), Катерина Нестеренко (ДЖЕДАІ), Максим Сухенко (Загублений світ) відвідали запальну вечірку Viva!, яку журнал організував на честь свого 15-го дня народження.</p>
      <figure>
        <img src="https://viva.ua/storage/shares/2019_11_02/____________________________________________________.jpg"/>
      </figure>
      <figure>
        <img src="https://viva.ua/storage/shares/2019_11_02/________________________________________________________.jpg"/>
      </figure>
      <figure>
        <img src="https://viva.ua/storage/shares/2019_11_03/_______________________________________________________.JPG"/>
      </figure>
      <p>Телеведучі 1+1 з радістю позували фотографам в стильних нарядах на червоній доріжці, спілкувалися з журналістами і були в чудовому настрої від святкової атмосфери вечора.<br/>Традиційно зірки 1+1 media підготували спеціальну нагороду до дня народження улюбленого журналу Viva! Цього разу стала нею метрова «Чарівну паличка», прикрашена сузір’ями та з гравіюванням: «Viva від 1+1 media. Нехай здійснюються всі мрії і зірки сяють для вас». Розчулена головний редактор Іванна Слабошпицька прийняла подарунок.</p>
      <figure>
        <img src="https://viva.ua/storage/shares/2019_11_03/__________________________Viva_______________________________________________________1_1_media.jpg"/>
      </figure>
      <figure>
        <img src="https://viva.ua/storage/shares/2019_11_02/DSC_6079.jpg"/>
      </figure>
      <p>
        <i>Виконавчий директор Edipresse Ukraine Тетяна Стамбовська, головний редактор журналу Viva! Іванна Слабошпицька, президент Edipresse Ukraine Інна Катющенко</i>
      </p>
      <figure>
        <img src="https://viva.ua/storage/shares/2019_11_03/DSC_7282.jpg"/>
      </figure>
      <p>
        <i>Іванна Слабошпицька</i>
      </p>
      <figure>
        <img src="https://viva.ua/storage/shares/2019_11_03/IMG_1718.JPG"/>
      </figure>
      <p>
        <i>Інна Катющенко</i>
      </p>
      <p>«Я задоволений бути запрошеним на святкування дня народження найкращого журналу про зірок Viva! Із зацікавленістю переглядаю журнал і слідкую за їхніми ексклюзивними інтерв’ю, адже – це Viva!, журнал, на який потрібно орієнтуватися.  Впевнений, що у Viva! є ще багато ідей, і за допомогою чарівної палички, яку ми з колегами подарували, вони здійсняться набагато швидше», — привітав Максим Сухенко, ведучий телеканалу 2+2, керівник групи інформаційно-розслідувальних програм 1+1 media.</p>
      <p>Ведуча Валентина Хамайко поділилась тим, що її найяскравішим спогадом з журналом Viva! стала торішня родинна фотосесія з нею на обкладинці, коли вона була вагітна четвертим малюком – Андрійком.</p>
      <blockquote>«Сьогодні неймовірний день, коли величезна кількість друзів зібрались в одному місці. Хочу побажати Viva!, щоб її завжди оточували ті люди, які з нею зростають, які готові з нею ділитися потаємним і підтримувати, коли це потрібно. Це прекрасно, коли Viva! може об'єднати навколо себе таку велику кількість друзів. Для нас, дорослих, дива відходять на задній план, але проєкт «Здійсни мрію» з кожним роком доводить, що мріяти потрібно не тільки маленьким, а й дорослим, потрібно озвучувати свої мрії та бажання. І ця паличка як символ того, що незважаючи на те, скільки тобі років, не можна припиняти мріяти, і ці мрії мають бути безмежними. Мрії, досягнувши космосу, стають більш реальними і нас навіть підтримали в NASA! Тому цією паличкою хочемо сказати: «Мрій, бажай і Всесвіт тебе завжди почує!» — розповіла Валентина Хамайко, чому ведучі 1+1 media зробили саме такий подарунок.</blockquote>
      <figure>
        <img src="https://viva.ua/storage/shares/2019_11_03/________________________________________________________________________________________________________________________.jpg"/>
      </figure>
      <figure>
        <img src="https://viva.ua/storage/shares/2019_11_03/_______________________________________________________________________________________________________________________________________________________________________.jpg"/>
      </figure>
      <p>А в цьому ювілейному році журналу Viva! у серпні разом з донькою Василиною з’явились на обкладинці куратор проєкту «Здійсни мрію», ведуча ТСН Лідія Таран.</p>
      <p>«Ми з командою проєкту «Здійсни мрію» як ніхто розуміємо, наскільки важливо, аби мрії здійснювались. І цей меседж ми несемо всім друзям. Тому вирішили журналу Viva! подарувати  величезну чарівну паличку, яка буде надихати їх на здійснення мрій», — розповіла Лідія Таран.</p>
      <p>
        <i>Фото: Ростислав Ріпка</i>
      </p>
    </article>
  </body>
</html>