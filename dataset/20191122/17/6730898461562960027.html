<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.benchmark.rs/vesti/pojavile_se_prve_informacije_o_performansama_radeon_rx_5500_graficke_karte-82154"/>
    <meta property="og:site_name" content="Benchmark"/>
    <meta property="article:published_time" content="2019-11-22T17:00:00+00:00"/>
    <meta property="og:title" content="Pojavile se prve informacije o performansama Radeon RX 5500 grafičke karte"/>
    <meta property="og:description" content="Bolje performanse, osetno niža potrošnja – očekuje se da zameni Radeon RX 580 modele..."/>
  </head>
  <body>
    <article>
      <h1>Pojavile se prve informacije o performansama Radeon RX 5500 grafičke karte</h1>
      <address>
        <time datetime="2019-11-22T17:00:00+00:00">22 Nov 2019, 17:00</time>
      </address>
      <figure>
        <img src="https://www.benchmark.rs/assets/img/news/main/6d663f3b5fa233440cea13c6ac98fe18.jpg"/>
      </figure>
      <p>Izlaskom <a href="https://www.benchmark.rs/tag/radeon-608"><b>Radeon</b></a> <a href="https://www.benchmark.rs/tag/navi-25185"><b>Navi</b></a> generacije gejming grafičkih karti, <a href="https://www.benchmark.rs/tag/amd-92"><b>AMD</b></a> je doneo novu 7nm RDNA arhitekturu grafičkih procesora koja je već na prvi pogled bolja od prethodne GCN, kako po pitanju niže potrošnje tako i postizanju većih radnih frekvencija.</p>
      <p>Prošlog meseca je AMD predstavio Radeon RX 5500 Navi bazirani model koji bi trebao da smeni dosadašnje RX 570 i RX 580 Polaris modele u srednjoj klasi. Iako ova karta još uvek nije puštena u prodaju, pojavili su se prvi nezvanični rezultati. Oni pokazuju da RX 5500 dostiže nivo performansi RX 580 modela, ostvarujući 12111 poena u 3D Fire Strike testu (RX 580 - 12,744; GeForce GTX 1660 – 12525).</p>
      <p>U pogledu potrošnje Radeon RX 5500 je značajno smanjio porciju potrebne energije pa prilikom opterećenja u igrama troši 133W, što je značajno niže od potrošnje RX 580 modela (207W), i skoro izjednačio sa konkurentskim GTX 1660 modelom (128W).</p>
      <h3>Pogledajte još: Test: <a href="https://www.benchmark.rs/artikal/test_amd_radeon_rx_5700_i_rx_5700xt_video-4843">AMD Radeon RX 5700 i RX 5700XT (Video)</a></h3>
      <p>U pogledu performansi u igrama zabeleženi su sledeći rezultati: 1080p Tomb Raider – RX 5500 daje 59 fps-a, RX580 65 fps, a GTX 1660 69 fps-a. U 1080p Far Cry 5 testu, RX 5500 beleži 72 fps, RX 580 75 fps, a GTX 1660 85 fps-a.</p>
      <p>Kao što možemo videti novi “mainstream” Radeon Navi predstavnik beleži značajno smanjenje potrošnje, obezbeđujući skoro isti nivo performanse kao Polaris prethodnik. Početak prodaje novih RX 5500 modela je planiran za idući mesec.</p>
      <p>
        <i>Izvor: Wccftech</i>
      </p>
      <p>
        <i> </i>
      </p>
      <figure>
        <iframe src="https://www.youtube.com/embed/on2H4J-2-Ow" width="600" height="450" data-service="Youtube" scrolling="no"/>
      </figure>
      <p>
        <i> </i>
      </p>
    </article>
  </body>
</html>