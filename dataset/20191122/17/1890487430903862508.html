<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurzy.cz/zpravy/521022-stale-mate-doma-stary-kotel-na-tuha-paliva-od-roku-2022-si-v-nem-uz-nezatopite/"/>
    <meta property="og:site_name" content="KurzyCZ"/>
    <meta property="article:published_time" content="2019-11-22T17:37:08+00:00"/>
    <meta property="og:title" content="Stále máte doma starý kotel na tuhá paliva? Od roku 2022 si v něm už nezatopíte"/>
    <meta property="og:description" content="Vhodným řešením může být plynový kotel"/>
  </head>
  <body>
    <article>
      <h1>Stále máte doma starý kotel na tuhá paliva? Od roku 2022 si v něm už nezatopíte</h1>
      <address><time datetime="2019-11-22T17:37:08+00:00">22 Nov 2019, 17:37</time> by <a rel="author">Jana Brožková</a></address>
      <p>Topná sezóna je v plném proudu a spousta z nás opět uvažuje o výměně stávajícího kotle. Důvodem je nejen úspora financí, času, ale také méně starostí spojených s obsluhou či stále se rozšiřující snaha o ochranu životního prostředí. Kotle na tuhá paliva, které jsou pro naše ovzduší těmi nejškodlivějšími, má doma stále zhruba 17 % domácností v ČR. Od roku 2022 však bude používání těchto kotlů 1. a 2. emisní třídy dle <a href="https://zakony.kurzy.cz/">zákona</a> o ochraně ovzduší zakázáno.</p>
      <p>
        <b>Vhodným řešením může být plynový kotel</b>
      </p>
      <p>Cenově přijatelný zdroj <a href="https://www.kurzy.cz/energie/">energie</a>, který je zároveň šetrný k životnímu prostředí - právě taková jsou pozitiva plynového kotle. <i>„Základními druhy jsou kotle <b>kondenzační</b> a <b>klasické</b>. Vyšší účinnost lze očekávat od první varianty, tedy kondenzačního plynového kotle, který využívá i tu část tepla, jež je u klasických kotlů odvedena do ovzduší. Zde máme na mysli horkou vodní páru vzniklou spalováním <a href="https://www.kurzy.cz/plyn/">plynu</a>, která ve výměníku kondenzuje a ohřívá topnou vodu. Kondenzační kotel má tak vyšší pořizovací náklady, které se ale přibližně v horizontu 5 let vrátí zpět, díky úsporám za spotřebu <a href="https://www.kurzy.cz/plyn/">plynu</a>, “</i> říká Jan Kovalský z <a href="https://www.kurzy.cz/energie/">Energie</a> ČS.</p>
      <p>
        <b>Kondenzační kotel v domě i bytě</b>
      </p>
      <p>Pokud máte rodinný dům, nedostatek prostoru pro vás asi nebude překážkou k umístění nového kotle. Můžete  si  tedy  bez problému  pořídit i  kotel stacionární,  tedy ten, který stojí na zemi a je objemově větší.  <i>„Do bytu, v němž většinou nenajdeme žádnou technickou místnost, je ideálním řešením kotel závěsný. Instalovat se dá například do chodby nebo koupelny. Konkrétní polohu pak většinou určí umístění komínové šachty, která se využívá pro odtah spalin a přívod vzduchu,”</i> dodává Jiří Bonk ze stavební společnosti Wirtuuu.</p>
      <related>
        <h4>Příbuzné stránky</h4>
        <a href="https://www.kurzy.cz/zpravy/394389-topite-tuhymi-palivy-revize-kotle-kazde-2-roky-vas-nemine/"/>
        <a href="https://www.kurzy.cz/nazory/A-V-T-26766/"/>
        <a href="https://prace.kurzy.cz/urad-prace/nabidka-prace/strojni-inzenyri-projektanti-konstrukteri-vyvojovi-vsetin-2e52ceaea.html"/>
        <a href="https://prace.kurzy.cz/urad-prace/nabidka-prace/pracovnici-v-oboru-elektroniky-elektrotechniky-starovice-2a2874d52.html"/>
        <a href="https://prace.kurzy.cz/urad-prace/nabidka-prace/obsluha-ostatnich-kotlu-pribuznych-zarizeni-topic-paskov-ef117cf5.html"/>
        <a href="https://prace.kurzy.cz/urad-prace/nabidka-prace/obsluha-kotlu-na-vytapeni-ohrivacu-vymeniku-krome-lostice-1c61213d8.html"/>
        <a href="https://prace.kurzy.cz/urad-prace/nabidka-prace/obsluha-kotlu-na-vytapeni-ohrivacu-vymeniku-krome-veseli-nad-moravou-248f5c442.html"/>
        <a href="https://prace.kurzy.cz/urad-prace/nabidka-prace/obsluha-ostatnich-kotlu-pribuznych-zarizeni-trebic-1e74b0541.html"/>
        <a href="https://prace.kurzy.cz/urad-prace/nabidka-prace/obsluha-kotlu-na-vytapeni-ohrivacu-vymeniku-krome-veseli-nad-moravou-1e5f5d5ae.html"/>
        <a href="https://prace.kurzy.cz/urad-prace/nabidka-prace/obsluha-kotlu-na-vytapeni-ohrivacu-vymeniku-krome-pribram-23e34c6a2.html"/>
        <a href="https://prace.kurzy.cz/urad-prace/nabidka-prace/obsluha-kotlu-na-vytapeni-ohrivacu-vymeniku-krome-frydek-mistek-1cd38d3a3.html"/>
        <a href="https://prace.kurzy.cz/urad-prace/nabidka-prace/obchodni-zastupci-obchodni-zastupci-kotlu-na-tuha-vsetin-2e52d11f1.html"/>
      </related>
    </article>
  </body>
</html>