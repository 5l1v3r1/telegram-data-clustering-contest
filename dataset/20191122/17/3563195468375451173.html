<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://techmaniacs.gr/nomizes-oti-i-apple-kerdizei-apo-tis-episkeyes-antitheta-chanei-leei/"/>
    <meta property="og:site_name" content="Techmaniacs"/>
    <meta property="article:published_time" content="2019-11-22T17:56:32+00:00"/>
    <meta property="og:title" content="Νόμιζες ότι η Apple κερδίζει από τις επισκευές; Αντίθετα χάνει λέει …"/>
    <meta property="og:description" content="Πριν από μερικούς μήνες το Κογκρέσο έστειλε μια επιστολή στην Apple, με την οποία την καλούσε να απαντήσει σε βασικές ερωτήσεις για το πως διεξάγει τις επιχειρήσεις της. Ορισμένες ερωτήσεις ήταν εκτός πραγματικότητας και φαίνεται ξεκάθαρα πως συντάχθηκαν από ανθρώπους που δεν έχουν καμιά ιδέα από την τεχνολογία και τις πρακτικές κολοσσών σαν την Apple. Για παράδειγμα, το Κογκρέσο ρώτησε την Apple πως επιλέγει τις εφαρμογές που θα μοιράζονται τα έσοδα μαζί της. Ναι καλά κατάλαβες, δεν γνώριζαν ότι οι developers είναι αυτοί που επιλέγουν αν θα χρεώσουν για ένα συγκεκριμένο app ή όχι."/>
  </head>
  <body>
    <article>
      <h1>Νόμιζες ότι η Apple κερδίζει από τις επισκευές; Αντίθετα χάνει λέει …</h1>
      <address><time datetime="2019-11-22T17:56:32+00:00">22 Nov 2019, 17:56</time> by <a rel="author" href="https://techmaniacs.gr/author/valadis-k/" target="_blank">valadis.k</a></address>
      <p>Πριν από μερικούς μήνες το Κογκρέσο έστειλε μια επιστολή στην Apple, με την οποία την καλούσε να απαντήσει σε βασικές ερωτήσεις για το πως διεξάγει τις επιχειρήσεις της. Ορισμένες ερωτήσεις ήταν εκτός πραγματικότητας και φαίνεται ξεκάθαρα πως συντάχθηκαν από ανθρώπους που δεν έχουν καμιά ιδέα από την τεχνολογία και τις πρακτικές κολοσσών σαν την Apple. Για παράδειγμα, το Κογκρέσο ρώτησε την Apple πως επιλέγει τις εφαρμογές που θα μοιράζονται τα έσοδα μαζί της. Ναι καλά κατάλαβες, δεν γνώριζαν ότι οι developers είναι αυτοί που επιλέγουν αν θα χρεώσουν για ένα συγκεκριμένο app ή όχι.</p>
      <figure>
        <img src="https://techmaniacs.gr/wp-content/uploads/2019/11/iphone-11-pro-2.jpg"/>
      </figure>
      <p>Ειδικότερα, το Κογκρέσο ρώτησε την Apple πόσα χρήματα κερδίζει από τις επισκευές. Η απάντηση θα σας εκπλήξει. Όχι μόνο δεν κερδίζει, αλλά αντίθετα χάνει:</p>
      <p><i>Για κάθε χρόνο από το 2009, τα κόστη παροχής υπηρεσιών επισκευών έχουν ξεπεράσει τα έσοδα που δημιουργήθηκαν από επισκευές.</i> Επιπλέον, η Apple έσπευσε να διευκρινίσει ότι βάζει ισχυρούς περιορισμούς στις επισκευές από τρίτους. Σαν ένα παράδειγμα, η Apple αναφέρει ότι εμποδίζει τα ανεξάρτητα επισκευαστικά κέντρα να έχουν πρόσβαση σε γνήσια υλικά της Apple τονίζοντας χαρακτηριστικά:</p>
      <p>
        <i>Οι επιδιορθώσεις που γίνονται από ανεξάρτητους ειδικούς δεν ακολουθούν τις σωστές διαδικασίες και τους κανόνες ασφαλείας κάτι που μπορεί να οδηγήσει σε μη σωστή λειτουργία, προβλήματα που αφορούν την ασφάλεια και την ποιότητα. Επιπλέον, οι μη εξουσιοδοτημένοι τεχνικοί, μπορεί να αφήσουν χαλαρές τις βίδες ή συγκεκριμένα εξαρτήματα, προκαλώντας φθορά σε κάποιο άλλο εξάρτημα όπως την μπαταρία μέχρι και τραυματισμό. Για τους λόγους αυτούς, πιστεύουμε ότι οι τεχνικοί που ασχολούνται με επισκευές θα πρέπει να λαμβάνουν σωστή προετοιμασία πριν ασχοληθούν με αυτές.</i>
      </p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://techmaniacs.gr/airpods-pro-simantikes-anavathmiseis-stin-poiotita-ichoy-kalytera-omos-ta-galaxy-buds-tis-samsung/"/>
        <a href="https://techmaniacs.gr/aytoi-oi-typoi-antikathistoysan-plasta-iphones-kai-ipads-me-gnisia-kai-ta-poyloysan/"/>
        <a href="https://techmaniacs.gr/mporei-ena-iphone-11-pro-na-antikatastisei-mia-epaggelmatiki-video-camera-videos/"/>
        <a href="https://techmaniacs.gr/i-apple-kai-i-google-apodeiknyoyn-oti-den-paizei-rolo-o-arithmos-ton-mp-sti-kamera-ton-smartphones/"/>
        <a href="https://techmaniacs.gr/dxomark-i-apantisi-toy-gia-to-oti-den-exetase-tis-pragmatikes-dynatotites-toy-iphone-11-pro-max/"/>
        <a href="https://techmaniacs.gr/dxomark-triti-thesi-sto-dxomark-gia-to-iphone-11-pro-max-me-117-vathmoys/"/>
      </related>
    </article>
  </body>
</html>