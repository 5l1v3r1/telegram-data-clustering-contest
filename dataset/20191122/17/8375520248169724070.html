<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/country/criminal/borotba-z-tyutyunovim-falsifikatom-zastupnik-prokuratura-hersonskoji-oblasti-yasenickiy-povidomiv-pro-rezultati-641817.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-22T17:39:00+00:00"/>
    <meta property="og:title" content="Боротьба з тютюновим фальсифікатом. Заступник прокуратура Херсонської області Ясеницький повідомив про результати"/>
    <meta property="og:description" content="Кримінальна справа порушена за фактом вилучення правоохоронцями Херсона великої партії підроблених сигарет"/>
  </head>
  <body>
    <article>
      <h1>Боротьба з тютюновим фальсифікатом. Заступник прокуратура Херсонської області Ясеницький повідомив про результати</h1>
      <address>
        <time datetime="2019-11-22T17:39:00+00:00">22 Nov 2019, 17:39</time>
      </address>
      <h4>Кримінальна справа порушена за фактом вилучення правоохоронцями Херсона великої партії підроблених сигарет</h4>
      <p>Заступник прокурора Херсонської області Юрій Ясеницький прокоментував хід кримінальної справи, порушеної за фактом вилучення правоохоронцями Херсона великої партії підроблених сигарет.</p>
      <p>У цьому місяці співробітники правоохоронних органів Херсона вилучили велику партію підроблених і контрабандних тютюнових виробів. Зараз йде слідство у даній справі, слідчі встановили основні факти правопорушення.</p>
      <p>«Прокуратура області здійснює процесуальне керівництво в даному кримінальному провадженні. Воно відкрите за фактами незаконного виготовлення, зберігання з метою використання при продажу тютюнових виробів та збуту підроблених марок акцизного податку, якими марковані пачки з тютюновими виробами, а також незаконного придбання, зберігання, транспортування з метою збуту та збуту незаконно виготовлених тютюнових виробів, по ч.  1 ст.  204, ч. 1 ст.  199 Кримінального Кодексу України», - зазначив Юрій Ясеницький.</p>
      <p>Розслідуванням даного провадження займаються слідчі СУ ФР ГУ ДФС у Херсонській області, АР Крим та м. Севастополі.</p>
      <p>«Під час проведених в ході попереднього розслідування слідчих дій задокументований факт збуту незаконно виготовлених тютюнових виробів, а також вилучені тютюнові вироби з ознаками підробки, імпортних виробників, ввезені на митну територію України з порушенням митних правил, а також не марковані марками акцизного податку встановленого зразка, загальною кількістю майже 12 000 пачок. Ці тютюнові вироби арештовані судом. Досудове розслідування кримінального провадження триває», - повідомив Ясеницький.</p>
      <p>Наостанок він додав, що всього з початку 2019 року правоохоронці вилучили півмільйона пачок контрафактних сигарет. </p>
      <p>«З початку цього року стараннями правоохоронців області було вилучено сумарно, включаючи цю партію, 500 тисяч пачок нелегальних сигарет - підроблених або контрабандних», - підсумував Юрій Ясеницький.</p>
      <related>
        <a href="https://glavcom.ua/news/prokuratura-povidomila-pro-pidozru-suddyam-z-aneksovanogo-krimu-u-spravi-26-lyutogo-641556.html"/>
        <a href="https://glavcom.ua/kyiv/news/policiya-zatrimala-podatkivcya-kijivshchini-na-habari-u-25-tis-video-641252.html"/>
        <a href="https://glavcom.ua/news/vidsogodni-prokurori-perestanut-vesti-dosudovi-rozsliduvannya-641098.html"/>
      </related>
    </article>
  </body>
</html>