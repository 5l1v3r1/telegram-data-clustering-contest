<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ve.lt/naujienos/visuomene/zmones/stano-apie-mitybos-iprocius-50-gramu-tokios-mesos---realus-veiksnys-isprovokuojantis-vezi-1751954/"/>
    <meta property="og:site_name" content="Vakaru ekspresas VE"/>
    <meta property="article:published_time" content="2019-11-22T17:37:00+00:00"/>
    <meta property="og:title" content="Stano apie mitybos įpročius: 50 gramų tokios mėsos – realus veiksnys, išprovokuojantis vėžį"/>
    <meta property="og:description" content="Reklama"/>
  </head>
  <body>
    <article>
      <h1>Stano apie mitybos įpročius: 50 gramų tokios mėsos – realus veiksnys, išprovokuojantis vėžį</h1>
      <address><time datetime="2019-11-22T17:37:00+00:00">22 Nov 2019, 17:37</time> by <a rel="author">alfa</a></address>
      <p>Reklama</p>
      <p>
        <b>Skaniai pavalgyti – vienas didžiausių gyvenimo malonumų. Visa bėda, kad žmonės greitai virsta pilvo vergais. Tada ir serga, ir kenčia. Trys skardinės kondensuoto pieno, kilogramas saldainių ir rinkė dešros – tokia buvo vienos šio vakaro „KK2 penktadienio“ herojės vakarienė! Rezultatas: 40-metė Ugnė Usevičiūtė svėrė 210 kilogramų.</b>
      </p>
      <p>„Daugybę metų valgydavau vieną kartą per parą, nes dieną tiesiog neturėjau laiko. Mano firminis patiekalas būdavo dešrelės. Kartui – ne mažiau nei kilogramas, po dešrelių valgydavau saldainius arba išgerdavau maždaug 2 indelius kondensuoto pieno“, – „KK2 penktadienio“ vedėjui Domininkui pasakos Ugnė, lygiai prieš dvejus metus sau pasakiusi „gana“ ir kardinaliai pakeitusi mitybos įpročius bei apskritai savo gyvenimą.</p>
      <p>Ugnės pasiekimai stulbina – per 2 metus vien tik savo jėgomis ji numetė 140 kilogramų, o jos gyvenimas apaugo paskalomis... Neva čia ne Ugnė, o Ugnės dukra... Neva Ugnė pagimdė... Neva susimažino skrandį... Visi atsakymai – jau šį vakarą 19.30 per LNK.</p>
      <p>Kitas „KK2 penktadienio“ herojus – dainininkas Stano, kuriam sveika mityba visą gyvenimą buvo neaktuali. „Buvau įsitikinęs, kad pradėti sveikai gyventi reikia kažkur nuo 60-ties metų. Pradėti sportuot, judėt aktyviai. Net su Zvonkumi kalbėdavome, nu kam čia sportuoti, užtenka ir taip judesio gyvenime. Reikia valgyt, džiaugtis“, – „KK2 penktadienyje“ pasakos Stano.</p>
      <p>Dainininkas pripažins, kad, išgirdus diagnozę vėžys, jo gyvenimas ir požiūris į maistą visiškai pasikeitė. Stano net neįtarė, kad yra maisto produktų, kurie „išprovokuoja“ vėžį ir kitas sunkias ligas. „Tai yra kancerogenai, tai yra maistas, kurį mes visi labai mėgstame ir valgome. Jeigu atsukčiau laiką atgal, tikrai nevalgyčiau maisto, kepto keptuvėje ant tokio padegusio aliejaus. Ir, svarbiausia, nevalgyčiau perdirbtos, modifikuotos mėsos, tai yra visos dešros, dešrelės. Moksliniai faktai rodo, kad 50 gramų tokios mėsos vartojimas per dieną yra realus veiksnys susirgti onkologinėmis ligomis.“</p>
      <p>Nauja Stano mitybos teorija ir U. Usevičiūtės svorio metimo rekordas. Lietuvos čempiono bušido kovotojo Henriko Vikšraičio mitybos įpročiai ir kova su savimi, kai per 7 valandas reikia numesti 7 kilogramus. Profesoriaus Rimanto Stuko patarimai ir daug kitos naudingos informacijos – jau šį vakarą 19.30 per LNK populiarioje laidoje „KK2 penktadienis“.</p>
      <p>Reklama</p>
      <p>
        <b>ALFA</b>
      </p>
      <related>
        <h4>Daugiau susijusių straipsnių</h4>
        <a href="https://www.ve.lt/naujienos/visuomene/zmones/prezidenta-g-nauseda-devinti-chalata-stano-sutiko-netiketai-1750473/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/visuomene/zmones/stano-susirgus-onkologine-liga-tenka-nerimauti-ir-del-darbo-vietos-1738874/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/visuomene/zmones/stano-sujaudino-skverneli-pakirtusi-liga-pasidalijo-patarimais-1732274/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/visuomene/zmones/stano-prisipazino-sergantis-kraujo-veziu-1675303/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/kultura/muzika/plikai-nusiskute-stano-ir-d-zvonkus-plaukai-ant-veido-auga-tiktai-bezdzionems-1658605/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/kultura/muzika/liepa-ir-stano-nufilmavo-bendra-vaizdo-klipa/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/tv/tv/spindulio-choras-kviecia-stilista-manta-petruskeviciu-pagyventi-nakvynes-namuose/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/tv/tv/antra-karta-dalyvauti-realybes-sou-stano-nesiryztu/?utm_source=susije&amp;utm_medium=referal&amp;utm_campaign=blokas"/>
      </related>
    </article>
  </body>
</html>