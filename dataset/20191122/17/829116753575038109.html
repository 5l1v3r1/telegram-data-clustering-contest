<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.origo.hu/itthon/20191122-20-tonna-csokoladet-loptak-el-vakmero-tolvajok-a-gyarto-tiroli-uzemebol.html"/>
    <meta property="og:site_name" content="Origo"/>
    <meta property="article:published_time" content="2019-11-22T17:05:00+00:00"/>
    <meta property="og:title" content="Húsz tonna csokoládét loptak el vakmerő tolvajok a gyártó tiroli üzeméből"/>
    <meta property="og:description" content="Hamis papírokkal vette át az 50 ezer eurót érő szállítmányt."/>
  </head>
  <body>
    <article>
      <h1>Húsz tonna csokoládét loptak el vakmerő tolvajok a gyártó tiroli üzeméből</h1>
      <address><time datetime="2019-11-22T17:05:00+00:00">22 Nov 2019, 17:05</time> by <a rel="author">MTI</a></address>
      <p><b>Húsz tonna Milka-csokoládét loptak el vakmerő trükkös tolvajok a héten Ausztriában, a gyártó tiroli üzeméből.<br/></b>Egy ismeretlennek hamis okmányokkal sikerült elérnie, hogy a Milka bludenzi csokoládégyárban</p>
      <aside>neki adjanak át egy 50 ezer eurót érő szállítmányt, amelyet Belgiumba kellett volna eljuttatni.</aside>
      <p>A csokigyár termékeit általában egy tiroli székhelyű fuvarozó juttatja el a megrendelőkhöz, a belgiumi címre küldött csokoládé szállítását azonban egy magyar fuvarozóra bízta, amely a maga részéről egy cseh alvállalkozót kért fel a szállításra. </p>
      <figure>
        <img src="https://cdn.nwmgroups.hu/s/img/i/1904/20190430kakao-csokolade.jpg?w=644&amp;h=429"/>
        <figcaption>Illusztráció<cite>Forrás: pexels.com</cite></figcaption>
      </figure>
      <aside>A magyar fuvarozónál megjelent egy kamionos, aki a cseh cég sofőrjének adta ki magát,</aside>
      <p>majd elment a csokigyárba átvenni a szállítmányt, amely sosem érkezett meg rendeltetési helyére.</p>
      <p>Mint a tiroli rendőrség kiderítette, a trükkös csokilopást lopott rendszámtáblák és hamis okmányok segítségével hajtották végre.</p>
      <p>A tiroli rendőrség szerint</p>
      <aside>ritka, de egyáltalán nem példátlan a hasonló volumenű csokilopás a térségben,</aside>
      <p>a mostani azonban némileg kitűnik vakmerőségével.</p>
      <p>Az 1901-ben levédett Milka a legnépszerűbb csokoládémárka Ausztriában, a gyártó azonban már az amerikai központú Mondelez International agráripari konglomerátum része.</p>
    </article>
  </body>
</html>