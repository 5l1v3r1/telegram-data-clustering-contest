<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.askanews.it/economia/2019/11/22/wind-tre-presenta-le-novit%c3%a0-per-il-natale-pn_20191122_00216/"/>
    <meta property="og:site_name" content="Askanews"/>
    <meta property="article:published_time" content="2019-11-22T17:06:25+00:00"/>
    <meta property="og:title" content="Wind Tre presenta le novità per il Natale"/>
    <meta property="og:description" content="Roma, 22 nov. (askanews) – Wind Tre, azienda guidata da Jeffrey Hedberg, presenta le novità per il Natale, interessanti iniziative all’insegna della tecnologia e dell’innovazione. La proposta del brand 3, anche quest’anno, è legata a smartphone di ultima generazione, accessori hi-tech e a dispositivi Wi-Fi dalle funzionalità avanzate per navigare in mobilità. In primo piano […]"/>
  </head>
  <body>
    <article>
      <h1>Wind Tre presenta le novità per il Natale</h1>
      <h2>Tutte le offerte sotto l'albero</h2>
      <address>
        <time datetime="2019-11-22T17:06:25+00:00">22 Nov 2019, 17:06</time>
      </address>
      <figure>
        <img src="http://www.askanews.it/wp-content/uploads/2019/11/20191122_180614_101B2C14.jpg"/>
      </figure>
      <p>Roma, 22 nov. (askanews) – Wind Tre, azienda guidata da Jeffrey Hedberg, presenta le novità per il Natale, interessanti iniziative all’insegna della tecnologia e dell’innovazione.</p>
      <p>La proposta del brand 3, anche quest’anno, è legata a smartphone di ultima generazione, accessori hi-tech e a dispositivi Wi-Fi dalle funzionalità avanzate per navigare in mobilità. In primo piano ‘3 XMAS EDITION’ che prevede all’acquisto di uno smartphone Xiaomi un buono da utilizzare sullo store mi.com. Nell’innovativo negozio virtuale è possibile avere il nuovo Mi Smart Band 4 in regalo, oppure scegliere tra i numerosi altri device disponibili. Inoltre, gli smartphone Xiaomi Redmi 8, Mi Note 10 e Redmi Note 8T sono acquistabili, ad anticipo zero, con l’offerta speciale ‘ALL-IN Power Xmas Edition’, che prevede minuti, sms illimitati e 100 Giga di navigazione con ‘Giga Bank’.</p>
      <p>Anche il brand Wind propone una serie di novità per il Natale, che confermano la vicinanza alle esigenze delle famiglie. In primo piano, la promozione dedicata alla gamma ‘All Inclusive’, che prevede molti Giga, sms e minuti illimitati. L’iniziativa, già al centro di una campagna TV on air, regala 100 Giga ogni mese fino al primo marzo a tutti i nuovi clienti ‘All Inclusive Easy Pay’, anche nelle versioni ‘Smart’, ‘Young’ e ‘Senior’, che a Natale potranno navigare con la ‘Super Rete’ di Wind Tre fino a 1000 Megabit al secondo di velocità. I regali di Wind proseguono per i nuovi clienti che acquistano uno smartphone, anche ad anticipo zero, come il Samsung Galaxy S10, il HUAWEI P30 lite, lo Xiaomi Redmi 8 e molti altri, per i quali è possibile ricevere in omaggio i nuovi auricolari wireless Ear Buds SBS.</p>
    </article>
  </body>
</html>