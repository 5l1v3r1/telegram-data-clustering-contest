<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/health/viyavili_noviy_bilok_yakiy_vidigraye_klyuchovu_rol_u_protsesah_ozhirinnya_n1237917"/>
    <meta property="og:site_name" content="24 Канал"/>
    <meta property="article:published_time" content="2019-11-22T17:45:00+00:00"/>
    <meta property="og:title" content="Виявили новий білок, який відіграє ключову роль у процесах ожиріння"/>
    <meta property="og:description" content="Нове відкриття американських вчених свідчить про те, що у метаболізмі ключову роль здійснює білок, про який досі майже нічого не було відомо."/>
  </head>
  <body>
    <article>
      <h1>Виявили новий білок, який відіграє ключову роль у процесах ожиріння</h1>
      <address><time datetime="2019-11-22T17:45:00+00:00">22 Nov 2019, 17:45</time> by <a rel="author" href="https://24tv.ua/anastasiya_lukashevska_tag7047/" target="_blank">Анастасія Лукашевська</a></address>
      <p>
        <b>Нове відкриття американських вчених свідчить про те, що у метаболізмі ключову роль здійснює білок, про який досі майже нічого не було відомо.</b>
      </p>
      <p>Дослідники Інституту Скриппс, про яких розповідає <a href="https://www.eurekalert.org/pub_releases/2019-11/sri-lpa112019.php">Eurek Alert</a>, застосували новітні методи й виявили білок PGRMC2, який оточує молекулу гема.</p>
      <blockquote>Читайте також: <a href="https://24tv.ua/health/dlya_serdechnikiv_proponuyut_noviy_sposib_likuvannya_n1236053">Для сердечників пропонують новий спосіб лікування</a></blockquote>
      <h3>Білок PGRMC2</h3>
      <p>Його відключення у піддослідних тварин призводило до розвитку симптомів діабету та інших порушень метаболізму.</p>
      <p>Вчені вважають: маніпулюючи активністю PGRMC2 (нововідкритий білок), можна усунути багато захворювань обміну речовин.</p>
      <p>Крім того, таким чином можна буде зменшити наслідки безалкогольного стеатогепатиту – однієї з головних причин трансплантації печінки.</p>
      <p>Дослідники застосували новітні методи аналізу та виявили, що<b> білок PGRMC2 зв’язує і вивільняє основну молекулу під назвою гема</b>.</p>
      <p>Молекула рухається всередині клітин, щоб забезпечити життєво важливі процеси такі як клітинне дихання, проліферація клітин, загибель клітин і добові ритми.</p>
      <figure>
        <video src="https://media.giphy.com/media/3ohs86z6pB1iPZxQ3e/giphy.gif" autoplay="" loop=""/>
      </figure>
      <h3>Суть дослідження</h3>
      <p>Згодом команда перевірила, як відсутність білка може впливати на окремі тканини та весь організм.</p>
      <p>В ході експерименту вчені змінили геном гризунів таким чином, щоб білок PGRMC2 не вироблявся в їх жирових тканинах, а потім застосували дієту з високим вмістом жиру.</p>
      <p>Як наслідок, у мишей з’явилися типові симптоми діабеті – непереносимість глюкози й чуттєвість до інсуліну.</p>
      <p>І навпаки, у тих гризунів, що страждали від ожиріння та діабету і які отримували препарат, що активує функції білка PGRMC2, спостерігалося значне покращення – тварини ставали чутливими до інсуліну.</p>
      <p>Вчені припускають, що завдяки маніпуляціям активністю PGRMC2 в жировій тканині, можна уникнути серйозних наслідків ожиріння і інших проблем з обміном речовин.</p>
      <p>Зокрема, якщо активувати цей білок в печінці, це дозволить полегшити наслідки стеатогепатиту.</p>
      <blockquote>Більше новин, що стосуються лікування, медицини, харчування, здорового способу життя та багато іншого – читайте у розділі <a href="https://24tv.ua/health/">Здоров'я</a>.</blockquote>
    </article>
  </body>
</html>