<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.ro/eveniment/barbat-ranit-in-statia-de-metrou-de-la-universitate-de-un-geam-care-i-a-cazut-in-cap-1922405822002019111719177827"/>
    <meta property="og:site_name" content="News.ro"/>
    <meta property="article:published_time" content="2019-11-22T17:58:00+00:00"/>
    <meta property="og:title" content="Bărbat rănit în staţia de metrou de la Universitate, de un geam care i-a căzut în cap"/>
    <meta property="og:description" content="Un bărbat de 47 de ani a fost rănit, vineri seară, în staţia de metrou de la Universitate, de un geam care i-a căzut în cap. Bărbatul a fost transportat la spital. Metrorex anunţă că va cerceta împrejurările care au dus la producerea incidentului."/>
  </head>
  <body>
    <article>
      <h1>Bărbat rănit în staţia de metrou de la Universitate, de un geam care i-a căzut în cap</h1>
      <address><time datetime="2019-11-22T17:58:00+00:00">22 Nov 2019, 17:58</time> by <a rel="author">News.ro</a></address>
      <p>
        <b>Un bărbat de 47 de ani a fost rănit, vineri seară, în staţia de metrou de la Universitate, de un geam care i-a căzut în cap. Bărbatul a fost transportat la spital. Metrorex anunţă că va cerceta împrejurările care au dus la producerea incidentului.</b>
      </p>
      <p>”La staţia de metrou Universitate, un bărbat 47 de ani, aflat în zona scărilor rulante, a fost lovit la nivelul capului de elemente de construcţie căzute din plafon”, a transmis, vineri seară, Isu Bucureşti-Ilfov.</p>
      <p>Sursa citată a precizat că la faţa locului a intervenit un echipaj SMURD, iar bărbatul a fost transportat la Spitalul Universitar, în stare de conştienţă.</p>
      <p>Metrorex a precizat că bărbatul a fot lovit de o bucată de geam, iar conducerea a demarat o anchetă.</p>
      <p>”Metrorex informează că astăzi, la ora 16:53, în staţia de metrou Universitate, în timpul accesului dinspre Pasajul Universitate către peron, un călător a fost accidentat de un geam cazut din plafonul tavanului. Echipajul SMURD a sosit imediat la faţa locului pentru a acorda primul ajutor. Călătorul accidentat a fost găsit în stare conştientă, cu o plagă uşoara la nivelul capului şi a fost transportat la Spitalul Universitar. În urma acestui incident regretabil, la nivelul Metrorex se va constitui o comisie care va stabili împrejurările ce au condus la producerea evenimentului”, a transmis Metrorex.</p>
      <footer>Articolul de mai sus este destinat exclusiv informării dumneavoastră personale. Dacă reprezentaţi o instituţie media sau o companie şi doriţi un acord pentru republicarea articolelor noastre, va rugăm să ne trimiteţi un mail pe adresa <a href="mailto:abonamente@news.ro">abonamente@news.ro</a>.</footer>
    </article>
  </body>
</html>