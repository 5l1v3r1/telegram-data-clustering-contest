<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kontrokultura.it/230528/anticipazioni-beautiful-brooke-vuole-thomas-dietro-le-sbarre/"/>
    <meta property="og:site_name" content="KontroKultura"/>
    <meta property="article:published_time" content="2019-11-22T17:20:57+00:00"/>
    <meta property="og:title" content="Anticipazioni Beautiful: Brooke vuole Thomas dietro le sbarre"/>
    <meta property="og:description" content="Anticipazioni Beautiful ricche di colpi di scena. Thomas non si arrende al fatto di aver perso per sempre Hope e medita vendetta"/>
  </head>
  <body>
    <article>
      <h1>Anticipazioni Beautiful: Brooke vuole Thomas dietro le sbarre</h1>
      <address><time datetime="2019-11-22T17:20:57+00:00">22 Nov 2019, 17:20</time> by <a rel="author" href="https://www.kontrokultura.it/author/susanna/" target="_blank">Anticipazioni Tv</a></address>
      <p>Anticipazioni <b>Beautiful</b> da non perdere. La soap opera in onda su Canale 5 si arricchisce di nuove storyline che inizieranno dopo la nascita di Beth e l’inganno di Reese e Flo. Dopo che Liam ed Hope scopriranno la verità, ovvero che la loro piccolina non è morta, per Thomas Forrester saranno guai.</p>
      <p>Inoltre, tornerà protagonista <b>Steffy Forrester</b> (Jacqueline MacInnes Wood) che, devastata per la possibilità di perdere Phoebe, deciderà di fare luce sulla vera personalità di suo fratello. Nel frattempo, Brooke Logan, aiutata dal fedele Bill, si impegnerà affinché Thomas finisca in prigione.</p>
      <h3>Anticipazioni Beautiful: Steffy preoccupata per Thomas</h3>
      <p>Gli ultimi spoiler della soap americana raccontano che Steffy terrà d’occhio suo fratello, non riuscendo a credere che non le abbia raccontato la verità sulla piccola Beth. Per colpa sua, ora dovrà rinunciare alla sua <b>Phoebe</b>. Nello stesso tempo, Ridge Forrester sarà devastato dagli ultimi accadimenti.</p>
      <p>Cosa nasconde davvero suo figlio? Come svelano le anticipazioni Beautiful, il detective Sanchez inizierà a sospettare che Thomas sia coinvolto nell’incidente di Emma Barber (Nia Sioux). Ridge crederà alla versione di suo figlio, al contrario di Brooke, che sarà invece determinata a vederlo in prigione. Intanto Flo è stata arrestata, colpevole di aver falsificato i documenti di adozione di Phoebe. Reese si sentirà in colpa ma, almeno per il momento, non potrà fare nulla per lei.</p>
      <h3>La determinazione di Brooke Logan</h3>
      <p>Stando alle ultime anticipazioni Beautiful, le diverse posizioni di Brooke e Ridge in merito alla situazione di Thomas finiranno per allontanarli. Il Forrester, ogni giorno al capezzale del figlio, gli prometterà che non lo lascerà andare in galera, nonostante abbia commesso degli errori. La stessa Steffy deciderà di dare una mano al fratello.</p>
      <p>Chi invece non riuscirà a perdonare Thomas sarà Brooke Logan (Katherine Kelly Lang), decisa a farlo finire dietro le sbarre per aver rovinato la vita di Hope e Liam. Nel frattempo, Shauna si avvicinerà a Ridge, approfittando della crisi coniugale con la Logan.</p>
      <p>Ciò non sembrerà disturbare <b>Brooke</b> che, dal canto suo, si legherà a Bill. Le anticipazioni Beautiful svelano che lo Spencer, ancora innamorato profondamente di lei, le prometterà di aiutarla nel far emergere la verità su tutte le malefatte di Thomas. Ancora da chiarire invece, la posizione della Logan in merito al tentato omicidio del giovane Forrester. Non si esclude che Thomas, furbo come non mai, ricatti Brooke: il suo silenzio in cambio della libertà.</p>
    </article>
  </body>
</html>