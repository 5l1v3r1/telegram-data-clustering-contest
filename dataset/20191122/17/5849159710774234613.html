<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ntnews.com/telangana-news/case-registered-in-saidabad-police-station-on-akbaruddin-owaisi-today-1-1-10610363.html"/>
    <meta property="og:site_name" content="ntnews.com"/>
    <meta property="article:published_time" content="2019-11-22T17:07:00+00:00"/>
    <meta property="og:title" content="అక్బ‌రుద్దీన్ ఓవైసీపై సైదాబాద్‌లో కేసు న‌మోదు"/>
    <meta property="og:description" content="హైద‌రాబాద్‌: ఎంఐఎం ఎమ్మెల్యే అక్బ‌రుద్దీన్ ఓవైసీపై న‌గ‌రంలోని సైదాబాద్ పోలీసు స్టేష‌న్‌లో ఇవాళ కేసు న‌మోదు అయ్యింది. ఈ ఏడాది జూలై 23వ తేదీన క‌రీంన‌గ‌ర్‌లో జ‌ర"/>
  </head>
  <body>
    <article>
      <h1>అక్బ‌రుద్దీన్ ఓవైసీపై సైదాబాద్‌లో కేసు న‌మోదు</h1>
      <address>
        <time datetime="2019-11-22T17:07:00+00:00">22 Nov 2019, 17:07</time>
      </address>
      <p>హైద‌రాబాద్‌: ఎంఐఎం ఎమ్మెల్యే అక్బ‌రుద్దీన్ ఓవైసీపై న‌గ‌రంలోని సైదాబాద్ పోలీసు స్టేష‌న్‌లో ఇవాళ కేసు న‌మోదు అయ్యింది. ఈ ఏడాది జూలై 23వ తేదీన క‌రీంన‌గ‌ర్‌లో జ‌రిగిన‌ ఓ బ‌హిరంగ స‌భ‌లో అక్బ‌ర్ మాట్లాడుతూ వివాదాస్ప‌ద వ్యాఖ్య‌లు చేశారు. విద్వేషాలు రెచ్చ‌గొట్టే విధంగా వ్యాఖ్య‌లు చేసిన అక్బ‌ర్‌పై కేసు న‌మోదు చేయాల‌ని గురువారం హైద‌రాబాద్‌లోని మెట్రోపాలిట‌న్ మెజిస్ట్రేట్‌ కోర్టు ఆదేశాలు జారీ చేసింది. అక్బ‌ర్‌పై ఐపీసీ సెక్ష‌న్లు 153, 153ఏ, 153బీ, 506 కింద కేసు న‌మోదు చేయాల‌ని కోర్టు పేర్కొన్న‌ది. ఆ ఆదేశాల ప్ర‌కారం ఇవాళ సైదాబాద్ పోలీసులు అక్బ‌రుద్దీన్‌పై కేసు న‌మోదు చేశారు. సీఆర్పీసీ కింద విచార‌ణ జ‌రిపి డిసెంబ‌ర్ 23న జ‌రిగే త‌దుప‌రి విచార‌ణ‌లోగా నివేదిక స‌మ‌ర్పించాల‌ని మెట్రోపాలిట‌న్ కోర్టు ఆదేశించింది.</p>
    </article>
  </body>
</html>