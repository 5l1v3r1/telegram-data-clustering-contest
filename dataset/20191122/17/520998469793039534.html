<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://pogliad.ua/news/chernivtsi/yakist-za-dostupnoyu-cinoyu-v-chernivcyah-vidkrili-pershiy-supermarket-atb-380709"/>
    <meta property="og:site_name" content="Погляд"/>
    <meta property="article:published_time" content="2019-11-22T17:15:00+00:00"/>
    <meta property="og:title" content="Якість за доступною ціною: в Чернівцях відкрили перший супермаркет «АТБ»"/>
    <meta property="og:description" content="В Чернівцях, за адресою вул. Руській, 219е (корп.2), відкрили перший супермаркет «АТБ»"/>
  </head>
  <body>
    <article>
      <h1>Якість за доступною ціною: в Чернівцях відкрили перший супермаркет «АТБ»</h1>
      <h2>Найбільший український ритейлер святкує чергову перемогу в освоєнні нових регіонів.</h2>
      <address>
        <time datetime="2019-11-22T17:15:00+00:00">22 Nov 2019, 17:15</time>
      </address>
      <p>Нещодавно у наших Чернівцях до комфортного інноваційного супермаркету мережі «АТБ» на вул. Руській, 219е (корп.2) завітали перші покупці.</p>
      <p>Відтепер чернівчани мають можливість купувати гарантовано свіжі продукти та якісні товари першої необхідності і при цьому значно економити. Переваги найпотужнішої за багатьма показниками (товарообігом, сплатою податків, чисельністю працівників, кількістю магазинів…) торговельної мережі вже оцінили майже чотири мільйони українців. Саме така кількість покупців щоденно відвідує супермаркети «АТБ» у 265 містах 24 областей нашої країни.</p>
      <p>Відкриття першого в області магазину «АТБ» стало подією. Містяни поспішали побачити інноваційний дискаунтер  й оцінити європейський рівень комфорту та сервісу, про який раніше тільки чули. За кілька годин до офіційного відкриття біля нового маркету почали збиратися люди.</p>
      <p>Керівник супермаркету Оксана Баранська перерізала червону стрічку, і перші покупці поквапилися зайти  до магазину. Всі клієнти цього дня отримали на згадку про відкриття іменні сюрпризи, а перші сто покупців – ще й відому кулінарну книгу Ектора Хіменеса-Браво.</p>
      <p>«Я живу поруч. Прийшла, аби однією з перших оцінити новий магазин. Була приємно здивована: продукти, дійсно,  значно дешевші. Накупила багато чого і тепер можу приготувати будь-яку страву з цієї книжки», – розповіла одна із  покупниць «АТБ» у Чернівцях.</p>
      <figure>
        <img src="https://media.pogliad.ua/news/article/2019/11/22/380709/1.w800.jpg"/>
      </figure>
      <p>Обладнаний за новою концепцією комфорту й енергоефективності маркет на Руській вражає простором, зручністю та світлом. Між продуктовими рядами легко пересуватися навіть матусям з величенькими дитячими візочками.</p>
      <p>Назву кожного відділу добре видно здалеку, отже, потрібний товар  легко знайти в торговому залі. Полиці підсвічують, аби все можна було добре роздивитися. Овочі та фрукти тут пропонують найрізноманітніші: від звичної нам квашеної капусти до справжньої екзотики.  В супермаркеті  встановили спеціальний автомат – можна зробити собі запашну каву. Одна з родзинок магазину – відділ власної випічки.</p>
      <p>Цікаво, що багато з того, що сьогодні є нормою для будь-якого супермаркету країни, вперше  запровадили саме в дискаунтерах «АТБ».  Станом на сьогодні їх налічується вже 1044. Асортимент  цих магазинів – більше ніж 3,5 тисячі позицій, з яких понад 900 представлені  товарами власних торгових марок і  власним імпортом.</p>
      <p>Уже кілька років поспіль «АТБ» динамічно розширює присутність своїх супермаркетів у західних областях, створюючи чималу кількість нових робочих місць і забезпечуючи українців гарантовано якісними продуктами за доступними цінами. Вартість будь-якого товару тут є нижчою за середньоринкову на 10–15%. Якщо ж купувати продукцію власного виробництва й імпорту, то економія для  становитиме 30% і навіть більше.</p>
      <figure>
        <img src="https://media.pogliad.ua/news/article/2019/11/22/380709/2.w800.jpg"/>
      </figure>
      <p>Перший супермаркет «АТБ» у Чернівцях став двадцять першим серед тих,  які відкрили з початку цього року на заході нашої країни.  </p>
      <p>«Пріоритетом розвитку групи компаній «АТБ» у поточному році залишається нарощування присутності компанії в західних і південних областях України, а також продовження роботи з оновлення торговельних об'єктів», – розповів Борис Марков, генеральний директор корпорації «АТБ».</p>
      <p>Аби ми з вами мали змогу цілодобово (а відтепер і у Чернівцях) купувати гарантовано свіжі та якісні продукти, докладає чималих зусиль міцна родина працівників «АТБ» – більш як 60 тисяч осіб.</p>
      <figure>
        <img src="https://media.pogliad.ua/news/article/2019/11/22/380709/3.w800.jpg"/>
      </figure>
    </article>
  </body>
</html>