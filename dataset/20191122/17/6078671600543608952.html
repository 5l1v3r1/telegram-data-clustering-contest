<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.cross.bg/cybertruck-dolara-sekyndi-1618585.html"/>
    <meta property="og:site_name" content="Cross"/>
    <meta property="article:published_time" content="2019-11-22T17:19:00+00:00"/>
    <meta property="og:title" content="Tesla представи Cybertruck - изцяло електрически пикап"/>
    <meta property="og:description" content="/КРОСС/ Главният изпълнителен директор на Tesla Inc. Илон Мъск представи изцяло електрически пикап Cybertruck на събитие в Лос Анджелис. Превозното средство е с начална цена от 39 900 долара, предаде „Ройтерс&quot;"/>
  </head>
  <body>
    <article>
      <h1>Tesla представи Cybertruck - изцяло електрически пикап</h1>
      <address>
        <time datetime="2019-11-22T17:19:00+00:00">22 Nov 2019, 17:19</time>
      </address>
      <p>/КРОСС/ Главният изпълнителен директор на Tesla Inc. Илон Мъск представи изцяло електрически пикап Cybertruck на събитие в Лос Анджелис. Превозното средство е с начална цена от 39 900 долара, предаде „Ройтерс"</p>
      <p>Пикапът наистина има футуристичен вид, който сме свикнали да виждаме само във филмите.<br/>Интериорът на Cybertruck също е твърде необичаен: два реда седалки, голям екран в центъра на предното табло и необичаен волан.</p>
      <p>Всички версии на пикапа ще разполагат със системата за автопилот.<br/>Пакетът за „самоуправление" ще струва 7000 долара, ако потребителите го поръчат днес и са склонни да чакат автономните функции, които тепърва ще бъдат развивани.<br/>Мъск твърди, че Cybertruck може да ускори от 0 до 60 км/ч за по-малко от 6,5 секунди за базовия мотор и за 2,9 секунди за високия клас. Версията от среден клас постига това за 4,5 секунди.</p>
      <p>Базовата версия на Cybertruck, която е с един мотор, може да издържи 400 км с едно зареждане. Версията с два мотора, която ще струва 49 900 долара, ще издържа около 480 км, а тази с три мотора ще е на цена от 69 900 долара за 804 км.</p>
      <p>Компанията очаква производството на най-евтините модели Cybertruck да започне в края на 2021 г., а на тези с три мотора - през 2022 г.</p>
    </article>
  </body>
</html>