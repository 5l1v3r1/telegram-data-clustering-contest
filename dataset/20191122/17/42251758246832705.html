<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sportklub.rs/Rukomet/a315310-Crnogorske-lavice-gladne-uspeha-krenule-u-Japan.html"/>
    <meta property="og:site_name" content="Sport Klub"/>
    <meta property="article:published_time" content="2019-11-22T17:45:00+00:00"/>
    <meta property="og:title" content="Crnogorske “lavice” gladne uspeha krenule u Japan"/>
    <meta property="og:description" content="Rukometašice Crne Gore, popularne “lavice”, krenule su put Japana gde će od 30. novembra do 15. decembra igrati na Svetskom prvenstvu, sa ciljem da obezbede mesto u kvalifikacijama za Olimpijske igre."/>
  </head>
  <body>
    <article>
      <h1>Crnogorske “lavice” gladne uspeha krenule u Japan</h1>
      <h2>Rukometašice Crne Gore, popularne “lavice”, krenule su put Japana gde će od 30. novembra do 15. decembra igrati na Svetskom prvenstvu, sa ciljem da obezbede mesto u kvalifikacijama za Olimpijske igre.</h2>
      <address><time datetime="2019-11-22T17:45:00+00:00">22 Nov 2019, 17:45</time> by <a rel="author">Svetozar Janičić</a></address>
      <figure>
        <img src="https://sportklub.rs/Picture/170284/jpeg/rscg1.jpg"/>
        <figcaption>
          <cite>RSCG</cite>
        </figcaption>
      </figure>
      <p>Da bi iz Japana ponovo došle u situaciju da se bore za mesto u Japanu, izabranice Pera Jonahsona će morati da se plasiraju u četvrtfinale. Rivali u grupi su Senegal, Kazahstan, Mađarska, Rumunija i Španija, a tri selekcije iz sve četiri grupe će izboriti plasman u glavnu fazu u kojoj će biti formirane dve grupe se po šest selekcija, a zatim sledi borba za mesto u četvrtfinalu. Bodovi iz prve se prenose u drugu fazu takmičenja.<br/><br/>Generalna proba je bila više nego uspešna. Crna Gora je Štutgartu pobedila Nemačku sa 33:29, pa sada sa mnogo optimizma čeka start planetarne smotre i na papiru nešto lakši start, s obzirom da su rivali u prva dva kola Senegal i Kazahstan.</p>
      <related>
        <a href="http://sportklub.rs/Rukomet/a315246-Crna-Gora-spremna-za-SP-Nemacka-pala-u-Stutgartu.html"/>
        <a href="http://sportklub.rs/Rukomet/a315213-Dijana-Mugosa-menja-Ivonu-Pavicevic.html"/>
      </related>
      <p><i>“Pobeda nad Nemačkom nam mnogo znači. I pre duela u Štutgartu, pozitivna energija i porodična atmosfera su bili naši najjači aduti, a sada smo dobili i neophodnu dozu samopouzdanja. Teško je baviti se prognozama kada je Svetsko prvenstvo u pitanju jer će na parketu biti najbolje selekcije i najbolje rukometašice planete. Konkurenata za visok plasman ima mnogo. Crna Gora mora da se bori za ugled i reputaciju koju smo gradili godinama. Kao i uvek do sada, daćemo sve od sebe, borićemo se do poslednjih atoma snage i nadam se donositi lepe vesti iz Japana”,</i> naglasila je <b>Ema Ramusović</b>.<br/><br/>Tokom utakmice protiv Nemačke Tatjana Brnović je dobila jak udarac u nogu, ali na svu sreću povreda nije ozbiljna.<br/><br/><i>“Utakmica sa Nemačkom koja je izuzetno kvalitetna selekcija bila je dobra provera pred Svetsko prvenstvo. Odigrale smo dobar meč. U Japanu pre svega očekujem da pokažemo odlučnost, borbenost, hrabrost i energiju koju smo pokazale protiv Nemačke. Uz spomenutu energiju i sjajnu atmosferu, sa optimizmom čekamo šampionat planete. Primarni cilj je mesto koje vodi u kvalifikacije za Olimpijske igre, ali nastojaćemo da se umešamo u borbu za pobedničko postolje. Gladne smo uspehe”,</i> naglasila je <b>Tatjana Brnović</b>.<br/><br/>Crna Gora prvu utakmicu na šampionatu planete igra 30. novembra protiv Senegala. Za mesto u kvalifikacijama za Olimpijske igre neophodno je stići do četvrtfinala. Direktan plasman na Olimpijske igre obezbediće šampion sveta. U slučaju da to bude Francuska, koja je aktuelni šampion Evrope, i srebrna medalja u Japanu donela bi vizu za Olimpijske igre.</p>
    </article>
  </body>
</html>