<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mobileworld.it/2019/11/22/call-of-duty-mobile-si-aggiornera-nelle-prossime-ore-preparate-controller-arrivano-gli-zombie-video-243595/"/>
    <meta property="og:site_name" content="MobileWorld"/>
    <meta property="article:published_time" content="2019-11-22T17:59:51+00:00"/>
    <meta property="og:title" content="Call of Duty: Mobile si aggiornerà nelle prossime ore. Preparate i controller, arrivano gli zombie! (video)"/>
    <meta property="og:description" content="Alla fine è giunto il giorno: il supporto ai controller su Call of Duty: Mobile sta per tornare, grazie al nuovo aggiornamento preannunciato da un account"/>
  </head>
  <body>
    <article>
      <h1>Call of Duty: Mobile si aggiornerà nelle prossime ore. Preparate i controller, arrivano gli zombie! (video)</h1>
      <address><time datetime="2019-11-22T17:59:51+00:00">22 Nov 2019, 17:59</time> by <a rel="author" href="https://www.mobileworld.it/author/erripcc/" target="_blank">Enrico Paccusse</a></address>
      <p>Alla fine è giunto il giorno: il <b>supporto</b> ai <b>controller</b> su <a href="https://www.mobileworld.it/2019/10/01/call-of-duty-mobile-disponibile-gratuitamente-oggi-android-ios-foto-video-235409/">Call of Duty: Mobile</a> <a href="https://www.mobileworld.it/2019/11/12/call-of-duty-mobile-supporto-gamepad-241456/">sta per tornare</a>, grazie al nuovo <b>aggiornamento</b> preannunciato da un account ufficiale su <a href="https://www.reddit.com/r/CallOfDutyMobile/comments/dzm5zj/it_is_nearly_time_to_begin_the_horde_is_coming/f88jrb5/">Reddit</a>.</p>
      <p>Non è ancora chiaro come verrà gestita l’integrazione (matchmaking separato o unito?) ma lo sapremo presto, dato che il <b>rilascio è previsto per domani in tutta Europa</b>.</p>
      <p>E non è finita qui, perché Activision ha in programma di includere nel suddetto aggiornamento anche la <b>modalità zombie,</b> una vecchia conoscenza per i giocatori di Call of Duty su console che porterà sullo smartphone le dinamiche già note ai videogiocatori. Ne volete un’anteprima? Guardate il <b>gameplay</b> qui sotto!</p>
      <figure>
        <iframe src="https://www.youtube.com/embed/e5KEmSHQREE" width="640" height="360" data-service="Youtube" scrolling="no"/>
      </figure>
      <p>Via: <a href="https://www.androidpolice.com/2019/11/22/call-of-duty-mobile-update-android/">AndroidPolice</a></p>
    </article>
  </body>
</html>