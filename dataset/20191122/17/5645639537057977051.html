<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dotekomanie.cz/2019/11/huawei-matepad-pro/"/>
    <meta property="og:site_name" content="Dotekomanie.cz"/>
    <meta property="article:published_time" content="2019-11-22T17:30:51+00:00"/>
    <meta property="og:title" content="Huawei MatePad Pro poprvé na videu"/>
    <meta property="og:description" content="Společnost Huawei ukončuje spekulace kolem prémiového tabletu MatePad Pro, o kterém jsme doposud slyšeli pouze prostřednictvím různých úniků, a zveřejňuje k němu i první oficiální video. Tisková konference proběhne v Šanghaji už v pondělí 25. listopadu, kde po jeho boku dorazí i nový reproduktor Sound X obohacen o řadu chytrých funkcí. Čínský výrobce zřejmě hodlá […]"/>
  </head>
  <body>
    <article>
      <h1>Huawei MatePad Pro poprvé na videu</h1>
      <address><time datetime="2019-11-22T17:30:51+00:00">22 Nov 2019, 17:30</time> by <a rel="author" href="https://dotekomanie.cz/author/antonin-hornacek/" target="_blank">Antonín Horňáček</a></address>
      <p>Společnost Huawei ukončuje spekulace kolem prémiového tabletu MatePad Pro, o kterém jsme doposud slyšeli pouze prostřednictvím různých úniků, a zveřejňuje k němu i první oficiální video. Tisková konference proběhne v Šanghaji už v pondělí 25. listopadu, kde po jeho boku dorazí i nový reproduktor Sound X obohacen o řadu chytrých funkcí. Čínský výrobce zřejmě hodlá vyrazit do přímého souboje proti zástupcům v nejvyšší řadě od Applu.</p>
      <h3>Silná konkurence pro iPad Pro</h3>
      <p>Podrobný seznam specifikací se jim sice podařil uhlídat před širokou veřejností, ale díky záznamům v benchmarkových databázích je očekáván osmijádrový procesor Kirin 990 od známé firmy HiSilicon a 6GB operační paměť RAM. Dále se vyhlíží nejnovější verze operačního systému Android nebo technologii rychlého 40W nabíjení.</p>
      <figure>
        <img src="https://dotekomanie.cz/wp-content/uploads/2019/11/Huawei-MatePad-Pro-1209x927x.jpg"/>
      </figure>
      <p>Vydané video přibližuje displej s dírou pro přední kamerku, dva hlavní fotoaparáty v zadní části, možnost práce s více okny najednou, speciální stylus M-Pen a odnímatelnou klávesnici, která může být součástí ochranného obalu.</p>
      <p>Reproduktor Sound X s válcovitým tělem získá dva 60W subwoofery a celkem šest 1,5W výškových reproduktorů pro kvalitní poslech ze všech stran. Součástí výbavy ještě bude čtyřjádrový procesor (1,5 GHz), 512MB operační paměť RAM a 8GB interní úložiště. Konektivitu zajistí funkce Bluetooth 5.0 a WiFi modul (2,4/5 GHz).</p>
      <figure>
        <iframe src="https://www.youtube.com/embed/GqNf_Nwok_s" width="560" height="315" data-service="Youtube" scrolling="no"/>
      </figure>
      <footer>Zdroj: <a href="https://www.gsmarena.com/huawei_matepad_pro_features_official_video-news-40192.php#6512b/">gsmarena.com</a></footer>
    </article>
  </body>
</html>