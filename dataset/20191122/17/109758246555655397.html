<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fz.se/recension/281491-testpilot-hp-omen-mindframe-prime"/>
    <meta property="og:site_name" content="FZ.se"/>
    <meta property="article:published_time" content="2019-11-22T17:00:00+00:00"/>
    <meta property="og:title" content="Testpilot – HP Omen Mindframe Prime"/>
    <meta property="og:description" content="Uberpwnage2.0 tycker inte kylda öron är så hett."/>
  </head>
  <body>
    <article>
      <h1>Testpilot – HP Omen Mindframe Prime</h1>
      <h2>Uberpwnage2.0 tycker inte kylda öron är så hett.</h2>
      <address><time datetime="2019-11-22T17:00:00+00:00">22 Nov 2019, 17:00</time> by <a rel="author" href="https://www.fz.se/medlem/77604" target="_blank">Robin Andersson</a></address>
      <h3>Introduktion och första intryck</h3>
      <p>
        <i>
          <b>Denna artikel är skriven av en <a href="https://www.fz.se/nyhet/275014-fzs-testpiloter-produkttester-av-och-for-medlemmarna">testpilot</a> och arrangeras på uppdrag av HP. Uppdragsgivaren har inget inflytande över artikelns innehåll.</b>
        </i>
      </p>
      <p>Hörlurar headsets finns i tonvis av olika varianter. Det är svårt att lista alla, och även om den mängd val som finns ibland kan kännas jobbig, är det också bra att valmöjligheterna finns. Vissa vill ha ett par där kåpan sitter över och runt öronen, medan andra vill att den bara ligger direkt på. Andra kräver mycket bas, och vissa vill bara ha något som fungerar. Det är väl charmen med vad som helst egentligen, att vi har olika preferenser för hur något ska vara.</p>
      <p>HP gör med sitt Mindframe Prime-headset ett försök att tilltala er som har problem med för varma öron när ni sitter med headset på er under lång tid. De löser värmeproblemet med kylning inbyggd i lurarna, vilket man i skrivande stund är ensamma om.</p>
      <p>Medan jag väntade på att mitt testexemplar skulle landa vid min dörr funderade jag länge över vad för typ av headset jag kommer att få testa. Det låter konstigt, givetvis visste jag vad som var på väg hem till mig. Det jag menar är: kommer hela grejen bara vara att den kyler öronen, och så blir formen och ljudet drabbade? Eller funkar inte kylningen och hela poängen med headsetet faller platt? Blir det ett mellanting? Jag hade otroligt många frågor, och i sinom tid skulle jag få svar på dem.</p>
      <figure>
        <img src="https://cdn.fz.se/artikel/bild/1418238?l=eyJyZXNvdXJjZSI6IlwvYXJ0aWtlbFwvYmlsZFwvMTQxODIzOCIsImZpbHRlcnMiOlsid20iLCJ0PW9yaWdpbmFsIl0sInBhcmFtcyI6W10sImtleSI6ImI3Y2IxY2JiMGNlMzY5NGEyNzc5YzhmYjllODFmMzI4In0%3D"/>
      </figure>
      <p>Det första jag lägger märke till när jag plockar headsetet ur förpackningen är hur plastigt den känns. Den har ingen större tyngd och känns allmänt billig i jämförelse med mycket annat som finns på marknaden. Om det är viktigt eller ej är givetvis subjektivt, men får man en känsla av att headsetet känns som en billigare variant för under tusenlappen så blir det bara fel.</p>
      <p>När det kommer till hur den känns att ha på huvudet så är jag ljummet inställd. Mindframe Prime är en “one size fits all”-typ där man inte behöver ställa in längd via bygeln, utan huvudbandet anpassar sig efter ens huvud och passar således i princip vem som helst. Men det sitter dåligt på huvudet. Många gånger när jag lutar huvudet framåt och bakåt är den nära på att lossna, och vrider jag det snabbt finns det risk att kåporna lossnar från öronen. Det tycker jag är otroligt störande, och det är därför jag föredrar att få ställa in längd på bygel och annat precis som jag vill. Vill man då ha headsetet löst på huvudet kan man det, och vill man att det sitter tajtare och inte lossna finns även det alternativet. Men givetvis sitter man ju inte och flänger med huvudet allt för mycket när man spelar. Vid vanligt spelande är det inte ett större problem, men då jag är van att kunna ställa mig upp snabbt och kanske böja mig ned för att ta fram en tidning så märks det.</p>
      <p>Det viktigaste utöver det är givetvis hur bra ljudet är, det är ju ändå det man till större del köper ett par hörlurar för. Med Mindframe Prime får man även kylningen vid öronen som vi ska dyka djupare i.</p>
      <blockquote>Välkommen till FZ:s testpiloter!<br/>FZ:s testpiloter är recensioner av och för medlemmarna i forumet. Erfarna spel- och datorentusiaster får tillfälle att på egen hand testa och dela med sig av erfarenheterna från de senaste produkterna.<br/><br/>Syftet med denna typ av recension är inte att kontrollera varje specifikation, presentera mängder av testresultat och lämna detaljerade omdömen. Här får alla istället ta del av personliga reflektioner från tvättäkta entusiaster, alla med många års erfarenhet av spel, konsoler och datorer.<br/><br/>Trevlig läsning – och glöm för all del inte att kommentera!<br/><br/>► <a href="https://www.fz.se/nyhet/275014-fzs-testpiloter-produkttester-av-och-for-medlemmarna">Om FZ:s testpiloter<br/></a><br/><i>Denna produktrecension arrangeras på uppdrag av HP. Uppdragsgivaren har inget inflytande över artikelns innehåll.</i></blockquote>
      <p>Föregående</p>
      <ul>
        <li>
          <a href="https://www.fz.se/artikel/281491/1">1</a>
        </li>
        <li>
          <a href="https://www.fz.se/artikel/281491/2">2</a>
        </li>
        <li>
          <a href="https://www.fz.se/artikel/281491/3">3</a>
        </li>
      </ul>
      <p>
        <a href="https://www.fz.se/artikel/281491/2">Nästa</a>
      </p>
    </article>
  </body>
</html>