<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://observator.tv/extern/asaasin-romanca-italia-justitie-326915.html"/>
    <meta property="og:site_name" content="Observator"/>
    <meta property="article:published_time" content="2019-11-22T17:25:00+00:00"/>
    <meta property="og:title" content="Asasinul Marianei, românca de 19 ani răpită și ucisă în Italia, a fost adus în fața justiției"/>
    <meta property="og:description" content="Ucigașul Marianei Szekeres, o româncă de 19 ani ucisă în Italia, a fost adus în fața justiției, la 3 ani de la crimă. Carmine Ferrante riscă 20 de ani de închisoare."/>
  </head>
  <body>
    <article>
      <h1>Asasinul Marianei, românca de 19 ani răpită și ucisă în Italia, a fost adus în fața justiției</h1>
      <address><time datetime="2019-11-22T17:25:00+00:00">22 Nov 2019, 17:25</time> by <a rel="author">Cristian Totestean</a></address>
      <p>
        <b>
          <b>Ucigașul Marianei Szekeres, o româncă de 19 ani ucisă în Italia, a fost adus în fața justiției, la 3 ani de la crimă. Carmine Ferrante riscă 20 de ani de închisoare.</b>
        </b>
      </p>
      <p>Asasinul româncei a mai fost acuzat pentru o altă crimă. Carmine Ferrante, un muncitor din localitatea Vietri sul Mare, a fost inculpat pentru uciderea unei tinere prostituate din Bulgaria.</p>
      <h3>Cum a fost comisă crima</h3>
      <p>Acum, e pus sub acuzare pentru răpirea și uciderea tinerei Mariana Szekeres. Românca de 19 ani a fost răpită în noaptea de 30 aprilie 2016. Cadavrul său a fost descoperit 16 zile mai târziu, pe jumătate dezbrăcat și într-o avansată stare de descompunere. Trupul neînsuflețit zăcea pe un câmp de lângă Salerno.</p>
      <p>Martorii spun că fata a fost luată în mașină cu forța de italian. Ea a fost violată și ucisă, iar cadavrul a fost apoi abandonat.</p>
      <figure>
        <img src="https://img.digitalag.ro/?u=https%3A%2F%2Fobservator.tv%2Fuploads%2Fmodules%2Fnews%2F0%2F2019%2F11%2F22%2F326915%2F157443735221627ade.jpg"/>
        <figcaption>
          <a href="https://observator.tv/galerie/asaasin-romanca-italia-justitie-id326915-play384703.html">
            <b>Vezi 2 imagini în Galerie</b>
          </a>
        </figcaption>
      </figure>
      <h3>Trupul Marianei, ținut 2 ani la morgă</h3>
      <p>La doi ani după crimă, trupul româncei încă zăcea într-o morgă din Italia. Procurorii au cerut ca să nu fie înmormântată, pentru că nu reușiseră să identifice autorul crimei.</p>
      <p>În cele din urmă, trupul fetei a fost repatriat în România, unde a avut loc înmormântarea.</p>
      <p>Criminalul a fost identificat și arestat <a href="https://observator.tv/extern/mariana-tudor-szekeres-romanca-omorata-in-italia-criminal-identificat-284024.html">abia în februarie anul acesta</a>.</p>
      <h3>Procurorii cer 20 de ani de închisoare</h3>
      <p>Carmine Ferrante dă socoteală abia acum în fața justiției italiene. Audierile preliminare ale procesului au început în aceste zile. Următoarea audiere va fi pe 10 ianuarie 2020, spune <a href="http://www.salernotoday.it/cronaca/salerno-omicidio-prostituta-ferrante-carmine-mariana-requisitoria-22-novembre-2019.html">salernotoday.it</a>.</p>
      <p>Procurorii italieni au cerut pentru ucigașul româncei o pedeapsă de 20 de ani de închisoare.</p>
    </article>
  </body>
</html>