<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://juzneslovensko.parameter.sk/sk/policia-ziada-o-pomoc-pri-patrani-v-suvislosti-s-okradnutim-88-rocnej-zeny"/>
    <meta property="og:site_name" content="Paraméter"/>
    <meta property="article:published_time" content="2019-11-22T17:35:00+00:00"/>
    <meta property="og:title" content="Polícia žiada o pomoc pri pátraní v súvislosti s okradnutím 88-ročnej ženy "/>
    <meta property="og:description" content="Polícia žiada o pomoc pri stotožnení muža, ktorý by mohol prispieť k objasneniu krádeže celoživotných úspor 88-ročnej ženy. Tú neznámy páchateľ okradol o 6200 eur. TASR o tom informovala hovorkyňa Krajského riaditeľstva Policajného zboru v Bratislave Veronika Martiniaková."/>
  </head>
  <body>
    <article>
      <h1>Polícia žiada o pomoc pri pátraní v súvislosti s okradnutím 88-ročnej ženy </h1>
      <h2>Polícia žiada o pomoc pri stotožnení muža, ktorý by mohol prispieť k objasneniu krádeže celoživotných úspor 88-ročnej ženy. Tú neznámy páchateľ okradol o 6200 eur. TASR o tom informovala hovorkyňa Krajského riaditeľstva Policajného zboru v Bratislave Veronika Martiniaková.</h2>
      <address>
        <time datetime="2019-11-22T17:35:00+00:00">22 Nov 2019, 17:35</time>
      </address>
      <figure>
        <img src="https://juzneslovensko.parameter.sk/sites/default/files/styles/image_of_article/public/photos/001664237.jpg?itok=Eye9hVEc"/>
      </figure>
      <p>Foto: Polícia</p>
      <p>V Ružovej doline v bratislavskom Ružinove mal neznámy páchateľ, vydávajúci sa za pracovníka vodárenskej spoločnosti, okradnúť 88-ročnú ženu o jej celoživotné úspory. Podľa polície sa tak malo udiať 11. novembra medzi 13.00 h a 14.00 h.</p>
      <p>V súvislosti s touto udalosťou vyzýva polícia seniorov, aby nevpúšťali do svojich domovov cudzie osoby, ktoré môžu využiť ich nepozornosť a okradnúť ich o ich celoživotné úspory. Polícia vyzýva ľudí s informáciami k osobe na fotke, aby kontaktovali políciu na čísle 158 alebo prostredníctvom sociálnej siete. </p>
      <p>TASR</p>
    </article>
  </body>
</html>