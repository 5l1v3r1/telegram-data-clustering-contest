<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gsmmaniak.pl/1070478/xiaomi-patent-smartfon-niczym-iphone/"/>
    <meta property="og:site_name" content="gsmManiaK.pl"/>
    <meta property="article:published_time" content="2019-11-22T17:35:23+00:00"/>
    <meta property="og:title" content="Nowy smartfon Xiaomi może wyglądać jak iPhone 11 Pro i mieć dodatkowy ekran"/>
    <meta property="og:description" content="Xiaomi ma pomysł na kolejnego smartfona, który będzie posiadał kilka cech charakterystycznych – najważniejszą z nich ma być wysepka na aparat fotograficzny, zainspirowana nowymi iPhone’ami 11. Nowy telefon Xiaomi zaskakuje jeszcze kilkoma elementami swojej obudowy."/>
  </head>
  <body>
    <article>
      <h1>Nowy smartfon Xiaomi może wyglądać jak iPhone 11 Pro i mieć dodatkowy ekran</h1>
      <address><time datetime="2019-11-22T17:35:23+00:00">22 Nov 2019, 17:35</time> by <a rel="author" href="https://www.gsmmaniak.pl/author/dawidb/" target="_blank">Dawid Bonkowski</a></address>
      <figure>
        <img src="https://cdn2.techmaniak.pl/wp-content/uploads/gsmmaniak/2019/11/Xiaomi-3.png"/>
        <figcaption>fot. ithome</figcaption>
      </figure>
      <p>Xiaomi ma pomysł na kolejnego smartfona, który będzie posiadał kilka cech charakterystycznych – najważniejszą z nich ma być wysepka na aparat fotograficzny, zainspirowana nowymi iPhone’ami 11. Nowy telefon Xiaomi zaskakuje jeszcze kilkoma elementami swojej obudowy.</p>
      <p>Chińskie Xiaomi nie boi się rewolucyjnych pomysłów, czego dobitnym dowodem jest stworzenie Xiaomi Mi Mix Alpha – telefon ten pojawi się nawet w Polsce, a o jego przyszłych losach <a href="https://www.gsmmaniak.pl/1070238/xiaomi-mi-mix-alpha-w-polsce/">przeczytacie w tekście Damiana</a>. W tym artykule zajmiemy się informacją o nieco mniej interesującym, ale wciąż szalenie ciekawym pomyśle od Xiaomi.</p>
      <h3>Xiaomi niczym Apple?</h3>
      <p>Według materiału źródłowego Xiaomi może mieć w planach <b>smartfona przypominającego iPhone’a 11 Pro</b>, gdyż tak jak on miałby posiadać kwadratową ramkę na cztery aparaty fotograficzne. Tak usytuowane obiektywy nie są jednak najbardziej innowacyjną myślą, jaka zrodziła się w głowie producenta.</p>
      <figure>
        <a href="https://www.gsmmaniak.pl/1070478/xiaomi-patent-smartfon-niczym-iphone/attachment/xiaomi-62/">
          <img src="https://cdn2.techmaniak.pl/wp-content/uploads/gsmmaniak/2019/11/Xiaomi-4-medium.png"/>
        </a>
        <figcaption>fot. ithome</figcaption>
      </figure>
      <p> <br/>Xiaomi ma postawić na <b>dodatkowy ekran o miniaturowym rozmiarze</b>, który znalazłby się obok ramki z aparatami. Czemu może służyć zastosowanie tak niewielkiej matrycy? Drugi ekran mógłby pokazywać datę i godzinę, ale przede wszystkim byłby wykorzystywany do podglądu wykonywanego selfie. Rozmiar ekranu nie będzie umożliwiał wprawdzie perfekcyjnego podglądu, ale może wystarczyć do większości autoportretów.</p>
      <p>Dzięki wymyślnym zabiegom na tylnym panelu <b>front tajemniczego Xiaomi będzie mógł pozostać nienaruszony</b> – na górnej krawędzi znajdą się dioda powiadomień, sensor zbliżeniowy oraz głośnik do rozmów, ale nie odszukamy na niej kamerki do selfie oraz wcięcia, które w szerokiej formie znalazło się na przykład w iPhone.</p>
      <p>Czy taki smartfon Xiaomi ma sens? Czas pokaże, o ile pomysł wejdzie do etapu realizacji – szanse na to są całkiem spore, ponieważ prędzej czy później Xiaomi może zechcieć „zainspirować się” wyglądem tegorocznych smartfonów od Apple. Chiński producent podpatruje i często korzysta z rozwiązań amerykańskiego rywala, dlatego zastosowanie jego koncepcji dotyczącej aparatów w tego typu telefonie wydaje się możliwa.</p>
      <h3>
        <a href="https://www.gsmmaniak.pl/1070238/xiaomi-mi-mix-alpha-w-polsce/">Polecamy:</a>
      </h3>
      <related>
        <a href="https://www.gsmmaniak.pl/1070238/xiaomi-mi-mix-alpha-w-polsce/"/>
      </related>
      <p>
        <i>
          <a href="https://www.gizmochina.com/2019/11/22/xiaomi-patents-phone-with-secondary-rear-display/">Źródło</a>
        </i>
      </p>
      <related>
        <h4>Te artykuły także cię zainteresują:</h4>
        <a href="https://www.gsmmaniak.pl/1069362/redmi-note-8-pro-nowy-wariant/"/>
        <a href="https://www.gsmmaniak.pl/1068572/xiaomi-redmi-4-aktualizacja-miui-11/"/>
        <a href="https://www.gsmmaniak.pl/1068702/xiaomi-mi-9-promocja-x-kom/"/>
        <a href="https://www.gsmmaniak.pl/1068046/xiaomi-black-shark-2-test-aparatu-dxomark/"/>
      </related>
    </article>
  </body>
</html>