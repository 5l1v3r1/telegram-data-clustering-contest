<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.republika.rs/sport/kosarka/170605/sok-poginuo-bivsi-kosarkas-partizana"/>
    <meta property="og:site_name" content="REPUBLIKA"/>
    <meta property="article:published_time" content="2019-11-22T17:54:00+00:00"/>
    <meta property="og:title" content="Šok: Poginuo bivši košarkaš Partizana!"/>
    <meta property="og:description" content="Bivši košarkaš Partizana Mil Palasio poginuo je nakon što ga je udario automobil u Torontu. Mediji u SAD navode da su automobilu otkazale kočnice neposredno pre nego što je udario Palasija."/>
  </head>
  <body>
    <article>
      <h1>Šok: Poginuo bivši košarkaš Partizana!</h1>
      <h2>Bivši košarkaš Partizana Mil Palasio poginuo je nakon što ga je udario automobil u Torontu. Mediji u SAD navode da su automobilu otkazale kočnice neposredno pre nego što je udario Palasija.</h2>
      <address><time datetime="2019-11-22T17:54:00+00:00">22 Nov 2019, 17:54</time> by <a rel="author">Republika</a></address>
      <p>Palasio je podlegao povredama jutro nakon što je zadobio udarac od strane vozača automobila "Honda Civic".</p>
      <p>Kanadski konzulat je potvrdio identitet preminulog 41-godišnjaka koji prvobitno nije bio poznat.</p>
      <p>Palasio je za Partizan nastupao u sezoni 2007/08, kada je započeo karijeru u Evropi posle sedam godina provedenih u NBA ligi.</p>
      <p>Sa crno-belima je 2008. osvojio triplu krunu i u drugom delu sezone bio jedan od boljih igrača, osvojivši i nagradu MVP meseca marta u Evroligi.</p>
      <p>Iz Beograda se preselio u Himki gde se nije najbolje snašao, a u Partizan se vratio 2009. godine. Tada je nedugo posle potpisivanja ugovora dobio otkaz jer se nije pojavio pred ekipom na vreme.</p>
      <p>Trenersku karijeru započeo je 2013. godine radeći kao direktor za razvoj igrača na Univerzitetu Ajdaho, a najskorije je bio pomoćni trener Long Ajland Netsa, ekipe koja igra u Razvojnoj ligi.</p>
      <figure>
        <iframe src="https://www.youtube.com/embed/5lRm82e1qqw" width="660" height="400" data-service="Youtube" scrolling="no"/>
      </figure>
      <related>
        <h4>Pročitajte još:</h4>
        <a href="http://republika.rs/sport/kosarka/166452/FOTO-Kosarkas-Niksa-neutesan-posle-ubistva-druge-sestre-Nisam-uspeo-kao-brat-nisam-uspeo-vas-zastitim-ovih-ulica"/>
      </related>
    </article>
  </body>
</html>