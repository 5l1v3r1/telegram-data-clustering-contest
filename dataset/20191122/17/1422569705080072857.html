<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://motor.ara.cat/novetats/indestructibles-Tesla-ridicul-Musk-Video_0_2348765258.html"/>
    <meta property="og:site_name" content="Ara.cat"/>
    <meta property="article:published_time" content="2019-11-22T17:03:31+00:00"/>
    <meta property="og:title" content="Els vidres 'indestructibles' de Tesla i el ridícul de Musk"/>
    <meta property="og:description" content="Les xarxes socials s’encenen amb el vídeo en què es trenquen els vidres, en teoria irrompibles, del nou Cybertruck... i amb la cara de circumstàncies d’Elon Musk"/>
  </head>
  <body>
    <article>
      <h1>Els vidres 'indestructibles' de Tesla i el ridícul de Musk</h1>
      <h2>Les xarxes socials s’encenen amb el vídeo en què es trenquen els vidres, en teoria irrompibles, del nou Cybertruck... i amb la cara de circumstàncies d’Elon Musk</h2>
      <address><time datetime="2019-11-22T17:03:31+00:00">22 Nov 2019, 17:03</time> by <a rel="author">Ara Motor</a></address>
      <p>Ha sigut una de les notes còmiques de la jornada, i probablement una de les pífies més grans de la història de Tesla i el seu excèntric fundador i president, Elon Musk. Durant la presentació del nou Cybertruck –la primera camioneta elèctrica futurista de la marca– aquesta nit a Los Angeles, tot el món ha pogut veure en directe com feien llufa els nous vidres Tesla Armor Grass, uns<b> vidres que presumeixen de ser molt més resistents</b> i que poden suportar fins i tot impactes com una bala o una pedra de grans dimensions.</p>
      <p>+ informació</p>
      <h3>
        <a href="https://motor.ara.cat/novetats/Tesla-Cybertruck-camioneta-electrica-quilometres_0_2348765180.html">Tesla Cybertruck, una camioneta elèctrica distòpica amb 805 quilòmetres d’autonomia</a>
      </h3>
      <figure>
        <img src="https://motor.ara.cat/2019/11/22/imatges/Tesla-Cybertruck-camioneta-electrica-quilometres_2348775182_67562952_210x118.jpg"/>
      </figure>
      <p>En un moment de la presentació l’empresari sud-africà demana al seu dissenyador Franz von Holzhausen que tiri una bola metàl·lica contra el vidre de la porta davantera del Cybertruck, amb l’objectiu de demostrar-ne la fortalesa. Malauradament <b>el vidre no ha suportat la força del cop i s’ha esquinçat</b>, davant la incredulitat de l’auditori. En el segon intent també s’ha trencat el vidre posterior, cosa que ha deixat absolutament fora de joc Musk i el seu col·laborador. </p>
      <figure>
        <iframe src="https://www.youtube.com/embed/m7atGkba-Z8" width="640" height="360" data-service="Youtube" scrolling="no"/>
      </figure>
    </article>
  </body>
</html>