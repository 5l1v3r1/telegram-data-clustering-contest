<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sinidisi.gr/thanos-mora-tis-i-nea-dimokratia-kyverna-toys-ligoys-ischyroys-video/"/>
    <meta property="og:site_name" content="ΣΥΝΕΙΔΗΣΗ"/>
    <meta property="article:published_time" content="2019-11-22T17:26:20+00:00"/>
    <meta property="og:title" content="Θάνος Μωραΐτης: «Η Νέα Δημοκρατία κυβερνά για τους λίγους και ισχυρούς» (VIDEO)"/>
    <meta property="og:description" content="Τέλος, σχετικά με τη διεύρυνση του ΣΥ.ΡΙΖ.Α., είπε ότι «η Αριστερά θα πρέπει να συναντήσει την Κεντροαριστερά, τους ανθρώπους του δημοκρατικού"/>
  </head>
  <body>
    <article>
      <h1>Θάνος Μωραΐτης: «Η Νέα Δημοκρατία κυβερνά για τους λίγους και ισχυρούς» (VIDEO)</h1>
      <address><time datetime="2019-11-22T17:26:20+00:00">22 Nov 2019, 17:26</time> by <a rel="author">ΣΥΝΕΙΔΗΣΗ</a></address>
      <p>«Ένα πολιτικό και μιντιακό σύστημα συνεχίζει να αντιπολιτεύεται τον<b> ΣΥ.ΡΙΖ.Α.</b> και μετά τις εκλογές, ενώ κυβέρνηση είναι η ΝΔ», υποστήριξε χτες, 21/11/2019, μεταξύ άλλων στην εκπομπή One Talk στο One Channel με τους: <b>Δημήτρη Μανιάτη και Άρη Ραβανόο βουλευτής Αιτωλοακαρνανίας του ΣΥ.ΡΙΖ.Α.- Προοδευτική Συμμαχία, Θάνος Μωραΐτης.</b></p>
      <p>Σχολιάζοντας τις 120 μέρες της νέας κυβέρνησης, είπε πως «η ΝΔ έχει ξεκαθαρίσει το στίγμα της. Υπηρετεί λίγους και ισχυρούς, δεν έφερε τις πολλές και καλές δουλειές που υποσχόταν και βάζει τη χώρα σε τούνελ εργασιακού Μεσαίωνα».«Ο κόσμος είναι μουδιασμένος», είπε χαρακτηριστικά, και «παρατηρεί με τεράστια ανησυχία την επέλαση του Βαλκανικού Νεοφιλελευθερισμού που παγιώνει η κυβέρνηση της ΝΔ».</p>
      <p>Σε ό,τι αφορά τον ΣΥ.ΡΙΖ.Α., επεσήμανε πως κατάφερε να κρατηθεί όρθιος, παρ’ όλο το<b> αντι-ΣΥΡΙΖΑ</b> μέτωπο που είχε αναπτυχθεί προεκλογικά από το πολιτικό και μιντιακό σύστημα -το οποίο, όμως, «εξακολουθεί να τον αντιπολεύεται και μετεκλογικά, ενώ κυβέρνηση είναι η <b>ΝΔ</b>».</p>
      <p>Τόνισε την ανάγκη για δημιουργία «κουλτούρας συνεργασίας και συναίνεσης του πολιτικού συστήματος», αλλά και τη σημασία της «παγίωσης όρων διαφάνειας», προκειμένου να ανακτηθεί η χαμένη του αξιοπιστία και η εμπιστοσύνη των πολιτών.</p>
      <p>Χαρακτήρισε τη Συνταγματική Αναθεώρηση μία «τεράστια, αλλά χαμένη ευκαιρία» προς αυτήν την κατεύθυνση: «Δεν μπόρεσε να κατοχυρώσει τα βασικά εργασιακά δικαιώματα και να προστατέψει τους πολίτες από αυτά που επιφυλάσσει το μέλλον», όπως χαρακτηριστικά ανέφερε.Χαρακτήρισε, δε, την κατοχύρωση του ελάχιστου εγγυημένου εισοδήματος «φιλανθρωπία» από πλευράς της κυβέρνησης της ΝΔ.</p>
      <p>Δεν παρέλειψε να αναφερθεί «στο λαϊκισμό της», όπως χαρακτήρισε την πρακτική της ΝΔ,«στον οποίο βασίστηκε προεκλογικά, εκμεταλλευόμενη καυτά ζητήματα».Το προσφυγικό- μεταναστευτικό, το οποίο «είναι πολύ ψηλά στην ατζέντα του κόσμου», αλλά και η <b>Συμφωνία των Πρεσπών </b>«ήταν οι βασικοί πυλώνες της», στους οποίους, όμως, «έκανε κυβίστηση».</p>
      <p>Τέλος, σχετικά με τη διεύρυνση του ΣΥ.ΡΙΖ.Α., είπε ότι «η <b>Αριστερά</b> θα πρέπει να συναντήσει την Κεντροαριστερά, τους ανθρώπους του δημοκρατικού Κέντρου,να μιλήσει με τα κινήματα της Οικολογίας». Ωστόσο, «το μεγάλο στοίχημα μιας μεγάλης προοδευτικής παράταξης θα είναι να πλησιάσει και να μιλήσει με τους νέους ανθρώπους», οι οποίοι «και θα πρέπει να είναι στην πρώτη γραμμή της πορείας που ξεκινάμε με τον λαό», όπως συμπλήρωσε.</p>
      <figure>
        <iframe src="https://www.youtube.com/embed/85rUV1MiEco" width="702" height="527" data-service="Youtube" scrolling="no"/>
      </figure>
      <related>
        <h4>Σχετικες Δημοσιευσεις</h4>
        <a href="http://sinidisi.gr/antidraseis-ton-syllogo-fysikotherapeyton-aitoloakarnanias-leykadas-ston-aera-oi-fysikotherapeies-paidia-eidikis-agogis/"/>
        <a href="http://sinidisi.gr/oi-neoi-dioikites-ton-nosokomeion-tis-dytikis-elladas-ta-onomata/"/>
        <a href="http://sinidisi.gr/ioannis-mpakavos-o-neos-dioikitis-nosokomeioy-leykadas/"/>
        <a href="http://sinidisi.gr/synedriazei-ti-deytera-to-dimotiko-symvoylio-naypaktias-4/"/>
        <a href="http://sinidisi.gr/synedriazei-to-dimotiko-symvoylio-xiromeroy-tin-erchomeni-triti/"/>
        <a href="http://sinidisi.gr/aytoi-oi-neoi-dioikites-sta-nosokomeia-tis-choras-deite-ta-onomata/"/>
      </related>
    </article>
  </body>
</html>