<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837298-tramp-zayaviv-scho-yovanovich-vidmovilasya-povisiti-yogo-portret-u-posolstvi-ssha-v-ukrayini"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-22T17:37:00+00:00"/>
    <meta property="og:title" content="Трамп заявив, що Йованович відмовилася повісити його портрет у посольстві США в Україні"/>
    <meta property="og:description" content="КИЇВ. 22 листопада. УНН. Президент США Дональд Трамп розкритикував колишнього посла США в Україні Марі Йованович, яка дала показання в ході розслідування про …"/>
  </head>
  <body>
    <article>
      <h1>Трамп заявив, що Йованович відмовилася повісити його портрет у посольстві США в Україні</h1>
      <address><time datetime="2019-11-22T17:37:00+00:00">22 Nov 2019, 17:37</time> by <a rel="author">Саша Картер</a></address>
      <p><b>КИЇВ. 22 листопада. УНН.</b> Президент США Дональд Трамп розкритикував колишнього посла США в Україні Марі Йованович, яка дала показання в ході розслідування про імпічмент, заявивши, що дипломат відмовилася повісити його фотографію в посольстві США в Україні. Про це він повідомив телеканалу Fox News, передає <b>УНН</b> із посиланням на <a href="https://www.bbc.com/news/world-us-canada-50520652?ocid=socialflow_twitter&amp;fbclid=IwAR0RErMa_YWfbkjbnziZqf0rWSs_nmh7fEJ3JBlGN72UdpiVdddEx323KzQ">BBC</a>.</p>
      <p>Так, в бесіді з Fox Трамп, називаючи Йованович "цією жінкою", сказав, що чув "погані речі про неї".</p>
      <p>"Цей посол, про яку всі говорять, що вона була такою чудовою, відмовилася вішати мою фотографію у посольстві", - сказав президент США.</p>
      <p>Він додав, що його особистий адвокат, Руді Джулайні, "не сказав про неї нічого доброго".</p>
      <p>"Вона говорила погані речі про мене, вона не стала б мене захищати, і я маю право змінити посла", - додав Трамп.</p>
      <p>"Стандарт - це коли ви вішаєте фото президента США у посольство ... Вона була не ангелом, ця жінка, зрозуміло?" ", - продовжив він.</p>
      <p>Як повідомлялося раніше в <b>УНН</b>, 8 жовтня у Конгресі відбулися слухання у справі про імпічмент президенту США Дональду Трампу, коли давала свідчення колишній посол США в Україні<a href="https://www.unn.com.ua/ru/news/1836038-yovanovich-na-slukhannyakh-u-kongresi-koruptsiya-robit-ukrayinsku-vladu-vrazlivoyu-pered-rosiyeyu"> Марі Йованович</a>. </p>
      <p>В той же час, як дипломат давала свідчення, президент США Дональд Трамп написав у себе в Twitter, що, в яку б країну не вирушила б Йованович, <a href="https://www.unn.com.ua/ru/news/1836054-tramp-rozkritikuvav-svidchennya-kolishnogo-posla-v-ukrayini-yovanovich">все "ставало погано".</a></p>
      <p>Як і голова Комітету з розвідки Адам Шифф, так і сама Йованович, заявили, що Трамп таким чином намагається тиснути і <a href="https://www.unn.com.ua/uk/news/1836092-yovanovich-nazvala-zalyakuvannyam-tviti-trampa-pid-chas-slukhan-u-kongresi">залякувати свідків у цій справі.</a></p>
    </article>
  </body>
</html>