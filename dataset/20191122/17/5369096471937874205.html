<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.to10.gr/lifewitness/776915/epos-o-georgoulis-epathe-antiproedro-edessaikou-stin-evrovouli-prosochi-skliro-vinteo/"/>
    <meta property="og:site_name" content="to10.gr"/>
    <meta property="article:published_time" content="2019-11-22T17:07:23+00:00"/>
    <meta property="og:title" content="ΕΠΟΣ: Ο Γεωργούλης έπαθε… αντιπρόεδρο Εδεσσαϊκού στην Ευρωβουλή (Προσοχή, σκληρό βίντεο)"/>
    <meta property="og:description" content="Ο ευρωβουλευτής του ΣΥΡΙΖΑ, Αλέξης Γεωργούλης, έπαθε... Θωμά Μάτσιο σε... παρέμβασή του στην Ευρωβουλή."/>
  </head>
  <body>
    <article>
      <h1>ΕΠΟΣ: Ο Γεωργούλης έπαθε… αντιπρόεδρο Εδεσσαϊκού στην Ευρωβουλή (Προσοχή, σκληρό βίντεο)</h1>
      <h2>Ο ευρωβουλευτής του ΣΥΡΙΖΑ, Αλέξης Γεωργούλης, έπαθε... Θωμά Μάτσιο σε... παρέμβασή του στην Ευρωβουλή.</h2>
      <address><time datetime="2019-11-22T17:07:23+00:00">22 Nov 2019, 17:07</time> by <a rel="author">to10.gr</a></address>
      <p>Ο Αλέξης Γεωργούλης είναι ευρωβουλευτής. Δεν πήγε μόνος του εκεί. Τον στείλαμε. Και τον στείλαμε ακριβώς για να ζήσουμε τέτοιες μεγαλειώδεις στιγμές. Για να μεταφέρουμε τον πολιτισμό μας στην Ευρώπη. Να τους δείξουμε τι εστί «Εραστής Δυτικών Προαστίων». Με τον Γεωργούλη να αποδεικνύει σε κάθε ευκαιρία ότι τα σοβαρά θέματα με τα οποία καταπιάνεται στην Ευρωβουλή, τα γνωρίζει πολύ καλά. Σε βάθος.</p>
      <p>Απλά επειδή κι αυτός άνθρωπος είναι, κάποιες φορές μπορεί να μπερδευτεί. Και να δείχνει ότι είναι παντελώς άσχετος και αδαής με ένα θέμα. Αλλά αυτό μόνο από ατυχία. Και τίποτε άλλο. Με τη διαφορά ότι αυτές οι κακές και άτυχες στιγμές, εν έτη 2019 καταγράφονται σε κάμερα και δημοσιοποιούνται. Με αποτέλεσμα η στιγμή που ο Αλέξης Γεωργούλης έπαιξε τον μνημειώδη ρόλο του Θωμά Μάτσιου, ιστορικού αντιπροέδρου του Εδεσσαϊκού, να είναι μία από τις κορυφαίες σκηνές της έως τώρα θητείας του στο ευρωκοινοβούλιο.</p>
      <p>
        <a href="https://www.to10.gr/podosfero/superleague/776639/olybiakos-triada-pou-beni-gia-ta-kala-sto-kadro/">
          <i>Οι τρεις ερυθρόλευκοι που μπαίνουν για τα καλά στο «κάδρο»</i>
        </a>
      </p>
      <p>Συγκεκριμένα, όπως ενημερώσει ο λογαριασμός του ΣΥΡΙΖΑ στο Facebook, «Syriza European Parliament», ο Αλέξης ο όμορφος, έκανε παρέμβαση στην εκδήλωση για την εξόρυξη χρυσού που διοργάνωσαν οι Ευρωβουλευτές Στέλιος Κούλογλου και Κώστας Αρβανίτης, με την ιδιότητά του ως συντονιστής της Επιτροπής Αναφορών #PETI, για να ενημερώσει για την πρόοδο των αιτημάτων που κατατέθηκαν στην Επιτροπή.</p>
      <p>
        <b>Και η ευφράδειά του, ξεπέρασε και εκείνη του Θωμά Μάτσιου. Δείτε το παρακάτω βίντεο με δική σας ευθύνη:</b>
      </p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Fsyrizaep%2Fvideos%2F414764909475190%2F%3Fv%3D414764909475190&amp;show_text=&amp;width=640" width="640" height="358" data-service="Facebook" scrolling="no"/>
      </figure>
      <p>
        <b>Ο γνήσιος Θωμάς Μάτσιος, που αντέγραψε ο Γεωργούλης:</b>
      </p>
      <figure>
        <iframe src="https://www.youtube.com/embed/Vm2oyynssEQ" width="640" height="360" data-service="Youtube" scrolling="no"/>
      </figure>
      <p>
        <b>
          <a href="https://www.to10.gr/lifewitness/776915/epos-o-georgoulis-epathe-antiproedro-edessaikou-stin-evrovouli-prosochi-skliro-vinteo/#dcomments">
            <b>ΓΡΑΨΤΕ ΤΟ ΣΧΟΛΙΟ ΣΑΣ...</b>
          </a>
        </b>
      </p>
    </article>
  </body>
</html>