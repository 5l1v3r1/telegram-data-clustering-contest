<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportnieuws.nl/wielrennen/wielerwedstrijd-veenendaal-classic-verplaatst-augustus-naar-mei/"/>
    <meta property="og:site_name" content="Sportnieuws"/>
    <meta property="article:published_time" content="2019-11-22T17:52:15+00:00"/>
    <meta property="og:title" content="Wielerwedstrijd Veenendaal Classic verplaatst van augustus naar mei"/>
    <meta property="og:description" content="De wielerwedstrijd Veenendaal-Veenendaal Classic wordt in 2020 verreden op 8 en 9 mei. De organisatie maakte bekend dat de Nederlandse wielerunie KNWU en de internationale bond UCI akkoord zijn gegaan met het verzoek van de organisatie om de wedstrijd van augustus naar mei te verplaatsen. De wielrensters rijden hun wedstrijd op vrijdag 8 mei en…"/>
  </head>
  <body>
    <article>
      <h1>Wielerwedstrijd Veenendaal Classic verplaatst van augustus naar mei</h1>
      <address>
        <time datetime="2019-11-22T17:52:15+00:00">22 Nov 2019, 17:52</time>
      </address>
      <p>
        <b>De wielerwedstrijd Veenendaal-Veenendaal Classic wordt in 2020 verreden op 8 en 9 mei. De organisatie maakte bekend dat de Nederlandse wielerunie KNWU en de internationale bond UCI akkoord zijn gegaan met het verzoek van de organisatie om de wedstrijd van augustus naar mei te verplaatsen.</b>
      </p>
      <p>De wielrensters rijden hun wedstrijd op vrijdag 8 mei en de wielrenners op zaterdag 9 mei. De Australische wielrenner Zakaria Dempster won dit jaar op 21 augustus Veenendaal-Veenendaal. Er was in 2019 geen wedstrijd voor de wielrensters.<br/><br/><b>Goed nieuws</b><br/>De organisatie is blij met de verschuiving op de kalender. "Met het oog op de Vuelta die komend jaar vanuit Utrecht start en de daarmee volle wielerkalender in augustus, is dit mooi nieuws", meldden de organisatoren. <br/><br/>"2 dagen reuring in Veenendaal, je hebt de koers niet tijdens de zomervakantie waardoor meer mensen kunnen kijken en de renners hebben een minder volle agenda", zei voorzitter André Homma.</p>
    </article>
  </body>
</html>