<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.anandabazar.com/entertainment/nysa-devgan-is-trolled-on-social-media-for-her-dress-dgtl-1.1074021"/>
    <meta property="og:site_name" content="আনন্দবাজার পত্রিকা"/>
    <meta property="article:published_time" content="2019-11-22T17:08:41+00:00"/>
    <meta property="og:title" content="‘পুজো দিতে যাচ্ছ না জগিংয়ে?’ চরম ট্রোলের শিকার অজয়-কাজল কন্যা"/>
    <meta property="og:description" content="দু’দিন ধরে সোশ্যাল মিডিয়ায় কাজল এবং অজয় দেবগণের মেয়ে নাইসাকে এ সবই মন্তব্য করে চলেছেন নেটিজেনদের একাংশ। কারণ, মন্দিরে পুজো দিতে গিয়ে ক্রপ টপ পরেছিল সে।"/>
  </head>
  <body>
    <article>
      <h1>‘পুজো দিতে যাচ্ছ না জগিংয়ে?’ চরম ট্রোলের শিকার অজয়-কাজল কন্যা</h1>
      <address><time datetime="2019-11-22T17:08:41+00:00">22 Nov 2019, 17:08</time> by <a rel="author">নিজস্ব প্রতিবেদন</a></address>
      <p>‘আমি যদি এ রকম জামা পরে মন্দিরে যেতাম বাবা আমায় জোরে চড় মারত’, ‘মন্দির যাচ্ছ না কি জগিং করতে?’ ‘এ ভাবে কেউ মন্দিরে যায়!’... দু’দিন ধরে সোশ্যাল মিডিয়ায় <a href="https://www.anandabazar.com/topic/kajol">কাজল</a> এবং <a href="https://www.anandabazar.com/topic/ajay-devgn">অজয় দেবগণের</a> মেয়ে নাইসাকে এ সবই মন্তব্য করে চলেছেন নেটিজেনদের একাংশ। কারণ, মন্দিরে পুজো দিতে গিয়ে ক্রপ টপ পরেছিল সে।</p>
      <p>নীল ডেনিমের সঙ্গে স্লিভলেস হলদে ক্রপ টপ। কপালে চন্দনের টিপ। হাতে পুজোর সরঞ্জাম। বাবা অজয় দেবগণের সঙ্গে পুজো দিতে গিয়েছিলেন নাইসা।</p>
      <p>সেলেব কন্যা, তাই পাপারাৎজির চোখ পৌঁছে গিয়েছিল সেখানেও। ফ্রেমবন্দিও হন কাজল কন্যা।</p>
      <p>
        <b>আরও পড়ুন: <a href="https://www.anandabazar.com/entertainment/viral-video-netizen-asked-tiktok-user-queenrakhi-as-tiktok-s-sridevi-dgtl-1.1073998">টিকটকে ‘শ্রীদেবী’র নাচ দেখেছেন?</a></b>
      </p>
      <figure>
        <img src="https://www.anandabazar.com/polopoly_fs/1.1074025.1574423042!/image/image.jpg"/>
      </figure>
      <p>নাইসার প্রতি আসতে থাকে একের পর এক নেতিবাচক মন্তব্য। ছবি:সোশ্যাল মিডিয়া</p>
      <p>
        <b>আরও পড়ুন: <a href="https://www.anandabazar.com/entertainment/interview-of-teko-director-abhimanyu-mukherjee-dgtl-1.1073988">বাঙালি টাক দেখার জন্যই মানুষ ‘টেকো’ দেখবে’, বললেন পরিচালক অভিমন্যু</a></b>
      </p>
      <p>এই অবধি সব ঠিকই ছিল। কিন্তু নাইসার ওই ছবি সোশ্যাল মিডিয়ায় ছড়িয়ে পড়তেই সমালোচনার ঝড় ওঠে। নাইসার প্রতি আসতে থাকে একের পর এক নেতিবাচক মন্তব্য। অবশ্য অনেকে আবার নাইসার পাশে দাঁড়িয়ে বলেন, ‘মন্দির বলেই কি ট্র্যাডিশনাল জামাকাপড় পরতে হবে? অন্তরের শ্রদ্ধাই আসল। জামাকাপড় যা-ই হোক না কেন।’এর আগেও একাধিক বার সমালোচনার মুখে পড়তে হয়েছে নাইশা দেবগণকে। কখনও পোশাক নিয়ে আক্রমণ করা হয় তাঁকে, আবার কখনও মেকআপ নিয়ে তোপের মুখে পড়তে হয় কাজল তনয়াকে। যদিও ট্রোলকে কোন ওদিনই বিশেষ পাত্তা দেননি দেবগণ পরিবার। তাই এ ঘটনাতেও নাইসা-অজয়-কাজল কেউই কোনও মন্তব্য করেননি।</p>
    </article>
  </body>
</html>