<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837301-avariya-tankera-bilya-odesi-v-oda-rozpovili-pro-stan-evakuyovanikh-moryakiv"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-22T17:56:00+00:00"/>
    <meta property="og:title" content="Аварія танкера біля Одеси: в ОДА розповіли про стан евакуйованих моряків"/>
    <meta property="og:description" content="КИЇВ. 22 листопада. УНН. У двох з трьох членів екіпажу танкера &quot;Делфі&quot;, що зазнав аварії на одному з одеських пляжів, діагностовано переохолодження. Про це …"/>
  </head>
  <body>
    <article>
      <h1>Аварія танкера біля Одеси: в ОДА розповіли про стан евакуйованих моряків</h1>
      <address><time datetime="2019-11-22T17:56:00+00:00">22 Nov 2019, 17:56</time> by <a rel="author">Саша Картер</a></address>
      <p><b>КИЇВ. 22 листопада. УНН.</b> У двох з трьох членів екіпажу танкера "Делфі", що зазнав аварії на одному з одеських пляжів, діагностовано переохолодження. Про це розповів виконуючий обов'язки директора департаменту охорони здоров’я Одеської ОДА Ігор Гінжул, передає кореспондент <b>УНН</b>.</p>
      <p>"Внаслідок надзвичайної ситуації автомобілями екстреної медичної допомоги було евакуйовано три особи. В евакуації брали участь три бригади екстреної медичної допомоги", - сказав Гінжул.</p>
      <p>З його слів, перший постраждалий - 22 річний житель міста Ізмаїл, був госпіталізований до Одеської обласної клінічної лікарні, водночас від госпіталізації, діагностичної та квартирних обстежень письмово відмовився.</p>
      <p>"Другий – Михайленко Костянтин Вікторович, 39 років. Житель міста Херсон. Передано бригаді ЕМЦ о 14:10, діагноз – переохолодження, стан – середньої важкості. Прибув в міську клінічну лікарню №1 о 14:45. Проведено санітарну обробку, госпіталізація в терапевтичне відділення з діагнозом загальне переохолодження , гострий трахіобронхіт. Третій – Слимко Анатолій, 59 років, житель міста Одеса. Передано бригаді ЕМЦ о 14:50. Діагноз – загальне переохолодження, стан – середньої важкості. Госпіталізація в міську клінічну лікарню №11 о 15:15. Проведено санітарну обробку, госпіталізація в терапевтичне відділення з діагнозом загальне переохолодження", - зазначив в.о. очільника департаменту охорони здоров’я.</p>
      <p>З його слів, усім постраждалим надається медична допомога у повному обсязі.</p>
      <p>Раніше повідомлялося, що <a href="https://www.unn.com.ua/uk/news/1837249-u-odesi-perevernuvsya-tanker-scho-siv-na-milinu-v-rayoni-portu?fbclid=IwAR2_ul3pqtyPHkVH3yJDtXNPLuMOVjMJoC52A_7GwYw27y586Z5cWIz7Z8M">біля берегів Одеси</a> перекинулося судно. На базі поста технічного спостереження ПТС "Ланжерон" Одеського прикордонного загону розгорнутий тимчасовий оперативний штаб для відслідковування та реагування.</p>
    </article>
  </body>
</html>