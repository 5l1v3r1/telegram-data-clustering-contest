<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagelijksestandaard.nl/2019/11/pvv-geeft-krachtige-boodschap-oppakken-dat-multicultureel-straattuig-dit-is-ons-land/"/>
    <meta property="og:site_name" content="De Dagelijkse Standaard"/>
    <meta property="article:published_time" content="2019-11-22T17:00:18+00:00"/>
    <meta property="og:title" content="PVV geeft krachtige boodschap: ‘Oppakken dat multicultureel straattuig, dit is ons land!’"/>
    <meta property="og:description" content="Geert Wilders reageert op de Gorinchemse kopschoppers met een rechttoe rechtaan filmpje. ‘Oppakken dat multicultureel straattuig. En zet ze samen met hun familie het land uit.’ Oppakken dat multicultureel straattuig. En zet ze samen met hun familie het land uit. Want het racistisch geweld van de multiculturele samenleving tegen blanke Nederlanders hoort hier niet thuis. Dit is ons land!#PVV #Wilders pic.twitter.com/WOz32IZr9q — Geert Wilders (@geertwilderspvv) November 22, 2019 Nou, laat er geen misverstand over bestaan: Geert Wilders heeft het niet zo op allochtoon straattuig! Maar dan ook écht héél érg helemaal niet, zeg maar. Hij is er zelfs zó klaar mee dat het nieuwe ‘rot op naar je eigen land’-filmpje door Geert een vastgemaakte tweet is geworden. Duidelijk is dat het hier om de kopschoppers uit Gorinchem gaat, die wederom laten zien hoe slecht de multiculturele samenleving eraan toe is. Want al doen heel veel immigranten en dergelijke héél goed hun best, een paar kansarme straatschoffies dicteren zonder…"/>
  </head>
  <body>
    <article>
      <h1>PVV geeft krachtige boodschap: ‘Oppakken dat multicultureel straattuig, dit is ons land!’</h1>
      <address><time datetime="2019-11-22T17:00:18+00:00">22 Nov 2019, 17:00</time> by <a rel="author">Wout Willemsen</a></address>
      <p>
        <b>Geert Wilders <a href="https://twitter.com/geertwilderspvv/status/1197900100594479104">reageert</a> op de Gorinchemse kopschoppers met een rechttoe rechtaan filmpje. ‘Oppakken dat multicultureel straattuig. En zet ze samen met hun familie het land uit.’</b>
      </p>
      <figure>
        <iframe data-src="https://twitter.com/geertwilderspvv/status/1197900100594479104?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Nou, laat er geen misverstand over bestaan: Geert Wilders heeft het niet zo op allochtoon straattuig! Maar dan ook écht héél érg helemaal niet, zeg maar. Hij is er zelfs zó klaar mee dat het nieuwe ‘rot op naar je eigen land’-filmpje door Geert een vastgemaakte tweet is geworden.</p>
      <p>Duidelijk is dat het hier om de kopschoppers uit Gorinchem gaat, die wederom laten zien hoe slecht de multiculturele samenleving eraan toe is. Want al doen heel veel immigranten en dergelijke héél goed hun best, een paar kansarme straatschoffies dicteren zonder moeite het beeld voor de rest van Nederland. En niet één keer, maar behoorlijk vaak en ook best wel lang.</p>
      <p>Geert speelt, hoewel ik het filmpje wel héél plat en simpel vind, perfect in op het heersende gevoel in dit land. Want wie <a href="https://www.skoften.net/skft/415201/video-groep-marokkaanse-jongeren-mishandelt-leeftijdsgenoten-in-gorinchem#"><b>de filmpjes</b></a> van die lui uit Gorinchem ziet, kan haast niet anders dan een nare jeuk voelen opkomen. Tuig dat de baas denkt te kunnen zijn, boven de wet meent te kunnen staan, respectloos naar zo’n beetje alles en iedereen is en er niets van gaat leren. Maar waar de samenleving wél weer, vroeg of laat, voor op moet draaien. Niet dat ze dat waarderen of er zelfs maar over nadenken. Die zijn veel te hard bezig met stoer doen en status in de groep krijgen/behouden.</p>
      <p>Wie er wat van zegt riskeert racist te worden genoemd. Wie meent dat de schuld puur en alleen bij die knaapjes ligt, heeft geen oog voor ‘sociaaleconomische dan wel -culturele factoren’, de politie lijkt niet echt moeite te willen doen en de rechter lijkt zelf bang om slachtoffer te worden. Het resultaat is dan vaak een taakstrafje of iets voorwaardelijk maar ophouden doet het nooit. Dat beeld, dat sentiment, dáár speelt Wilders met dit filmpje op in (en wakkert het verder aan). Smaakloos en banaal, maar de vinger peutert in de open wond en dat doet nou eenmaal pijn.</p>
    </article>
  </body>
</html>