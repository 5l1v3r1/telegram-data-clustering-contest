<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dainiksaveratimes.com/punjab/chandigarh/news/again-issue-raised-of--punjab-cm-advisors-263020"/>
    <meta property="og:site_name" content="Dainik Savera Times"/>
    <meta property="article:published_time" content="2019-11-22T17:49:54+00:00"/>
    <meta property="og:title" content="CM के सलाहकारों को लेकर फिर गरमाई सियासत"/>
    <meta property="og:description" content="चंडीगढ़ः मुख्यमंत्री के लगाए गए राजनीतिक सलाहकारों का मुद्दा एक बार फिर से गर्माता हुआ दिखाई दे रहा है क्योंकि इन सलाहकारों में दो सलाहकारों द्वारा चंडीगढ़ में कैबिनेट रैंक के निवास स्थान की मांग की है जिस पर विपक्षी दल कांग्रेस पर एक बार फिर से झूठ बोलने का आरोप लगा रहे हैं। वही घन्नौर से विधायक मदनलाल जलालपुर द्वारा महिलाओं पर अभद्र टिप्पणी करने पर भी सरकार को घेरते हुए नजर आ रहे हैं।"/>
  </head>
  <body>
    <article>
      <h1>CM के सलाहकारों को लेकर फिर गरमाई सियासत</h1>
      <address><time datetime="2019-11-22T17:49:54+00:00">22 Nov 2019, 17:49</time> by <a rel="author">manpreet</a></address>
      <p>चंडीगढ़ः मुख्यमंत्री के लगाए गए राजनीतिक सलाहकारों का मुद्दा एक बार फिर से गर्माता हुआ दिखाई दे रहा है क्योंकि इन सलाहकारों में दो सलाहकारों द्वारा चंडीगढ़ में कैबिनेट रैंक के निवास स्थान की मांग की है जिस पर विपक्षी दल कांग्रेस पर एक बार फिर से झूठ बोलने का आरोप लगा रहे हैं। वही घन्नौर से विधायक मदनलाल जलालपुर द्वारा महिलाओं पर अभद्र टिप्पणी करने पर भी सरकार को घेरते हुए नजर आ रहे हैं।</p>
      <p>विपक्षी दलों ने फिर से कांग्रेस सरकार पर झूठ बोलने का आरोप लगाया है, विपक्ष का तर्क है कि पहले मेनिफेस्टो में किए वायदों से कांग्रेस मुकर गई।  उसके बाद में संविधान के बीच में चोर मोरी बनाकर अपने विधायकों को फायदा दे रही है। इस बार इन सलाहकारों के बीच में विधायक कुलजीत नागरा और संगत सिंह द्वारा चंडीगढ़ में कैबिनेट रैंक के अनुसार निवास स्थान की मांग की गई है जबकि पहले सलाहकारों की तरफ से कहा गया था कि वह खजाने पर किसी तरह का बोझ नहीं डालेंगे और किसी तरह की कैबिनेट बैंक की सुविधा नहीं लेंगे।</p>
      <p>कांग्रेस की मुश्किलें कम होने का नाम नहीं लेती जहां पहले फोन टेपिंग मामला छाया रहा तो वहीं एक बार फिर से पटियाला के विधानसभा क्षेत्र घ्नोर से विधायक मदन लाल जलालपुर  द्वारा की गई महिलाओं पर अभद्र टिप्पणी का मामला सामने आया। इस मामले में महिला आयोग की तरफ से नोटिस जारी कर दिया गया है और विपक्ष नेता हरपाल चीमा का कहना है कि पहले भी कांग्रेस के विधायक महिलाओं को लेकर के अभद्र भाषा का प्रयोग कर चुके हैं और इस बार जिस तरह से मामला सामने आया है इससे उनकी मानसिकता दर्शाती है।</p>
      <blockquote>DainikSavera APP डाउनलोड करें। <a href="https://play.google.com/store/apps/details?id=com.readwhere.whitelabel.dainiksavera">ANDROID</a> लिंक और <a href="https://itunes.apple.com/in/app/dainik-savera-times/id954789238?mt=8">iOS</a></blockquote>
      <p><b>Web Title:</b> again issue raised of Punjab CM advisors</p>
    </article>
  </body>
</html>