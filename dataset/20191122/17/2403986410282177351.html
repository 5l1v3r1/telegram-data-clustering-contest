<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/u_noviy_rozdil_ta_novoyavorivsk_podali_teplo_n1238136"/>
    <meta property="og:site_name" content="24 Канал"/>
    <meta property="article:published_time" content="2019-11-22T17:29:00+00:00"/>
    <meta property="og:title" content="У Новий Розділ та Новояворівськ подали тепло"/>
    <meta property="og:description" content="Новий Розділ на Львівщині нарешті з теплом, потеплішали і батареї у школах та садках Новояворівська. Вирішили ситуацію з опаленням після того, як на Львівщині з візитом побував прем'єр Олексій Гончарук."/>
  </head>
  <body>
    <article>
      <h1>У Новий Розділ та Новояворівськ подали тепло</h1>
      <address><time datetime="2019-11-22T17:29:00+00:00">22 Nov 2019, 17:29</time> by <a rel="author" href="https://24tv.ua/yelizaveta_gerasimyuk_tag5171/" target="_blank">Єлизавета Герасимюк</a></address>
      <p>
        <b>Новий Розділ на Львівщині нарешті з теплом, потеплішали і батареї у школах та садках Новояворівська. Вирішили ситуацію з опаленням після того, як на Львівщині з візитом побував прем'єр Олексій Гончарук.</b>
      </p>
      <p>Місцеві ТЕЦ Новояворівська та Нового Роздолу отримали нового керівника – державну компанію "Нафтогаз Тепло", яка і пообіцяла за кілька днів включити опалення.</p>
      <blockquote>До теми! <a href="https://24tv.ua/pogoda_22_listopada_2019_ukrayina_sinoptik_prognoz_pogodi_sogodni_zavtra_n1237466">Прогноз погоди на 22 листопада: Україну огорне холод і мряка</a></blockquote>
      <p>Крім того, майже всі працівники оформлені на роботу та вже отримали перші виплати заробітної платні.</p>
      <p>Зауважимо, що ремонтні бригади Львівтеплоенерго працювали над ліквідацією поривів на теплових мережах у Новому Роздолі. До роботи було залучено 7 осіб і 2 одиниці техніки. </p>
      <figure>
        <img src="https://24tv.ua/resources/photos/news/620_DIR/201911/1238136_10198213.jpg?201911200425"/>
        <figcaption>Львівтеплоенерго допомагали колегам вирішити проблему</figcaption>
      </figure>
      <p>"Завдяки допомозі працівників і техніки Львівтеплоенерго було ліквідовано пориви на теплових мережах у Новому Роздолі і запущено теплопостачання", – наголосила заступниця міського голови Львова з питань житлово-комунального господарства Ірина Маруняк.</p>
      <h3>Що відомо про відсутність тепла на Львівщині</h3>
      <p>Раніше повідомлялося, що понад 30 тисяч жителів Нового Роздолу залишились без тепла і місто опинилось на межі колапсу. Місцева ТЕЦ практично не працювала, а більше ніж половина працівників звільнилися з роботи через невиплату зарплати. </p>
      <p>Зазначимо, що належали станції фірмам братів Дубневичів і з минулого року були під арештом у справі про крадіжку газу. ТЕЦ мали тимчасову компанію-управителя, яка провалила підготовку до опалювального сезону, бо заборгувала 380 мільйонів за спожитий газ.</p>
    </article>
  </body>
</html>