<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttoudinese.it/calcio-femminile/tavagnacco-mister-lugnan-sono-fiducioso-possiamo-invertire-il-trend-negativo-72148"/>
    <meta property="og:site_name" content="TuttoUdinese.it"/>
    <meta property="article:published_time" content="2019-11-22T17:06:58+00:00"/>
    <meta property="og:title" content="Tavagnacco, mister Lugnan: “Sono fiducioso! Possiamo invertire il trend negativo”"/>
    <meta property="og:description" content="Servirà un'impresa per battere l'Inter e ottenere così la prima vittoria della stagione: &quot;Proveremo a conquistare dei punti come abbiamo fatto fin’ora con tutte le squadre affrontate – esordisce mister Luca Lugnan –. Avremo di fronte una squadra forte e ben messa in campo, allenata da Attilio Sorbi, tecnico che conosco molto bene e che considero mio maestro. Ho imparato tanto da lui e lo stimo come persona e come professionista&quot;."/>
  </head>
  <body>
    <article>
      <h1>Tavagnacco, mister Lugnan: “Sono fiducioso! Possiamo invertire il trend negativo”</h1>
      <address><time datetime="2019-11-22T17:06:58+00:00">22 Nov 2019, 17:06</time> by <a rel="author">Stefano Pontoni</a></address>
      <figure>
        <img src="https://net-storage.tccstatic.com/storage/tuttoudinese.it/img_notizie/thumb1/7c/7c1ff6aa11b964f21f0dc6457956d0eb-49911-d41d8cd98f00b204e9800998ecf8427e.jpeg"/>
      </figure>
      <p>Servirà un'impresa per battere l'Inter e ottenere così la prima vittoria della stagione: "<i>Proveremo a conquistare dei punti come abbiamo fatto fin’ora con tutte le squadre affrontate </i>– esordisce mister Luca Lugnan –. <i>Avremo di fronte una squadra forte e ben messa in campo, allenata da Attilio Sorbi, tecnico che conosco molto bene e che considero mio maestro. Ho imparato tanto da lui e lo stimo come persona e come professionista".</i></p>
      <p>Sarà quindi una partita speciale, per mister Lugnan, anche sul piano emotivo, nella quale ci terrà particolarmente a fare bene. "<i>Giochiamo  in casa e quindi dovremo essere brave a far valere il fattore campo. Cercherò </i>– continua Lugnan –<i> di mettere in campo una squadra equilibrata e ben strutturata, capace di fronteggiare le qualità fisiche e tecniche delle avversarie. Sono fiducioso, stiamo lavorando bene e mi auguro che già da sabato il trend negativo possa essere invertito".</i></p>
      <p>Il mister gialloblu chiederà alle sue ragazze una maggiore attenzione rispetto alle ultime partite, sperando nella vena realizzativa delle sue attaccanti. <i>"Solo restando unite potremo uscire dalla zona calda"</i> conclude Lugnan.</p>
    </article>
  </body>
</html>