<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.techbyte.sk/2019/11/antutu-honor-v30-pro-5g/"/>
    <meta property="og:site_name" content="TECHBYTE.sk"/>
    <meta property="article:published_time" content="2019-11-22T17:19:16+00:00"/>
    <meta property="og:title" content="Na AnTuTu sa objavili špecifikácie Honor V30 Pro 5G. Na toto všetko sa môžeme tešiť"/>
    <meta property="og:description" content="Honor už čoskoro plánuje predstaviť svoje najnovšie vlajkové lode, menovite Honor V30 a V30 Pro, čo budú vôbec prvé 5G smartfóny z dielne tejto spoločnosti."/>
  </head>
  <body>
    <article>
      <h1>Na AnTuTu sa objavili špecifikácie Honor V30 Pro 5G. Na toto všetko sa môžeme tešiť</h1>
      <h2>8 GB RAM, 256 GB úložisko a Kirin 990.</h2>
      <address><time datetime="2019-11-22T17:19:16+00:00">22 Nov 2019, 17:19</time> by <a rel="author" href="https://www.techbyte.sk/author/roman/" target="_blank">Roman Drexler</a></address>
      <p>
        <b>Honor už čoskoro plánuje predstaviť svoje najnovšie vlajkové lode, menovite <a href="https://www.techbyte.sk/2019/11/honor-v30-na-renderoch/">Honor V30 a V30 Pro</a>, čo budú vôbec prvé 5G smartfóny z dielne tejto spoločnosti. A práve ohľadom Pro verzie sa aktuálne dozvedáme zaujímavé informácie, ktoré prišli zo strany benchmarkovej platformy AnTuTu.</b>
      </p>
      <p>Ako už informoval web <a href="https://www.gizmochina.com/2019/11/22/honor-v30-pro-5g-antutu-listing-leaks-specs-before-next-weeks-launch/">Gizmochina</a>, konkrétne ide o model s označením <b>OXF-AN10</b>, za ktorým sa má skrývať práve <b>Honor V30 Pro 5G</b>. Na AnTuTu si zatiaľ nepredstavená novinka vyslúžila <b>476 480 bodov</b>. Len pre porovnanie, Huawei Mate 30 Pro si síce vyslúžil viacej bodov v oblasti procesoru a pamäte, no v grafike rozhodne zaostával.</p>
      <figure>
        <img src="https://www.techbyte.sk/wp-content/uploads/2019/11/honor-v30-antutu.jpg"/>
        <figcaption>Zdroj: <a href="https://www.gizmochina.com/2019/11/22/honor-v30-pro-5g-antutu-listing-leaks-specs-before-next-weeks-launch/">Gizmochina</a></figcaption>
      </figure>
      <h3>Očakávané špecifikácie</h3>
      <p>Čo sa týka špecifikácií, V30 Pro 5G má z prednej strany pokrývať <b>FullHD+ displej</b> s rozlíšením <b>1 080 x 2 440 pixelov</b> a <b>pomerom strán 20 : 9</b>. Svoje miesto si na ňom našiel aj pilulkový výrez obsahujúci dva selfie fotoaparáty, ktoré majú ponúknuť <b>32 Mpx rozlíšenia</b>.</p>
      <p>Rovnako ako Mate 30 Pro 5G, aj V30 Pro 5G bude poháňať 5G čipset <b>Kirin 990</b>, ktorý skvelo doplní <b>8 GB </b>pamäte<b> RAM</b>. AnTuTu ďalej spomína aj prítomnosť <b>256 GB úložiska</b>.</p>
      <figure>
        <img src="https://www.techbyte.sk/wp-content/uploads/2019/11/honor-v30.jpg"/>
        <figcaption>Zdroj: <a href="https://www.gizmochina.com/2019/11/22/honor-v30-pro-5g-antutu-listing-leaks-specs-before-next-weeks-launch/">Gizmochina</a></figcaption>
      </figure>
      <p>Taktiež je vysoko pravdepodobné, že Honor do svojho nového zariadenia implementuje<b> 4 200 mAh batériu</b> s podporou <b>40 W rýchlonabíjania</b> (15 W bezdrôtové nabíjanie). V prípade vonkajšej zadnej strany vraj môžeme hovoriť o <b>štvorici fotoaparátov</b> so <b>60 Mpx hlavným snímačom</b>.</p>
      <p>Nakoniec ešte podotýkame, že Honor V30 Pro 5G môže doraziť aj v špeciálnej <b>„Aston Martin“</b> edícii.</p>
    </article>
  </body>
</html>