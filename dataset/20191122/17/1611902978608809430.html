<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nczas.com/2019/11/22/ale-numer-zlodziej-w-masce-wilkolaka-na-damskim-rowerze-jest-juz-w-rekach-policji/"/>
    <meta property="og:site_name" content="Najwyższy Czas!"/>
    <meta property="article:published_time" content="2019-11-22T17:20:17+00:00"/>
    <meta property="og:title" content="Ale numer. Złodziej w masce wilkołaka, na damskim rowerze! Jest już w rękach policji"/>
    <meta property="og:description" content="Dwaj mężczyźni mieli jeździć na włamania damskimi ukradzionymi wcześniej rowerami. Jeden używał maski wilkołaka swojego wnuka. Podejrzani kradli elektronarzędzia, rowery i telefony komórkowe. Obaj zostali zatrzymani przez elbląską policję."/>
  </head>
  <body>
    <article>
      <h1>Ale numer. Złodziej w masce wilkołaka, na damskim rowerze! Jest już w rękach policji</h1>
      <address><time datetime="2019-11-22T17:20:17+00:00">22 Nov 2019, 17:20</time> by <a rel="author" href="https://nczas.com/author/tms/" target="_blank">TMS</a></address>
      <p>
        <b>Dwaj mężczyźni mieli jeździć na włamania damskimi ukradzionymi wcześniej rowerami. Jeden używał maski wilkołaka swojego wnuka. Podejrzani kradli elektronarzędzia, rowery i telefony komórkowe. Obaj zostali zatrzymani przez elbląską policję.</b>
      </p>
      <p>Jak poinformował w piątek Jakub Sawicki z elbląskiej policji, policjanci z wydziału zwalczania przestępczości przeciwko mieniu zatrzymali dwóch podejrzanych o włamania – to 36 i 52-latek.</p>
      <p>W mieszkaniu starszego z mężczyzn znaleziono przedmioty, które pochodziły z kradzieży. Były to elektronarzędzia, rowery i telefony komórkowe. Okazało się, że 52-latek włamał do jednego ze sklepów spożywczego, używając maski wilkołaka, którą wziął z zabawek swojego wnuka.</p>
      <p>Tę właśnie maskę policjanci znaleźli podczas przeszukania w mieszkaniu mężczyzny. 36-latek i 52-latek często działali razem. Podczas jednego z włamań ukradli m.in. dwa damskie rowery. To na nich jeździli później na kolejne kradzieże.</p>
      <p>36-latek usłyszał łącznie 12 zarzutów, w tym oprócz kradzieży z włamaniem również zarzut posiadania narkotyków. Policjanci wspólnie z prokuraturą wnioskowali o jego tymczasowe aresztowanie. W piątek sąd przychylił się do wniosku i aresztował 36-latka na 3 miesiące. Grozi mu kara do 10 lat pozbawienia wolności.</p>
      <p>Źródło: PAP</p>
      <related>
        <h4>PODOBNE ARTYKUŁY</h4>
        <a href="https://nczas.com/2019/11/22/gdzie-schowali-danielsa-lukasz-bugajski-w-nczastv-na-zywo-video/"/>
        <a href="https://nczas.com/2019/11/22/serbia-oskarza-bulgarie-o-szpiegostwo-balkany-nigdy-sie-nie-zmienia-w-tle-jak-zwykle-rosja/"/>
        <a href="https://nczas.com/2019/11/22/szok-byly-ub-ek-mowi-prawde-o-polskiej-policji-szokujace-zeznania-na-zywo-nczastv/"/>
        <a href="https://nczas.com/2019/11/22/podano-stawki-abonamentu-rtv-na-2020-rok-groza-karami-za-nieplacenie-grafika/"/>
        <a href="https://nczas.com/2019/11/22/pewny-siebie-elon-musk-chcial-pokazac-ze-jego-nowy-samochod-jest-kuloodporny-i-dobrze-ze-w-srodku-nikogo-nie-bylo-video/"/>
        <a href="https://nczas.com/2019/11/22/jest-prognoza-pogody-na-zime-2019-2020-kiedy-do-polski-dotrze-mroz-grafika/"/>
        <a href="https://alaluna.pl/foto/tvp-tvn-czy-polsat-slawomir-zdradzil-swoje-sylwestrowe-plany-szykuje-niespodzianke/"/>
        <a href="https://nczas.com/2019/11/22/konfederacja-ujawnia-katastrofalne-nieudacznictwo-pis-ten-system-zbankrutowal-nowe-neobolszewickie-panstwo-video/"/>
        <a href="https://nczas.com/2019/11/22/katedra-notre-dame-powstala-w-tatrach-budowla-robi-wrazenie-video/"/>
      </related>
    </article>
  </body>
</html>