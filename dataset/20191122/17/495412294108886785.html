<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilsussidiario.net/news/eutanasia-motivazioni-sentenza-su-fine-vita-impunibilita-aiuto-al-suicidio-i-casi/1952438/"/>
    <meta property="og:site_name" content="IlSussidiario"/>
    <meta property="article:published_time" content="2019-11-22T17:26:42+00:00"/>
    <meta property="og:title" content="Eutanasia, motivazioni sentenza su fine vita/ Impunibilità aiuto al suicidio: i casi"/>
    <meta property="og:description" content="Depositate le motivazioni della sentenza sul fine vita. Consulta ha escluso in determinati casi la punibilità dell'aiuto al suicidio: ecco quali."/>
  </head>
  <body>
    <article>
      <h1>Eutanasia, motivazioni sentenza su fine vita/ Impunibilità aiuto al suicidio: i casi</h1>
      <h2>Depositate le motivazioni della sentenza sul fine vita. Consulta ha escluso in determinati casi la punibilità dell’aiuto al suicidio: ecco quali</h2>
      <address><time datetime="2019-11-22T17:26:42+00:00">22 Nov 2019, 17:26</time> by <a rel="author" href="https://www.ilsussidiario.net/autori/emanuela-longo/" target="_blank">Emanuela Longo</a></address>
      <p>Sono state depositate oggi dalla <b>Consulta</b>, a quasi due mesi dalla storica <a href="https://www.ilsussidiario.net/news/eutanasia-oggi-sentenza-consulta-su-suicidio-assistito-tre-ipotesi-sulla-decisione/1929434/"><b>sentenza sul fine vita</b></a>, le motivazioni dei giudici. Secondo quanto scritto esiste una “circoscritta area” in cui l’incriminazione dell’aiuto al suicidio “non è conforme alla Costituzione”. I casi in questione, come riferisce RaiNews, fanno riferimento alle situazioni in cui “l’aiuto riguarda una persona tenuta in vita da trattamenti di sostegno vitale (quali, ad esempio, l’idratazione e l’alimentazione artificiale) e affetta da una patologia irreversibile, fonte di intollerabili sofferenze fisiche o psicologiche, ma che resta pienamente capace di prendere decisioni libere e consapevoli”. Stando a quanto sottolineato dalla Corte Costituzione nel verdetto, l’incriminazione dell’aiuto al suicidio “non è di per sé, in contrasto con la Costituzione ma e’ giustificata da esigenze di tutela del diritto alla vita, specie delle persone più deboli e vulnerabili” e che per questo l’ordinamento intende proteggere evitando così interferenze esterne in una scelta delicata come quella del suicidio.</p>
      <h4>MOTIVAZIONI SENTENZA SU FINE VITA DEPOSITATE DALLA CONSULTA</h4>
      <p>Nella medesima <b>sentenza sul fine vita</b>, si legge ancora che mentre in base alla legge sulle disposizioni anticipate di trattamento il paziente può decidere di lasciarsi morire anche chiedendo l’interruzione dei trattamenti che lo tengono in vita e la sottoposizione a sedazione profonda fino alla morte – decisioni che il medico deve rispettare – la legge non permette al medico di mettere a disposizione del paziente trattamenti che inducono al decesso. Questo significa che lo stesso paziente sarà sottoposto ad un processo lento e doloroso che lo porterà alla sua decisione di mettere fine alla sua vita. Come spiega <a href="https://www.ilsussidiario.net/news/caso-cappato-torna-alla-consulta-verra-esaminata-punibilita-suicidio-assistito/1926779/">la Consulta</a>, questo “finisce per limitare irragionevolmente la libertà di autodeterminazione del malato nella scelta dei trattamenti, compresi quelli finalizzati a liberarlo dalle sofferenze, garantita dagli articoli 2, 13 e 32 della Costituzione”.  Inoltre, la pronuncia con cui la Consulta ha escluso in determinati casi la punibilità in tema di <b>eutanasia</b> non crea “alcun obbligo di procedere a tale aiuto in campo ai medici”. A specificarlo è la medesima corte nelle motivazioni appena depositate nelle quali si legge che “resta affidato alla coscienza del singolo medico scegliere se prestarsi o no ad esaudire la richiesta del malato”.</p>
      <related>
        <h4>Ti potrebbe interessare anche</h4>
        <a href="https://www.ilsussidiario.net/news/eurojackpot-estrazione-di-oggi-22-novembre-2019-numeri-vincenti-concorso-47-2019/1952344/"/>
        <a href="https://www.ilsussidiario.net/news/annunziata-pesce-tradi-marito-con-carabiniere-uccisa-dal-cugino-disonora-il-padre/1952507/"/>
        <a href="https://www.ilsussidiario.net/news/francesca-bellocco-storia-con-boss-clan-rivale-figlio-la-uccise-disonora-il-padre/1952498/"/>
        <a href="https://www.ilsussidiario.net/news/paola-vinciguerra-morta-aveva-68-anni-addio-a-psicoterapeuta-tv-vita-in-diretta/1952467/"/>
        <a href="https://www.ilsussidiario.net/news/concettina-labate-lascio-il-marito-famiglia-la-fece-eliminare-disonora-il-padre/1952471/"/>
        <a href="https://www.ilsussidiario.net/news/terremoto-oggi-m-3-1-golfo-di-salerno-ingv-ultime-scosse-sisma-anche-in-calabria/1952099/"/>
      </related>
    </article>
  </body>
</html>