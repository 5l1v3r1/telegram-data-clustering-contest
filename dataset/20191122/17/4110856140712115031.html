<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.real.gr/athlitismos/arthro/teleionei_apo_aek_o_tsalmers_ti_psaxnei_h_enosi-588992/"/>
    <meta property="og:site_name" content="Real.gr"/>
    <meta property="article:published_time" content="2019-11-22T17:51:00+00:00"/>
    <meta property="og:title" content="Δώνης: Τον Γενάρη θα γίνουν 1-2 κινήσεις στοχευμένες"/>
    <meta property="og:description" content="Ο Μάριο Τσάλμερς οδεύει στην έξοδο από την ΑΕΚ. Ο Αμερικανός είχε έρθει αρχικά στην Ένωση για να παίζει μόνο στο BCL. Ο τραυματισμός του Ρέι, όμως, ανάγκασε τους κιτρινόμαυρους να τον βάλουν και στην Α1 αντί του Ρέι. Ο τελευταίος επέστρεψε και έτσι η ΑΕΚ τον επανέφερε στην έγγώρια λίστα και έβγαλε από αυτήν τον Τσάλμερς."/>
  </head>
  <body>
    <article>
      <h1>
        <a href="https://www.real.gr/athlitismos/arthro/donis_ton_genari_tha_ginoun_1_2_kiniseis_stoxeumenes-588991/">Δώνης: Τον Γενάρη θα γίνουν 1-2 κινήσεις στοχευμένες</a>
      </h1>
      <address><time datetime="2019-11-22T17:51:00+00:00">22 Nov 2019, 17:51</time> by <a rel="author">Real.gr</a></address>
      <p>
        <b>Ο Μάριο Τσάλμερς οδεύει στην έξοδο από την ΑΕΚ. Ο Αμερικανός είχε έρθει αρχικά στην Ένωση για να παίζει μόνο στο BCL. Ο τραυματισμός του Ρέι, όμως, ανάγκασε τους κιτρινόμαυρους να τον βάλουν και στην Α1 αντί του Ρέι. Ο τελευταίος επέστρεψε και έτσι η ΑΕΚ τον επανέφερε στην έγγώρια λίστα και έβγαλε από αυτήν τον Τσάλμερς.</b>
      </p>
      <p>Ο 33χρονος Αμερικανός, βέβαια, παρέμεινε στο ρόστερ του BCL. Φαίνεται, όμως, πως δεν θα είναι για καιρό εκεί. Ο έμπειρος γκαρντ έχει υπογράψει συμβόλαιο 1 μήνα με οψιόν να ανανεωθεί για άλλους 6. Και όλα δείχνουν πως αυτό δεν θα συμβεί.</p>
      <p>Ο Τσάλμερς δεν έπεισε ότι μπορεί να βοηθήσει την ομάδα και να την ανεβάσει επίπεδο. Όταν ήρθε στην ΑΕΚ, οι κιτρινόμαυροι ήξεραν ότι χρειάζεται χρόνο για να έρθει στο επιθυμητό επίπεδο φυσικής κατάστασης και να προσαρμοστεί επειδή ήταν εκτός δράσης από πέρυσι. Ο αρχικός προγραμματισμός έλεγε ότι σ' ένα μήνα θα αρχίσει να δείχνει την αξία του.</p>
      <p>Ο μήνας, όμως, τελειώνει και δεν έχει δείξει τα επιθυμητά. Ετσι όλα δείχνουν ότι η ΑΕΚ δεν θα του ανανεώσει το συμβόλαιο και θα προχωρήσει σε διαζύγιο μαζί του.</p>
      <p>Ο Αμερικανός έπαιξε δυο ματς με την ομάδα στο BCL. Εμεινε στο παρκέ μόλις 5,7 λεπτά και είχε μέσο όρο μόνο 1 πόντο (1/6 βολες, 1/2 δίποντα, 0/4 τρίποντα), 1,5 ριμπάουντ, 0, 5λάθη.</p>
      <p>Στην Α1 έπαιξε μόνο σε 1 ματς για 11,37 λεπτά και είχε 3 πόντους (3/4 βολές, 0/3 τρίποντα).</p>
      <p>Ο Τσάλμερς, λοιπόν, οδεύει προς την έξοδο, αλλά την ίδια στιγμή η Ένωση θέλει να ανοίξει την πόρτα της εισόδου για να φέρει ψηλό. Ακόμα δεν έχει γίνει κάτι, ενώ δεν έχει αποφασιστεί και ποιος θα αλλάξει για να έρθει ο νέος ξένος. Αν δηλαδή, θα αλλαχθεί κάποιος από τους Στέφαν Γιάνκοβιτς ή Μάρκους Σλότερ, ή αν θα γίνει η έκπληξη και αντικατασταθεί κάποιος κοντός.</p>
    </article>
  </body>
</html>