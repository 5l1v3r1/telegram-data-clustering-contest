<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.one.co.il/Article/348027.html"/>
    <meta property="og:site_name" content="הישג גדול: נמרוד ריידר אלוף העולם בג'יו ג'יטסו"/>
    <meta property="article:published_time" content="2019-11-22T17:53:00+00:00"/>
    <meta property="og:title" content="הישג גדול: נמרוד ריידר אלוף העולם בג'יו ג'יטסו"/>
    <meta property="og:description" content="המנון התקווה הושמע שנית באבו דאבי: הלוחם (21) זכה במדליית הזהב השנייה של ישראל בתחרות אחרי ניצחון על יריב ירדני. רועי דגן זכה במדליית הארד"/>
  </head>
  <body>
    <article>
      <h1>הישג גדול: נמרוד ריידר אלוף העולם בג'יו ג'יטסו</h1>
      <h2>המנון התקווה הושמע שנית באבו דאבי: הלוחם (21) זכה במדליית הזהב השנייה של ישראל בתחרות אחרי ניצחון על יריב ירדני. רועי דגן זכה במדליית הארד </h2>
      <address><time datetime="2019-11-22T17:53:00+00:00">22 Nov 2019, 17:53</time> by <a rel="author">מאת מערכת ONE</a></address>
      <figure>
        <img src="https://images.one.co.il/images/d/dmain/ms/gg1443113.jpg"/>
        <figcaption>נמרוד ריידר (באדיבות התאחדות "אילת")</figcaption>
      </figure>
      <p>נמרוד ריידר (21) , מנהריה אותו מאמן אילן תורג'מן בקטגוריית משקל עד 77 ק"ג, זכה במדליית הזהב השנייה של ישראל באליפות העולם בג'יו ג'יטסו, הנערכת באבו דאבי, וגרם לכך שההמנון הלאומי התקווה תישמע שוב על אדמת איחוד האמיריות, מדינה שעד לא מזמן היה אסור להראות כל סממן ישראלי.</p>
      <p>מדובר בהישג הגדול ביותר בקריירה הספורטיבית של ריידר, שהצליח בקרב הגמר לגבור על המתחרה הירדני וניצח אותו ממש בשניות האחרונות של הקרב. נמרוד הגיע מוכן לאבו דאבי לאחר שזכה השנה במדליית זהב באליפות אירופה בג'יו ג'יטסו שנערכה ברומניה.</p>
      <p>בנוסף להישגו המרשים של נמרוד, רועי דגן (25), סטודנט בבינתחומי מהרצליה, מאמן אמיר בוארון, הביא גאווה בזכייתו במדליית ארד, בקטגוריית משקל עד 94 ק"ג. בהמשך יתקיימו הקרבות האחרונים של האליפות.</p>
      <figure>
        <img src="https://images.one.co.il/images/one/450_250/gg1443109.jpg"/>
        <figcaption>רועי דגן ומאמנו אמיר בוארון (באדיבות התאחדות "אילת")</figcaption>
      </figure>
      <p>יו"ר איגוד הג'יו ג'יטסו בישראל, <b>ארז אלרואי</b>: "יום מדהים לנבחרת הבוגרת . רועי דגן  עם מדלית ארד במשקל עד 94 ק"ג. ונמרוד ריידר עם מדליית זהב במשקל עד 77 ק״ג ומרגשת במיוחד העובדה שמושמע ההמנון שלנו על אדמת אבו דאבי בשנית, ואני מקווה שמחר נשמע אותו שוב”.</p>
      <p>נשיא התאחדות "אילת", <b>אריק קפלן</b>: אני שמח שהספורטאים שלנו ממשיכים להביא הישגים מדהימים. הניצחונות ובעיקר השמעת התקווה על אדמת אבו דאבי - זו התשובה הכי טובה והכי מוחצת לכל המחרימים , המסרבים ללחוץ ידיים וכל אלו שלא רוצים לראות לראות אותנו, הישראלים, בספורט ובכל מקום אחר”.</p>
    </article>
  </body>
</html>