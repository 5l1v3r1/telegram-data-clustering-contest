<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.origo.hu/sport/egyeni/20191122-davis-kupa-tenisz-oroszorszag-kanada-elodonto-negyeddontok-csapatverseny.html"/>
    <meta property="og:site_name" content="Origo"/>
    <meta property="article:published_time" content="2019-11-22T17:03:00+00:00"/>
    <meta property="og:title" content="Davis Kupa - Oroszország lesz Kanada elődöntős ellenfele"/>
    <meta property="og:description" content="Előbbi csapat Szerbiát, utóbbi pedig Ausztráliát győzte le 2-1-re a negyeddöntőben."/>
  </head>
  <body>
    <article>
      <h1>Davis Kupa - Oroszország lesz Kanada elődöntős ellenfele</h1>
      <address><time datetime="2019-11-22T17:03:00+00:00">22 Nov 2019, 17:03</time> by <a rel="author">MTI</a></address>
      <p>
        <b>Oroszország bejutott a tenisz Davis Kupa madridi elődöntőjébe, miután pénteken 2-1-re felülmúlta Szerbiát.</b>
      </p>
      <p>A két egyes után egyenlő volt az állás: előbb az oroszoknál Andrej Rubljov, majd a szerbeknél Novak Djokovic nyert. A két győztes párosban egymás ellen is pályára léphetett: ott döntő szett rövidítésben végül az oroszok úgy bizonyultak jobbnak, hogy három szerb mérkőzéslabdát hárítottak, mielőtt saját maguk első lehetőségét kihasználták.</p>
      <p>Az oroszok az elődöntőben Kanadával találkoznak. A madridi tornán a hat háromcsapatos csoport első helyezettje, illetve a két legjobb második jutott a negyeddöntőbe. Az elődöntős ütközeteket szombaton, míg a finálét vasárnap rendezik. A négy elődöntős automatikusan résztvevője lesz a jövő évi tornának.</p>
      <p><i>Eredmények (negyeddöntő):</i><br/><b>Oroszország-Szerbia: 2-1</b><br/>-----------------------<br/>Andrej Rubljov-Filip Krajinovic 6:1, 6:2<br/>Karen Hacsanov-Novak Djokovic 3:6, 3:6<br/>Hacsanov, Rubljov-Viktor Troicki, Djokovic 6:4, 4:6, 7:6 (10-8)</p>
      <p>Korábban játszották:<br/><b>Kanada-Ausztrália 2-1</b><br/>---------------------<br/>Vasek Pospisil-John Millman 7:6 (9-7), 6:4<br/>Denis Shapovalov-Alex De Minaur 6:3, 3:6, 5:7<br/>Pospisil, Shapovalov-Jordan Thompson, John Peers 6:4, 6:4</p>
      <p>Az Argentína – Spanyolország és Nagy-Britannia – Németország párharc 17.30-kor kezdődik.</p>
    </article>
  </body>
</html>