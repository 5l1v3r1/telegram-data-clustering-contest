<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80188101/"/>
    <meta property="og:site_name" content="Janam TV"/>
    <meta property="article:published_time" content="2019-11-22T17:25:13+00:00"/>
    <meta property="og:title" content="ക്ലാസ് മുറിയിൽ പാമ്പ് കടിയേറ്റ് വിദ്യാർത്ഥിനി മരിച്ച സംഭവം; മൂന്ന് അധ്യാപകർക്കും ഡോക്ടർക്കുമെതിരെ കേസെടുത്തു"/>
    <meta property="og:description" content="ബത്തേരി: ക്ലാസ് മുറിയിൽ പാമ്പ് കടിയേറ്റ് വിദ്യാർത്ഥിനി മരിച്ച സംഭവത്തിൽ മൂന്ന് അധ്യാപകർക്കും ഡോക്ടർക്കുമെതിരെ കേസെടുത്തു ബത്തേരി പോലീസാണ് കേസെടുത്തത്."/>
  </head>
  <body>
    <article>
      <h1>ക്ലാസ് മുറിയിൽ പാമ്പ് കടിയേറ്റ് വിദ്യാർത്ഥിനി മരിച്ച സംഭവം; മൂന്ന് അധ്യാപകർക്കും ഡോക്ടർക്കുമെതിരെ കേസെടുത്തു</h1>
      <address><time datetime="2019-11-22T17:25:13+00:00">22 Nov 2019, 17:25</time> by <a rel="author">Janam TV Web Desk</a></address>
      <p>ബത്തേരി: ക്ലാസ് മുറിയിൽ പാമ്പ് കടിയേറ്റ് വിദ്യാർത്ഥിനി മരിച്ച സംഭവത്തിൽ മൂന്ന് അധ്യാപകർക്കും ഡോക്ടർക്കുമെതിരെ കേസെടുത്തു ബത്തേരി പോലീസാണ് കേസെടുത്തത്. മനഃപൂർവമല്ലാത്ത നരഹത്യയ്ക്കാണ് കേസ്.</p>
      <p>പ്രിൻസിപ്പൽ കരുണാകരൻ, വൈസ് പ്രിസിപ്പൽ മോഹനൻ, അധ്യാപകൻ ഷാജിൻ, ബത്തേരി താലൂക്ക് ആശുപത്രിയിലെ ഡോക്ടര്‍ ജിസ എന്നിവർക്കെതിരെയാണ് കേസെടുത്തിരിക്കുന്നത്. ഇവരുടെ ഭാഗത്ത്‌ നിന്ന് വീഴ്ചയുണ്ടായെന്ന് സ്പെഷ്യൽ ബ്രാഞ്ച് റിപ്പോർട്ട്‌ നൽകിയതിന്റെ അടിസ്ഥാനത്തിലാണ് നടപടി.</p>
      <p>കഴിഞ്ഞ ദിവസമാണ് ബത്തേരി ഗവ. സര്‍വജന വൊക്കേഷണല്‍ ഹയര്‍ സെക്കന്‍ഡറി സ്‌കൂളിലെ അഞ്ചാം ക്ലാസ് വിദ്യാർത്ഥിനിയായ ഷഹ്ല ക്ലാസ് മുറിയിൽ വച്ച് പാമ്പ് കടിയേറ്റ് മരണപ്പെട്ടത്. കുട്ടിയുടെ അവസ്ഥ മോശമായിട്ടും അധ്യാപകര്‍ ആശുപത്രിയിലേക്ക് കൊണ്ടുപോകാന്‍ തയ്യാറായില്ലെന്ന ആരോപണവും ഉയർന്നിരുന്നു.</p>
    </article>
  </body>
</html>