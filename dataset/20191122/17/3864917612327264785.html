<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-polytics/2823794-tramp-nazvav-ukrainu-tretou-korumpovanou-krainou-u-sviti.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-22T17:43:00+00:00"/>
    <meta property="og:title" content="Трамп назвав Україну третьою корумпованою країною у світі"/>
    <meta property="og:description" content="Президент США Дональд Трамп заявив, що Україна є &quot;дуже корумпованою&quot; і що саме тому він вирішив зупинити оборонну допомогу їй."/>
  </head>
  <body>
    <article>
      <h1>Трамп назвав Україну третьою корумпованою країною у світі</h1>
      <h2>Президент США Дональд Трамп заявив, що Україна є "дуже корумпованою" і що саме тому він вирішив зупинити оборонну допомогу їй.</h2>
      <address>
        <time datetime="2019-11-22T17:43:00+00:00">22 Nov 2019, 17:43</time>
      </address>
      <p>Про це він заявив у телефонному інтерв'ю американському телеканалу <a href="https://video.foxnews.com/v/6107535879001/#sp=show-clips">Fox News</a>.</p>
      <p>"Це дуже корумпована країна. Тобто, я люблю український народ, я знаю українців, вони чудові люди, але це, як відомо, зараз третя найбільш корумпована країна світу", - заявив Трамп, не уточнивши при цьому, звідки у нього такі дані, а також які ще країни, на його думку, входять до трійки найкорумпованіших.</p>
      <p>Однак, такими міркуваннями глава Білого дому пояснив своє рішення зупинити оборонну допомогу Україні.</p>
      <blockquote>
        <b>Читайте також: </b>
        <a href="https://www.ukrinform.ua/rubric-world/2823122-eksradnica-trampa-poasnila-comu-dzuliani-nazvali-granatou.html">Ексрадниця Трампа пояснила, чому Джуліані назвали "гранатою"</a>
      </blockquote>
      <p>"Чому ми повинні давати гроші державі, яка відома своєю корумпованістю?" - сказав президент США.</p>
      <p>Водночас, він наголосив, що довірив своєму другу й адвокату Руді Джуліані вести українські справи. За словами <a href="https://www.ukrinform.ua/tag-tramp">Трампа</a>, що саме ця людина має гарну репутацію і його довіру для того, щоби владнати справи з корупцією.</p>
      <p>Як повідомляв Укрінформ, у Палаті представників триває розслідування щодо імпічменту президента. Демократи звинувачують Трампа у спробі втягнути Україну в президентські вибори у США шляхом проведення розслідування проти його головного конкурента – ексвіцепрезидента США Джо Байдена.</p>
      <p>
        <i>Фото: The White House</i>
      </p>
    </article>
  </body>
</html>