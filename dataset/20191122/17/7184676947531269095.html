<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://narodna-pravda.ua/2019/11/22/virus-koksaki-yak-ukrayintsyam-vberegtysya-vid-strashnoyi-nedugy/"/>
    <meta property="og:site_name" content="Народна Правда"/>
    <meta property="article:published_time" content="2019-11-22T17:50:30+00:00"/>
    <meta property="og:title" content="Вірус Коксакі: як українцям вберегтися від страшної недуги"/>
    <meta property="og:description" content="Вірус Коксакі - ентеровірусне захворювання, яким найчастіше хворіють діти до п'яти років. Як вберегтися від інфекції."/>
  </head>
  <body>
    <article>
      <h1>Вірус Коксакі: як українцям вберегтися від страшної недуги</h1>
      <h2>Коксакі - це група вірусів з 30 активних ентеровірусів</h2>
      <address>
        <time datetime="2019-11-22T17:50:30+00:00">22 Nov 2019, 17:50</time>
      </address>
      <p><a href="https://narodna-pravda.ua/2017/10/24/nebezpechnyj-virus-koksaki-symptomy-shlyahy-zarazhennya-j-likuvannya/">Вірус Коксакі</a> – ентеровірусне захворювання, яким найчастіше хворіють діти до п’яти років, медики розповіли, як відрізнити цю небезпечну інфекцію від звичайної застуди.</p>
      <p>Як повідомляє НАРОДНА ПРАВДА в Міністерстві охорони здоров’я нагадали, що вірус Коксакі передається повітряно-крапельним і фекально-оральним шляхами.</p>
      <p>Loading...</p>
      <p>Зазначається, що Коксакі – це група вірусів з 30 активних ентеровірусів. Вони розмножуються в шлунково-кишковому тракті. Інкубаційний період захворювання може становити від 7 до 10 днів.</p>
      <p>Як правило, вірус привозять з подорожей іншими країнами.</p>
      <p>Складність діагностування полягає у тому, що інфекцію легко сплутати із застудою, адже його симптоми схожі на більшість сезонних захворювань – кашель, біль в голові і м’язах, можливі розлади шлунка.</p>
      <p>Однак безпомилково визначити вірус Коксакі можна за висипами, які з’являються в роті, між пальцями рук і на ногах.</p>
      <p>Щоб уникнути інфікування, в МОЗ порадили мити руки після прогулянок і відвідування місць скупчення людей, не контактувати з хворими і стежити за дітьми, щоб вони не тягнули сторонні предмети до рота.</p>
      <p>До слова, раніше колишня в.о. міністра охорони здоров’я Уляна Супрун розповіла українцям про <a href="https://narodna-pravda.ua/2019/11/19/antibiotiki-ne-likuyut-virusi-i-mozhut-buti-nebezpechni-suprun/">небезпеку, яку несуть антибіотики</a> — вони не діють на віруси, а їх надмірне і нераціональне вживання може поставити під загрозу здоров’я всього людства.</p>
      <figure>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">
          <img src="https://narodna-pravda.ua/wp-content/uploads/2019/05/google-news-517122-ukrINUXR.png"/>
        </a>
      </figure>
      <p>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">Додайте «Народну Правду» в свої обрані джерела ⟶ Google News підписатися</a>
      </p>
    </article>
  </body>
</html>