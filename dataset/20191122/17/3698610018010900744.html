<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/TECHNOLOGIES/shtuchniy-intelekt-zaproponuvav-noviy-metod-likuvannya-tuberkulozu-330594_.html"/>
    <meta property="og:site_name" content="DT.ua"/>
    <meta property="article:published_time" content="2019-11-22T17:22:00+00:00"/>
    <meta property="og:title" content="Штучний інтелект запропонував новий метод лікування туберкульозу"/>
    <meta property="og:description" content="Нейромережа може показати, які ліки можна з'єднати для більш ефективного лікування захворювання.  "/>
  </head>
  <body>
    <article>
      <h1>Штучний інтелект запропонував новий метод лікування туберкульозу</h1>
      <h2>Нейромережа може показати, які ліки можна з'єднати для більш ефективного лікування захворювання.  </h2>
      <address>
        <time datetime="2019-11-22T17:22:00+00:00">22 Nov 2019, 17:22</time>
      </address>
      <p>Вчені з Мічиганського університету розробили <a href="https://dt.ua/TECHNOLOGIES/shtuchniy-intelekt-mozhe-peredbachiti-smert-paciyenta-ale-vcheni-ne-znayut-yak-vin-ce-robit-329245_.html"><b>програмне забезпечення</b></a>, яке допомагає створювати нові методи лікування туберкульозу. Як повідомляє Naked science, нейромережа може показати, які ліки, включаючи навіть малоймовірних кандидатів, можна об'єднати.</p>
      <p>Туберкульоз є найпоширенішою бактеріальною інфекцією у світі, щорічно він вбиває 1,8 мільйона осіб. На даний момент для його лікування застосовують 28 лікарських препаратів, які можна об'єднати в 25 тисячі комбінацій.</p>
      <p>Розробка нових схем лікування є трудомісткою і дорогою. У той же час, швидко поширюються штами з множинною стійкістю. Вирішити цю проблему допоможе штучний інтелект.</p>
      <p>Дослідники створили програмний інструмент INDIGO (INferring Drug Interactions using chemoGenomics and Orthology), який показав, що ефективність протитуберкульозних препаратів може бути посилена, коли вони об'єднуються з антипсихотичними або антималярийними препаратами.</p>
      <p>Нейромережа також може передбачити антагонізм між препаратами, через що їхня ефективність може знижуватися. Вона також може визначити гени, які контролюють лікарські взаємодії.</p>
      <p>Підписуйтесь на наш <a href="https://t.me/ZNlife">Telegram-канал</a> з новинами технологій та культури.</p>
      <p>Раніше <b><a href="https://dt.ua/TECHNOLOGIES/shtuchniy-intelekt-viyaviv-liki-vid-malyariyi-v-zubniy-pasti-266456_.html">штучний інтелект виявив ліки від малярії</a></b> в зубній пасті. У ході дослідження вчені підключили штучний інтелект для аналізу того, як збудник, малярійний плазмодій, взаємодіє з триклозаном, антибіотиком із звичайної "лікувальної" зубної пасти. Цей антибіотик, як пояснюють біологи, пригнічує розмноження бактерій, заважаючи роботі одного з їхніх ключових ферментів, який відповідає за складання жирових молекул, необхідних для нормальної роботи клітинних стінок мікробів.</p>
      <footer>За матеріалами: <a href="https://dt.ua/go/aHR0cDovL25ha2VkLXNjaWVuY2UucnUv">Naked Science</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>