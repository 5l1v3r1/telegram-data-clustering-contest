<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sportklub.rs/Fudbal/Premier-League/a315309-Pep-Murinjo-neverovatan-menadzer-uradice-dobar-posao.html"/>
    <meta property="og:site_name" content="Sport Klub"/>
    <meta property="article:published_time" content="2019-11-22T17:34:00+00:00"/>
    <meta property="og:title" content="Pep: Murinjo neverovatan menadžer, uradiće dobar posao"/>
    <meta property="og:description" content="Menadžer Mančester Sitija Pep Gvardiola siguran je da će Žoze Murinjo uraditi dobar posao sa Totenhemom, na čijoj klupi je nasledio Maurisija Poketina."/>
  </head>
  <body>
    <article>
      <h1>Pep: Murinjo neverovatan menadžer, uradiće dobar posao</h1>
      <h2>Menadžer Mančester Sitija Pep Gvardiola siguran je da će Žoze Murinjo uraditi dobar posao sa Totenhemom, na čijoj klupi je nasledio Maurisija Poketina.</h2>
      <address><time datetime="2019-11-22T17:34:00+00:00">22 Nov 2019, 17:34</time> by <a rel="author">Saša Ozmo</a></address>
      <figure>
        <img src="https://sportklub.rs/Picture/170283/jpeg/Pep-Gvardiola-Zoze-Murinjo.jpg"/>
        <figcaption>
          <cite>Mike Hewitt/Getty Images</cite>
        </figcaption>
      </figure>
      <p>Murinjo i Gvardiola imali su svoje sudare i rivalstvo u Španiji na klupama Real Madrida i Barselone, posle su igrali jedan protiv drugog i u Engleskoj, a sada ih čekaju nove utakmice.<br/><br/><i>“Mislim da ga vi poznajte bolje od mene. Mnogo je godina proveo ovde sa različitim klubovima. Dobro došao nazad. On je neverovatan menadžer i prilično sam siguran da će uraditi dobar posao“,</i> kaže Gvardiola.</p>
      <related>
        <a href="http://sportklub.rs/Fudbal/Premier-League/a315284-Klop-Dobro-dosao-Zoze-Salah-Moramo-oprezno.html"/>
        <a href="http://sportklub.rs/Fudbal/Premier-League/a315218-Murinjo-Ja-nisam-vazan-igraci-moraju-da-budu-srecni.html"/>
        <a href="http://sportklub.rs/Fudbal/Premier-League/a315179-Za-osvajanje-trofeja-nema-boljeg-od-Murinja.html"/>
      </related>
      <p>Španski stručnjak prvi poraz u engleskom fudbalu doživeo je upravo od Poketinovog Totenhema, od kojeg je ispao i u četvrtfinalu Lige šampiona.<br/><br/><i>“Maurisio je obavio izvanredan posao. Svi menadžeri se vrednuju po broju trofeja, ali to nije ispravno – na kraju se svodi na posao koji su obavio, a sa njim je taj klub postao bolji. Tim je bolji nego pre njega, ali odluke se donose i nema šta više da se kaže“,</i> dodao je Gvardiola.<br/><br/>U subotu od 18.30 Siti dočekuje Čelsi u 13. kolu Premijer lige. <br/><br/><i>“Lampardov tim od starta sezone igra zaista dobro, on je bio konzistentan u svojim idejama i rezultati su tu. Srećan sam zbog njega, odlična je osoba. To je dobro i za engleski fudbal, da mladi domaći menadžeri vode sa uspehom važne klubove, a i to kako oni igraju savršeno je za engleski fudbal i reprezentaciju“,</i> zaključio je Pep.<br/><br/>Siti je trenutno četvrti na tabeli Premijer lige sa 25 bodova, jednim manje od Lestera i Čelsija i devet manje od Liverpula.</p>
    </article>
  </body>
</html>