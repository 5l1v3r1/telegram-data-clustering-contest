<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://europost.gr/epiteloys-sygkroteitai-panellinia-epitropi-diekdikisis-epistrofis-ton-glypton-toy-parthenona/"/>
    <meta property="og:site_name" content="europost.gr"/>
    <meta property="article:published_time" content="2019-11-22T17:08:42+00:00"/>
    <meta property="og:title" content="Επιτέλους! Συγκροτείται «Πανελλήνια Επιτροπή Διεκδίκησης Επιστροφής των Γλυπτών του Παρθενώνα»"/>
    <meta property="og:description" content="«Πανελλήνια Επιτροπή Διεκδίκησης Επιστροφής των Γλυπτών του Παρθενώνα» συγκροτεί η Ολομέλεια των Προέδρων των Δικηγορικών Συλλόγων Ελλάδος. Σύμφωνα με ανακοίνωση του Δικηγορικού Συλλόγου Αθηνών, σε εκτέλεση της απόφασης της Ολομέλειας των προέδρων των Δικηγορικών Συλλόγων Ελλάδος"/>
  </head>
  <body>
    <article>
      <h1>Επιτέλους! Συγκροτείται «Πανελλήνια Επιτροπή Διεκδίκησης Επιστροφής των Γλυπτών του Παρθενώνα»</h1>
      <address>
        <time datetime="2019-11-22T17:08:42+00:00">22 Nov 2019, 17:08</time>
      </address>
      <p>«Πανελλήνια Επιτροπή Διεκδίκησης Επιστροφής των Γλυπτών του Παρθενώνα» συγκροτεί η Ολομέλεια των Προέδρων των Δικηγορικών Συλλόγων Ελλάδος.</p>
      <p>Σύμφωνα με ανακοίνωση του Δικηγορικού Συλλόγου Αθηνών, σε εκτέλεση της απόφασης της Ολομέλειας των προέδρων των Δικηγορικών Συλλόγων Ελλάδος και αναγνωρίζοντας τον εθνικό χαρακτήρα της προσπάθειας και την ανάγκη ευρύτερης δυνατής εκπροσώπησης και συμμετοχής, απεστάλη πρόσκληση για τον ορισμό εκπροσώπων σε 58 φορείς της χώρας, μεταξύ των οποίων Πανεπιστήμια, ΝΠΔΔ σωματειακής μορφής, τριτοβάθμιες συνδικαλιστικές οργανώσεις και επιστημονικοί φορείς.</p>
      <p>Επειδή, όμως η επιτροπή αυτή θα είναι πολυμελής, θα συγκροτηθεί στη συνέχεια ολιγομελές Εκτελεστικό Συμβούλιο, το οποίο θα έχει την ευθύνη συντονισμού του έργου της επιτροπής και εκτέλεσης των αποφάσεών της.</p>
      <p>Παράλληλα θα συγκροτηθεί ομάδα ειδικών νομικών, για την παροχή νομικής κάλυψης σε σχέση με την διεκδίκηση των Γλυπτών.</p>
    </article>
  </body>
</html>