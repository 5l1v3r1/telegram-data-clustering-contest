<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tecnoandroid.it/2019/11/22/huawei-mate-x-e-sold-out-per-la-terza-volta-in-cina-628435"/>
    <meta property="og:site_name" content="tecnoandroid"/>
    <meta property="article:published_time" content="2019-11-22T17:30:09+00:00"/>
    <meta property="og:title" content="Huawei Mate X è sold-out per la terza volta in Cina"/>
    <meta property="og:description" content="In Cina, il Mate X è lo smartphone pieghevole più richiesto del momento e ogni volta che Huawei mette in vendita qualche stock, è subito sold-out"/>
  </head>
  <body>
    <article>
      <h1>Huawei Mate X è sold-out per la terza volta in Cina</h1>
      <h2>In Cina, il Mate X è lo smartphone pieghevole più richiesto del momento e ogni volta che Huawei mette in vendita qualche stock, è subito sold-out</h2>
      <address><time datetime="2019-11-22T17:30:09+00:00">22 Nov 2019, 17:30</time> by <a rel="author">Alessio Amoruso</a></address>
      <figure>
        <img src="https://t4m7p5j6.stackpathcdn.com/wp-content/uploads/2019/11/huawei-mate-x-riparazione.jpg"/>
      </figure>
      <p>Huawei ha da poco avviato le vendite del proprio device pieghevole. Il <b>Mate X è disponibile in stock limitati</b> e per questo motivo la commercializzazione avviene ogni volta con pochi pezzi. In queste ore il produttore ha permesso agli utenti di acquistare il nuovo stock di Mate X e per la terza volta consecutiva il device è <a href="https://www.gizmochina.com/2019/11/22/huawei-mate-x-sold-out-within-minutes-third-time/">andato sold-out in pochi minuti.</a></p>
      <p>Per la precisione, Huawei ha iniziato le vendite di Mate X alle ore 10:08 ora Cinese al prezzo di 16,999 Yuan <b>che corrispondono a circa 2417 dollari</b>. Inutile dire che gli utenti sono più che disposti a spendere questa cifra per <a href="https://www.tecnoandroid.it/2019/11/21/xiaomi-sta-gia-pensando-al-possibile-successore-del-mi-mix-alpha-628407">accaparrarsi lo smartphone pieghevole</a>.</p>
      <p>Purtroppo il produttore non ha comunicato il numero di device venduti. Tuttavia la domanda per il device è così alta che rivenditori di terze parti in possesso del Mate X <b>lo hanno messo a listino ad oltre 8000 dollari</b>.</p>
      <h3>Tutti pazzi per il Huawei Mate X</h3>
      <p>Huawei offre anche una <b>assicurazione aggiuntiva al costo di circa 380 dollari</b> per coprire i danni accidentali al display pieghevole. Si tratta di un piccolo prezzo rispetto all’eventuale <a href="https://www.tecnoandroid.it/2019/11/19/apple-macbook-pro-da-16-pollici-e-terribile-da-riparare-secondo-ifixit-625826">sostituzione del display fuori garanzia</a>. Infatti il produttore ha confermato che il costo del pezzo<b> in caso di danno può arrivare anche ad oltre mille dollari</b>. Il costo di sostituzione della batteria è di circa 40 dollari mentre cambiare la scheda madre costa circa 500 dollari. Serviranno circa 100 euro per <a href="https://www.tecnoandroid.it/2019/11/17/samsung-galaxy-s11-il-comparto-fotografico-sara-incredibile-625830">cambiare il gruppo fotocamere</a>.</p>
      <p>Ricordiamo che Huawei Mate X è caratterizzato da un display da 6.6 pollici con risoluzione da 2480 x 1148 pixel e uno da 6.38 pollici con risoluzione 2480 x 892. In modalità tablet, quindi <a href="https://www.tecnoandroid.it/2019/11/19/huawei-potrebbe-realizzare-un-flip-phone-in-stile-motorola-razr-626780">con il display completamente aperto</a>, si raggiunge una diagonale da 8 pollici con risoluzione 2480 x 2200 pixel. Quando piegato, il rapporto di visione dello schermo è di 19.5:9 su primo pannello e 25:9 sul secondo, mentre da aperto diventa da 8:7.1.</p>
    </article>
  </body>
</html>