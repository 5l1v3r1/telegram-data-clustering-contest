<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.ro/eveniment/caprioara-care-a-ajuns-intr-un-cartier-din-ramnicu-valcea-salvata-de-jandarmi-foto-video-1922400622082019111719177762"/>
    <meta property="og:site_name" content="News.ro"/>
    <meta property="article:published_time" content="2019-11-22T17:06:08+00:00"/>
    <meta property="og:title" content="Căprioară care a ajuns într-un cartier din Râmnicu Vâlcea, salvată de jandarmi - FOTO, VIDEO"/>
    <meta property="og:description" content="O căprioară şi-a făcut apariţia, vineri, într-un cartier din municipiul Râmnicu Vâlcea, animalul fiind salvat de către jandarmi, care au izolat zona şi au asigurat animalul până când acesta a fost tranchilizat."/>
  </head>
  <body>
    <article>
      <h1>Căprioară care a ajuns într-un cartier din Râmnicu Vâlcea, salvată de jandarmi - FOTO, VIDEO</h1>
      <address><time datetime="2019-11-22T17:06:08+00:00">22 Nov 2019, 17:06</time> by <a rel="author">News.ro</a></address>
      <p>
        <b>O căprioară şi-a făcut apariţia, vineri, într-un cartier din municipiul Râmnicu Vâlcea, animalul fiind salvat de către jandarmi, care au izolat zona şi au asigurat animalul până când acesta a fost tranchilizat.</b>
      </p>
      <p>Căprioara a fost observată, vineri, rătăcind pe străzile din cartierul Traian din Râmnicu Vâlcea.</p>
      <figure>
        <video src="https://i0.1616.ro/media/2/2701/33631/19177768/2/video-caprioara.mp4" autoplay="" loop=""/>
      </figure>
      <p>Localnicii au sunat la 112, iar un echipaj al Jandarmeriei a izolat zona, astfel încât animalul să nu fie rănit de autovehicule, informează Inspectoratul de Jandarmi Judeţean Vâlcea.</p>
      <figure>
        <img src="https://i0.1616.ro/media/2/2701/33631/19177762/2/caprioara-2.jpg?width=540"/>
        <figcaption>FOTO: Jandarmeria Vâlcea</figcaption>
      </figure>
      <p>La faţa locului a mers şi un reprezentant al Direcţiei Sanitar Veterinare, care a tranchilizat căprioara. Ulterior, aceasta a fost preluată de către un reprezentant al fondului de vânătoare zonal, fiind eliberată în mediul ei natural.</p>
      <footer>Articolul de mai sus este destinat exclusiv informării dumneavoastră personale. Dacă reprezentaţi o instituţie media sau o companie şi doriţi un acord pentru republicarea articolelor noastre, va rugăm să ne trimiteţi un mail pe adresa <a href="mailto:abonamente@news.ro">abonamente@news.ro</a>.</footer>
    </article>
  </body>
</html>