<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://odatv.com/unlu-diziye-alternatif-son-mu-cekildi-22111931.html"/>
    <meta property="og:site_name" content="OdaTV"/>
    <meta property="article:published_time" content="2019-11-22T17:27:00+00:00"/>
    <meta property="og:title" content="Ünlü diziye alternatif son mu çekildi"/>
    <meta property="og:description" content="Dizinin sevilen karakterlerinden Tormund’u canlandıran Kristofer Hivju, Metro dergisine aslında diziye “alternatif bir son çektiklerini” söyledi."/>
  </head>
  <body>
    <article>
      <h1>Ünlü diziye alternatif son mu çekildi</h1>
      <h2>Dizinin sevilen karakterlerinden Tormund’u canlandıran Kristofer Hivju, Metro dergisine aslında diziye “alternatif bir son çektiklerini” söyledi.</h2>
      <address>
        <time datetime="2019-11-22T17:27:00+00:00">22 Nov 2019, 17:27</time>
      </address>
      <p>George R.R. Martin’in Buz ve Ateşin Şarkısı (A Song of Ice and Fire) adlı roman serisinden uyarlanan Game of Thrones sona ereli aylar oldu. Yine de sadık izleyenleri arasında 8 yılın ardından final yapan dizinin sonu hala favori bir tartışma konusu.</p>
      <p>Dizi bittiğinden beri uzun süredir beklenen finale ilişkin yeni bilgiler gün yüzüne çıktı. Öyle görünüyor ki dizi için çekilen gizli bir son da varmış.</p>
      <p>Independent Türkçe’de Şafak Küçüksezer çevirisiyle yayımlanan habere göre, fantastik dizinin 80 dakikalık finalinin ilk yarısı Daenerys’in (Emilia Clarke) büsbütün Deli Kraliçe’ye dönüşüp Kralın Toprakları'nı kül etmesinden sonra gerçekleşenleri ele alıyor. Ve daha Demir Taht'a oturma fırsatı bulamadan, onun ülkenin ihtiyaç duyduğu hükümdar olmadığına ikna olmuş, kalbi kırık Jon Snow (Kit Harington) tarafından öldürülüyor.</p>
      <p>Game of Thrones bu gerilimi çözdükten sonra geri kalan zamanını yeni hükümdar Bran’ı (Isaac Hempstead Wright) seçmeye ayırmıştı.</p>
      <figure>
        <img src="https://odatv.com/images2/2019_11/2019_11_22/215591-980073187.jpg"/>
      </figure>
      <p>
        <b>ALTENATİF SON</b>
      </p>
      <p>Dizinin sevilen karakterlerinden Tormund’u canlandıran Kristofer Hivju, Metro dergisine aslında diziye “alternatif bir son çektiklerini” söyledi.</p>
      <p>Bir yandan finalin bahsi geçen versiyonuyla ilgili hiçbir şey açık etmeyeceğini vurgulayan Hivju, bu versiyona övgüler dizmekten de geri durmadı. Ayrıca alternatif sonun büyük ölçüde eğlence amaçlı olduğunu belirten oyuncu, <b>"Ama size bununla ilgili herhangi bir şey söyleme iznim var mı bilmiyorum"</b> dedi. Yayıncı HBO finali, bir DVD ekstrası olarak özel bir notla yayımlayabilir.</p>
      <p>
        <b>Odatv.com</b>
      </p>
      <figure>
        <a href="https://www.odakitap.com/kisi/george-r-r-martin">
          <img src="https://odatv.com/images2/2019_03/2019_03_06/george-r_-r_-martin.jpg"/>
        </a>
      </figure>
      <p><a href="https://twitter.com/share?ref_src=twsrc%5Etfw">Tweet<br/></a><br/>5,118 Bu habere tepkiniz:</p>
      <p> </p>
      <related>
        <h4>İLGİLİ HABERLER</h4>
        <a href="https://odatv.com/bir-iyi-bir-kotu-haber-30101914.html"/>
        <a href="https://odatv.com/game-of-thrones-hayranlarini-uzecek-haber-30101951.html"/>
        <a href="https://odatv.com/game-of-thrones-hayranlarina-mujde-13091939.html"/>
        <a href="https://odatv.com/game-of-thrones-davasinda-yuzbasinin-zaferi-27081855.html"/>
        <a href="https://odatv.com/jon-snow-dunya-evine-girdi-23061802.html"/>
        <a href="https://odatv.com/game-of-thronesda-sizintilara-karsi-yeni-cozum-1409171200.html"/>
        <a href="https://odatv.com/tartisilan-sahneye-surpriz-savunma-3007171200.html"/>
        <a href="https://odatv.com/game-of-thrones-davasinda-ogrenciler-konustu-1112151200.html"/>
        <a href="https://odatv.com/veda-zamani-belli-oldu-3107151200.html"/>
      </related>
    </article>
  </body>
</html>