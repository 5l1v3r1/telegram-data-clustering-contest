<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blikk.hu/sztarvilag/zene/naplemente-pinter-tibor-baratno-illyes-jennifer/4ehqvxe"/>
    <meta property="og:site_name" content="Blikk.hu"/>
    <meta property="article:published_time" content="2019-11-22T17:02:00+00:00"/>
    <meta property="og:title" content="Pintér Tibor barátnője most megmutatta, milyen is igazából"/>
    <meta property="og:description" content="A TV2 „Sztárban Sztár Leszek” leszek show-jának sztárja, Ilyés Jenifer elkészítette első videóklipjét."/>
  </head>
  <body>
    <article>
      <h1>Pintér Tibor barátnője most megmutatta, milyen is igazából</h1>
      <address><time datetime="2019-11-22T17:02:00+00:00">22 Nov 2019, 17:02</time> by <a rel="author" href="https://www.blikk.hu/szerzo/blikk-informacio" target="_blank">Blikk-információ</a></address>
      <p>
        <i>
          <b>A TV2 „Sztárban Sztár Leszek” leszek show-jának sztárja, Ilyés Jenifer elkészítette első videóklipjét.</b>
        </i>
      </p>
      <p>A <mark>„Naplementék” </mark>című dalához készült kisfilmmel az énekesnő régi álma vált valóra. „Mindig is szerettem volna egy olyan videóklipet, amelyben meg tudom mutatni, ki is vagyok valójában. Mindezt egy hétköznapi, ám csodás környezetben.</p>
      <p><mark>Számomra fontos a pillanatok megélése. Ez a klip a természet apró csodáira hívja fel a figyelmet, amit a rohanó hétköznapokban észre sem veszünk”</mark> – jegyzi meg Ilyés Jenifer.</p>
      <p>„A Kincsem Parkban forgattuk a klipet egy gyönyörű fehér ló társaságában. Nagyon élveztem a forgatás minden pillanatát. Szerettünk volna a dal címéhez alkalmazkodva a naplemente gyönyörű színeiben felvételeket készíteni, ezért a forgatás ideje nagyon be volt határolva, de végül minden, amit elképzeltünk megvalósult. Nagyon boldog vagyok, hogy végre az én elképzeléseim is teret nyertek, hiszen a forgatókönyv és a klip ötlete is tőlem származik. Örülök, hogy a klip hangulata önfeledt és bohókás tudott maradni a feszített munkatempó ellenére.” Jenifer nagyon fél a lovaktól, ennek ellenére nagyon sok közös jelenete volt egy csodás fehér paripával. Elmondása szerint a forgatás végére megbarátkozott az állattal. „A lóból hihetetlen nyugalom áradt, ami nagyon jót tett a lelkemnek forgatás közben. A dalt egy fiatal zenei producer, Shapes jegyzi, aki a zene mellett a szöveget is írta, vele a jővőben szeretnék még majd együtt dolgozni” – tette hozzá Jenifer.</p>
      <p>Jenifer első videóklipjét megtekintheti itt:</p>
      <figure>
        <iframe src="https://www.youtube.com/embed/hUevn_wxLJU" width="640" height="360" data-service="Youtube" scrolling="no"/>
      </figure>
    </article>
  </body>
</html>