<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.expres.cz/celebrity/nicolas-cage-kariera-film-o-sobe.A191122_140427_dx-celebrity_vlt"/>
    <meta property="og:site_name" content="Expres"/>
    <meta property="article:published_time" content="2019-11-22T17:24:00+00:00"/>
    <meta property="og:title" content="Průšvihář Cage si zahraje sám sebe: Že by herec v 55 konečně dospěl?"/>
    <meta property="og:description" content="Herec Nicolas Cage (55) natočil za svou kariéru desítky filmů a čeká ho další. V nově připravovaném snímku The Unbearable Weight of Massive Talent má hrát sám sebe. Herce Cage, který se snaží získat roli ve filmu Quentina Tarantina. Měl by se také vysmívat svému budoucímu já za to, že točí nízkorozpočtové filmy."/>
  </head>
  <body>
    <article>
      <h1>Průšvihář Cage si zahraje sám sebe: Že by herec v 55 konečně dospěl?</h1>
      <address><time datetime="2019-11-22T17:24:00+00:00">22 Nov 2019, 17:24</time> by <a rel="author" href="https://www.expres.cz/novinari/lukas-vltavsky.N4157" target="_blank">Lukáš Vltavský</a></address>
      <p>
        <b>Herec Nicolas Cage (55) natočil za svou kariéru desítky filmů a čeká ho další. V nově připravovaném snímku The Unbearable Weight of Massive Talent má hrát sám sebe. Herce Cage, který se snaží získat roli ve filmu Quentina Tarantina. Měl by se také vysmívat svému budoucímu já za to, že točí nízkorozpočtové filmy.</b>
      </p>
      <p>Kariéra <a href="https://www.expres.cz/celebrity/nicolas-cage.K958922">Nicolase Cage</a> je dosti bohatá. Kromě trháků jako <i>Skála</i>, <i>Město andělů,</i> <i>60 sekund</i>, <i>Leaving Las Vegas </i>nebo <i>Con Air</i> natočil i celou řadu béčkových až efkových filmů, o nichž jste možná ani neslyšeli a je to jen dobře. Pověst mu rozhodně nevylepšily a dost možná on sám už ani neví, že vznikly.</p>
      <p>Cage se kromě toho proslavil nesvéprávným nakládáním s majetkem, což ho dostalo skoro na mizinu. Mezi jeho investicemi nechyběl ani strašidelný dům po sériové vražedkyni madam Delphine LaLaurie, který ho měl inspirovat k sepsání hororové novely. Tu nakonec nedopsal, protože mu „prokletou“ nemovitost zabavili exekutoři. </p>
      <p>S přibývajícími léty se herec, zdá se, trochu poučil. Pomineme-li jeho nedávnou svatbu v opilosti, kterou pár dní poté anuloval. Film o něm samém by mohl být v jeho kariéře významným mezníkem a odrazovým můstkem k áčkovým snímkům.</p>
      <p>Snímek <i>The Unbearable Weight of Massive Talent </i>je aktuálně v přípravné fázi. Podle deníku <i>The Independent</i> získá hlavní roli právě Nicolas Cage, který bude hrát sám sebe.</p>
      <p>Herec by měl ztvárnit egoistickou verzi sám sebe v devadesátých letech. Promlouvat by měl ke svému budoucímu já, které natočilo nízkorozpočtové snímky a má málo peněz. Během filmu by se měl také starat o svou dospívající dceru a dostávat se z dluhů.</p>
      <p><b>Součástí příběhu je i snaha herce Cage získat roli ve filmu režiséra Quentina Tarantina.</b> Vezme si šek na milion dolarů, aby vystoupil na oslavě narozenin člena drogového kartelu. Scénář k <i>The Unbearable Weight of Massive Talent</i> napsal Kevin Etten (producent seriálu <i>Zoufalé manželky</i>) a Tom Gormican (režisér filmu <i>Nezadaní</i>). </p>
      <p>Pokud spatří světlo světa, mohlo by jít o zajímavou podívanou. V případě hollywoodského herce taky o možnost, jak „nakopnout“ svou budoucí kariéru a taky bankovní účet, který po mnoha eskapádách zeje prázdnotou. A to i přes to, že v kasovních trhácích vydělal miliony dolarů.</p>
      <h3>
        <a href="https://www.expres.cz/celebrity/nicolas-cage-kariera-film-o-sobe.A191122_140427_dx-celebrity_vlt/foto">Fotogalerie</a>
      </h3>
      <slideshow>
        <figure>
          <img src="https://1gr.cz/fotky/bulvar/19/042/org/KRI7aa5f7_pokrevnmstitel.png"/>
        </figure>
        <figure>
          <img src="https://1gr.cz/fotky/bulvar/19/042/org/KRI7aa667_oasoiosa.png"/>
        </figure>
        <figure>
          <img src="https://1gr.cz/fotky/bulvar/19/042/org/KRI7aa669_sakalkskla.png"/>
        </figure>
        <figure>
          <img src="https://1gr.cz/fotky/bulvar/19/042/org/KRI7aa666_birdy.PNG"/>
        </figure>
        <figure>
          <img src="https://1gr.cz/fotky/bulvar/19/042/org/KRI7aa5f1_alsaslkalksa.PNG"/>
        </figure>
        <figure>
          <img src="https://1gr.cz/fotky/bulvar/18/121/org/MRA77ce07_NicolasCage.jpg"/>
        </figure>
        <figure>
          <img src="https://1gr.cz/fotky/bulvar/17/074/org/TER6cff06_profimedia_0342891234.jpg"/>
        </figure>
        <figure>
          <img src="https://1gr.cz/fotky/bulvar/17/074/org/TER6cff07_profimedia_0342891235.jpg"/>
        </figure>
        <figure>
          <img src="https://1gr.cz/fotky/bulvar/16/101/org/TER665847_profimedia_0301383359.jpg"/>
        </figure>
        <figure>
          <img src="https://1gr.cz/fotky/bulvar/16/101/org/TER665833_profimedia_0301571797.jpg"/>
        </figure>
        <figure>
          <img src="https://1gr.cz/fotky/bulvar/16/101/org/TER665830_profimedia_0301566147.jpg"/>
        </figure>
        <figure>
          <img src="https://1gr.cz/fotky/bulvar/16/073/org/ZAJ64e394_profimedia_0017497288.jpg"/>
        </figure>
      </slideshow>
      <related>
        <h4>Související</h4>
        <a href="https://www.expres.cz/celebrity/nicolas-cage-filmy-vztahy.A190401_191112_dx-celebrity_krio"/>
        <a href="https://www.expres.cz/jenpromuze/start/obrazek-dne-prehled-ucesu-nicolase-cage.A111018_145421_jpm-start_jph1"/>
        <a href="https://www.expres.cz/jenpromuze/start/obrazek-dne-nicolas-cage-na-obalce-srbske-ucebnice.A111128_145841_jpm-start_jph1"/>
        <a href="https://www.expres.cz/nicolas-cage-lalaurie-dum-pribeh-new-orleans-fzh-/celebrity.aspx?c=A190402_203016_dx-celebrity_krio"/>
        <a href="https://www.expres.cz/nicolas-cage-trolling-0t8-/celebrity.aspx?c=A170731_125722_dx-celebrity_terka"/>
        <a href="https://www.example.com/"/>
        <a href="https://www.expres.cz/jenpromuze/start/nicolas-cage-jako-hvezda-kazdeho-filmu.A120518_142359_jpm-start_jph1"/>
        <a href="https://www.expres.cz/jenpromuze/video/nicolas-cage-je-nejlepsi-dramaticky-herec-na-svete.A151124_091816_jpm-video_jph1"/>
      </related>
    </article>
  </body>
</html>