<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ebihoreanul.ro/stiri/ultima-or-31-2/doua-medalii-de-aur-si-doua-de-bronz-cucerite-la-satu-mare-de-tinerii-judoka-de-la-acs-olimpikus-oradea-152972.html"/>
    <meta property="og:site_name" content="Bihoreanul"/>
    <meta property="article:published_time" content="2019-11-22T17:11:00+00:00"/>
    <meta property="og:title" content="Două medalii de aur şi două de bronz, cucerite la Satu Mare de tinerii judoka de la ACS Olimpikus Oradea"/>
    <meta property="og:description" content="Cel mai nou club de judo din Oradea a obţinut rezultate frumoase la concursul internaţional la care a participat în această săptămână la Satu Mare. Tinerii judoka de la ACS Olimpikus s-au întors cu patru medalii, dintre care două de aur de la întrecerile competiţiei ce au reunit circa 330 de sportivi."/>
  </head>
  <body>
    <article>
      <h1>Două medalii de aur şi două de bronz, cucerite la Satu Mare de tinerii judoka de la ACS Olimpikus Oradea</h1>
      <address><time datetime="2019-11-22T17:11:00+00:00">22 Nov 2019, 17:11</time> by <a rel="author" href="https://www.ebihoreanul.ro/contact/Florin%20Mihalca#redactia_form" target="_blank">Florin Mihalca</a></address>
      <slideshow>
        <figure>
          <img src="https://www.ebihoreanul.ro/modules/news/files/judoolimpikusoradea_3.jpg"/>
        </figure>
        <figure>
          <img src="https://www.ebihoreanul.ro/modules/news/files/judoolimpikusoradea_1.jpg"/>
        </figure>
        <figure>
          <img src="https://www.ebihoreanul.ro/modules/news/files/judoolimpikusoradea_2.jpg"/>
        </figure>
      </slideshow>
      <p>Sportivii celui mai nou club de judo din Oradea, ACS Olimpikus, au reuşit să-şi adjudece două medalii de aur şi două de bronz la întrecerile concursului internaţional care s-a desfăşurat la Satu Mare în prima parte a săptămânii şi care a fost dedicat copiilor cu vârste cuprinse între 7 şi 11 ani.</p>
      <p>Competiţia a reunit aproximativ 330 copii, reprezentând 18 cluburi sportive din Ucraina, Ungaria, Serbia, Polonia şi România.</p>
      <p>Înfiinţat în acest an, clubul A.C.S. Olimpikus Oradea a deplasat la Satu Mare un lot compus din nouă judoka. În urma desfăşurării întrecerilor, aceştia au reuşit să obţină patru medalii, dintre care două au fost de aur şi două de bronz. De asemenea, tinerii judoka de la ACS Olimpikus şi-au mai adjudecat şi patru locuri 5 şi un loc 7.</p>
      <p>Ştefan Nichiţescu, la categoria 30 kg, şi Loredana Rusu, la 40 kg, au fost principalii performeri. Concurând la categoria de vârstă de U10, cei doi şi-au adjudecat medaliile de aur.</p>
      <p>Medalii de bronz şi-au adjudecat Leo Ilieş, la categoria 27 kg de la U10, şi Radu Staniş, la categoria 30 kg de la U8.</p>
      <p>Locul 5 a fost ocupat de Alexandru Voinea, la +60 kg U11, Aron Pakot la 27 kg U8, Valentin Juravle la 27 kg U8 şi de Patrick Alexe la 27 kg U8.<br/>În fine, locul al 7-lea a fost obţinut de Tudor Pantea, la 34 kg U11.</p>
      <p>Sportivii orădeni de la ACS Olimpikus sunt antrenaţi de profesorii Romeo Boanta şi Diana Truica.</p>
    </article>
  </body>
</html>