<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837297-sprava-rotterdam-sud-zbilshiv-rozmir-zastavi-odnomu-z-pidozryuvanikh"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-22T17:27:00+00:00"/>
    <meta property="og:title" content="Справа &quot;Роттердам+&quot;: суд збільшив розмір застави одному з підозрюваних"/>
    <meta property="og:description" content="КИЇВ. 22 листопада. УНН. Апеляційна палата Вищого антикорупційного суду змінила запобіжний захід одному з топ-менеджерів групи компаній ДТЕК - підозрюваному …"/>
  </head>
  <body>
    <article>
      <h1>Справа "Роттердам+": суд збільшив розмір застави одному з підозрюваних</h1>
      <address><time datetime="2019-11-22T17:27:00+00:00">22 Nov 2019, 17:27</time> by <a rel="author">Анна Мурашко</a></address>
      <p><b>КИЇВ. 22 листопада. УНН.</b> Апеляційна палата Вищого антикорупційного суду змінила запобіжний захід одному з топ-менеджерів групи компаній ДТЕК — підозрюваному у справі “Роттердам+”. Про це <b>УНН</b> повідомляє з посилання на пресслужбу САП у Facebook.</p>
      <p>“Суд апеляційної інстанції частково задовольнив скаргу прокурора та збільшив заставу для підозрюваного до 10 млн 35 тис. гривень. Крім того, суд збільшив обсяг процесуальних обов’язків, а саме — прибувати на першу вимогу до детектива, не виїжджати за межі України без дозволу детектива, повідомляти про зміну свого місцепроживання, не спілкуватися зі свідками та інші”, — йдеться в повідомленні.</p>
      <p>САП, нагадав, що за рішенням Солом’янського районного суду міста Києва до підозрюваного було застосовано запобіжний захід у вигляді застави у розмірі 9,5 млн гривень та покладено два процесуальних обов’язка.</p>
      <p>Нагадаємо, Апеляційна палата Вищого антикорупційного суду заочно <a href="https://www.unn.com.ua/uk/news/1835195-sprava-rotterdam-sud-zaochno-areshtuvav-eksgolovu-nkrekp-vovka">арештувала</a> ексголову НКРЕКП Дмитра Вовка та колишнього заступника начальника управління енергоринку НКРЕКП Володимира Бутовського.</p>
      <p>Як повідомлялося, у четвер, 8 серпня, за процесуального керівництва прокурорів САП детективами НАБУ <a href="https://www.unn.com.ua/uk/news/1817794-u-spravi-rotterdam-povidomleno-pro-pidozru-6-osobam-sered-yakikh-direktor-dp-operator-rinku">повідомлено про підозру</a> 6 особам, серед яких колишні голова та член НКРЕКП, зловживання яких завдали понад 18 млрд 868 млн гривень збитків.</p>
    </article>
  </body>
</html>