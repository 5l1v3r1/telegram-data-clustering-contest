<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsit.gr/athlitika/piezei-aygenaki-i-eoe-tha-zitisei-synantisi-kai-me-mitsotaki/2921376/"/>
    <meta property="og:site_name" content="Newsit.gr"/>
    <meta property="article:published_time" content="2019-11-22T17:21:41+00:00"/>
    <meta property="og:title" content="“Πιέζει” Αυγενάκη η ΕΟΕ! Θα ζητήσει συνάντηση και με Μητσοτάκη"/>
    <meta property="og:description" content="Η Ελληνική Ολυμπιακή ΕΠιτροπή ανακοίνωσε τις αποφάσεις της Ολομέλειάς της, οι οποίες αφορούν και το νέο αθλητικό νομοσχέδιο που κατέθεσε στη Βουλή, ο Λευτέρης Αυγενάκης, προαναγγέλλοντας αίτημα συνάντησης και με τον πρωθυπουργό, Κυριάκο Μητσοτάκη."/>
  </head>
  <body>
    <article>
      <h1>“Πιέζει” Αυγενάκη η ΕΟΕ! Θα ζητήσει συνάντηση και με Μητσοτάκη</h1>
      <h2>Η Ελληνική Ολυμπιακή ΕΠιτροπή ανακοίνωσε τις αποφάσεις της Ολομέλειάς της, οι οποίες αφορούν και το νέο αθλητικό νομοσχέδιο που κατέθεσε στη Βουλή, ο Λευτέρης Αυγενάκης, προαναγγέλλοντας αίτημα συνάντησης και με τον πρωθυπουργό, Κυριάκο Μητσοτάκη.</h2>
      <address><time datetime="2019-11-22T17:21:41+00:00">22 Nov 2019, 17:21</time> by <a rel="author">Newsit Newsroom</a></address>
      <p>Συνεχίζονται οι αντιδράσεις για το νέο αθλητικό νομοσχέδιο, με την ΕΟΕ να έχει ήδη τεθεί εναντίον του και να ετοιμάζεται να “πιέσει” τον υφυπουργό Αθλητισμού, Λευτέρη Αυγενάκη, ζητώντας συνάντηση και με τον πρωθυπουργό, Κυριάκο Μητσοτάκη, για να συζητηθεί το θέμα.</p>
      <h3>Η ανακοίνωση της ΕΟΕ</h3>
      <p>«Η Ελληνική Ολυμπιακή Επιτροπή στην 23η συνεδρίαση της Ολομέλειάς της, την Πέμπτη 21 Νοεμβρίου 2019, αποφάσισε ομόφωνα τα ακόλουθα:</p>
      <p>Να ζητήσει από τον Υφυπουργό Αθλητισμού κ. Λευτέρη Αυγενάκη να αποσύρει το άρθρο 8 από τον Αθλητικό Νόμο καθώς παραβιάζει θεμελιώδεις αρχές του αθλητικού κινήματος, καταστρατηγεί κάθε έννοια δημοκρατίας και ισονομίας και η εφαρμογή της θα επιφέρει ένα αναίτιο και πέρα από κάθε λογική χτύπημα στον ελληνικό αθλητισμό.</p>
      <p>Να ζητήσει συνάντηση του Προεδρείου της με τον Πρωθυπουργό της Ελλάδας κ. Κυριάκο Μητσοτάκη προκειμένου να του εξηγήσει τις ολέθριες συνέπειες που θα έχει η εφαρμογή του άρθρου 8 στον ελληνικό αθλητισμό, ο οποίος τα τελευταία χρόνια, παρά την οικονομική κρίση, εξακολουθεί να γεμίζει με υπερηφάνεια όλους τους Έλληνες.</p>
      <p>Να ενημερώσει τη Διεθνή Ολυμπιακή Επιτροπήγια την παρέμβαση που επιχειρείται στη λειτουργία των Αθλητικών Ομοσπονδιών.</p>
      <p>Τέλος, τα μέλη της Oλομέλειας αποφάσισαν ότι μέσα σε διάστημα έξι μηνών, οι αθλητικές ομοσπονδίες τους θα προχωρήσουν στην εναρμόνιση των καταστατικών τους στο θέμα των θητειών και των ορίων ηλικίας με τις διατάξεις που ισχύουν στις αντίστοιχες διεθνείς ομοσπονδίες τους»</p>
    </article>
  </body>
</html>