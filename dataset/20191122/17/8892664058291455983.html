<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blikk.hu/aktualis/politika/specialis-helyzetben-az-eurazsiai-allam-a-vilagpolitika-szinpadan/z92ebrb"/>
    <meta property="og:site_name" content="Blikk.hu"/>
    <meta property="article:published_time" content="2019-11-22T17:53:00+00:00"/>
    <meta property="og:title" content="Miért barátkozik velünk Törökország?"/>
    <meta property="og:description" content="Recep Tayyip Erdogan budapesti látogatása felvetheti többekben a kérdést, hogy Törökország mit lát Magyarországban? Miért kerültünk közelebb egymáshoz az utóbbi években? Így kezdődik a biztonságpolitikai témákkal foglalkozó theprivatecase.com nevű oldal részletes elemzése."/>
  </head>
  <body>
    <article>
      <h1>Miért barátkozik velünk Törökország?</h1>
      <address><time datetime="2019-11-22T17:53:00+00:00">22 Nov 2019, 17:53</time> by <a rel="author" href="https://www.blikk.hu/szerzo/blikk-informacio" target="_blank">Blikk-információ</a></address>
      <p>
        <i>
          <b>Recep Tayyip Erdogan budapesti látogatása felvetheti többekben a kérdést, hogy Törökország mit lát Magyarországban? Miért kerültünk közelebb egymáshoz az utóbbi években? Így kezdődik a biztonságpolitikai témákkal foglalkozó <a href="https://theprivatecase.com/hu/blog/170-torokorszag-strategiai-kihivasai-es-lehetosegei?fbclid=IwAR0vG4rklguKvrlx6sImfLb-P9jTQJQo0vkpg1EAjr7eLi9azyARr7eMahY">theprivatecase.com</a> nevű oldal részletes elemzése.</b>
        </i>
      </p>
      <p>Az írás történelmi okokkal indít: Törökország a 20. század elejére elveszítette hatalmi súlyát, területeinek java angol, francia, olasz és görög fennhatóság alá kerültek, de még a Szovjetunió összeomlását követően is ignorálta a világ Törökország igényeit. <b>Az Európai Unió 2005-ben elkezdte a csatlakozási tárgyalásokat Ankarával, ám azok előrehaladtával a megfelelési feltételeket egyre magasabbra tette. Ez megmérgezte a török–EU-kapcsolatokat és a török lakosság is kiábrándult az EU-ból, mint intézményből. </b>Eközben Oroszország és Irán is egyre nagyobb szerepet játszik a régióban, Ankara befolyását csökkentve és nyomást gyakorolva rá. A fentieket figyelembe véve nem meglepő, ha Törökország nem találja a helyét a világban és olyan lépésekre szánja el magát, mely ellene megy Nyugati szövetségesei érdekeinek. Az egykori hű NATO szövetséges most Moszkva és Washington között hintázik.</p>
    </article>
  </body>
</html>