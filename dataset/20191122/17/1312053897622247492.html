<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newnotizie.it/2019/11/22/auto-schiacciata-tra-due-tir-incidente-morta-donna/"/>
    <meta property="og:site_name" content="NewNotizie"/>
    <meta property="article:published_time" content="2019-11-22T17:51:09+00:00"/>
    <meta property="og:title" content="Auto schiacciata tra due tir, nello spaventoso incidente muore una donna"/>
    <meta property="og:description" content="Grave schianto in autostrada: un’auto è stata schiacciata tra due camion sull’A4. Una vittima, tratto chiuso e code per ore Spaventoso incidente stradale quello avvenuto nella giornata di oggi in autostrada. A farne le spese una donna di 49 anni, residente a Longare nel vicentino, la cui auto è rimasta letteralmente schiacciata tra due tir. …"/>
  </head>
  <body>
    <article>
      <h1>Auto schiacciata tra due tir, nello spaventoso incidente muore una donna</h1>
      <address><time datetime="2019-11-22T17:51:09+00:00">22 Nov 2019, 17:51</time> by <a rel="author">D</a></address>
      <figure>
        <img src="https://www.newnotizie.it/wp-content/uploads/2019/11/auto-schiacciata-da-tir.jpg"/>
      </figure>
      <p>
        <b>Grave schianto in autostrada: un’auto è stata schiacciata tra due camion sull’A4. Una vittima, tratto chiuso e code per ore</b>
      </p>
      <p>Spaventoso incidente stradale quello avvenuto nella giornata di oggi in autostrada. A farne le spese una donna di 49 anni, residente a Longare nel vicentino, la cui auto è rimasta letteralmente schiacciata tra due tir. Lo<a href="https://www.newnotizie.it/2019/11/17/incidente-mortale-reggio-calabria/"> schianto</a> si è verificato sull’A4, all’altezza dello svincolo Sud, direzione Bologna e verso la A13. Per la conducente non c’è stato nulla da fare: la donna è morta sul colpo tra le lamiere del veicolo accartocciato in seguito alla violenza dell’impatto di uno dei due camion che è andato a schiacciare il mezzo contro un altro tir.</p>
      <h3>Autostrada chiusa in direzione sud dopo l’incidente</h3>
      <p>Sul posto sono intervenuti i soccorritori del Suem 118 ma non hanno potuto fare altro che dichiarare la morte della 49enne sul posto. Inevitabili e pesanti le ripercussioni sul traffico: dopo lo schianto è stata infatti chiusa l’autostrada in direzione sud con conseguenti code chilometriche gestite dalla polstrada e dal personale ausiliario autostradale. Il tratto chiuso, nel territorio di Vigonza, è stato riaperto diverse decine di minuti dopo con transito sulla corsia di sorpasso e conseguenti rallentamenti che si sono protratti per diverse ore. Le forze dell’ordine hanno nel frattempo effettuato una serie di rilievi atti ad accertare le eventuali responsabilità del tragico sinistro.</p>
    </article>
  </body>
</html>