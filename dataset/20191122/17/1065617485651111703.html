<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.forzaroma.info/news-as-roma/lippi-in-passato-fui-vicino-alla-roma-zaniolo-e-un-talento-ma-non-credo-possa-arrivare-a-totti/"/>
    <meta property="og:site_name" content="Forzaroma.info"/>
    <meta property="article:published_time" content="2019-11-22T17:56:24+00:00"/>
    <meta property="og:title" content="Lippi: “In passato sono stato vicino alla Roma. Zaniolo è un talento, ma non credo possa arrivare a Totti”"/>
    <meta property="og:description" content="Poi aggiunge:"/>
  </head>
  <body>
    <article>
      <h1>Lippi: “In passato sono stato vicino alla Roma. Zaniolo è un talento, ma non credo possa arrivare a Totti”</h1>
      <h2>Poi aggiunge: “Nicolò è un grande talento e a queste qualità tecniche abbina grande forza atletica”</h2>
      <address><time datetime="2019-11-22T17:56:24+00:00">22 Nov 2019, 17:56</time> by <a rel="author" href="https://www.forzaroma.info/author/redazioneforzaroma/" target="_blank">Redazione</a></address>
      <p>Insieme a Francesco Totti, c’è <b>Marcello Lippi</b> durante il programma “Food Sport” di Radio Radio. Queste le parole:</p>
      <p><b>Come nasce il rapporto che ti lega a Totti?</b><br/>C’era una grande stima da parte mia anche prima del suo infortunio. Vedevo che stava nascendo qualcosa di importante (prima del Mondiale, ndr) ed il segreto è quello lì. Vidi che Francesco si fece male e la mattina dopo andai a trovarlo in clinica. Lui mi disse che gli dispiaceva per l’accaduto ed io risposi che doveva pensare a guarire, per venire al Mondiale. Lo feci perché lo sentivo, sapevo che ce l’avrebbe fatta pur non essendo al 100% dall’inizio. Francesco questo lo ha apprezzato molto. Venne a stare con noi in Nazionale poco dopo che si era fatto male, nonostante il forte dolore alla caviglia. Nessuno, da quel momento in poi, si permise più di non rispondere.</p>
      <p><b>Mai stato vicino alla Roma?</b><br/>Sì, sono stato vicino alla Roma, abbiamo parlato qualche volta ma poi il discorso non è proseguito. Se alleni i grandi club un minimo di competenza tecnica devi averla, ma non vinci per la tattica. Vince chi riesce ad entrare maggiormente nella testa dei propri giocatori.</p>
      <p><b>Su Zaniolo.</b><br/>Tutti i grandi campioni sono osservati dai grandi club. E’ un grande talento e a queste qualità tecniche abbina grande forza atletica. Credo che possa fare una splendida carriera. Non penso possa arrivare a fare quello che ha fatto Totti.</p>
    </article>
  </body>
</html>