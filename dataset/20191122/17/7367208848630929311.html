<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.targatocn.it/2019/11/22/leggi-notizia/argomenti/eventi/articolo/carru-rinviata-la-conferenza-stampa-di-presentazione-della-fiera-nazionale-del-bue-grasso.html"/>
    <meta property="og:site_name" content="Targatocn.it"/>
    <meta property="article:published_time" content="2019-11-22T17:50:35+00:00"/>
    <meta property="og:title" content="Carrù: rinviata la conferenza stampa di presentazione della Fiera Nazionale del Bue Grasso"/>
    <meta property="og:description" content="L'allerta meteo ha indotto gli organizzatori a procrastinarla di una settimana: appuntamento alle 16.30 di sabato 30 novembre"/>
  </head>
  <body>
    <article>
      <h1>Carrù: rinviata la conferenza stampa di presentazione della Fiera Nazionale del Bue Grasso</h1>
      <h2>L'allerta meteo ha indotto gli organizzatori a procrastinarla di una settimana: appuntamento alle 16.30 di sabato 30 novembre</h2>
      <address><time datetime="2019-11-22T17:50:35+00:00">22 Nov 2019, 17:50</time> by <a rel="author">Alessandro Nidi</a></address>
      <p>L'allerta meteo relativa alla giornata di sabato 23 novembre sulla val Tanaro e sull'area monregalese ha provocato il rinvio della conferenza stampa di presentazione della Fiera Nazionale del Bue Grasso di Carrù.</p>
      <p>La decisione, ufficializzata dal sindaco, <b>Stefania Ieriti</b>, è stata adottata in via precauzionale, anche e soprattutto in virtù degli ingenti quantitativi di pioggia previsti per domani.</p>
      <p>L'evento sarà recuperato alle 16.30 di sabato 30 novembre presso il municipio carrucese.</p>
    </article>
  </body>
</html>