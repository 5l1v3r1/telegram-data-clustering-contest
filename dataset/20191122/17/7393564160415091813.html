<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.032.ua/news/2580668/10-u-lvovi-najcikavise-pro-budzetnogo-aviapereviznika-wizz-air"/>
    <meta property="og:site_name" content="032.ua - Сайт міста Львова"/>
    <meta property="article:published_time" content="2019-11-22T17:10:00+00:00"/>
    <meta property="og:title" content="10 у Львові: найцікавіше про бюджетного авіаперевізника Wizz Air"/>
    <meta property="og:description" content="У 2019 році виповнюється 10 років відколи угорський лоукостер Wizz Air почав виконувати польоти зі Львова."/>
  </head>
  <body>
    <article>
      <h1>10 у Львові: найцікавіше про бюджетного авіаперевізника Wizz Air</h1>
      <address><time datetime="2019-11-22T17:10:00+00:00">22 Nov 2019, 17:10</time> by <a rel="author">Юлія Лавришин</a></address>
      <p>У 2019 році минуло 11 років від початку роботи угорського лоукостера Wizz Air в Україні та 10 років, як компанія почала виконувати польоти до Львова. За цей час авіакомпанія встигла зайти на український ринок, пережити тут стагнацію, вийти з нього і повернутись з новими силами і набагато більшою кількістю напрямків.</p>
      <p>032.ua зібрав усе найцікавіше про історію Wizz Air в Україна та усі деталі про напрямки, які компанія пропонує львів’янам.</p>
      <h3>Про перевізника</h3>
      <p>Wizz Air — найбільша угорська авіакомпанія, заснована у 2003 році завдяки інвестиціям американської Indigo Pertners. Сьогодні, як сказано на офіційному сайті авіакомпанії, вона обслуголвує понад 600 маршрутів.</p>
      <figure>
        <img src="https://s.032.ua/section/newsInText/upload/images/news/intext/000/051/469/mapawizzair_5dd6a7284f825.png"/>
      </figure>
      <p>Свої польоти до України компанія почала у 2008 році і за цей рік перевезла на українських напрямках 246 тис. пасажирів. Для порівняння, цьогоріч авіакомпанія перевезла в 11 разів більше пасажирів з і до українських аеропортів.</p>
      <p>А впродовж шести років з 2009 Wizz Air виконував польоти зі Львова у такі міста, як Венеція, Мілан, Неаполь та Дортмунд. Проте у 2015 році компанія закрила свою українську “дочку” і на три роки припинила польоти з України.</p>
      <p>А вже у 2017 році перевізник знову зайшов на український ринок, зокрема відкривши зі Львова два нові напрямки — Вроцлав та Берлін. І вже зараз він виконує польоти на 11-ти напрямках зі Львова, а з червня відкриє Будапешт. За січень-жовтень 2019 року Wizz Air лише на львівських напрямках перевіз 390 тис. людей.</p>
      <h3>Напрямки зі Львова</h3>
      <figure>
        <img src="https://s.032.ua/section/newsInText/upload/images/news/intext/000/051/469/kopengagen_5dd6a84ce4e40.jpg"/>
      </figure>
      <p>До столиці Данії <b>Копенгаґена</b> зі Львова з Wizz Air можна полетіти щосереди та щонеділі. Зі Львова він вилітає о 16:50 та приземляється в аеропорту "Каструп" о 17:50 за місцевим часом (тривалість польоту — 2 години). До Львова він вилітає о 18:25 та прибуває о 21:15.</p>
      <p>Аеропорт "Каструп" розташований за 8 км від столиці. До міста можна добратись кількома способами: на таксі за ціною 35-40 євро; кожні 20 хв автобусом за ціною 3-5 євро; кожні 10 хв поїздом за 5 євро та за 5 євпро на метро.</p>
      <figure>
        <img src="https://s.032.ua/section/newsInText/upload/images/news/intext/000/051/469/cyprus-larnaca-agios-lazaros_5dd6ae376ccbe.jpg"/>
      </figure>
      <p>До столиці Кіпру Ларнаки компанія літає  по понеділках та п'ятницях. Виліт зі Львова о 09:35 та прибуття о 12:35 (тривалість польоту 3 години). З Ларнаки літак вилітає о 13:15 та прибуває о 16:15.</p>
      <p>Аеропорт Ларнаки розташований за 4 км від міста. Добратись з аеропорту до самої Ларнаки можна за 15-30 євро на таксі або за 3 євро автобусом.</p>
      <figure>
        <img src="https://s.032.ua/section/newsInText/upload/images/news/intext/000/051/469/orig-orig-vilnius_5dd6b1126840e.jpg"/>
      </figure>
      <p>До столиці Литви Вільнюса компанія виконує рейси щопонеділка та щоп'ятниці. Виліт зі Львова о 16:50 та прибуття у Вільнюсі о 18:05 (тривалість польоту 1 год 15 хв). Звідти літак відправляється о 07:50 та прибуває о 09:00. Однак час коригується.</p>
      <p>Аеропорт Вільнюса розташований за 7 км від міста, до якого добратись можна автобусом за ціною 1-2 євро, та на таксі в середньому за 10 євро.</p>
      <figure>
        <img src="https://s.032.ua/section/newsInText/upload/images/news/intext/000/051/471/15571880898f0521f15deb-1024x683_5dd78bab326da.jpg"/>
      </figure>
      <p>Cуть лоукостів полягає в економії. Саме тому, якщо місто має більше одного аеропорту, то бюджетні компанії обирають скромніший і дешевший. З цієї ж причини Wizz Air свої рейси до німецької столиці Берліна виконує не в головний аеропорт "Тегель", а в "Шенефельд", що розташований за 18 км від міста. Рейси за цим напрямком компанія виконує двічі на тиждень: щосереди і щонеділі. Виліт зі Львова об 11:55 і прибуття в "Шенефельд" через 1 год 40 хв, о 13:35. До Львова літак відправляється о 07:55 і прибуває о 10:25.</p>
      <p>З аеропорту до міста можна добратись міською електричкою — S-Bahn (кожні 10 хв) або регіональним експресом (кожні пів години) за 3,4 євро.</p>
      <figure>
        <img src="https://s.032.ua/section/newsInText/upload/images/news/intext/000/051/471/dostoprimechatelnosti-dortmunda_5dd7927b63d88.jpg"/>
      </figure>
      <p>До німецького Дортмунда зі Львова авіакомпанія виконує два, інколи три рейси на тиждень: щопонеділка та щоп'ятниці регулярно і ще в один день тижня інколи. Виліт зі Львова о 12:45, прибуття о 14:00 за місцевим часом (тривалість польоту — 2 години 15 хвилин). Виліт з Дортмунда о 09:10 і прибуття о 12:15.</p>
      <p>Відстань до міста від аеропорту 10 км. Добратись можна прямим автобусом (кожні 25 хв) за 6 євро,  автобуом №440, який за 2,3 євро довезе до крайньої станції метро або ж на таксі за ціною близько 25 євро.</p>
      <figure>
        <img src="https://s.032.ua/section/newsInText/upload/images/news/intext/000/051/471/0000065273-aeroport-frankfurt-han_5dd797dc328dd.jpg"/>
      </figure>
      <p>Щопонеділка та щоп'ятниці зі Львова можна полетіти в аеропорт "Франкфурт-Хан". Виліт зі Львова о 18:10 і прибуття о 19:25. Час польоту — 2 години 15 хвилин. Виліт з летовища "Франкфурт-Хан" о 14:35 і прибуття до Львова о 17:40.</p>
      <p>Аеропорт "Франкфурт-Хан" розташований за 10 км від невеликого міста Кіхберг, за 20 км від міст Зіммерн, Рейнланд-Пфальц та за 120 км від німецького Франкфурта та до Люксембурга. До Франкфурта та до Люксембурга з цього летовища можна добратися автобусами, ціни на які коливаються залежно від перевізника від 5 до 19 євро.</p>
      <figure>
        <img src="https://s.032.ua/section/newsInText/upload/images/news/intext/000/051/471/chto-privezti-iz-anglii-1_5dd79c2326a3a.jpg"/>
      </figure>
      <p>Тричі на тиждень — у вівторок, четвер та суботу — зі Львова можна полетіти до Лондона (аеропорт "Лутон"). Виліт зі Львова об 11:00 і прибуття у "Лутон" через 2 години 50 хвилин ою 11:50 за місцевим часом. До Львова літак відправляється о 05:55 і прибуває о 10:35.</p>
      <p>Аеропорт "Лутон" розташований за 48 км від Лондона. Добратись до міста можна поїздом за 14 фунтів стерлінгів, але до залізничної станції треб доїхати шатл-басом за 2 фунти стерлінгів. Інший варіант — автобус, вартість якого залежно від перевізника коливається від 5 до 11 фунтів. Вигідніше купувати квитки онлайн на спеціальних сервісах.</p>
      <figure>
        <img src="https://s.032.ua/section/newsInText/upload/images/news/intext/000/051/473/wroclav2001_5dd7d4dbe634a.jpg"/>
      </figure>
      <p>По вівторках, середах та суботах з Wizz Air зі Львова можна полетіти до польського Вроцлава. Виліт зі Львова о 13:55 і прибуття у Вроцлав о 14:10 за місцевим часом (тривалість польоту — 1 година 15 хвилин). З Вроцлава літак відправляється об 11:20 і прибуває о 13:25.</p>
      <p>Аеропорт розташований за 10 км від Вроцлава. Добратись до міста можна автобусом за ціною 3,40 злотих, якщо це разова поїздка, або 4,40 злотих, якщо це пересадковий квиток, який діє упродовж однієї години. Стільки ж коштує нічний автобус.</p>
      <figure>
        <img src="https://s.032.ua/section/newsInText/upload/images/news/intext/000/051/473/best-things-to-do-in-gdansk-1129x751jpgoptimal_5dd7db215aa1c.jpg"/>
      </figure>
      <p>Зі Львова до Ґданська можна полетіти кожної середи, п'ятниці та неділі. Виліт зі Львова о 21:50 і прибуття у Ґданськ о 22:10 за місцевим часом (тривалість польоту — 1 година 20 хвилин). До Львова літак вилітає о 13:55 і прибуває о 16:15. Однак час інколи коригують.</p>
      <p>Міжнародний аеропорт ім. Леха Валенси розташований за 17 км від Ґданська. Доїхати до міста можна автобусом за ціною від 3,2 до 3,8 злотих. Квиток на нічний автобус на 1 злотий дорожчий.</p>
      <figure>
        <img src="https://s.032.ua/section/newsInText/upload/images/news/intext/000/051/473/09upstudy_5dd7de753cebe.jpg"/>
      </figure>
      <p>По понеділках, середах та п'ятницях зі Львова можна полетіти до польського міста Катовіце. Час вильоту туди у кожен день інший але тривалість польоту — лише 55 хвилин.</p>
      <p>Аеропорт розташований у невеликому місті Пижовіце за 30 км від Катовіце. Добратись з нього можна автобусом за 4,8 злотих.</p>
      <figure>
        <img src="https://s.032.ua/section/newsInText/upload/images/news/intext/000/051/473/e3e1_5dd7e04fcc8b4.jpg"/>
      </figure>
      <p>До столиці Словаччини Братислави зі Львова можна полетіти по понеділках, середах та п'ятницях, однак у зимовому розкладі лише по понеділках та п'ятницях. Виліт зі Львова туди о 08:50 і прибуття о 09:00 за місцевим часом (тривалість польоту — 1 година 10 хвилин). З Братислави літак вилітає о 09:30 і прибуває до Львова об 11:40.</p>
      <p>Аеропорт ім. Штефаника розташований за 9 км від центру Братислави. Добратись до міста можна автобусом за ціною 1,5 євро.</p>
      <p>Привабливість цього аеропорту також у тому, що він розташований за 80 км від столиці Австрії Відня. І прямо від аеропорту до Відня. Добратись туди можна автобусом за ціною близько 10 євро, або поїздом за 22 євро.</p>
      <figure>
        <img src="https://s.032.ua/section/newsInText/upload/images/news/intext/000/051/474/budapest-6_5dd7e66d1f0ac.jpg"/>
      </figure>
      <p>Полоти на лінії Львів — Будапешт компанія почне виконувати з 3 червня 2020 року двічі на тиждень.</p>
      <h3>Багаж</h3>
      <p>Цього року Wizz Air значно збільшив вартість перевезення реєстрованого багажу та підвищив плату на послугу пріоритетної посадки. З квітня 2019 року за пріоритетну посадку та дві ручні поклажі у літаках Wizz Air доведеться заплатити від 5 до 30 євро. Перевезення багажу до 10 кг коштуватиме від 9 до 36 євро. 20 кг — від 15 до 52 євро. А за багаж вагою 20-32 кг доведеться заплатити від 23 до 73 євро.</p>
      <p>Нагадаємо, 023.ua публікував добірку <a href="https://www.032.ua/news/2575044/kudi-poletiti-zi-lvova-u-grudni-najcikavisi-napramki-za-loalnimi-cinami">вигідних авіарейсів зі Львова на грудень</a>.</p>
    </article>
  </body>
</html>