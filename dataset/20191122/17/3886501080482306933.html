<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://beta.rs/vesti/politika-vesti-svet/119656-portparol-kremlja-radujemo-se-vucicevoj-poseti?utm_source=feedburner&amp;utm_medium=feed&amp;utm_campaign=Feed%3A+betavesti+%28Novinska+agencija+Beta+-+Vesti%29&amp;hl=en"/>
    <meta property="og:site_name" content="Novinska agencija Beta"/>
    <meta property="article:published_time" content="2019-11-22T17:05:04+00:00"/>
    <meta property="og:title" content="Portparol Kremlja: Radujemo se Vučićevoj poseti"/>
    <meta property="og:description" content="U Kremlju se raduju predstojećoj poseti predsednika Srbije Aleksandra Vučića Rusiji i nadaju se da ništa neće baciti senku na nju, izjavio je portparol ruskog predsednika Dmitrij Peskov, preneo je danas Radio slobodna Evropa (RSE).RSE piše da je Peskov to izjavio dan posle sednice Saveta za nacionalnu bezbednost Srbije povodom objavljivanja snimka na kojem se vidi kako čovek identifikovan kao potpukovnik Ruske vojno obaveštajne službe Georgi Kleban, daje novac nekom za koga je rečeno da je penzionisani pripadnik Vojske Srbije, Z.K.&quot;Potvrdjujemo da su u toku pripreme za posetu i radujemo joj se. Verujemo da je ona izuzetno važna. Svesni smo činjenice da postoje odredjene strane koje bi volele da spreče tu posetu i ubeđeni smo da to neće moći da učine&quot;, rekao je Peskov novinarima, prenela je agencija TASS.Vučić je danas za nemački list &quot;Špigel rekao da ne planira da zbog &quot;izbijanja špijunske afere&quot; otkaže posetu Rusiji planiranu za 4. decembar.&quot;Ne, ne razmatramo to. Želimo da produbimo naše odlične i prijateljske…"/>
  </head>
  <body>
    <article>
      <h1>Portparol Kremlja: Radujemo se Vučićevoj poseti</h1>
      <address>
        <time datetime="2019-11-22T17:05:04+00:00">22 Nov 2019, 17:05</time>
      </address>
      <p><b>U Kremlju se raduju predstojećoj poseti predsednika Srbije Aleksandra Vučića Rusiji i nadaju se da ništa neće baciti senku na nju, izjavio je portparol ruskog predsednika Dmitrij Peskov, preneo je danas Radio slobodna Evropa (RSE).</b><br/><br/>RSE piše da je Peskov to izjavio dan posle sednice Saveta za nacionalnu bezbednost Srbije povodom objavljivanja snimka na kojem se vidi kako čovek identifikovan kao potpukovnik Ruske vojno obaveštajne službe Georgi Kleban, daje novac nekom za koga je rečeno da je penzionisani pripadnik Vojske Srbije, Z.K.<br/><br/>"Potvrdjujemo da su u toku pripreme za posetu i radujemo joj se. Verujemo da je ona izuzetno važna. Svesni smo činjenice da postoje odredjene strane koje bi volele da spreče tu posetu i ubeđeni smo da to neće moći da učine", rekao je Peskov novinarima, prenela je agencija TASS.<br/><br/>Vučić je danas za nemački list "Špigel rekao da ne planira da zbog "izbijanja špijunske afere" otkaže posetu Rusiji planiranu za 4. decembar.<br/><br/>"Ne, ne razmatramo to. Želimo da produbimo naše odlične i prijateljske odnose. Ali, naravno, Srbija želi da pokaže da je nezavisna zemlja koja zna kako da zaštiti svoju vojnu neutralnost. Mi zauzimamo ozbiljan i odgovoran pristup trenutnoj situaciji", rekao je Vučić u intervjuu i dodao da su "srpski i ruski narod prijatelji od davnina", a Srbija spremna za dobre odnose čemu se nada od Rusije.</p>
    </article>
  </body>
</html>