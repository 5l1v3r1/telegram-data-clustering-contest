<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ara.cat/gent/Elsa-critica-Pataky-Miley-Cyrus-cosa-millor-liam-hemsworth_0_2348765261.html"/>
    <meta property="og:site_name" content="Ara.cat"/>
    <meta property="article:published_time" content="2019-11-22T17:27:13+00:00"/>
    <meta property="og:title" content="Elsa Pataky, sobre la ruptura del seu cunyat amb Miley Cyrus: &quot;Es mereixia alguna cosa millor&quot;"/>
    <meta property="og:description" content="La madrilenya ha explicat que l'actor actualment es està &quot;decaigut&quot;"/>
  </head>
  <body>
    <article>
      <h1>Elsa Pataky, sobre la ruptura del seu cunyat amb Miley Cyrus: "Es mereixia alguna cosa millor"</h1>
      <h2>La madrilenya ha explicat que l'actor actualment es està "decaigut"</h2>
      <address>
        <time datetime="2019-11-22T17:27:13+00:00">22 Nov 2019, 17:27</time>
      </address>
      <p>Liam Hemsworth i Miley Cyrus van anunciar el seu divorci l'agost passat després d'una dècada junts. Tot i que almenys per a ell la ruptura va semblar traumàtica –ja que es va anar a refugiar a casa del seu germà a Austràlia–, a hores d'ara sembla que ho ha superat gràcies a la relació que comparteix amb l'actriu Maddison Brown. Potser per aquest motiu, Elsa Pataky –dona del germà de l'actor– s'ha pronunciat sobre la ruptura que tantes pàgines va omplir.</p>
      <p>"El meu cunyat... Després d'una relació a la qual va dedicar deu anys, està una mica decaigut, però ho està afrontant bé", ha explicat aquesta setmana Pataky en un esdeveniment amb periodistes a Madrid. "És un noi fort i es mereix el millor. Crec que es mereixia alguna cosa molt millor [que Miley Cyrus]", afegia la madrilenya, de 43 anys.</p>
      <figure>
        <img src="https://www.ara.cat/2019/08/11/gent/Miley-Cyrus-Liam-Hemsworth-casar-se_2286981367_64770508_117x66.jpg"/>
      </figure>
      <p>
        <a href="https://www.ara.cat/gent/Miley-Cyrus-Liam-Hemsworth-casar-se_0_2286971366.html">Miley Cyrus i Liam Hemsworth se separen vuit mesos després de casar-se</a>
      </p>
      <p>L'actriu també parla del suport essencial de la família en els moments més baixos. Després de la ruptura, Liam Hemsworth va passar un temps amb el seu germà Chris Hemsworth, Pataky i els fills de la parella a la seva mansió de Byron Bay, a Austràlia. "Sempre trobes suport dins la família [...] I aquí hi ha el seu germà, que ha estat aquí per donar-li tota la força que necessitava", explicava.</p>
      <p>A dia d'avui, sembla que Liam Hemsworth surt amb l'australiana Maddison Brown, actriu de la sèrie <i>Dynasty</i>, amb la qual va ser fotografiat fent-se petons pels carrers de Nova York a l'octubre. A jutjar per la poca informació publicada al respecte, sembla que l'actor ha optat en aquest cas per la discreció, cosa que no va aconseguir fer amb Cyrus i que va pagar ben car en els moments de la ruptura.</p>
    </article>
  </body>
</html>