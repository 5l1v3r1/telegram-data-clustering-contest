<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tgspot.co.il/apple-has-removed-all-user-reviews-from-the-store/"/>
    <meta property="og:site_name" content="TGspot"/>
    <meta property="article:published_time" content="2019-11-22T17:06:43+00:00"/>
    <meta property="og:title" content="אפל הסירה במפתיע את כל ביקורות הגולשים מהחנות שלה"/>
    <meta property="og:description" content="מה הסיבה שאפל החליטה להסיר מאות אלפי ביקורות גולשים מהחנות המקוונת שלה?"/>
  </head>
  <body>
    <article>
      <h1>אפל הסירה במפתיע את כל ביקורות הגולשים מהחנות שלה</h1>
      <address><time datetime="2019-11-22T17:06:43+00:00">22 Nov 2019, 17:06</time> by <a rel="author" href="https://www.tgspot.co.il/author/ilang/" target="_blank">אילן גלר</a></address>
      <p>אפל (Apple) הסירה מהחנות המקוונת הרשמית שלה את האפשרות לדירוג וביקורות גולשים למוצרים המוצעים בחנות. ביקורות וציונים קיימים, שהועלו לחנות במהלך השנים האחרונות, נמחקו ללא זכר – הן עבור מוצרים שנהנו מדירוג חיובי בחנות, והן עבור מוצרים שסבלו מביקורות גרועות וציון של כוכבים בודדים.</p>
      <p>ביקורות הגולשים סיפקו לא רק דירוג עבור המוצרים, אלא גם מידע אינפורמטיבי אודות ביצועיהם והשימוש בהם. אפל לא ניסתה בעבר לסנן את הביקורות (למעט פיקוח על שימוש בשפה נאותה), ואפשרה לגולשים לדרג הן את מוצריה שלה והן מוצרי חברות אחרות שנמכרו דרך חנויותיה.</p>
      <p>הסיבה להחלטה להסיר את תכונת ביקורות הגולשים אינה ברורה. אפל לא הגיבה בינתיים לפניות בנושא. תיאוריית קונספירציה שאותה הציעו חלק מהגולשים היא כי הסרת הביקורות נעשתה במקביל להשקת <a href="https://www.tgspot.co.il/apple-introduces-16-inch-macbook-pro/">מחשב המקבוק החדש</a>, <a href="https://www.youtube.com/watch?v=QZ8OQpHOL_Y">שזכה לכאורה למספר דירוגים לא חיוביים</a> בטרם הוסרה האפשרות לדירוג מוצרים באתר.</p>
      <p>מאחר ואפל עצמה לא הציע עד היום מוצרים לרכישה ישירה עבור לקוחות מישראל (ובמקום זאת הפנתה לרכישה מהיבואנים הרשמיים בארץ), הרי שהשינוי לא הביא למחיקת ביקורות גולשים בעברית.</p>
    </article>
  </body>
</html>