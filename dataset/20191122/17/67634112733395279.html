<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://agronews.ua/node/151408/"/>
    <meta property="og:site_name" content="AgroNews"/>
    <meta property="article:published_time" content="2019-11-22T17:21:00+00:00"/>
    <meta property="og:title" content="В Україні розробили порядок використання антибіотиків у тваринництві"/>
    <meta property="og:description" content="Міністерство аграрної політики і продовольства України підтримує обмеження використання антибіотиків у ветеринарії. Про це під час прес-конференції з нагоди Всесвітнього тижня обізнаності про антибіотики «Стоп антибіотикорезистентності» повідомив генеральний директор Директорату безпеки і якості..."/>
  </head>
  <body>
    <article>
      <h1>В Україні розробили порядок використання антибіотиків у тваринництві</h1>
      <address><time datetime="2019-11-22T17:21:00+00:00">22 Nov 2019, 17:21</time> by <a rel="author">agronews.uaode/author</a></address>
      <p>
        <b>Міністерство аграрної політики і продовольства України підтримує обмеження використання антибіотиків у ветеринарії. Про це під час прес-конференції з нагоди Всесвітнього тижня обізнаності про антибіотики «Стоп антибіотикорезистентності» повідомив генеральний директор Директорату безпеки і якості харчової продукції Міністерства аграрної політики та продовольства України Микола Мороз.</b>
      </p>
      <p>Він зазначив, що перед міністерством стоїть три завдання: розробити порядок використання антибіотиків, порядок контролю за їхнім обігом і обмеження використання антибіотиків як стимуляторів росту.</p>
      <p>На даний час розроблено порядок використання антибіотиків. Зараз документ перебуває на внутрішньому узгодженні, — зазначив Микола Мороз.</p>
      <p>Він додав, що в документі, зокрема, йдеться про заборону використання антибіотиків у профілактичних цілях, для лікування вірусних захворювань, у годуванні тварин без нагляду ветеринарного лікаря.</p>
    </article>
  </body>
</html>