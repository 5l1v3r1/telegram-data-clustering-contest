<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.szoljon.hu/sport/nemzetkozi-sport/remekelt-hollandiaban-a-hodeszkas-fricz-botond-2047386/"/>
    <meta property="og:site_name" content="SZOLJON"/>
    <meta property="article:published_time" content="2019-11-22T17:38:00+00:00"/>
    <meta property="og:title" content="Remekelt Hollandiában a hódeszkás Fricz Botond"/>
    <meta property="og:description" content="Csodás dupla hátra szaltót ugrott."/>
  </head>
  <body>
    <article>
      <h6 class="kicker">SLOPESTYLE</h6>
      <h1>Remekelt Hollandiában a hódeszkás Fricz Botond</h1>
      <address>
        <time datetime="2019-11-22T17:38:00+00:00">22 Nov 2019, 17:38</time>
      </address>
      <h4>Csodás dupla hátra szaltót ugrott.</h4>
      <p>A hódeszkás Fricz Botond slopestyle-ban Európa-kupa-futamot nyert a hollandiai Landgraafban.</p>
      <p>A magyar sportági szövetség pénteki tájékoztatása alapján Fricz Botond a magyar hódeszkások közül elsőként nyert Ek-futamot ebben a versenyszámban.</p>
      <p>A hódeszkás elmondta: a tizenötös döntőben biztonsági ugrásokkal kezdett, majd az egyik riválisa olyan elemet mutatott be, amelyről azt hitték, hogy a helyszín adottságai miatt kicsi ugratókon nem lehet kivitelezni.</p>
      <blockquote>Ezért én is megpróbálkoztam vele a második körömben. Nagyon jól sikerült, így még magasabb pontszámot kaptam. Ilyen kicsi ugratón korábban még nem ugrottam dupla hátra szaltót</blockquote>
      <p>– nyilatkozta Fricz Botond.</p>
      <p>Az Ek a második legrangosabb nemzetközi snowboardos versenysorozat a nemzetközi szervezet (FIS) világkupáját követően.</p>
      <p>
        <i>Forrás: MTI</i>
      </p>
    </article>
  </body>
</html>