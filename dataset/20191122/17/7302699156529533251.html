<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mgronline.com/sport/detail/9620000112368"/>
    <meta property="og:site_name" content="MGR Online"/>
    <meta property="article:published_time" content="2019-11-22T17:56:00+00:00"/>
    <meta property="og:title" content="&quot;วิสกี&quot; ปะทะ &quot;อิสราเอล&quot; เพลย์ออฟยูโร ลุ้นฟาดแข้งเมเจอร์แรกรอบ 22 ปี"/>
    <meta property="og:description" content="สกอตแลนด์ เริ่มมีความหวังผ่านควอลิฟายทัวร์นาเมนต์ระดับเมเจอร์ ครั้งแรกรอบ 22 ปี ตั้งแต่ฟุตบอลโลก 1998 ประกบคู่พบ อิสราเอล ศึก ยูโร 2020 เพลย์ออฟ รอบรองชนะเลิศ ซึ่งจะเริ่มฟาดแข้ง วันที่ 26 มีนาคมกรณี วิสกี้ ซึ่งได้รับสิทธิ์เพลย์อ"/>
  </head>
  <body>
    <article>
      <h1>"วิสกี" ปะทะ "อิสราเอล" เพลย์ออฟยูโร ลุ้นฟาดแข้งเมเจอร์แรกรอบ 22 ปี</h1>
      <address><time datetime="2019-11-22T17:56:00+00:00">22 Nov 2019, 17:56</time> by <a rel="author">ผู้จัดการออนไลน์</a></address>
      <figure>
        <img src="https://mpics.mgronline.com/pics/Images/562000011624601.JPEG"/>
        <figcaption>นักเตะ วิสกี มีสิทธิ์ลุยเมเจอร์แรกรอบ 22 ปี</figcaption>
      </figure>
      <p>สกอตแลนด์ เริ่มมีความหวังผ่านควอลิฟายทัวร์นาเมนต์ระดับเมเจอร์ ครั้งแรกรอบ 22 ปี ตั้งแต่ฟุตบอลโลก 1998 ประกบคู่พบ อิสราเอล ศึก ยูโร 2020 เพลย์ออฟ รอบรองชนะเลิศ ซึ่งจะเริ่มฟาดแข้ง วันที่ 26 มีนาคม<br/><br/>กรณี ทีมของ สตีฟ คลาร์ก ซึ่งได้รับสิทธิ์เพลย์ออฟ ตามโควตาแชมป์กลุ่ม 1 ระดับลีก C ศึก ยูฟา เนชันส์ ลีก 2018-19 ผ่านเข้ารอบต่อไป ก็จะดวลผู้ชนะระหว่าง นอร์เวย์ กับ เซอร์เบีย วันที่ 31 มี.ค. ต่อไป <br/><br/>สถิติการพบกันครั้งล่าสุด เมื่อปี 2018 "วิสกี" ภายใต้การคุมทีมของ อเล็กซ์ แม็คลิช พ่ายเกมเยือน อิสราเอล 1-2 ที่เมืองไฮฟา เดือนตุลาคม ก่อนชำระแค้น 3-2 ที่เมืองกลาสโกว์ เดือนพฤศจิกายน <br/><br/><b>ผลการประกบคู่ ยูโร 2020 เพลย์ออฟ รอบรองชนะเลิศ</b> <br/><b>Path A</b><br/>ไอซ์แลนด์ พบ โรมาเนีย <br/>บัลแกเรีย พบ ฮังการี<br/><br/><b>Path B</b><br/>บอสเนีย พบ ไอร์แลนด์เหนือ<br/>สโลวาเกีย พบ สาธารณรัฐไอร์แลนด์<br/><br/><b>Path C</b><br/>สกอตแลนด์ พบ อิสราเอล <br/>นอร์เวย์ พบ เซอร์เบีย <br/><br/><b>Path D</b><br/>จอร์เจีย พบ เบลารุส <br/>นอร์ธ มาเซโดเนีย พบ โคโซโว</p>
    </article>
  </body>
</html>