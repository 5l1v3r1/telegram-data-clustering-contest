<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.inkhabar.com/state/uddhav-thackeray-next-cm-maharashtra-shiv-sena-chief-uddhav-thackeray-will-become-chief-minister-of-maharashtra"/>
    <meta property="og:site_name" content="inkhabar"/>
    <meta property="article:published_time" content="2019-11-22T17:53:00+00:00"/>
    <meta property="og:title" content="Uddhav Thackeray Next CM Maharashtra: शिवसेना प्रमुख उद्धव ठाकरे बनेंगे महाराष्ट्र के किंग, बहुत जल्द होगा मुख्यमंत्री के पद का ऐलान"/>
    <meta property="og:description" content="Uddhav Thackeray Next CM Maharashtra: महाराष्ट्र में एक महीने से चल रहे सियासी संग्राम का बहुत जल्द परिणाम आने वाला है. मतलब अब प्रदेश में खाली पड़े मुख्यंत्री पद पर किसी का नाम आने वाला है. खबरों की मानें तो शिवसेना प्रमुख उद्धव ठाकरे प्रदेश के मुख्यमंत्री हो सकते हैं और शिवसेना के सभी विधायकों की भी यही मांग है कि वह ही महाराष्ट्र के किंग बनें."/>
  </head>
  <body>
    <article>
      <h1>Uddhav Thackeray Next CM Maharashtra: शिवसेना प्रमुख उद्धव ठाकरे बनेंगे महाराष्ट्र के किंग, बहुत जल्द होगा मुख्यमंत्री के पद का ऐलान</h1>
      <h2>Uddhav Thackeray Next CM Maharashtra: महाराष्ट्र में एक महीने से चल रहे सियासी संग्राम का बहुत जल्द परिणाम आने वाला है. मतलब अब प्रदेश में खाली पड़े मुख्यंत्री पद पर किसी का नाम आने वाला है. खबरों की मानें तो शिवसेना प्रमुख उद्धव ठाकरे प्रदेश के मुख्यमंत्री हो सकते हैं और शिवसेना के सभी विधायकों की भी यही मांग है कि वह ही महाराष्ट्र के किंग बनें.</h2>
      <address><time datetime="2019-11-22T17:53:00+00:00">22 Nov 2019, 17:53</time> by <a rel="author">इनखबर टीम</a></address>
      <p><b>नई दिल्ली.</b> महाराष्ट्र में चुनाव हुए एक महीना हो गया लेकिन अभी तक प्रदेश में मुख्यमंत्री का पद खाली है. इसलिए ही राज्यपाल भगत सिंह कोश्यारी ने प्रदेश में राष्ट्रपति शासन लागू कर दिया. अब नई जानाकरी के अनुसार कांग्रेस, शिवसेना और एनसीपी की बैठक चल रही है और बहुत जल्द ही सीएम के नाम का ऐलान हो जाएगा.<br/><br/>हालांकि जहाँ तक खबरों की मांने तो सीएम पद के लिए उद्धव ठाकरे ही इस समय सभी कार्यकर्ताओं की मांग हैं. शिवसेना के सभी विधायक भी चाहते हैं कि उद्धव ठाकरे ही महाराष्ट्र के किंग बने. इस बैठक में कांग्रेस, शिवसेना और एनसीपी के बीच मंत्रालय के बंटवारे को लेकर भी चर्चा हुई है.<br/><br/>हरियाणा में जहां दुष्यंत चौटाला की पार्टी जेजेपी किंगमेकर साबित हुई थी. वहीं इस बार महारष्ट्र में शरद पवार एनसीपी की भी स्थिति कुछ ऐसी ही रही है और इसी वजह से पार्टी का प्रदेश में उपमुख्यमंत्री भी होगा. खबरों की मानें तो मंत्रालय के बंटवारे को लेकर तीनों पार्टियों में 16-15-12 का फॉर्मूला तय हुआ है, जिसमें शिवसेना को 16 मंत्रालय मिलेंगे.</p>
      <figure>
        <iframe data-src="https://twitter.com/ANI/status/1197808136062554112?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>शिवसेना के मंत्रालय में 11 कैबिनेट और 5 राज्य मंत्री का नाम आएगा. वहीं एनसीपी को 15 मंत्रालय मिलेंगे जिसमें 11 कैबिनेट और 4 राज्य मंत्री का नाम आएगा. वहीं कांग्रेस को कांग्रेस को 12 मंत्रालय मिल रहे हैं जिसमें उसके पास 9 कैबिनेट और 3 राज्य मंत्री हो सकते हैं.</p>
      <figure>
        <iframe src="https://www.youtube.com/embed/rSYWWPQrQCE" width="500" height="281" data-service="Youtube" scrolling="no"/>
      </figure>
      <p>नेहरू सेंटर में हो रही तीनों पार्टियों की बैठक के बाद यह आज शाम या कल शनिवार को पार्टी बनाने के लिए राज्यपाल भगत सिंह कोश्यारी से मिलने जाएंगे. कांग्रेस, शिवसेना और एनसीपी का गठबंधन यहां प्रदेश में सरकार बनाने के दावा पेश करेगा. वहीं कांग्रेस नेता संजय निरुपम ने इस गठबंधन पर तंज कसा है कि तीन लोगों की पार्टी कब तक प्रदेश में सरकार बनाएगी.</p>
      <figure>
        <iframe data-src="https://twitter.com/ANI/status/1197791050107981824?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>मतलब साफ है कि संजय निरुपम इस गठबंधन से खुश नहीं है और वह कांग्रेस से भी नाराज है. बता दें कि महाराष्ट्र की 288 विधानसभा सीटों पर हुए चुनावों में सबसे अधिक सीट 105 बीजेपी ने जीती थीं. हालांकि शिवसेना ने बीजेपी के साथ से उस समय गठबंधन तोड़ लिया जब पार्टी ने उद्धव ठाकरे को मुख्यमंत्री का पद देने से इनकार कर दिया.</p>
      <figure>
        <iframe src="https://www.youtube.com/embed/H368-3QzS3M" width="500" height="281" data-service="Youtube" scrolling="no"/>
      </figure>
      <figure>
        <iframe src="https://www.youtube.com/embed/HQoeecI4ON0" width="500" height="375" data-service="Youtube" scrolling="no"/>
      </figure>
      <p><b>ये भी पढ़ें<br/><a href="https://www.inkhabar.com/politics/maharashtra-govt-formation-shiv-sena-ncp-congress-shiv-sena-ncp-and-congress-to-form-government-in-maharashtra-bjp-lost-the-plot-sharad-pawar-uddhav-thackeray-meets-in-midnight">महाराष्ट्र में शिवसेना, कांग्रेस, एनसीपी की बैठक शुरू, किसी भी वक्त गठबंधन पर मुहर, उद्धव ठाकरे का महाराष्ट्र का अगला CM बनना लगभग तय</a><br/></b><br/><br/><a href="https://www.inkhabar.com/national/maharashtra-govt-formation-live-updates-congress-cvc-meeting-sonia-gandhi-ncp-sharad-pawar-says-discussion-on-uddhav-thackeray-shiv-sena-sanjay-raut-says-will-for-form-government-before-1-december"> महाराष्ट्र में कांग्रेस- एनसीपी सरकार गठन को राजी, आज शिवसेना के साथ मीटिंग, विभागों का बंटवारा नहीं- सूत्र</a><br/><br/> </p>
    </article>
  </body>
</html>