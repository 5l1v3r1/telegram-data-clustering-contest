<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/akoshtete-vqrvaite/2019/11/22/kitaicite-kloniraha-policeiski-kucheta.430486"/>
    <meta property="og:site_name" content="Dnes.bg"/>
    <meta property="article:published_time" content="2019-11-22T17:22:00+00:00"/>
    <meta property="og:title" content="Китайците клонираха полицейски кучета"/>
    <meta property="og:description" content="Те вече проявяват умения нехарктерни за възрастта им | Dnes.bg"/>
  </head>
  <body>
    <article>
      <h1>Китайците клонираха полицейски кучета</h1>
      <h2>Те вече проявяват умения нехарктерни за възрастта им</h2>
      <address><time datetime="2019-11-22T17:22:00+00:00">22 Nov 2019, 17:22</time> by <a rel="author" href="https://www.dnes.bg/author/299" target="_blank">Ния Христова</a></address>
      <p>Китайски експерти са взели ДНК от вече доказали се кучета в полицията и са клонирали шест малки, ,съобщиха от в. "Дейли мейл".</p>
      <p>Кученцетата са се появили на бял свят през август и вече проявяват умения нехарктерни за възрастта им. Четири от кученцата са от едно кутило. ДНК-то им е почти сто процента идентично с тази на донорите им, Шъдин и Ажи. Шъдин е порода белгийски малиноа и е на пет години. Има изявени силни лидерски качества, силно обоняние и отлични издирвателни способности.</p>
      <p>Проектът се организира съвместно от базата за полицейски кучета в Пекин и частната компания за клониране на домашни любимци- "Синоджин". Кученцата са създадени от получената клетъчна линия фиброласти в резултат от взетите проби от донорите. Всичките кученца изглеждат идентично и са със сходни характери и умения.</p>
      <p>Това не е първият опит на китай за клониране на куче. През март тази година малката Кунсюн е била клонирана от 7- годишно женско куче-вълк.Кунсюн е създадена за китайската полиция и армия. <br/> </p>
    </article>
  </body>
</html>