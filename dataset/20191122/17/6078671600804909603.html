<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.cross.bg/ystroiistva-zabranyava-ryski-1618593.html"/>
    <meta property="og:site_name" content="Cross"/>
    <meta property="article:published_time" content="2019-11-22T17:59:00+00:00"/>
    <meta property="og:title" content="Русия забранява продажбите на смартфони без местни приложения"/>
    <meta property="og:description" content="/КРОСС/ В Русия беше приет закон, който забранява продажбата на определени устройства без в тях предварително да е инсталиран руски софтуер. Регулацията ще влезе в сила през юли догодина и ще засегне смартфони, компютри и умни телевизори, предава Mobile Bulgaria."/>
  </head>
  <body>
    <article>
      <h1>Русия забранява продажбите на смартфони без местни приложения</h1>
      <address>
        <time datetime="2019-11-22T17:59:00+00:00">22 Nov 2019, 17:59</time>
      </address>
      <p>/КРОСС/ В Русия беше приет закон, който забранява продажбата на определени устройства без в тях предварително да е инсталиран руски софтуер. Регулацията ще влезе в сила през юли догодина и ще засегне смартфони, компютри и умни телевизори, предава Mobile Bulgaria.</p>
      <p>Според хората зад предложението по този начин ще се промотират руските технологии, а на хората ще им бъде много по-лесно да използват закупените устройства.</p>
      <p>В същото време има опасения за следене на потребителите и страхове, че чуждите компании може да се изтеглят от страната. Новият закон не забранява продажбата на устройства с техния нормален софтуер, но изисква в тях да бъдат инсталирани и руски алтернативи.</p>
      <p>Разпоредбата е преминала през гласуване в долната камара на руския парламент, а пълния списък от засегнати с устройства и необходимия руски софтуер ще бъде определен от правителството.</p>
    </article>
  </body>
</html>