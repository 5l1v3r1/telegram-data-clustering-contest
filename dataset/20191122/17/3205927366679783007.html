<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gavros.gr/article/podosfairo/294147-h-ikanopoihsh-toy-martins-me-toys-diethneis"/>
    <meta property="og:site_name" content="gavros.gr"/>
    <meta property="article:published_time" content="2019-11-22T17:48:00+00:00"/>
    <meta property="og:title" content="Η ικανοποίηση του Μαρτίνς με τους διεθνείς!"/>
    <meta property="og:description" content="Οι διεθνείς του Ολυμπιακού επέστρεψαν σε πολύ καλή κατάσταση μετά τις υποχρεώσεις τους με τις εθνικές τους ομάδες."/>
  </head>
  <body>
    <article>
      <h1>Η ικανοποίηση του Μαρτίνς με τους διεθνείς!</h1>
      <address>
        <time datetime="2019-11-22T17:48:00+00:00">22 Nov 2019, 17:48</time>
      </address>
      <p>Σε εξαιρετική κατάσταση επέστρεψαν οι διεθνείς του Ολυμπιακού μετά τις υποχρεώσεις τους με τις εθνικές τους ομάδες.</p>
      <p>Κάτι το οποίο τόνισε και στις δηλώσεις του στην κάμερα της Nova ο Πέδρο Μαρτίνς και φυσικά προκάλεσε την ικανοποίηση του Πορτογάλου τεχνικού και των συνεργατών του.</p>
      <p>«Όλοι γύρισαν σε καλή κατάσταση. Οι Έλληνες επέστρεψαν την Τρίτη και προπονήθηκαν χωρίς να έχουν συμμετοχή στην Εθνική άρα με λιγότερη κόπωση. Οι Πορτογάλοι επίσης ήρθαν χωρίς συμμετοχή με την εθνική και ξεκίνησαν μια μέρα μετά. Η περισσότερη κόπωση είναι για τους παίκτες που πήγαν στην Αφρική. Ο Καμαρά αγωνίστηκε για 90 λεπτά, ο Μεριά έπαιξε δύο παιχνίδια για παράδειγμα όμως είναι «θηρίο» στην προπόνηση», ανέφερε χαρακτηριστικά ο Πορτογάλος τεχνικός.</p>
      <p>Ο Ολυμπιακός έχει μπροστά του ένα πολύ δύσκολο πρόγραμμα με πολύ κρίσιμους αγώνες σε Ελλάδα και Ευρώπη και ο Μαρτίνς χρειάζεται όλους τους παίκτες του πανέτοιμους, αρχής γενομένης για το αυριανό παιχνίδι με τον Πανιώνιο.</p>
      <p>Ο τεχνικός του Θρύλου είδε όλους τους παίκτες του να τίθενται στη διάθεσή του, κάτι το οποίο φυσικά γεμίζει ικανοποίηση άπαντες στις τάξεις των Πειραιωτών.</p>
      <related>
        <h4>Διαβάστε επίσης</h4>
        <a href="https://www.gavros.gr/article/podosfairo/294149-na-kerdisw-titloys-kai-na-skorarw-polla-gkol-me-ton-olympiako"/>
        <a href="https://www.gavros.gr/article/podosfairo/294154-h-epo-paradexetai-thn-gkafa"/>
        <a href="https://www.gavros.gr/article/podosfairo/294144-martins-panetoimos-o-gkilierme"/>
        <a href="https://www.gavros.gr/article/podosfairo/294143-o-pedro-martins-live"/>
      </related>
    </article>
  </body>
</html>