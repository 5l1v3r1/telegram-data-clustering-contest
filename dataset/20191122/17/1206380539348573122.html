<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.extra.cz/zakryjte-si-oci-v-ulici-to-delaji-deti-bez-lasky-ma-me-jen-na-to-jedno-hrouti-se-kristyna"/>
    <meta property="og:site_name" content="eXtra.cz"/>
    <meta property="article:published_time" content="2019-11-22T17:12:00+00:00"/>
    <meta property="og:title" content="Zakryjte si oči, v Ulici to dělají děti bez lásky: Má mě jen na to jedno, hroutí se Kristýna"/>
    <meta property="og:description" content="Vztah Kristýny a Filipa je v poslední době poněkud nejasný a plný otazníků. Zatímco Kristýna je do Filipa až po uši zamilovaná a nejraději by s ním trávila každou volnou minutu, tak Filip má sice Kristýnu rád, ale pořád má na prvním místě partu kamarádů. A to se samozřejmě Kristýně nelíbí. Tenhle zamotaný vztah dojde do bodu, kdy Kristýna konečně prozře a pochopí, že Filip si s ní sice rád užívá, ale na chození po kinech a vodění se za ručičky to patrně nebude."/>
  </head>
  <body>
    <article>
      <h6 class="kicker">ULICE</h6>
      <h1>Zakryjte si oči, v Ulici to dělají děti bez lásky: Má mě jen na to jedno, hroutí se Kristýna</h1>
      <address><time datetime="2019-11-22T17:12:00+00:00">22 Nov 2019, 17:12</time> by <a rel="author">Markéta Kuča</a></address>
      <slideshow>
        <figure>
          <img src="https://www.extra.cz/images/thumbs/d7/5e/d75ea82-247555-75576388-2392476224303553-750260-0d0000000-0d0000000-1d0000000-1d0000000-sector_2560x0-shrink.jpg"/>
          <figcaption>Tohle bude ještě zajímavé.<cite>archiv</cite></figcaption>
        </figure>
        <figure>
          <img src="https://www.extra.cz/images/thumbs/ac/8a/ac8ab71-247463-2-2560x0-shrink.png"/>
          <figcaption>Kristýna je na pokraji zhroucení.<cite>TV Nova</cite></figcaption>
        </figure>
        <figure>
          <img src="https://www.extra.cz/images/thumbs/b1/0e/b10ed41-247464-1-2560x0-shrink.png"/>
          <figcaption>Kristýně to všechno došlo.<cite>TV Nova</cite></figcaption>
        </figure>
        <figure>
          <img src="https://www.extra.cz/images/thumbs/01/0a/010aeaa-247465-3-2560x0-shrink.png"/>
          <figcaption>Kristýna Filipa miluje.<cite>TV Nova</cite></figcaption>
        </figure>
        <figcaption>
          <a href="https://www.extra.cz/zakryjte-si-oci-v-ulici-to-delaji-deti-bez-lasky-ma-me-jen-na-to-jedno-hrouti-se-kristyna/galerie/4">+ Další 3 fotografie</a>
        </figcaption>
      </slideshow>
      <p>
        <b>Vztah Kristýny a Filipa je v poslední době poněkud nejasný a plný otazníků. Zatímco Kristýna je do Filipa až po uši zamilovaná a nejraději by s ním trávila každou volnou minutu, tak Filip má sice Kristýnu rád, ale pořád má na prvním místě partu kamarádů. A to se samozřejmě Kristýně nelíbí. Tenhle zamotaný vztah dojde do bodu, kdy Kristýna konečně prozře a pochopí, že Filip si s ní sice rád užívá, ale na chození po kinech a vodění se za ručičky to patrně nebude.</b>
      </p>
      <p>Kristýna a Filip jsou ještě děti, ale v poslední době řeší problémy jako dospělí. Vlastně spíše Kristýna neustále něco řeší, Filip má většinu věcí kompletně na háku. Mladičká Kristýna se do Filipa zamilovala až po uši a chtěla by s ním nejraději trávit každou volnou chvíli.</p>
      <p>Jenomže Filip je trochu jiného názoru. Kristýnu má bezpochyby rád, ale vedle ní se chce věnovat také partičce svých kamarádů a absolutně mu nejde na rozum, proč to Kristýna nedokáže pochopit.</p>
      <related>
        <a href="https://www.extra.cz/nova-posila-v-ulici-bara-seidlova-bude-hrat-matku-zneuzite-jany-lide-krouti-hlavami"/>
      </related>
      <p>Z Filipa roste pořádný kanec a není se čemu divit. Geny zdědil po svém otci Martinu Maléřovi, který nedávno opustil celou jejich rodinu a odešel za mladičkou číšnicí Šárkou. Filip je pohledný kluk, holky na něj letí a Kristýna si to moc dobře uvědomuje.</p>
      <p>Pohledná brunetka je ale na pokraji svých sil. <b>„On mě má jenom na to jedno,“</b> prohlásí a úplně se zhroutí. Patrně ale na to kápla. Když si potřebuje Filip zarajdařit, tak je na Kristýnu jako med. Když už je ale po všem, tak raději jde trávit společné chvíle s kamarády.</p>
    </article>
  </body>
</html>