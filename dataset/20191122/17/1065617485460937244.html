<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.forzaroma.info/news-as-roma/zaniolo-sul-futuro-in-premier-non-sarebbe-da-me-bacero-la-maglia-della-roma-a-ogni-gol/"/>
    <meta property="og:site_name" content="Forzaroma.info"/>
    <meta property="article:published_time" content="2019-11-22T17:31:35+00:00"/>
    <meta property="og:title" content="Zaniolo sul futuro in Premier: “Non sarebbe da me, bacerò la maglia della Roma a ogni gol”"/>
    <meta property="og:description" content="Il giallorosso aggiunge:"/>
  </head>
  <body>
    <article>
      <h1>Zaniolo sul futuro in Premier: “Non sarebbe da me, bacerò la maglia della Roma a ogni gol”</h1>
      <h2>Il giallorosso aggiunge: “Vorrei che i tifosi giallorossi sapessero quanto li amo e quanto apprezzo quando urlano il mio nome”</h2>
      <address><time datetime="2019-11-22T17:31:35+00:00">22 Nov 2019, 17:31</time> by <a rel="author" href="https://www.forzaroma.info/author/redazioneforzaroma/" target="_blank">Redazione</a></address>
      <p>Nicolò Zaniolo sta con ogni probabilità attraversando il suo miglior momento di forma. Rientrato dalla sosta per le Nazionali con una doppietta all’Armenia ora la testa è alla Roma. Intanto rilascia una lunga intervista al Daily Mail dove inizia parlando del giocatore preferito in Premier League: “<b>Rashford</b><i> e </i><b>De Bruyne sicuramente”</b><i>.</i> Poi sulle possibilità di trasferirsi in Inghilterra<i>: “Sarebbe facile dire ‘Sì, perché no’, ma non sarebbe da me. Dico la verità, recentemente </i><b>ho baciato la maglia della Roma e voglio farlo ogni volta che segnerò”</b><i>.</i></p>
      <p>Prosegue parlando della Roma<i>: “Non ho tempo di andare in giro per la città, la mia routine è allenamento, casa e partite. Quando ho del tempo libero sto con la mia famiglia e con la mia ragazza. </i><b>Vorrei che i tifosi della Roma sapessero quanto li amo</b><i> e quanto apprezzo quando urlano il mio nome. E’ una cosa che mi</i> <i>esalta</i>“. Zaniolo si sofferma anche sul paragone con Totti: “<i>Lui è un’icona, è difficile da spiegare quanto sia importante per la Roma e per l’intera città. Il paragone con lui è una motivazione in più per dare il massimo ogni giorno”.</i></p>
      <blockquote>
        <a href="https://www.forzaroma.info/news-as-roma/zampa-torna-a-raccontare-la-roma-su-nsl-radio-le-radiocronache-dei-giallorossi/">
          <b>Tutte le radiocronache dalla Roma in esclusiva sono su Nsl Radio Tv, 90.0 FM. Il commento è affidato alla voce leggendaria di Carlo Zampa. Impossibile mancare – Contenuto sponsorizzato</b>
        </a>
      </blockquote>
      <p>Infine una battuta sul suo passato e le bocciature, come quella ai tempi della <b>Fiorentina</b>: “<i>Può capitare spesso nel corso della carriera di essere sottovalutato, preferisco questa parola piuttosto che ‘rifiutato’ e non ho alcun sentimento di vendetta. Il primo club con cui ho giocato è stato la <b>Virtus Entella</b>, sono cambiate tante cose ma ho ancora bellissimi ricordi, non dimenticherò mai le mie origini e il luogo dove sono cresciuto”.</i></p>
      <figure>
        <embed-post data-src="https://www.instagram.com/p/B5LT4zbq8z9" data-service="Instagram"/>
      </figure>
    </article>
  </body>
</html>