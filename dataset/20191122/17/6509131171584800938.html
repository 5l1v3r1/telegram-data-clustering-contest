<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtvoost.nl/nieuws/321743/Zoveel-herrieboetes-werden-er-in-jouw-gemeente-uitgedeeld"/>
    <meta property="og:site_name" content="RTV Oost"/>
    <meta property="article:published_time" content="2019-11-22T17:30:00+00:00"/>
    <meta property="og:title" content="Zoveel herrieboetes werden er in jouw gemeente uitgedeeld"/>
    <meta property="og:description" content="In Overijssel zijn vorig jaar 109 boetes uitgedeeld wegens geluidsoverlast. Dat zijn er iets meer dan een jaar eerder, toen de politie hiervoor 102 keer een boete uitschreef. Dat blijkt uit cijfers van het CJIB. Almelo en Kampen zijn het 'rumoerigst', de gemeente Tubbergen het rustigst."/>
  </head>
  <body>
    <article>
      <h1>Zoveel herrieboetes werden er in jouw gemeente uitgedeeld</h1>
      <address>
        <time datetime="2019-11-22T17:30:00+00:00">22 Nov 2019, 17:30</time>
      </address>
      <slideshow>
        <figure>
          <img src="https://imgo.rgcdn.nl/15e393bd18264caf914cab03a87f24df/opener/Herrieboetes-in-jouw-gemeente-Foto-Moodboard.jpg?v=hpCEziNtf8WdbA1WXH4S2w2"/>
        </figure>
        <figure>
          <img src="https://imgo.rgcdn.nl/15e393bd18264caf914cab03a87f24df/opener/Herrieboetes-in-jouw-gemeente-Foto-Moodboard.jpg?v=hpCEziNtf8WdbA1WXH4S2w2"/>
        </figure>
        <figcaption>Herrieboetes in jouw gemeente (Foto: Moodboard)</figcaption>
      </slideshow>
      <p>In Overijssel zijn vorig jaar 109 boetes uitgedeeld wegens geluidsoverlast. Dat zijn er iets meer dan een jaar eerder, toen de politie hiervoor 102 keer een boete uitschreef. Dat blijkt uit cijfers van het CJIB. Almelo en Kampen zijn het 'rumoerigst', de gemeente Tubbergen het rustigst.</p>
      <p>In het onderzoek per gemeente is uitgegaan van de periode 2012 tot en met 2018. Opvallend is dat in de gemeente Tubbergen in deze zeven jaren geen enkele boete wegens geluidsoverlast werd uitgedeeld. Ook in Haaksbergen en Dinkelland gaan bewoners nauwelijks op de bon wegens geluidsoverlast.</p>
      <p>Almelo noteert over de afgelopen zeven jaar de hoogste score, met 12,5 boetes per 10.000 inwoners. Ook in Kampen was het lawaaiig, met 10,7 boetes per 10.000 inwoners, gevolgd door Zwolle (9,0) en Deventer (8,7).</p>
      <p>Het CJIB noteert de gemeente waar de overtreding is gepleegd. Daardoor zijn boetes niet per se aan inwoners van een bepaalde gemeente uitgeschreven.</p>
      <p>De boetes voor geluidsoverlast bestaan uit twee verschillende overtredingen. Een derde van de prenten (36,3 procent) is uitgeschreven voor het verstoren van de nachtrust. De rest is bekeurd voor geluidshinder met toestellen, (geluids-)apparatuur of handelingen. Voor beide boetes geldt een boetebedrag van 140 euro.</p>
      <p><b>Stijging<br/></b>Het is het tweede jaar op rij dat het aantal boetes wegens geluidsoverlast in Overijssel stijgt. In de drie jaren ervoor daalde het aantal telkens.</p>
      <aside>Heb je een nieuwstip of nieuwe informatie? Tip de redactie via een WhatsApp-bericht: <a href="https://wa.me/31657033333?text=Zoveel+herrieboetes+werden+er+in+jouw+gemeente+uitgedeeld">06 - 57 03 33 33</a>.</aside>
    </article>
  </body>
</html>