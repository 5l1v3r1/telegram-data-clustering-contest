<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/entertainment/story-shabana-azmi-mother-and-veteran-actress-shaukat-azmi-dies-at-93-2863420.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-22T17:30:37+00:00"/>
    <meta property="og:title" content="शबाना आज़मी की मां शौकत आज़मी का निधन, बेटी की बांहों में ली आखिरी सांस"/>
    <meta property="og:description" content="बॉलीवुड अभिनेत्री शबाना आज़मी की मां और उर्दू के मशहूर शायर कैफी आज़मी की पत्नी शौकत आज़मी का निधन हो गया है। उनकी उम्र 90 साल थी। शुक्रवार शाम जुहू स्थित घर पर निधन हो गया। शौकत काफी समय से बीमार..."/>
  </head>
  <body>
    <article>
      <h1>शबाना आज़मी की मां शौकत आज़मी का निधन, बेटी की बांहों में ली आखिरी सांस</h1>
      <address><time datetime="2019-11-22T17:30:37+00:00">22 Nov 2019, 17:30</time> by <a rel="author">लाइव हिन्दुस्तान टीम ,नई दिल्ली</a></address>
      <p>बॉलीवुड अभिनेत्री शबाना आज़मी की मां और उर्दू के मशहूर शायर कैफी आज़मी की पत्नी शौकत आज़मी का निधन हो गया है। उनकी उम्र 90 साल थी। शुक्रवार शाम जुहू स्थित घर पर निधन हो गया। शौकत काफी समय से बीमार थीं और उन्होंने अपनी बेटी शबाना की बांहों में आखिरी सांस ली।</p>
      <p><b>कैफी आजमी की पत्नी को 'आपा' कहकर बुलाते थे </b><br/>मशहूर शायर कैफी आजमी की पत्नी को लोग प्यार से शौकत आपा कहकर बुलाते थे। शौकत ने मुज्जफर अली की फिल्म 'उमराव जान', एमएस साथ्यु की 'गरम हवा' और सागर साथाडी की फिल्म 'बाजार' में यादगार भूमिकाएं निभाईं। शौकत आखिरी बार फिल्म 'साथिया' (2002) में नजर आईं थीं, जिसमें उन्होंने बुआ का रोल निभाया था।</p>
      <p>शौकत कैफी ने पति के साथ मिलकर इंडियन पीपुल्स थिएटर एसोसिएशन (इप्टा), प्रोग्रसिव एसोसिएशन और भारतीय कम्युनिस्ट पार्टी की कल्चरल विंग के लिए लम्बे अरसे तक काम किया। शौकत और कैफी की प्रेमकथा और उनके संस्मरणों की किताब 'कैफी और मैं' बहुत मशहूर है। बेटी शबाना ने अपने पति जावेद अख्तर के साथ मिलकर इसका थिएटरों में प्रभावी मंचन किया है।<br/> </p>
    </article>
  </body>
</html>