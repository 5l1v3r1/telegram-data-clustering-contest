<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mind.ua/news/20204798-gurt-coldplay-skasuvav-svitove-turne-shchob-ne-zabrudnyuvati-dovkillya"/>
    <meta property="og:site_name" content="Mind UA"/>
    <meta property="article:published_time" content="2019-11-22T17:18:00+00:00"/>
    <meta property="og:title" content="Гурт Coldplay скасував світове турне, щоб не забруднювати довкілля"/>
    <meta property="og:description" content="Перельоти літаками залишають дуже значний вуглецевий слід, впевнені музиканти"/>
  </head>
  <body>
    <article>
      <h1>Гурт Coldplay скасував світове турне, щоб не забруднювати довкілля</h1>
      <h2>Перельоти літаками залишають дуже значний вуглецевий слід, впевнені музиканти</h2>
      <address>
        <time datetime="2019-11-22T17:18:00+00:00">22 Nov 2019, 17:18</time>
      </address>
      <p>Вокаліст групи Coldplay <b>Кріс Мартін</b> заявив, що колектив скасував заплановане світове турне на підтримку останнього альбому, щоб не завдавати зайвої шкоди навколишньому середовищу, передає <a href="https://www.bbc.com/russian/features-50489584">ВВС</a>.</p>
      <p>Новий альбом групи під назвою Everyday Life виходить в п'ятницю, проте музиканти вирішили зіграти тільки два концерти, в столиці Йорданії Аммані. Концерти будуть безкоштовно транслюватися на YouTube.</p>
      <p>На офіційному сайті гурту <a href="https://www.coldplay.com/">концерт транслюється</a> в режимі онлайн.</p>
      <figure>
        <iframe src="https://www.youtube.com/embed/0wysCoAm2Yo" width="640" height="360" data-service="Youtube" scrolling="no"/>
      </figure>
      <p>«Протягом наступних кількох років ми подумаємо, яким чином зробити наші тури не тільки не шкідливими для екології, а й корисними», – сказав Кріс Мартін в інтерв'ю.</p>
      <p>За його словами, якщо в якийсь момент група все ж відправиться в турне на підтримку нового альбому, музиканти хотіли б зробити все можливе, щоб їх вуглецевий слід був якомога меншим.</p>
      <p>«Найскладніше – це перельоти, – додав він. – Але ще ми мріємо, наприклад, зробити концерт без використання пластику і з використанням переважно сонячної енергії».</p>
      <p>Фонд захисту дикої природи WWF назвав ініціативу групи дуже важливою.</p>
      <p>«Приголомшливо, що всесвітньо відомі артисти виступають за захист планети. Ми всі повинні діяти, щоб не допустити кліматичної кризи – бездіяльність не варіант, якщо ми хочемо зберегти нашу планету для майбутніх поколінь», – сказав координатор WWF з питань зміни клімату <b>Гарет Редмонд-Кінг.</b></p>
      <p>Coldplay виступлять  в Лондоні  з єдиним концертом в Музеї природної історії 25 листопада. Всі доходи від шоу будуть пожертвувані екологічним благодійним організаціям.</p>
      <p>Нагадаємо, глава Wizz Air <a href="https://mind.ua/news/20204546-glava-wizz-air-proponue-zaboroniti-biznes-klas-v-litakah">пропонує заборонити</a> бізнес-клас в літаках в межах боротьби зі зміною клімату.</p>
      <related>
        <h4>Також читайте</h4>
        <a href="https://mind.ua/publications/20204854-gas-foresight-yak-zminyuetsya-energetichna-mapa-evropi-ta-svitu"/>
        <a href="https://mind.ua/news/20204807-na-premiyu-gremmi-cogo-roku-razom-z-billi-ajlish-nominuetsya-mishel-obama"/>
        <a href="https://mind.ua/news/20204787-podihati-odin-den-povitryam-v-sidneyi-ce-yak-vikuriti-32-sigareti-doslidzhennya"/>
      </related>
    </article>
  </body>
</html>