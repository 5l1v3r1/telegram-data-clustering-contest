<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilsussidiario.net/news/probabili-formazioni-atalanta-juventus-diretta-tv-gasperini-senza-ilicic-serie-a/1950880/"/>
    <meta property="og:site_name" content="IlSussidiario"/>
    <meta property="article:published_time" content="2019-11-22T17:01:29+00:00"/>
    <meta property="og:title" content="PROBABILI FORMAZIONI ATALANTA JUVENTUS/ Diretta tv: Gomez-Dybala, è tango argentino"/>
    <meta property="og:description" content="Probabili formazioni Atalanta Juventus: diretta tv e orario. Ecco le mosse degli allenatori alla vigilia della 13^ giornata del Campionato di Serie A."/>
  </head>
  <body>
    <article>
      <h1>PROBABILI FORMAZIONI ATALANTA JUVENTUS/ Diretta tv: Gomez-Dybala, è tango argentino</h1>
      <h2>Probabili formazioni Atalanta Juventus: diretta tv e orario. Ecco le mosse degli allenatori alla vigilia della 13^ giornata del Campionato di Serie A.</h2>
      <address><time datetime="2019-11-22T17:01:29+00:00">22 Nov 2019, 17:01</time> by <a rel="author" href="https://www.ilsussidiario.net/autori/michela-colombo/" target="_blank">Michela Colombo</a></address>
      <p>Suggestioni argentine in attacco per quanto riguarda le <b>probabili formazioni di Atalanta Juventus</b>. Nella Dea il ruolo di Alejandro Gomez è fondamentale, a maggior ragione in un momento in cui fra acciacchi e squalifiche ci sono diversi nomi a mezzo servizio. Il Papu dunque è la certezza e ci sono i numeri a confermarlo: in campionato Gomez è già arrivato a quota quattro gol e cinque assist, entrando dunque in modo decisivo in nove gol segnati dall’Atalanta. In proprio la doppietta contro il Sassuolo e le reti rifilate a Lecce e Lazio, mentre gli assist sono giunti contro Spal, Torino, Fiorentina e due volte nella goleada contro l’Udinese. La storia di Paulo Dybala nella Juventus 2019-2020 invece è naturalmente quella di una grande crescita, da esubero sul mercato a giocatore determinante nelle partite che più contano. Gol a San Siro contro l’Inter, rete della vittoria contro il Milan, doppietta contro la Lokomotiv Mosca in Champions League per ribaltare una situazione difficile: la Joya ha cambiato il proprio destino nel giro di tre mesi. (Aggiornamento di Mauro Mantegazza)</p>
      <h4>A CENTROCAMPO</h4>
      <p>Passando adesso ad analizzare il centrocampo, ecco che nelle <b>probabili formazioni di Atalanta Juventus</b> potremmo parlare innanzitutto di Marten De Roon. L’olandese classe 1991 è un perno fondamentale per la Dea di Gian Piero Gasperini e i numeri di questa stagione parlano molto chiaro in tal senso. In campionato dieci presenze per un totale di 784 minuti, saltando solamente una partita per turnover e un’altra per squalifica per somma di ammonizioni. Il bottino è arricchito dal gol segnato contro la Roma e da tre assist, uno contro il Genoa e ben due nella goleada con cui l’Atalanta ha sommerso l’Udinese. In Champions League poi i numeri di De Roon sono ancora più chiari: quattro partite su quattro da titolare e tutte rimanendo in campo fino al triplice fischio finale. Nella Juventus invece alza bandiera bianca Adrien Rabiot, fermato da un affaticamento all’adduttore: le presenze del francese sono sette in campionato e due in Champions League, ma solo in quattro di queste nove occasioni è stato titolare e appena due volte ha giocato i 90 minuti per intero. (Aggiornamento di Mauro Mantegazza)</p>
      <h4>IN DIFESA</h4>
      <p>Parlando delle <b>probabili formazioni di Atalanta Juventus</b>, possiamo mettere in evidenza alcuni protagonisti delle due difese. Per i nerazzurri di Gian Piero Gasperini, sembra doveroso mettere in copertina Pierluigi Gollini, che nei giorni scorsi ha provato la gioia immensa di debuttare in Nazionale, premio meritato e che è ancora significativo per chi meno di un anno fa non era nemmeno titolare all’Atalanta. Adesso praticamente tutto è cambiato per Gollini, che in azzurro è compagno di squadra di un certo Leonardo Bonucci, sempre più punto di riferimento di un gruppo decisamente ringiovanito. In difesa invece largo alle certezze, come Bonucci e si spera anche Chiellini, quando Giorgio tornerà dal grave infortunio che attualmente lo sta bloccando. Non a caso la migliore difesa del campionato di Serie A è proprio quella della Juventus, anche se domani a Bergamo la Vecchia Signora se la dovrà vedere con la Dea che può rispondere con il migliore attacco del massimo torneo italiano. (Aggiornamento di Mauro Mantegazza)</p>
      <h4>LE NOTIZIE ALLA VIGILIA</h4>
      <p>Dopo la sosta per le nazionali, l<b>a Serie A</b> torna protagonista e già domani alle <b>ore 15,00</b> avrà luogo la sfida tra <b>Atalanta e Juventus,</b> le cui probabili formazioni sono ora sotto attento esame in vista della <b>13^ giornata.</b> Il match è speciale e riguarda la vetta della classifica del primo campionato italiano: certo sia Gasperini che Sarri non vorranno farsi trovare impreparati e non saranno concessi loro errori nello stilare le <b>probabili formazioni di Atalanta e Juventus.</b> Pure però entrambi gli allenatori dovranno fare attenzione a gestire i propri giocatori, alcuni acciaccati di ritorno dagli impegni con le nazionali: ecco che in casa della dea in questo senso rimane in dubbio l<b>’affaticato Freuler,</b> mentre in casa bianconera c’è <a href="https://www.ilsussidiario.net/news/infortunio-pjanic-ultime-notizie-juventus-stop-in-bosnia-italia-quanto-stara-fuori/1949918/">apprensione per Pjanic,</a> indirizzato verso l’infermeria. Andiamo allora a controllare le mosse degli allenatori per le probabili formazioni di Atalanta Juventus.</p>
      <h4>DIRETTA STREAMING VIDEO E TV: COME VEDERE LA PARTITA</h4>
      <p>Ricordiamo che <b>Atalanta Juventus</b> verrà trasmessa in<b> diretta tv</b> sui canali della televisione satellitare e per la precisione su Sky Sport Serie A: gli abbonati potranno dunque affidarsi al decoder di Sky per seguire questa partita di Serie A, e in assenza di un televisore avranno come sempre l’alternativa dell’applicazione Sky Go, grazie alla quale attivare il servizio di<b> diretta streaming video</b> su apparecchi mobili come PC, tablet e smartphone.</p>
      <h4>LE PROBABILI FORMAZIONI ATALANTA JUVENTUS</h4>
      <p>
        <b>LE MOSSE DI GASPERINI</b>
      </p>
      <p>Per affrontare la Vecchia Signora, Gasperini si affiderà al solito<b> 3-4-1-2</b>, dove però spiccano le assenze di <b>Ilicic e Malinovskyi,</b> fermati dal giudice sportivo nel turno precedente,<a href="https://www.ilsussidiario.net/news/video-sampdoria-atalanta-0-0-highlights-un-punto-a-testa-a-marassi-serie-a/1947680/"> contro la Sampdoria</a>. Ecco che allora in avanti la Dea si affiderà a Muriel e Pasalic, con il Papu Gomez al loro fianco, in attesa che Zapata torni a disposizione dopo l’infortunio. Per la mediana dell’Atalanta poi la prima ipotesi vede titolari Gosens e Hateboer, mentre De Roon e l’acciaccato Freuler dovrebbero accomodarsi al centro: in caso però di forfait dello svizzero ecco pronto <b>Pasalic arretrato</b> (mentre Barrow sarebbe punta d’attacco). Mosse confermate in difesa poi per i nerazzurri, con Toloi, Palomino e Masiello titolari davanti Gollini.</p>
      <p>
        <b>LE SCELTE DI SARRI</b>
      </p>
      <p>Anche Sarri per disegnare le <b>probabili formazioni di Atalanta e Juventus</b> dovrà fare attenzione ai tanti acciaccati presenti nel suo spogliatoio: chi però vanta un’ottima forma è<b> Cristiano Ronaldo</b> che, tornato dagli impegni col Portogallo, sarà domani pomeriggio ancora titolare in avanti nel 4-3-1-2, magari assieme a Dybala. Sarà poi uno tra Ramsey e Bernardeschi a fare da treaquartista a Bergamo dal primo minuto, mentre nella mediana bianconera mancherà Pjanic e saranno Khedira, Bentancur e Rabiot i titolari. Sono poi maglie con fermate per la difesa della Juventus: di fronte a <b>Szczesny</b> vedremo infatti domani la coppia centrale Bonucci-De Ligt, mentre Cuadrado e De Sciglio si occuperanno delle fasce esterne.</p>
      <h4>IL TABELLINO</h4>
      <p><b>ATALANTA (3-4-2-1)</b>: 95 Gollini; 2 Toloi, 6 Palomino, 5 Masiello: 33 Hateboer, 15 De Roon, 11 Freuler, 8 Gosens; 10 Gomez, 88 Pasalic; 9 Muriel  All. Gasperini</p>
      <p><b>JUVENTUS (4-3-1-2):</b> 1 Szczesny; 16 Cuadrado, 19 Bonucci, 4 De Ligt, 2 De Sciglio; 6 Khedira, 30 Bentancur, 14 Matuidi; 8 Ramsey; 10 Dybala, 9 Higuain  All. Sarri.</p>
      <related>
        <h4>Ti potrebbe interessare anche</h4>
        <a href="https://www.ilsussidiario.net/news/diretta-lazio-roma-primavera-streaming-video-tv-il-derby-della-capitale/1951380/"/>
        <a href="https://www.ilsussidiario.net/news/diretta-slalom-levi-streaming-video-rai-il-debutto-fra-i-pali-stretti/1951417/"/>
        <a href="https://www.ilsussidiario.net/news/diretta-pescara-cremonese-streaming-video-rai-la-serie-b-riparte-alladriatico/1950547/"/>
        <a href="https://www.ilsussidiario.net/news/diretta-coppa-davis-2019-streaming-video-e-tv-i-quarti-di-finale-tennis/1951908/"/>
        <a href="https://www.ilsussidiario.net/news/classifica-serie-a-verso-la-13-giornata-dopo-la-sosta-si-riparte-cosi/1952353/"/>
        <a href="https://www.ilsussidiario.net/news/diretta-juventus-chievo-primavera-streaming-video-tv-per-risalire-la-china/1951383/"/>
      </related>
    </article>
  </body>
</html>