<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/22/politics/spanakis-na-antimetopistoun-amesa-ta-provlimata-ton-syllogon-somateion-omospondion/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-22T17:29:26+00:00"/>
    <meta property="og:title" content="Σπανάκης : Να αντιμετωπιστούν άμεσα τα προβλήματα των Συλλόγων, Σωματείων, Ομοσπονδιών"/>
    <meta property="og:description" content="Άμεση διευκόλυνση Συλλόγων, Σωματείων και Ομοσπονδιών ζητά με ερώτησή του ο βουλευτής της Νέας Δημοκρατίας, Βασίλης Σπανάκης"/>
  </head>
  <body>
    <article>
      <h1>Σπανάκης : Να αντιμετωπιστούν άμεσα τα προβλήματα των Συλλόγων, Σωματείων, Ομοσπονδιών</h1>
      <h2>Άμεση διευκόλυνση Συλλόγων, Σωματείων και Ομοσπονδιών ζητά με ερώτησή του ο βουλευτής της Νέας Δημοκρατίας, Βασίλης Σπανάκης</h2>
      <address><time datetime="2019-11-22T17:29:26+00:00">22 Nov 2019, 17:29</time> by <a rel="author">ΤοΒΗΜΑ Team</a></address>
      <p>Την άμεση διευκόλυνση Συλλόγων, Σωματείων και Ομοσπονδιών ζητάει ο Βουλευτής Βασίλης-Πέτρος Σπανάκης.</p>
      <p>Με Ερώτηση που κατέθεσε προς τον Υπουργό Οικονομικών ο Βουλευτής της Νέας Δημοκρατίας, Β3’ Νοτίου Τομέα Αθήνας, Βασίλης-Πέτρος Σπανάκης, ζητάει την παράταση της προθεσμίας που λήγει στις 28 Νοεμβρίου 2019, για την Απογραφή των Νομικών Οντοτήτων στο Μητρώο Πραγματικών Δικαιούχων, αλλά και τη συνολική διευκόλυνση των Συλλόγων, Σωματείων, Ομοσπονδιών και γενικότερα των Νομικών Οντοτήτων, που έχουν έναν σπουδαίο κοινωνικό ρόλο.</p>
      <p>
        <a href="https://www.in.gr/2019/11/22/plus/perierga/lygizei-gramma-7xronis-agie-vasili-thelo-spiti-kai-fai/">«Λυγίζει» το γράμμα 7χρονης: «Άγιε Βασίλη θέλω σπίτι και φαΐ»</a>
      </p>
      <p>« Υπάρχουν σήμερα Σύλλογοι, Σωματεία και Ομοσπονδίες, που είτε δεν έχουν εκδώσει Α.Φ.Μ. όπως υποχρεούνται, είτε δεν έχουν υποβάλλει φορολογικές δηλώσεις για μεγάλο χρονικό διάστημα, ενώ άλλοι δεν έχουν καταχωρήσει ηλεκτρονικά στο Κεντρικό Μητρώο Πραγματικών Δικαιούχων τους πραγματικούς δικαιούχους τους. Με τη διευκόλυνση αυτή, δίνουμε μια ευκαιρία στις σημερινές διοικήσεις των Νομικών Οντοτήτων να κλείσουν οριστικά, χρόνια προβλήματα του παρελθόντος και να είναι συνεπείς από εδώ και πέρα», δήλωσε ο κ. Σπανάκης.</p>
      <h3>Ακολουθεί το πλήρες κείμενο της Ερώτησης:</h3>
      <p>Προς: τον Υπουργό Οικονομικών κ. Σταϊκούρα Χρήστο</p>
      <p>Θέμα: «Διευκόλυνση Νομικών Οντοτήτων (Συλλόγων, Σωματείων, Ομοσπονδιών κ.α.) για εύλογο χρονικό διάστημα»</p>
      <p>Οι Νομικές Οντότητες κατά τον Νόμο 4174/2013 συμβάλλουν στην εξυπηρέτηση του κοινωνικού συνόλου.</p>
      <p>Υπάρχουν όμως, σύλλογοι (πολιτιστικοί, συνδικαλιστικοί, γονέων και κηδεμόνων, συνταξιούχων κ.α.), ομοσπονδίες και εν γένει σωματεία του Αστικού Κώδικα που ενώ λειτουργούν αρκετά χρόνια έχουν προβλήματα διότι δεν έχουν εκδώσει Αριθμό Φορολογικού Μητρώου (Α.Φ.Μ.) και σε άλλες περιπτώσεις ενώ έχουν εκδώσει Α.Φ.Μ. δεν έχουν υποβάλλει φορολογικές δηλώσεις για μεγάλο χρονικό διάστημα. Σε κάθε περίπτωση οι Νομικές Οντότητες αυτές έχουν υποχρέωση να προβούν στις παραπάνω ενέργειες με την Φορολογική Διοίκηση αλλά και να καταχωρήσουν μετά από την έκδοση του Α.Φ.Μ ηλεκτρονικά στο Κεντρικό Μητρώο Πραγματικών Δικαιούχων τους πραγματικούς δικαιούχους τους.</p>
      <p>Η παράταση που έδωσε το Υπουργείο Οικονομικών για την ολοκλήρωση των ενεργειών καταχώρησης στο Μητρώο Πραγματικών Δικαιούχων είναι η 28 η Νοεμβρίου του 2019, ωστόσο πολλά Σωματεία και Οργανώσεις συνεχίζουν να αντιμετωπίζουν προβλήματα, με συνέπεια να κινδυνεύουν με υψηλά πρόστιμα και κυρώσεις.</p>
      <p>Επομένως θεωρείται αναγκαία η διευκόλυνση των Νομικών Οντοτήτων στην άμεση έκδοση ΑΦΜ, χωρίς πρόστιμο, για ένα εύλογο χρονικό διάστημα καθώς και στην υποβολή Δηλώσεων Φορολογίας Εισοδήματος προηγούμενων ετών.</p>
      <p>Σε κάθε περίπτωση μία τέτοια διευκόλυνση θα κλείσει ένα χρόνιο πρόβλημα που αφορά μεγάλο αριθμό Νομικών Οντοτήτων και ταυτόχρονα θα δημιουργήσει τις προϋποθέσεις ώστε να είναι συνεπείς από εδώ και πέρα.</p>
      <p>Κατόπιν των ανωτέρω.</p>
      <p>Ερωτάται ο κ. Υπουργός:</p>
      <p>1. Προτίθεστε να προχωρήσετε στη διευκόλυνση των ως άνω Νομικών Προσώπων ώστε να μην τους επιβληθεί πρόστιμο περί εκπρόθεσμης υποβολής Δήλωσης ΑΦΜ καθώς και για την εκπρόθεσμη υποβολή των Δηλώσεων Φορολογίας Εισοδήματος των προηγούμενων ετών;</p>
      <p>2. Προτίθεστε να δώσετε μία εύλογη παράταση στην προθεσμία για την Απογραφή των Νομικών Οντοτήτων στο Μητρώο Πραγματικών Δικαιούχων;</p>
      <p>
        <a href="http://wp.mgmt.tovima.gr/2019/11/22/society/me-aroma-esthonias-oi-nees-psifiakes-taytotites/">Με άρωμα Εσθονίας οι νέες ψηφιακές ταυτότητες</a>
      </p>
      <related>
        <h4>Σχετικά άρθρα</h4>
        <a href="https://www.tovima.gr/2019/11/15/vimatv/v-spanakis-kai-p-karkatsoulis-sto-one-channel-gia-asoee-polytexneio-kai-novartis/"/>
        <a href="https://www.tovima.gr/2019/10/13/vimatv/b-spanakis-sto-one-channel-taksiki-kai-antisyntagmatiki-i-thesi-tou-syriza-gia-ti-psifo-ton-apodimon/"/>
        <a href="https://www.tovima.gr/2019/07/08/politics/ethnikes-ekloges-2019-poioi-apartizoun-ti-nea-vouli/"/>
        <a href="https://www.tovima.gr/2019/07/01/politics/vasileios-petros-spanakis-psifos-gia-tin-aytodynamia-tis-elladas/"/>
        <a href="https://www.tovima.gr/2019/07/01/politics/v-spanakis-sto-one-channel-antipalos-tis-nd-o-xronos/"/>
      </related>
    </article>
  </body>
</html>