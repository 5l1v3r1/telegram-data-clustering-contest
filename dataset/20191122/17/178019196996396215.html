<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.purepc.pl/rozrywka/samsung_galaxy_s11_pierwsze_rendery_smartfona_moga_zaskoczyc"/>
    <meta property="og:site_name" content="PurePC"/>
    <meta property="article:published_time" content="2019-11-22T17:00:01+00:00"/>
    <meta property="og:title" content="Samsung Galaxy S11 - pierwsze rendery smartfona mogą zaskoczyć"/>
    <meta property="og:description" content="W sieci pojawiły się pierwsze rendery nadchodzących smartfonów z serii Samsung Galaxy S11. Nie każdego ucieszy chociażby umiejscowienie notcha."/>
  </head>
  <body>
    <article>
      <h1>Samsung Galaxy S11 - pierwsze rendery smartfona mogą zaskoczyć</h1>
      <address><time datetime="2019-11-22T17:00:01+00:00">22 Nov 2019, 17:00</time> by <a rel="author">Ewelina Stój</a></address>
      <figure>
        <img src="https://www.purepc.pl/files/Image/m165/27549.jpg"/>
      </figure>
      <p>Wydawałoby się, że premiera Samsunga Galaxy S10 była zaledwie wczoraj, a bliżej nam już jak dalej do modelu S11. Oczekuje się, że Samsung wyda S11 w trzech wariantach. Mowa więc o S11 (w wersjach z 4G bądź 5G), S11e oraz S11+ (Pro) z 5G jako standardem. W sieci pojawiły się pierwsze rendery nadchodzących urządzeń. Pierwsza rzecz, która rzuca się w oczy to przeniesienie wcięcia w ekranie z jego rogu do centrum górnej części wyświetlacza. Ramki, te na górze i dole są - zgodnie z duchem czasu - węższe niż w przypadku S10. Wyświetlacz ma mierzyć od 6,3 do 6,7 cali i być zaoblony na każdym krańcu, przy czym - dla odmiany - zakrzywienie wygląda na mniejsze niż w poprzedniej generacji.</p>
      <h3>💬 W sieci pojawiły się pierwsze rendery nadchodzących smartfonów z serii Samsung Galaxy S11. Nie każdego ucieszy chociażby umiejscowienie notcha.</h3>
      <figure>
        <img src="https://www.purepc.pl/image/news/2019/11/22_samsung_galaxy_s11_pierwsze_rendery_smartfona_moga_zaskoczyc_0_b.jpg"/>
      </figure>
      <figure>
        <img src="https://www.purepc.pl/image/news/2019/11/22_samsung_galaxy_s11_pierwsze_rendery_smartfona_moga_zaskoczyc_1_b.jpg"/>
      </figure>
      <h3>🔗 <a href="https://www.purepc.pl/urzadzenia_mobilne/samsung_galaxy_s10_lite_coraz_blizej_nowe_szczegoly_specyfikacji">Samsung Galaxy S10 Lite coraz bliżej. Nowe szczegóły specyfikacji</a></h3>
      <p>Na prawym boku znajdziemy przyciski sterujące głośnością. Są one tym razem nieco wyżej niż poprzednio. Lewą stronę pozostawiono bez przycisków. Na dole ponownie doszukamy się złącza USB C w towarzystwie głośnika i mikrofonu. Smartfon będzie miał najpewniej rozmiary 161.9 x 73.7 x 7.8 mm (8.9 mm biorąc pod uwagę wystający moduł kamery) i zostanie zbudowany w oparciu o szklane plecki i metalową ramkę. Wracając do modułów aparatów: te umieszczone mają być na planie litery L (4 obiektywy), a jednym z nich będzie czujnik 3D ToF. Pozostałe dwa elementy towarzyszące kamerom to dioda doświetlająca LED oraz coś, co może wyglądać na moduł z laserowym autofocusem. Aparat ma być prawdziwą "bestią", przynajmniej na papierze.</p>
      <figure>
        <img src="https://www.purepc.pl/image/news/2019/11/22_samsung_galaxy_s11_pierwsze_rendery_smartfona_moga_zaskoczyc_2_b.jpg"/>
      </figure>
      <figure>
        <img src="https://www.purepc.pl/image/news/2019/11/22_samsung_galaxy_s11_pierwsze_rendery_smartfona_moga_zaskoczyc_3_b.jpg"/>
      </figure>
      <p>Otrzymamy tu bowiem maksymalnie 108 MP, które mają wykonywać zdjęcia lepsze niż jednostka 198 MP ISOCELL HMX znana z Mi Note 10. Smartfon ma dysponować również 5-krotnym zoomem optycznym oraz nagrywaniem wideo w 8K. Jak już wspomniano, S11 ma pojawić się w trzech rozmiarach. Najtańsze Galaxy S11e ma otrzymać ekran o wielkości 6,3 cali, podczas gdy Galaxy S11 i Galaxy S11 Pro mają mieć odpowiednio 6,7 i 6,9 cali. Najpewniej otrzymamy również wyświetlacz Dynamic AMOLED z obsługą HDR10+. Pogłoski mówią również o odświeżaniu na poziomie 120 Hz. W zależności od rynku, najnowsza "Galaktyka" otrzyma układ Qualcomm Snapdragon 865 SoC lub Exynos 990 SoC. Oficjalnej premiery urządzenia spodziewamy się w okolicach 25 lutego 2020.</p>
      <figure>
        <img src="https://www.purepc.pl/image/news/2019/11/22_samsung_galaxy_s11_pierwsze_rendery_smartfona_moga_zaskoczyc_4_b.jpg"/>
      </figure>
      <figure>
        <iframe src="https://www.youtube.com/embed/Psr80Gv1L6k" width="670" height="377" data-service="Youtube" scrolling="no"/>
      </figure>
      <footer>Źródło: 91 mobiles</footer>
      <related>
        <h4>Powiązane publikacje</h4>
        <a href="https://www.purepc.pl/urzadzenia_mobilne/samsung_galaxy_a71_blizniak_galaxy_s11_z_bateria_4500_mah"/>
        <a href="https://www.purepc.pl/urzadzenia_mobilne/samsung_galaxy_s10_lite_coraz_blizej_nowe_szczegoly_specyfikacji"/>
        <a href="https://www.purepc.pl/urzadzenia_mobilne/redmi_k30_smartfon_z_ekranem_120_hz_i_aparatem_60_mpix"/>
        <a href="https://www.purepc.pl/urzadzenia_mobilne/naprawa_ekranu_w_huawei_mate_x_kosztuje_wiecej_niz_iphone_11"/>
        <a href="https://www.purepc.pl/urzadzenia_mobilne/honor_v30_wyciekla_specyfikacja_aparat_60_mp_i_uklad_kirin_990"/>
      </related>
    </article>
  </body>
</html>