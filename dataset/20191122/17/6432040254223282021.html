<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://gazetaolsztynska.pl/619062,Skandaliczne-zachowanie-studentki-UWM-Zostala-zawieszona-a-sprawa-trafila-do-prokuratury.html"/>
    <meta property="og:site_name" content="Gazeta Olsztyńska"/>
    <meta property="article:published_time" content="2019-11-22T17:12:16+00:00"/>
    <meta property="og:title" content="Skandaliczne zachowanie studentki UWM. Została zawieszona, a sprawa trafiła do prokuratury"/>
    <meta property="og:description" content="Studentka medycyny w wulgarny sposób obrażała Ukrainkę, którą spotkała w pociągu. Filmik, który nagrała i wrzuciła do sieci, zszokował internautów. Dziewczyna poniesie teraz konsekwencje."/>
  </head>
  <body>
    <article>
      <h1>Skandaliczne zachowanie studentki UWM. Została zawieszona, a sprawa trafiła do prokuratury</h1>
      <address>
        <time datetime="2019-11-22T17:12:16+00:00">22 Nov 2019, 17:12</time>
      </address>
      <p>
        <b>Studentka medycyny w wulgarny sposób obrażała Ukrainkę, którą spotkała w pociągu. Filmik, który nagrała i wrzuciła do sieci, zszokował internautów. Dziewczyna poniesie teraz konsekwencje.</b>
      </p>
      <p>— "Wczoraj ukraińska k***a jeb**a, tak zwana sprzątaczka zajęła mi miejsce w pociągu i w ogóle zaje***a cały przedział tak, że nikt nie mógł usiąść. A kupiła tylko jedno miejsce, a ja zapłaciłam za dwa miejsca, żeby mieć miejsce na nogi, bo mnie stać. I jak nie stać tych ukraińskich k***w na takie rzeczy, to niech nie jeżdżą" — to między innymi można było usłyszeć na zamieszczonym filmiku. <br/><br/>I jeszcze: — "Zniszczyła mi całe trzy godziny podróży (...), bo jestem na lekarskim, a tamta baba jest sprzątaczką, więc jakby hierarchia powinna być zachowana".<br/><br/>Nagranie wywołało oburzenie wśród internautów. Dziewczyna opublikowała potem filmik z przeprosinami, jednak konsekwencje jakie poniesie, będą dużo większe. Studentka zastała zawieszona, a sprawa zgłoszona do prokuratury.<br/><br/><b>Publikujemy oświadczenie władz UWM:<br/></b><br/>"Odnosząc się do opublikowanej w sieci Internet wypowiedzi jednej z naszych studentek, która w sposób skandaliczny odnosiła się do osób narodowości ukraińskiej, informujemy, że władze Uniwersytetu Warmińsko-Mazurskiego w Olsztynie niezwłocznie podjęły działania przewidziane przepisami prawa wobec autorki tej wypowiedzi, zawieszając ją w prawach studenta. Złożono także zawiadomienie do prokuratury o możliwości popełnienia przestępstwa, a w Uczelni wszczęto postępowanie dyscyplinarne.<br/><br/>Uniwersytet jako ośrodek współtworzący naukę i kulturę jest miejscem wymiany poglądów w dyskusji akademickiej. Nie ma i nigdy nie będzie w Uniwersytecie miejsca na przejawy zachowań o charakterze rasistowskim, ksenofobicznym, czy okazujących pogardę względem osób innej płci, rasy, pochodzenia etnicznego, narodowości, religii, wyznania, światopoglądu, niepełnosprawności, wieku, orientacji seksualnej bądź gorzej sytuowanych.<br/><br/>Jako społeczność Uniwersytetu, dla której istotna jest idea otwartości i tolerancji wyrażamy dezaprobatę i sprzeciw wobec takiego myślenia i postępowania."</p>
    </article>
  </body>
</html>