<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurzy.cz/zpravy/521025-slabi-poskytovatele-uveru-jsou-nejvice-zranitelnou-oblasti-eurozony/"/>
    <meta property="og:site_name" content="KurzyCZ"/>
    <meta property="article:published_time" content="2019-11-22T17:25:48+00:00"/>
    <meta property="og:title" content="Slabí poskytovatelé úvěrů jsou nejvíce zranitelnou oblastí eurozóny"/>
    <meta property="og:description" content="Velmi nízké úrokové sazby ECB oslabují zisky bank, podporují růst úvěrů a také vedou k nadměrnému riziku. Tato zranitelná místa v eurozóně jsou už několik let stále větší a větší. Úrokové sazby s vysokou pravděpodobností zůstanou v následujících deseti letech na nízkých úrovních, což může vést k dalším deformacím."/>
  </head>
  <body>
    <article>
      <h1>Slabí poskytovatelé úvěrů jsou nejvíce zranitelnou oblastí eurozóny</h1>
      <address><time datetime="2019-11-22T17:25:48+00:00">22 Nov 2019, 17:25</time> by <a rel="author">Martin Krištoff</a></address>
      <p>
        <b>Velmi nízké úrokové sazby <a href="https://www.kurzy.cz/tema/ecb/">ECB</a> oslabují zisky bank, podporují růst <a href="https://www.kurzy.cz/hypoteky/">úvěrů</a> a také vedou k nadměrnému riziku. Tato zranitelná místa v <a href="https://www.kurzy.cz/tema/eurozona/">eurozóně</a> jsou už několik let stále větší a větší. <a href="https://www.kurzy.cz/urokove-sazby/">Úrokové sazby</a> s vysokou pravděpodobností zůstanou v následujících deseti letech na nízkých úrovních, což může vést k dalším deformacím.</b>
      </p>
      <p>Dochází také k rychlému růstu “šedého” bankovnictví. Široké spektrum finančních institucí od pojišťovatelů po investiční <a href="https://www.kurzy.cz/podilove-fondy/">fondy</a> čelí volnější regulaci a úřadům chybí pravomoc regulovat mnohé z jejich jednotlivých činností. Tyto “šedé” banky profitují na úkor tradičních poskytovatelů. Ti jsou totiž regulacemi značně ovlivňováni a vliv na ně má i globální finanční krize, která mnohé stále nutí k akumulaci kapitálu.</p>
      <p>Pokud jde o tradiční poskytovatele <a href="https://www.kurzy.cz/hypoteky/">úvěrů</a>, obavy o ziskovost jsou stále výraznější a nízké úrokové sazby budou nadále držet zisky pod tlakem. Slabé zisky jsou problémem, pokud banky neustále přenášejí většinu politiky <a href="https://www.kurzy.cz/tema/ecb/">ECB</a> na reálnou ekonomiku a jejich situace může oslabit účinnost politiky <a href="https://www.kurzy.cz/tema/ecb/">ECB</a> v oblasti “levných” peněz.</p>
      <p>Další varování plyne z růstu cen - zvyšování cen spolu s výrazným růstem <a href="https://www.kurzy.cz/hypoteky/hypotecni-uver/">hypotečních úvěrů</a> a vysokým zadlužením domácností jsou hlavními zranitelnými místy v mnohých zemích.</p>
      <p>Za příznivých podmínek financování, které podporuje trhy s nemovitostmi, zůstal “cyklus” <a href="https://www.bydlet.cz/">bydlení</a> v expanzivní fázi ve většině <a href="https://www.kurzy.cz/tema/eurozona/">eurozóny</a>. Podle <a href="https://www.kurzy.cz/tema/ecb/">ECB</a> odhady průměru <a href="https://www.kurzy.cz/tema/eurozona/">eurozóny</a> naznačují další nadhodnocení, které v současnosti přesahuje 7 procent.</p>
      <p>Aby se zabránilo “přehřátí” tohoto odvětví, měly by některé země implementovat proticyklické kapitálové rezervy pro věřitele. Tyto rezervy by mohly omezit nadměrné <a href="https://www.kurzy.cz/pujcky/">půjčky</a> v období “rozmachu”, ale zároveň by mohly být ihned dostupné na podporu věřitelů v době poklesu.</p>
      <related>
        <h4>Příbuzné stránky</h4>
        <a href="https://zakony.kurzy.cz/257-2016-zakon-o-spotrebitelskem-uveru/cast-2-hlava-2/zmeny-160805/"/>
        <a href="https://rejstrik-firem.kurzy.cz/07556161/unie-licencovanych-poskytovatelu-uveru-z-s/"/>
        <a href="https://rejstrik-firem.kurzy.cz/rejstrik-firem/DO-07556161-unie-licencovanych-poskytovatelu-uveru-z-s-/"/>
        <a href="https://rejstrik-firem.kurzy.cz/02734311/asociace-poskytovatelu-nebankovnich-uveru-zs/"/>
        <a href="https://rejstrik-firem.kurzy.cz/02734311/asociace-poskytovatelu-nebankovnich-uveru-zs/statisticky-urad/"/>
        <a href="https://rejstrik-firem.kurzy.cz/02734311/asociace-poskytovatelu-nebankovnich-uveru-z-s/zdroje/"/>
        <a href="https://rejstrik-firem.kurzy.cz/02734311/asociace-poskytovatelu-nebankovnich-uveru-zs/zivnosti/"/>
        <a href="https://rejstrik-firem.kurzy.cz/02734311/asociace-poskytovatelu-nebankovnich-uveru-zs/sbirka-listin/"/>
        <a href="https://rejstrik-firem.kurzy.cz/02734311/asociace-poskytovatelu-nebankovnich-uveru-zs/nabidky-prace/"/>
        <a href="https://zakony.kurzy.cz/257-2016-zakon-o-spotrebitelskem-uveru/cast-2-hlava-2/"/>
      </related>
    </article>
  </body>
</html>