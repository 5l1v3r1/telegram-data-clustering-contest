<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.iltempo.it/as-roma/2019/11/22/news/francesco-totti-sponsor-friedkin-nuovo-presidente-as-roma-giallorossi-1244673/"/>
    <meta property="og:site_name" content="Il Tempo"/>
    <meta property="article:published_time" content="2019-11-22T17:29:00+00:00"/>
    <meta property="og:title" content="Totti fa lo sponsor di Friedkin per la AS Roma: &quot;Spero arrivi alla Roma. Io? Chissà...&quot;"/>
    <meta property="og:description" content="Riflettori puntati sul futuro della Roma. Dopo i movimenti che avvicinerebbero l'americano Friedkin alla società giallorossa, prende la parola anche l'ex capitano Francesco Totti che sponsorizza l'arrivo del nuovo investitore da oltreoceano. «Che succede se Friedkin prende la Roma e cap..."/>
  </head>
  <body>
    <article>
      <h6 class="kicker">FUTURO GIALLOROSSO</h6>
      <h1>Totti fa lo sponsor di Friedkin per la AS Roma: "Spero arrivi alla Roma. Io? Chissà..."</h1>
      <address>
        <time datetime="2019-11-22T17:29:00+00:00">22 Nov 2019, 17:29</time>
      </address>
      <p>Riflettori puntati sul futuro della Roma. Dopo i movimenti che avvicinerebbero l'americano Friedkin alla società giallorossa, prende la parola anche l'ex capitano Francesco Totti che sponsorizza l'arrivo del nuovo investitore da oltreoceano. «Che succede se Friedkin prende la Roma e capisce che è indissolubilmente legata a te? Ho un carattere abbastanza forte, permaloso, rosicone. Quando prendo una strada la porto a termine in tutto e per tutto. Se venisse qualcuno a chiedermi di tornare alla Roma mi metterebbe in difficoltà, ma direi di no. Devo rispettare la decisione che ho preso. Voglio fare una nuova esperienza. Spero che questo americano possa venire. Spero che la Roma possa tornare ad alti livelli con un presidente che metta tanti soldi e vinca tutto quello che si può vincere, senza nulla togliere a Pallotta». Sono le parole di Francesco Totti, intervenuto ai microfoni della trasmissione "FoodSport", in onda su Radio Radio.</p>
      <p>Per approfondire leggi anche: <a href="https://www.iltempo.it/sport/2019/11/13/news/francesco-totti-futuro-procuratore-calcio-as-roma-vola-inghilterra-stellar-group--1239875/">La nuova vita del Pupone</a></p>
      <p>L’ex capitano e dirigente giallorosso sta intraprendendo una nuova carriera da procuratore. «Sto iniziando questo nuovo percorso ma è ancora tutto da definire. Vorrei far crescere giovani italiani e stranieri e portarli più in alto possibile. Vorrei dar loro una mano a capire la realtà calcistica. Penso di aver esperienza da vendere da questo punto di vista. Questo lavoro è soprattutto nello scouting, poi lavorare con giocatori già esperti mi aiuterebbe a crescere ulteriormente», ha aggiunto Totti che ha parlato anche del figlio Christian. «Una cosa che mi piace di lui è che è appassionato di calcio. Quando fai una cosa che ti piace la fai con un altro spirito e lui mi ha fatto capire che questo è il suo percorso. Con lui sarei obiettivo se dovessi dirgli che il calcio non fa per lui. È un buono, io non ero cattivo ma ero più parac...», ha aggiunto.</p>
      <related>
        <h4>Articoli Correlati</h4>
        <a href="https://www.iltempo.it/sport/2019/11/13/news/francesco-totti-futuro-procuratore-calcio-as-roma-vola-inghilterra-stellar-group--1239875/"/>
        <a href="https://www.iltempo.it/as-roma/2019/11/06/news/francesco-totti-auguri-figlio-cristian-papa-emozionato-14anni-compleanno-asroma-1235927/"/>
        <a href="https://tv.iltempo.it/home-tv/2019/11/05/video/totti-boreale-don-orione-video-simone-lattanzi-totti-soccer-school-facebook-1235793/"/>
      </related>
    </article>
  </body>
</html>