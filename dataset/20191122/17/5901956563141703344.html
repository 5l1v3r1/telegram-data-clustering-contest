<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/kronika/doma/clanek/luko-iscejo-cetrti-dan-policija-dobila-kljucni-namig-252973"/>
    <meta property="og:site_name" content="Slovenske novice"/>
    <meta property="article:published_time" content="2019-11-22T17:40:00+00:00"/>
    <meta property="og:title" content="Luko iščejo četrti dan, policija dobila ključni namig"/>
    <meta property="og:description" content="V torek, 19. novembra, so iz PU Maribor javnost obvestili, da je pogrešan 19-letni Luka Palolić, ki začasno stanuje v Mariboru. Je študent, ki je prišel iz Srbije študirat na mariborsko pravno f..."/>
  </head>
  <body>
    <article>
      <h1>Luko iščejo četrti dan, policija dobila ključni namig</h1>
      <h2>Slovenska policija je pisala nemškim kolegom, naj preverijo, ali je Luka Palolić v njihovi državi.</h2>
      <address><time datetime="2019-11-22T17:40:00+00:00">22 Nov 2019, 17:40</time> by <a rel="author">N. Č.</a></address>
      <slideshow>
        <figure>
          <img src="https://www.slovenskenovice.si/images/slike/2019/11/22/1716802.jpg"/>
          <figcaption>Pogrešani Luka. FOTO: Instagram</figcaption>
        </figure>
        <figure>
          <img src="https://www.slovenskenovice.si/images/slike/2019/11/22/1692924.jpg"/>
          <figcaption>Luka Palolić. FOTO: PU Maribor</figcaption>
        </figure>
      </slideshow>
      <p>V torek, 19. novembra, so iz PU Maribor javnost obvestili, da je <a href="https://www.slovenskenovice.si/kronika/doma/clanek/19-letni-luka-izgnil-neznano-kam-policija-prosi-za-pomoc-251837">pogrešan 19-letni <b>Luka Palolić</b></a>, ki začasno stanuje v Mariboru. Je študent, ki je prišel iz Srbije študirat na mariborsko pravno fakulteto. Njegovo izginotje je presenetilo tudi njegove kolege, ki so na facebooku objavili, da je v ponedeljek zvečer zapustil študentski dom in odšel neznano kam.<br/><br/>V sredo so policisti dobili namig, kje bi Luka lahko bil. »Mi vemo, kje naj bi bil. Dali smo preverbo nemškim varnostnim organom. Ko bomo dobili njihov odgovor, bomo lahko rekli, da preklicujemo njegovo iskanje, in nič prej,« so nam odgovorili iz PU Maribor. Krožiti so namreč začele informacije, da so Luko našli v Nemčiji.</p>
      <h3>Denarja ni ukradel</h3>
      <p>Razširile so se celo govorice, da je Luka ukradel denar in da je zato pobegnil v tujino, a s nam s policije sporočili, da niso dobili nobene prijave kaznivega dejanja.</p>
      <hr/>
      <p>
        <b>Preberite tudi: <a href="https://www.slovenskenovice.si/kronika/doma/clanek/19-letni-luka-izgnil-neznano-kam-policija-prosi-za-pomoc-251837">Luka (19) izginil neznano kam, policija prosi za pomoč</a></b>
      </p>
      <hr/>
      <p>»Pri njegovem izginotju ne gre za kaznivo zgodbo, pri kateri bi lahko zganjali paniko, zato so se verjetno nemški kolegi odločili za preverbo po redni poti.« Policija se je s svojci že pogovarjala, z Luko še ne. Vse dokler od nemškh policistov ne bo potrjeno, da so identiteto Luke potrdili, ostaja uradno pogrešan.</p>
      <h3>Opis</h3>
      <p>Luka je visok okoli 185 centimetrov, suhe postave in kratkih rjavih las ter nosi očala. Po podatkih policije je bil oblečen v črne hlače iz džinsa, črno jakno in črn šal, obut pa je bil v bele športne copate.</p>
    </article>
  </body>
</html>