<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtvnoord.nl/nieuws/215977/Minima-in-Het-Hogeland-mogen-jaar-lang-gratis-met-het-ov"/>
    <meta property="og:site_name" content="RTV Noord"/>
    <meta property="article:published_time" content="2019-11-22T17:24:00+00:00"/>
    <meta property="og:title" content="Minima in Het Hogeland mogen jaar lang gratis met het ov"/>
    <meta property="og:description" content="De gemeente Het Hogeland laat minima een jaar lang gratis reizen met het openbaar vervoer. De proef gaat 1 juli 2020 in."/>
  </head>
  <body>
    <article>
      <h1>Minima in Het Hogeland mogen jaar lang gratis met het ov</h1>
      <address>
        <time datetime="2019-11-22T17:24:00+00:00">22 Nov 2019, 17:24</time>
      </address>
      <p>'Het is specifiek voor deze groep heel belangrijk om mee te kunnen doen. In onze gemeente, die uitgestrekt is, zijn afstanden vaak een probleem. En vervoer is duur', vertelt wethouder MariÃ«tte de Visser.</p>
      <p>Volgens De Visser komen zo'n 4500 mensen in aanmerking voor het gratis openbaar vervoer. Het gaat om reizen buiten de spits.</p>
      <p>'Het werkt net zo als een gewone ov-chipkaart, alleen wordt deze via de gemeente aangevaagd. Daarna stap je net als ieder ander in de bus, je houdt je chipkaart ervoor en je kunt reizen.'</p>
      <h3>Mijmeren aan het Lauwersmeer</h3>
      <p>De gemeente Het Hogeland kijkt na een jaar of de pilot een vervolg krijgt. 'Het is zeker geslaagd als we zien dat mensen meer in staat zijn een activiteit te ondernemen', noemt De Visser het voornaamste doel van de proef.</p>
      <p>'Zoals iemand bezoeken, naar een lezing of mijmeren aan het Lauwersmeer. Het zijn allemaal mogelijkheden die je anders met een kleine beurs niet hebt.'</p>
    </article>
  </body>
</html>