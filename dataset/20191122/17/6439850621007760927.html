<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dailyjanakantha.com/details/article/462489/%e0%a6%8f%e0%a6%ac%e0%a6%be%e0%a6%b0%e0%a6%87-%e0%a6%aa%e0%a7%8d%e0%a6%b0%e0%a6%a5%e0%a6%ae-%e0%a6%b8%e0%a6%b0%e0%a6%95%e0%a6%be%e0%a6%b0%e0%a6%bf-%e0%a6%ad%e0%a6%be%e0%a6%ac%e0%a7%87-%e0%a6%86%e0%a6%ae%e0%a6%a8"/>
    <meta property="og:site_name" content="Daily Janakantha"/>
    <meta property="article:published_time" content="2019-11-22T17:48:00+00:00"/>
    <meta property="og:title" content="এবারই প্রথম সরকারি ভাবে আমন ধান কেনা হচ্ছে ॥ খাদ্যমন্ত্রী"/>
    <meta property="og:description" content="নিজস্ব সংবাদদাতা, নওগাঁ ॥ খাদ্যমন্ত্রী সাধন চন্দ্র মজুমদার এমপি বলেছেন, কৃষককে ন্যায্যমূল্য দেয়ার জন্যই এবারই প্রথম আমন ধান কেনা হচ্ছে সরকারি ভাবে। আমরা ৬ লাখ মেট্রিক টন আমন ধান কিনছি। ২০ নবেম্বর থেকে শুরু হয়েছে যাতে কৃষকরা কিছুটা হলেও স্বস্তি পান এবং এটা দেখে ..."/>
  </head>
  <body>
    <article>
      <h1>এবারই প্রথম সরকারি ভাবে আমন ধান কেনা হচ্ছে ॥ খাদ্যমন্ত্রী</h1>
      <address>
        <time datetime="2019-11-22T17:48:00+00:00">22 Nov 2019, 17:48</time>
      </address>
      <figure>
        <img src="http://www.dailyjanakantha.com/files/201911/1574448527_58.jpg"/>
      </figure>
      <p>নিজস্ব সংবাদদাতা, নওগাঁ ॥ খাদ্যমন্ত্রী সাধন চন্দ্র মজুমদার এমপি বলেছেন, কৃষককে ন্যায্যমূল্য দেয়ার জন্যই এবারই প্রথম আমন ধান কেনা হচ্ছে সরকারি ভাবে। আমরা ৬ লাখ মেট্রিক টন আমন ধান কিনছি। ২০ নবেম্বর থেকে শুরু হয়েছে যাতে কৃষকরা কিছুটা হলেও স্বস্তি পান এবং এটা দেখে মিলাররা ধান কিনতে বাজারের সঙ্গে টক্কর মারে। এ সময় মন্ত্রী কৃষকদের সরাসরি সরকারী গুদামে ধান দেয়ার আহ্বান জানান।</p>
      <p>তিনি বলেন, ইউনিয়ন পরিষদ মেম্বার, চেযরম্যান থেকে শুরু করে রাজনৈতিক কোন নেতা ধান কেনার ক্ষেত্রে কোন হস্তক্ষেপ করতে পারবে না। এটা আমাদের কড়া নির্দেশ। শুধুমাত্র কৃষককরা ধান দিবে। কেউ হস্তক্ষেপ করলে আইনানুগ ব্যবস্থা গ্রহণ করা হবে, এমনটাই আমরা নির্দেশ দিয়েছি। বরং ইনারা নজরদারি রাখবেন, যাতে আমাদের কৃষকরা ধান দিতে গিয়ে কোন কষ্ট না পায় এবং আমাদের ওসিএলএসডিরা যেন বিভ্রান্তি সৃষ্টি না করায় বা তাদেরকে বিপদে ফেলে কোন ঘুষ আদায় না করতে পারে। এইজন্য এরা তদারকি করবেন এমনটাই প্রধানমন্ত্রীর নির্দেশ। অতএব এই অবস্থায় আমরা দেশকে শুদ্ধাচার হিসেবে আমরা দেশটাকে সমৃদ্ধ ভাবে এগিয়ে নিয়ে দুর্নীতিমুক্ত এবং দুর্নীতিমুক্ত সমাজ ও মাদক মুক্ত দেশ গড়তে চাই। শুক্রবার দুপুর ১২টায় নওগাঁর পোরশা উপজেলার তেঁতুলিয়া ইউনিয়ন আওয়ামী লীগের ত্রি-বার্ষিক সম্মেলনে প্রধান অতিথির বক্তব্যে মন্ত্রী এ কথাগুলো বলেন।</p>
      <p>ইউনিয়ন আওয়ালীগের সভাপতি শহীদুল্লাহ শাহর সভাপতিত্বে সম্মেলনে অন্যান্যের মাঝে বক্তব্য রাখেন জেলা আওয়ামীলীগের সহ-সভাপতি আবদুর রহমান সাংগঠনিক সম্পাদক জাবেদ জাহাঙ্গীর সোহেল,উপ-প্রচার সম্পাদক রনজিৎ সরকারসহ জেলা ও উপজেলা আওয়াামীলীগের নেতৃবৃন্দ। পরে প্রধান অতিথি শহীদুল্লাহ শাহকে সভাপতি ও ফারুক হোসেনকে সাধারণ সম্পাদক ঘোষণা করেন।</p>
    </article>
  </body>
</html>