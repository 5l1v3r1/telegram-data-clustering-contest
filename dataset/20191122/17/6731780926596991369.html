<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.viagginews.com/2019/11/22/vanessa-incontrada-chi-e-eta-vita-privata-carriera/"/>
    <meta property="og:site_name" content="ViaggiNews.com"/>
    <meta property="article:published_time" content="2019-11-22T17:47:33+00:00"/>
    <meta property="og:title" content="Vanessa Incontrada, chi è: età, vita privata, carriera dell’attrice e conduttrice"/>
    <meta property="og:description" content="Vanessa Incontrada è un'attrice, conduttrice televisiva ed ex modella tra le più note sulla scena italiana. Ecco tutto quel che c'è da sapere su di lei. "/>
  </head>
  <body>
    <article>
      <h1>Vanessa Incontrada, chi è: età, vita privata, carriera dell’attrice e conduttrice</h1>
      <address><time datetime="2019-11-22T17:47:33+00:00">22 Nov 2019, 17:47</time> by <a rel="author">Enrico</a></address>
      <figure>
        <img src="https://www.viagginews.com/wp-content/uploads/2019/11/1524748329452.jpg-vanessa_incontrada__la_nuova_regina_di_casa_rai__quattro_nuove_fiction_per_la_bella_spagnola_.jpg"/>
      </figure>
      <p>
        <b>Vanessa Incontrada è un’attrice, conduttrice televisiva ed ex modella tra le più note sulla scena italiana. Ecco tutto quel che c’è da sapere su di lei. </b>
      </p>
      <p>Ex modella, oggi attrice e conduttrice, <a href="https://www.viagginews.com/2019/11/19/vanessa-incontrada-camicia-foto/">Vanessa Incontrada</a> è uno dei volti più voti e amati della televisione italiana (e non solo). Conosciamola più da vicino.</p>
      <p>Se vuoi seguire tutte le nostre notizie in tempo reale <a href="https://bit.ly/ViaggiGoogleNews"><b>CLICCA QUI</b></a></p>
      <h3>L’identikit di Vanessa Incontrada</h3>
      <p>Vanessa Incontrada è nata a Barcellona il 24 novembre 1978, sotto il segno del Sagittario, da padre italiano, Filippo Incontrada (romano della Garbatella di origini napoletane), e madre spagnola, Alicia Soler Noguera. E’  cresciuta fra Barcellona e la maremma Follonica e ha una sorella minore di nome Alice. Ha iniziato la carriera di indossatrice all’età di 17 anni e nel 1996 si è trasferita a Milano, dove ha continuato a lavorare come modella.</p>
      <p>L’esordio di Vanessa Incontrada in televisione risale al 1998 col programma <i>Super.</i> Nel 2001 conduce <i>Nonsolomoda</i> su Canale 5 e <i>Sanremo giovani</i> su Rai 1, nel 2003 debutta al cinema con<i> Il cuore altrove</i> di Pupi Avati. Negli anni successivi alterna la conduzione di programmi tv – a cominciare da <i>Zelig,</i> al fianco di Claudio Bisio – alla recitazione, prendendo parte a pellicole di successo come <i>La cena per farli conoscere</i>, sempre di Pupi Avati, e <i>Tutte le donne della mia vita</i> di Simona Izzo. Disegna anche capi per Elena Mirò, celebre brand di moda <i>curvy.</i></p>
      <p>Per quanto riguarda la vita provata, Vanessa Incontrada non è sposata, ma ha un compagno dal 2007, <a href="https://www.viagginews.com/2019/06/23/rossano-laurini-chi-e-eta-vita-privata-compagno-vanessa-incontrada/">Rossano Laurini</a>, che all’epoca del loro primo incontro, era sposato con Chiara Palmieri (sorella dell’allora fidanzato dell’attrice), direttore artistico di diverse discoteche di Follonica, e padre di Diletta, avuta da un precedente matrimonio. Vanessa e Rossano hanno un figlio, Isal, nato nel 2008.</p>
      <p>Un capitolo a parte merita il <a href="https://www.viagginews.com/2019/08/28/vanessa-incontrada-foto-instagram-costume-bagno/">rapporto di Vanessa Incontrada con i social</a>. Dopo la sua gravidanza, l’attrice e conduttrice è stata bersaglio di numerose critiche riguardanti il suo peso. Accusata di essere ingrassata troppo, e di non essere mai riuscita a dimagrire, in sua difesa sono scesi, tra gli altri, Carlo Conti, Selvaggia Lucarelli e la celebre modella <i>curvy</i> Elisa D’Ospina. “Se ho seno e cosce importanti, le mostro – ha dichiarato dal canto suo la diretta interessata -: o vi piaccio, altrimenti pace. Le statistiche dicono che le donne taglia over 44 sono la normalità. Allora ho pensato che è arrivato il momento di farle brillare. Basta capi che coprono e mortificano”.</p>
      <p>EDS</p>
      <p> </p>
      <p> </p>
      <p> </p>
      <related>
        <h4>ARTICOLI CORRELATI</h4>
        <a href="https://www.viagginews.com/2019/11/22/antonella-clerici-chi-e-ex-eddy-martens-perche-lasciati/"/>
        <a href="https://www.viagginews.com/2019/11/22/leredita-laura-guderzo-eliminata-quanto-ha-vinto-il-gesto-solidale/"/>
        <a href="https://www.viagginews.com/2019/11/22/loris-stival-chi-e-papa-davide-stival-eta-vita-storia/"/>
      </related>
    </article>
  </body>
</html>