<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ert.gr/perifereiakoi-stathmoi/larisa/synantisi-ergasias-k-agorastoy-me-ton-dimarcho-tyrnavoy-g-kokkoyra/"/>
    <meta property="og:site_name" content="ert.gr"/>
    <meta property="article:published_time" content="2019-11-22T17:00:40+00:00"/>
    <meta property="og:title" content="Συνάντηση εργασίας Κ. Αγοραστού με τον δήμαρχο Τυρνάβου Γ. Κόκκουρα"/>
    <meta property="og:description" content="Συνάντηση εργασίας με το Δήμαρχο Τυρνάβου Γιάννη Κόκκουρα και συνεργάτες του είχε ο Περιφερειάρχης Θεσσαλίας Κώστας Αγοραστός. Κατά τη διάρκεια της συνάντησης υπήρξε η ενημέρωση για την πορεία των έργων που υλοποιεί η Περιφέρεια Θεσσαλίας στο Δήμο Τυρνάβου και αφορά έργα αθλητικά, αντιπλημμυρικά, οδοποιίας και υποδομών. Παράλληλα η έγκαιρη προετοιμασία και ο σχεδιασμός για νέα, σημαντικά έργα στο πλαίσιο της νέας περιόδου, απασχόλησαν τις δύο πλευρές, προκειμένου να υπάρχει καλύτερος συντονισμός αλλά και επιτάχυνση διαδικασιών προς όφελος των πολιτών του Δήμου Τυρνάβου."/>
  </head>
  <body>
    <article>
      <h1>Συνάντηση εργασίας Κ. Αγοραστού με τον δήμαρχο Τυρνάβου Γ. Κόκκουρα</h1>
      <address><time datetime="2019-11-22T17:00:40+00:00">22 Nov 2019, 17:00</time> by <a rel="author">Ιωάννης Γιάτσιος</a></address>
      <p>Συνάντηση εργασίας με το Δήμαρχο Τυρνάβου Γιάννη Κόκκουρα και συνεργάτες του είχε ο Περιφερειάρχης Θεσσαλίας Κώστας Αγοραστός. Κατά τη διάρκεια της συνάντησης υπήρξε η ενημέρωση για την πορεία των έργων που υλοποιεί η Περιφέρεια Θεσσαλίας στο Δήμο Τυρνάβου και αφορά έργα αθλητικά, αντιπλημμυρικά, οδοποιίας και υποδομών.<br/><br/>Παράλληλα η έγκαιρη προετοιμασία και ο σχεδιασμός για νέα, σημαντικά έργα στο πλαίσιο της νέας περιόδου, απασχόλησαν τις δύο πλευρές, προκειμένου να υπάρχει καλύτερος συντονισμός αλλά και επιτάχυνση διαδικασιών προς όφελος των πολιτών του Δήμου Τυρνάβου.</p>
      <p>«Σήμερα συναντηθήκαμε με το Δήμαρχο Τυρνάβου Γιάννη Κόκκουρα και τους συνεργάτες του όπου μας δόθηκε η ευκαιρία να συζητήσουμε για τα μεγάλα και μικρά έργα που χρηματοδοτεί και υλοποίει η Περιφέρεια Θεσσαλίας στο Δήμο Τυρνάβου. Παράλληλα συζητήσαμε για την εκπόνηση ενός σχεδιασμού που θα αφορά νέα σημαντικά έργα που αναμένεται να βελτιώσουν την καθημερινότητα των συμπολιτών μας. Σε συνεργασία και συνέργεια με τους δημάρχους και τους δήμους της Θεσσαλίας δίνουμε λύσεις και παρεμβαίνουμε όπου απαιτείται, με άμεσα οφέλη για τους πολίτες» τόνισε σε δηλώσεις του ο Περιφερειάρχης Θεσσαλίας Κώστας Αγοραστός.</p>
      <p>«Είχαμε μια συνάντηση εργασίας με τον Περιφερειάρχη μας κ. Αγοραστό, όπου μας δόθηκε η ευκαιρία να συζητήσουμε για σημαντικά έργα προς όφελος των πολιτών του Δήμου Τυρνάβου. Παράλληλα ευχαριστήσαμε τον Περιφερειάρχη Θεσσαλίας Κώστα Αγοραστό και τις υπηρεσίες της Περιφέρειας για την παραχώρηση μηχανημάτων της Περιφέρειας για την υλοποίηση σημαντικών έργων καθαρισμού, αγροτικής οδοποίας και αντιπλλημυρικών στο Δήμο μας » υποστήριξε από την πλευρά του ο Δήμαρχος Τυρνάβου Γιάννης Κόκκουρας.</p>
      <p>Στη συνάντηση συμμετείχαν ο Αντιδήμαρχος Τεχνικών Έργων και Πολεοδομίας Σακούτσιος Γεώργιος, ο Αντιδήμαρχος Περιβάλλοντος και Καθαριότητας Γεώργιος Γκατσος, ο Ειδικός Συνεργάτης του Δημάρχου Χρήστος Παληός και ο Γενικός Γραμματέας του Δήμου Αλέξανδρος Τσάτσος.</p>
      <related>
        <h4>ΣΧΕΤΙΚΕΣ ΕΙΔΗΣΕΙΣ</h4>
        <a href="https://www.ert.gr/perifereiakoi-stathmoi/florina/syllipsi-24chronoy-se-varos-toy-opoioy-ekkremoyse-eyropaiko-entalma-syllipsis/"/>
        <a href="https://www.ert.gr/eidiseis/ellada/kinonia/sabotaz-sto-gorgopotamo-ke-panelladiki-imera-ethnikis-antistasis-foto/"/>
        <a href="https://www.ert.gr/ert-protaseis/adelfes-nea-dramatiki-seira-stin-ert2-3/"/>
        <a href="https://www.ert.gr/ert-protaseis/i-apoysia-nea-dramatiki-seira-stin-ert3-2/"/>
        <a href="https://www.ert.gr/ert-protaseis/ntetektiv-merntoch-o-12os-kyklos-stin-ert2-9/"/>
        <a href="https://voreioaigaio.ert.gr/deltio-typoy/o-nikos-stefanis-anelave-neos-dioikitis-sto-nosokomeio-samoy/"/>
      </related>
    </article>
  </body>
</html>