<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/sports/football/598655/oi-diloseis-tou-giorgou-doni-gia-roka-anafora-se-aek-kai-apoel"/>
    <meta property="og:site_name" content="SIGMALIVE"/>
    <meta property="article:published_time" content="2019-11-22T17:46:00+00:00"/>
    <meta property="og:title" content="Οι δηλώσεις του Γιώργου Δώνη για Ρόκα - Αναφορά σε ΑΕΚ και ΑΠΟΕΛ"/>
    <meta property="og:description" content="Στην κάμερα της NOVA, μίλησε ο τεχνικός του Παναθηναϊκού, Γιώργος Δώνης και μεταξύ άλλων αναφέρθηκε και για τον νέο τεχνικό διευθυντή, Τσάβι Ρόκα, αλλά και..."/>
  </head>
  <body>
    <article>
      <h1>Οι δηλώσεις του Γιώργου Δώνη για Ρόκα - Αναφορά σε ΑΕΚ και ΑΠΟΕΛ</h1>
      <address><time datetime="2019-11-22T17:46:00+00:00">22 Nov 2019, 17:46</time> by <a rel="author">SigmaliveSportime</a></address>
      <p>Στην κάμερα της NOVA,<b> μίλησε ο τεχνικός του Παναθηναϊκού, Γιώργος Δώνης και μεταξύ άλλων αναφέρθηκε και για τον νέο τεχνικό διευθυντή, Τσάβι Ρόκα, αλλά και για τις μεταγραφές που θα γίνουν τον χειμώνα.<br/></b> <br/>Για συνεργασία με Τσάβι Ρόκα:<br/>«Είναι πολύ σημαντικό σε μια ομάδα να υπάρχουν ρόλοι και θέσεις. Ο ρόλος του τεχνικού διευθυντή είναι πολύ σημαντικός, είναι ο συνδετικός κρίκος με όλους. Έχει μια διαδρομή, τον γνωρίζω από την ΑΕΚ Λάρνακας που έκανε εξαιρετική δουλειά. Είναι εξαιρετικός κύριος και γνωρίζει το αντικείμενο. Η ομάδα του είχε υγεία και έπαιξε καλό ποδόσφαιρο και αναβαθμίστηκε. Έχουμε ένα συγκεκριμένο πρότζεκτ θέλει ανθρώπους με όρεξη για δουλειά, ώστε να γίνουν στοχευμένες επιλογές για την βελτίωση της. Ήδη τα πράγματα πηγαίνουν καλύτερα σε πολλά επίπεδα και πιστεύω θα έχουμε καλή συνεργασία προς όφελος της ομάδας. Θα δούμε την φιλοσοφία με το τι θα γίνεται στην ομάδα. Το δικό μας δεν συγκρίνεται με της Λάρνακας. Εκεί δεν υπάρχουν πολλοί κύπριοι και το είχα κι εγώ όταν ήμουν εκεί. Άρα παίρναμε πολλούς ξένους στον ΑΠΟΕΛ. Εδώ έχουμε προχωρημένο πρόζτεκτ, με πολλούς Έλληνες σε διάφορες ηλικίες, παιδιά από την Ακαδημία κι αυτό δεν θα διαφοροποιηθεί. Αυτό που θ’ αλλάξει είναι οι κινήσεις μας που πρέπει να είναι στοχευμένες. Να υπάρχει εμπειρία. Και να μας αναβαθμίσουν ώστε να βοηθηθούν και τα νέα παιδιά που θέλουμε να βγάλουμε. Για να επιστρέψουμε και στις Ευρωπαϊκές διοργανώσεις. Ζαχίντ και Σένκελφεντ λόγου χάρη μας δίνουν κάτι διαφορετικό. Εκεί πρέπει αν πάει η ομάδα. Έλληνες και καλοί ξένοι».<br/> <br/>Για μεταγραφές ενόψει Ιανουαρίου: «Το πλάνο μας δεν έχει σχέση με την μεταγραφική περίοδο του Ιανουαρίου. Αυτό είναι ένα πλάνο μακροπρόθεσμο. Υπάρχουν προτεραιότητες. Να κυλήσουν καλύτερα κάποια στα εσωτερικά που ήδη γίνεται. Τον Γενάρη θα γίνουν 1-2 κινήσεις στοχευμένες που θα μας δώσουν κάτι που λείπει».<br/> </p>
    </article>
  </body>
</html>