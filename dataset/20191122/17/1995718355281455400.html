<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/152799-povidomyly-de-i-iak-volyniany-mozhut-obminiaty-tymchasove-vodijske-posvidchennia"/>
    <meta property="og:site_name" content="ВолиньPost"/>
    <meta property="article:published_time" content="2019-11-22T17:00:00+00:00"/>
    <meta property="og:title" content="Повідомили, де і як волиняни можуть обміняти тимчасове водійське посвідчення"/>
    <meta property="og:description" content="Водії, які після 25 листопада 2017 року вперше отримали право керувати транспортним засобом, можуть обміняти посвідчення водія."/>
  </head>
  <body>
    <article>
      <h1>Повідомили, де і як волиняни можуть обміняти тимчасове водійське посвідчення</h1>
      <address>
        <time datetime="2019-11-22T17:00:00+00:00">22 Nov 2019, 17:00</time>
      </address>
      <p>Усі сервісні центри МВС у Волинській області чекають водіїв, які після 25 листопада 2017 року вперше отримали право керувати транспортним засобом, для обміну посвідчення водія.<br/><br/>Про це повідомили на сторінці у Facebook <a href="https://www.facebook.com/scvolyn/photos/a.1995073144078951/2479290245657236/?type=3&amp;theater">сервісних центрів МВС у Волинській області.</a><br/><br/>Зауважують, ті водії, які протягом двох років (з дня видачі посвідчення водія), були сумлінним керманичем, не здійснили адміністративних правопорушень у сфері забезпечення безпеки дорожнього руху, або мали такі порушення (не більше двох) та не вчинили кримінального правопорушення, передбаченого статтею 286 Кримінального кодексу України – можуть обміняти посвідчення водія без складання іспитів.<br/><br/>Для обміну посвідчення водія до сервісного центру МВС необхідно надати такі документи:<br/>- посвідчення водія, що обмінюється;<br/>- паспорт громадянина України;<br/>- копію довідки про присвоєння реєстраційного номера облікової картки платника податків, а у разі відсутності, в силу релігійних переконань - паспорт з відміткою про це (якщо ця інформація відсутня в базі даних);<br/>- документи, що підтверджують зміну персональних даних особи, якщо такі відбулися;<br/>- медичну довідку встановленого зразка, дійсну на дату подання документів;<br/>- платіжний документ (квитанцію), який засвідчує оплату бланкової продукції.<br/><br/>Нагадують, що для обміну посвідчення водія, особа звертається до будь-якого сервісного центру МВС, незалежно від зареєстрованого місця проживання. Обрати сервісний центр МВС можна <b><a href="http://vol.hsc.gov.ua/kontakti/kontakti-gsts-pidrozdiliv/?fbclid=IwAR1ZnwR3JXwPUGCW4c2V0DLjagNzcwk0oKTc4xxzU_oEmbTzvO4Bzp-tPok">за посиланням.</a></b></p>
    </article>
  </body>
</html>