<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazzetta.gr/basketball/basket-league/article/1417546/episima-ston-ari-o-fitzpatrik-vid"/>
    <meta property="og:site_name" content="gazzetta.gr"/>
    <meta property="article:published_time" content="2019-11-22T17:40:27+00:00"/>
    <meta property="og:title" content="Επίσημα στον Άρη ο Φιτζπάτρικ (vid)"/>
    <meta property="og:description" content="Ο Τοαρλιν Φιτζπάτρικ είναι κι επισήμως παίκτης του Άρη που ανακοίνωσε την απόκτηση του 30χρονου φόργουορντ - σέντερ.  "/>
  </head>
  <body>
    <article>
      <h1>Επίσημα στον Άρη ο Φιτζπάτρικ (vid)</h1>
      <h2>Ο Τοαρλιν Φιτζπάτρικ είναι κι επισήμως παίκτης του Άρη που ανακοίνωσε την απόκτηση του 30χρονου φόργουορντ - σέντερ.  </h2>
      <address><time datetime="2019-11-22T17:40:27+00:00">22 Nov 2019, 17:40</time> by <a rel="author" href="http://www.gazzetta.gr/dimosiografos/gazzetta-team" target="_blank">Gazzetta team</a></address>
      <p>
        <b>H ανακοίνωση της ΚΑΕ Άρης</b>
      </p>
      <p>«Η <b>Κ.Α.Ε. ΑΡΗΣ</b> ανακοινώνει τη συμφωνία με τον<b> Toarlyn Fitzpatrick</b> μέχρι το τέλος της τρέχουσας αγωνιστικής περιόδου. Ο Αμερικανός παίκτης γεννήθηκε στις 4 Σεπτεμβρίου του 1989 στην <b>Tampa Bay</b> της <b>Florida</b>. Έχει ύψος 2,06 μ. και αγωνίζεται στις δυο θέσεις των ψηλών.</p>
      <p>Άρχισε να παίζει μπάσκετ στο <b>C. Leon King High School</b> και στη συνέχεια φοίτησε στο πανεπιστήμιο <b>South Florida</b>. Την τελευταία του χρονιά (2012-2013) στο κολέγιο, είχε 9,9 πόντους και 5,3 ριμπάουντ.</p>
      <p>Η επαγγελματική του καριέρα ξεκίνησε τη σεζόν 2013-2014 στο Βέλγιο με την Kangoeroes Willebroek. Σε 36 παιχνίδια, σημείωνε 7,8 πόντους και μάζευε 4,1 ριμπάουντ, κατά μέσο όρο, ανά παιχνίδι.</p>
      <p>Την επόμενη χρονιά (2014-2015), συστήθηκε στο ελληνικό κοινό με τη φανέλα του <b>Απόλλωνα Πάτρας</b>, με τον οποίο έπαιξε σε 26 αγώνες, προσφέροντας 11,1 πόντους, 7,3 ριμπάουντ και 1,1 τάπες.</p>
      <p>Το καλοκαίρι του 2015 συμφώνησε με τη γερμανική <b>Tigers Tubingen</b>. Αγωνίστηκε σε 34 αναμετρήσεις, μετρώντας 8,6 πόντους και 4,3 ριμπάουντ.</p>
      <p>Επέστρεψε στην Ελλάδα την αγωνιστική περίοδο 2016-2017 για λογαριασμό του <b>Ρεθύμνου</b>. Σε 31 συμμετοχές με την κρητική ομάδα, πετύχαινε 12,2 πόντους και «κατέβαζε» 6,7 ριμπάουντ, ενώ μοίραζε και 2 ασίστ.</p>
      <p>Η σεζόν 2017-2018 τον βρήκε στην <b>Ιαπωνία</b>, αρχικά ως παίκτη των Akita Northern Happinets και μετά των Cyberdyne Ibaraki Robots.</p>
      <p>Ο <b>Χολαργός</b> τον έφερε και πάλι στην Ελλάδα για την περυσινή χρονιά (2018-2019) και ήταν από τους παίκτες που ξεχώρισαν για την αθηναϊκή ομάδα. Ο Fitzpatrick πάτησε παρκέ σε 29 ματς και τα νούμερα του ήταν τα εξής: 8,2 πόντοι, 5,1 ριμπάουντ και 1,2 ασίστ.</p>
      <p>Τη φετινή σεζόν υπέγραψε συμβόλαιο με την<b> ESSM Le Portel</b>, αλλά πριν από μερικές έλυσε τη συνεργασία του με τη γαλλική ομάδα. Συμμετείχε σε 8 παιχνίδια, έχοντας 3,4 πόντους, 2,3 ριμπάουντ και 1,3 ασίστ, μένοντας κατά μέσο όρο στον αγωνιστικό χώρο 13,2 λεπτά».</p>
      <figure>
        <iframe src="https://www.youtube.com/embed/_FTBKmo9Gjs" width="640" height="360" data-service="Youtube" scrolling="no"/>
      </figure>
    </article>
  </body>
</html>