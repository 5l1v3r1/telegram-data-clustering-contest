<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://kg.ua/news/sbu-zvituie-u-kremenchuci-zatrimali-grupu-vimagachiv-yaki-maskuvalis-pid-ohoronnu-firmu"/>
    <meta property="og:site_name" content="Кременчугская газета"/>
    <meta property="article:published_time" content="2019-11-22T14:20:00+00:00"/>
    <meta property="og:title" content="СБУ звітує: у Кременчуці затримали групу вимагачів, які маскувались під охоронну фірму"/>
    <meta property="og:description" content="Через залякування та розбій вони змушували представників місцевих комерційних структур платити їм «данину». У цьому році співробітниками підрозділів по боротьбі з корупцією та оргзлочинністю СБУ розкрито:"/>
  </head>
  <body>
    <article>
      <h1>СБУ звітує: у Кременчуці затримали групу вимагачів, які маскувались під охоронну фірму</h1>
      <address>
        <time datetime="2019-11-22T14:20:00+00:00">22 Nov 2019, 14:20</time>
      </address>
      <p>
        <b>Через залякування та розбій вони змушували представників місцевих комерційних структур платити їм «данину».</b>
      </p>
      <p>У цьому році співробітниками підрозділів по боротьбі з корупцією та оргзлочинністю СБУ <b><i>розкрито</i></b>:</p>
      <ul>
        <li>6 замовних убивств;</li>
        <li>39 фактів вимагання, поєднаних із застосуванням насильства та зброї;</li>
        <li>4 розбійні напади;</li>
        <li>3 факти незаконного позбавлення волі та викрадення людини;</li>
        <li>2 факти грабежу.</li>
      </ul>
      <p>До різних термінів ув`янення <b><i>засуджено</i></b> 24 представників кримінального середовища.</p>
      <p><b><i>Заборонено в’їзд</i></b> в Україну 34 іноземцям, у тому числі 24 “злодіям у законі”.</p>
      <p>Ще сімох кримінальників примусово <b><i>видворено</i></b> з країни.</p>
      <p>У межах захисту легального бізнесу та протидії оргзлочинності Служба безпеки України блокувала діяльність кримінальних груп, які тероризували комерсантів та представників органів державної влади у п`яти регіонах країни.</p>
      <p>В Одесі співробітники спецслужби припинили діяльність організованого угруповання, учасники якого шантажували голову однієї з місцевих селищних рад. Зловмисники погрожували посадовцю кримінальним переслідуванням. За владнання проблеми вони вимагали у чоловіка $100 тисяч готівкою та виділити підконтрольним їм комерційним структурам землю на узбережжі Чорного моря орієнтовною вартістю $400 тисяч.</p>
      <p>Наразі організатору та одному з активних учасників угруповання здійснено повідомлення про підозру у вимаганні.</p>
      <p>У цьому ж регіоні правоохоронці викрили ще одну кримінальну групу. Мішенями зловмисників були підприємці з Одеської та Миколаївської областей.</p>
      <p>Організоване угруповання вимагачів діяло також на Закарпатті. Провокуючи штучні конфліктні ситуації, зловмисники вибивали у комерсантів неіснуючі борги.</p>
      <p>У Кременчуці Полтавської області група вимагачів маскувалась під охоронну фірму. Через залякування та розбій вони змушували представників місцевих комерційних структур платити їм «данину».</p>
      <p>Ще два кримінальні угруповання, учасники яких причетні до викрадення та катування людей, СБУ викрила на Миколаївщині та Дніпропетровщині.</p>
      <p>За вказаними фактами відкрито кримінальні провадження. Тривають слідчі дії для встановлення всіх учасників кримінальних угруповань та обставин їхньої протиправної діяльності.</p>
      <p> </p>
      <p> </p>
      <p><b><i>Прес-центр</i></b> <b><i>СБ</i></b> <b><i>України</i></b></p>
    </article>
  </body>
</html>