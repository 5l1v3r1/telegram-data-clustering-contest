<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.deshabhimani.com/news/kerala/shehla-sherin-s-death-suspension/836106"/>
    <meta property="og:site_name" content="ദേശാഭിമാനി"/>
    <meta property="article:published_time" content="2019-11-22T14:28:44+00:00"/>
    <meta property="og:title" content="ഷെഹ്‌ലയുടെ മരണം: പ്രിൻസിപാളിനും ഹെഡ്‌മാസ്‌റ്റർക്കും സസ്‌പെൻഷൻ; പി ടി എ പിരിച്ചുവിട്ടു"/>
    <meta property="og:description" content="&gt;പാമ്പുകടിയേറ്റ്‌ അഞ്ചാംക്ലാസ്‌ വിദ്യാർത്ഥിനി ഷെഹ്‌ലാ ..."/>
  </head>
  <body>
    <article>
      <h1>ഷെഹ്‌ലയുടെ മരണം: പ്രിൻസിപാളിനും ഹെഡ്‌മാസ്‌റ്റർക്കും സസ്‌പെൻഷൻ; പി ടി എ പിരിച്ചുവിട്ടു</h1>
      <address><time datetime="2019-11-22T14:28:44+00:00">22 Nov 2019, 14:28</time> by <a rel="author">വെബ് ഡെസ്‌ക്‌</a></address>
      <p>ബത്തേരി&gt;പാമ്പുകടിയേറ്റ്‌ അഞ്ചാംക്ലാസ്‌ വിദ്യാർഥിനി ഷെഹ്‌ലാ ഷെറീൻ മരിച്ചസംഭവത്തിൽ സ്‌കൂൾ പ്രിൻസിപാൾ എ കെ കരുണാകരനെയും ഹെഡ്‌മാസ്‌റ്റർ മോഹൻകുമാറിനെയും സസ്‌പെൻഡ്‌ ചെയ്‌തു. സ്കൂൾ പിടിഎയും പിരിച്ചുവിട്ടു. വിദ്യാഭ്യാസ ഡെപ്യൂട്ടി ഡയറക്‌ടറാണ്‌ നടപടിയെടുത്തത്‌. വിദ്യാർത്ഥി സംഘടനകളുമായി നടത്തിയ ചർച്ചയിലാണ്‌ തീരുമാനം. സംഭവത്തിൽ ഷജിൽ എന്ന അധ്യാപകനെ ഇന്നലെ സസ്‌പെൻഡ്‌ ചെയ്‌തിരുന്നു.</p>
      <p>ബത്തേരി സർവജന സ്‌കൂളിലെ ക്ലാസ്‌ മുറിയിൽനിന്നാണ്‌ ഷെഹ്‌ലക്ക്‌ പാമ്പുകടിയേറ്റത്‌. പാമ്പുകടിച്ചുവെന്ന്‌ പറഞ്ഞിട്ടും അവശയായിട്ടും കുട്ടിയെ ആശുപത്രിയിൽ എത്തിക്കാൻ സ്കൂൾ അധികതർ ശ്രമിച്ചില്ല. കുട്ടിയുടെ ഉപ്പ സ്‌കൂളിലെത്തിയാണ്‌ കൂട്ടിയെ ആശുപത്രിയിൽ കൊണ്ടുപോയത്‌. <br/><br/>ഷെഹ്‌ലയുടെ മരണത്തോടെ വിദ്യാർത്ഥികൾ സ്‌കൂളിനെതിരെ രൂക്ഷമായി പ്രതികരിച്ചപ്പോളാണ്‌ അവിടത്തെ അനാസ്‌ഥ കൂടുതൽ വ്യക്‌തമായത്‌. പൊട്ടിപൊളിഞ്ഞ ക്ലാസ്‌ മുറികളിൽ ഒട്ടും സുരക്ഷിതമില്ലാതെയാണ്‌ കുട്ടികളെ ഇരുത്തിയിരുന്നത്‌. ക്ലാസിൽ ചെരിപ്പിട്ടു കയറാനും അനുവദിച്ചിരുന്നില്ല . പരാതി പറയുന്ന കുട്ടികളെ തല്ലിയൊതുക്കുന്നതും ഇവിടെ പതിവാണെന്ന്‌ പറയുന്നു.</p>
      <p>താലൂക്ക്‌ ആശുപത്രിയിൽ ചികിത്സാ വീഴ്‌ച് വരുത്തിയതിന്‌ ഡോക്‌ടറെയും ഇന്നലെ സസ്‌പെൻഡ്‌ ചെയ്‌തിട്ടുണ്ട്‌.</p>
      <related>
        <h4>മറ്റു വാർത്തകൾ</h4>
        <a href="https://www.deshabhimani.com/news/kerala/shehla-sherin-s-death-education-minister/836303"/>
        <a href="https://www.deshabhimani.com/news/kerala/news-kerala-23-11-2019/836236"/>
        <a href="https://www.deshabhimani.com/news/kerala/sulthan-bathery-student-death-protest/836101"/>
        <a href="https://www.deshabhimani.com/news/kerala/chief-minister-on-shehla-sherin-s-death/835908"/>
        <a href="https://www.deshabhimani.com/news/career/news-career-09-11-2019/833179"/>
        <a href="https://www.deshabhimani.com/news/kerala/devendra-fadnavis-takes-oath-as-maharashtra-chief-minister/836304"/>
        <a href="https://www.deshabhimani.com/news/kerala/news-thiruvananthapuramkerala-23-11-2019/836302"/>
        <a href="https://www.deshabhimani.com/news/kerala/news-thiruvananthapuramkerala-23-11-2019/836301"/>
        <a href="https://www.deshabhimani.com/news/kerala/news-thiruvananthapuramkerala-23-11-2019/836300"/>
        <a href="https://www.deshabhimani.com/news/kerala/news-thiruvananthapuramkerala-23-11-2019/836299"/>
      </related>
    </article>
  </body>
</html>