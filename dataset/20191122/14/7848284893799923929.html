<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fcinternews.it/focus/flamengo-il-vp-braz-ribadisce-gabigol-sereno-discorso-con-l-inter-ben-avviato-323747"/>
    <meta property="og:site_name" content="FcInterNews.it"/>
    <meta property="article:published_time" content="2019-11-22T14:09:50+00:00"/>
    <meta property="og:title" content="Flamengo, il vp Braz ribadisce: &quot;Gabigol sereno, discorso con l'Inter ben avviato&quot;"/>
    <meta property="og:description" content="Il Flamengo sta facendo tutto quello che è nelle sue possibilità per provare a riscattare Gabriel Barbosa dall'Inter prima della scadenza del prestito fissata per il prossimo 31..."/>
  </head>
  <body>
    <article>
      <h1>Flamengo, il vp Braz ribadisce: "Gabigol sereno, discorso con l'Inter ben avviato"</h1>
      <address><time datetime="2019-11-22T14:09:50+00:00">22 Nov 2019, 14:09</time> by <a rel="author">Mattia Zangari</a></address>
      <p>Il <b>Flamengo</b> sta facendo tutto quello che è nelle sue possibilità per provare a riscattare <b>Gabriel Barbosa </b>dall'<b>Inter </b>prima della scadenza del prestito fissata per il prossimo 31 dicembre<b>.</b> A ribadirlo ai microfoni di<i> Espn Brasil </i>è Marcos <b>Braz</b>, vice presidente del club<i> Rubronegro</i>, che spiega che la trattativa tra le parti è a pochi metri dal traguardo: "Con l’Inter il discorso è molto ben avviato. Sono stato uno dei più entusiasti di avere il giocatore qui al Flamengo, anche contro l’opinione di qualcuno. Sono felice di parlare di Gabriel, ho sempre avuto grande affetto nei suoi confronti, poi però ho dovuto precisare la posizione del Flamengo. Abbiamo trattato con l’Inter, abbiamo trattato con Gabriel, la trattativa è andata avanti ma è arrivato un certo punto in cui l’affare è giunto alle fasi finali. E per una questione di buon senso, abbiamo capito che dovevamo aspettare queste fasi finali. Gabigol è molto sereno, quello che deve essere sarà". </p>
      <p>
        <a href="https://www.videointer.it/watch.php?vid=35a85bbea">
          <b>VIDEO - COSI' DE PAUL HA CONQUISTATO L'ARGENTINA IN COPPA AMERICA</b>
        </a>
      </p>
    </article>
  </body>
</html>