<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fotbollskanalen.se/allsvenskan/polisens-nya-besked--ingen-anmalan-mot-ifk-norrkoping/"/>
    <meta property="og:site_name" content="fotbollskanalen"/>
    <meta property="article:published_time" content="2019-11-22T14:41:00+00:00"/>
    <meta property="og:title" content="Polisens nya besked – ingen anmälan mot IFK Norrköping"/>
    <meta property="og:description" content="Polisen uppgav att IFK Norrköping som anordnare hade anmälts efter Djurgårdens guldfirande i den avslutande omgången.Nu kommer ett nytt besked.- Det finns ingen anmälan, säger Olle Fäldt, gruppchef och inspektör hos polisen Norrköping till Fotbollskanalen."/>
  </head>
  <body>
    <article>
      <h1>Polisens nya besked – ingen anmälan mot IFK Norrköping</h1>
      <address><time datetime="2019-11-22T14:41:00+00:00">22 Nov 2019, 14:41</time> by <a rel="author">Ramo Holmbom, Aron Forsberg</a></address>
      <p>
        <b>Polisen uppgav att IFK Norrköping som anordnare hade anmälts efter Djurgårdens guldfirande i den avslutande omgången.<br/>Nu kommer ett nytt besked.<br/>- Det finns ingen anmälan, säger Olle Fäldt, gruppchef och inspektör hos polisen Norrköping till Fotbollskanalen.</b>
      </p>
      <p>Efter att Djurgården säkrat sitt SM-guld på Östgötaporten stormades planen av segerrusiga reportrar. I början på veckan uppgav Polisen att en anmälan gjorts mot IFK Norrköping för brott mot ordningslagen, vilket <u><a href="https://www.svt.se/sport/fotboll/efter-planstormningen-ifk-norrkopings-sakerhetschef-polisanmals">SVT Sport</a></u> var först med att rapportera om.</p>
      <p>- Anordnaren har ett ansvar. Vi ska utreda det här och huruvida det blir ett ärende får utredningen visa. Vi anmäler anordnaren, sedan har anordnaren en representant på pappret, sa Michael Lindquist på Polisregion Öst till <a href="https://www.fotbollskanalen.se/allsvenskan/djurgardsfans-stormade-planen---nu-polisanmals-ifk-norrkoping-anordnaren-har-e/">Fotbollskanalen.</a></p>
      <p>Men nu kommer det nya besked, det finns ingen anmälan som polisen först uppgav.</p>
      <p>Fotbollskanalen har varit i kontakt med Olle Fäldt, gruppchef och inspektör hos Polisen Norrköping, som säger:</p>
      <p>- Det finns ingen anmälan som ni beskrivit i er artikel. Däremot finns det anmälningar för andra ordningsstörningar, men alla de ärendena är nedlagda, säger Fäldt till Fotbollskanalen.</p>
      <p>IFK Norrköping har på klubbens hemsida gjort följande uttalande:</p>
      <p>”I dagens möte med Polismyndigheten framkom det att det i nuläget ej finns någon polisanmälan gjord mot IFK Norrköping som arrangör efter matchen mot Djurgårdens IF. De uppgifter som felaktigt rapporterats i media under den senaste tiden är beklagliga”, skriver man på sin hemsida.</p>
    </article>
  </body>
</html>