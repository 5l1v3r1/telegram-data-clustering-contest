<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.madata.gr/epikairotita/politics/714732-o-alexhs-tsipras-episkefthke-ton-manolh-glezo-sto-nosokomeio.html"/>
    <meta property="og:site_name" content="madata.gr"/>
    <meta property="article:published_time" content="2019-11-22T14:25:00+00:00"/>
    <meta property="og:title" content="Ο Αλέξης Τσίπρας επισκέφτηκε τον Μανώλη Γλέζο στο νοσοκομείο"/>
    <meta property="og:description" content="Μια πολύ θερμή συνάντηση είχε πριν από λίγο, σύμφωνα με πηγές του ΣΥΡΙΖΑ, ο Αλέξης Τσίπρας, με τον Μανώλη Γλέζο, προκειμένου να του συμπαρασταθεί και"/>
  </head>
  <body>
    <article>
      <h1>Ο Αλέξης Τσίπρας επισκέφτηκε τον Μανώλη Γλέζο στο νοσοκομείο</h1>
      <address>
        <time datetime="2019-11-22T14:25:00+00:00">22 Nov 2019, 14:25</time>
      </address>
      <p>Μια πολύ θερμή συνάντηση είχε πριν από λίγο, σύμφωνα με πηγές του ΣΥΡΙΖΑ, ο Αλέξης Τσίπρας, με τον Μανώλη Γλέζο, προκειμένου να του συμπαρασταθεί και να ενημερωθεί για την κατάσταση της υγείας του.</p>
      <p>Ο πρόεδρος του ΣΥΡΙΖΑ επισκέφτηκε το ιστορικό στέλεχος της Αριστεράς στο ΝΙΜΤΣ, φεύγοντας από τη Βουλή. Κατά τις ίδιες πληροφορίες, ο Μανώλης Γλέζος, βλέποντας τον πρώην πρωθυπουργό, τον αγκάλιασε και τον φίλησε, ενώ είχαν την ευκαιρία να κάνουν μια σύντομη συζήτηση. Συγκεκριμένα, αναφέρουν οι ίδιες πηγές, παρότρυνε τον πρόεδρο του ΣΥΡΙΖΑ να προσέχει, ενώ εκτίμησε πως μπορεί τώρα να είναι δύσκολα τα πράγματα για το τόπο και για την Αριστερά, αλλά του εξέφρασε την διαίσθησή του ότι τα πράγματα στο μέλλον θα πάνε πολύ καλύτερα.</p>
      <p>Επίσης, ο Μανώλης Γλέζος ζήτησε από τον Αλέξη Τσίπρα να μεταφέρει την αγάπη του προς όλους και ο πρόεδρος του ΣΥΡΙΖΑ, από την πλευρά του, του ευχήθηκε περαστικά και του διαβίβασε τις ευχές όλων.</p>
      <p>Πηγή: ΑΠΕ - ΜΠΕ</p>
    </article>
  </body>
</html>