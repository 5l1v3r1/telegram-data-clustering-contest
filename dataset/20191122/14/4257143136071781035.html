<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/belfold/2019/11/22/bejelentkezett-egy-onkormanyzat-a-szuperkorhazert"/>
    <meta property="og:site_name" content="infostart"/>
    <meta property="article:published_time" content="2019-11-22T14:11:00+00:00"/>
    <meta property="og:title" content="Bejelentkezett egy önkormányzat a szuperkórházért"/>
    <meta property="og:description" content="Ha az újbudai önkormányzat nem támogatja, hogy a XI. kerületben épüljön meg a dél-budai térség egészségügyi ellátását fejlesztő beruházás, akkor Budafok-Tétény szívesen látja a tervezett centrumkórházat és járulékos fejlesztéseit."/>
  </head>
  <body>
    <article>
      <h1>Bejelentkezett egy önkormányzat a szuperkórházért</h1>
      <address><time datetime="2019-11-22T14:11:00+00:00">22 Nov 2019, 14:11</time> by <a rel="author">Infostart / MTI</a></address>
      <h3>Ha az újbudai önkormányzat nem támogatja, hogy a XI. kerületben épüljön meg a dél-budai térség egészségügyi ellátását fejlesztő beruházás, akkor Budafok-Tétény szívesen látja a tervezett centrumkórházat és járulékos fejlesztéseit.</h3>
      <p>A főváros XXII. kerületének önkormányzata közleményében idézte Karsay Ferencet (Fidesz-KDNP) Budafok-Tétény polgármesterét, aki úgy fogalmazott, jól előkészített és szakmailag alátámasztott beruházásokat csak azért blokkolni, mert politikailag ez az érdekük, felelőtlenség.</p>
      <p>Mint írták, a hírek szerint László Imre, az újbudai DK-s polgármester által vezetett önkormányzat nem támogatja a kerületbe tervezett szuperkórházat, de legalábbis erős kételyei vannak a beruházás szükségességéről.</p>
      <p>A XXII. és a környező kerületek lakosságának magas színvonalú egészségügyi ellátásának megteremtése érdekében Karsay Ferenc tárgyalásokat kezdeményez a kormányzati szerveknél egy budafok-tétényi helyszín kijelölésére - áll a közleményben.</p>
      <p>Az M-Teampannon számos koncepció látványtervet és egy alaprajzot is közölt korábban a XI. kerületi Dobogó elnevezésű területre tervezett új korházrók, cikünk nyitóképe is ezek egyike.</p>
      <p>
        <i>Nyitókép: teampannon.hu</i>
      </p>
      <related>
        <h4>
          <b>Kapcsolódó cikkeink:</b>
        </h4>
        <a href="https://infostart.hu/belfold/2019/11/19/a-volt-korhazigazgato-maskepp-hasznalna-fol-a-szuperkorhazra-szant-250-milliardot"/>
        <a href="https://infostart.hu/belfold/2019/09/17/merfoldkohoz-ert-a-del-budai-szuperkorhaz-beruhazasa"/>
        <a href="https://infostart.hu/belfold/2019/08/28/itt-vannak-a-legujabb-latvanytervek-a-del-budai-centrumkorhazrol"/>
      </related>
    </article>
  </body>
</html>