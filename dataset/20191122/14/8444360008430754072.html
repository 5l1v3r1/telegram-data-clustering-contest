<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsit.gr/topikes-eidhseis/kriti-syllipseis-gia-megali-posotita-narkotikon-kai-lathraiou-kapnou/2921278/"/>
    <meta property="og:site_name" content="Newsit.gr"/>
    <meta property="article:published_time" content="2019-11-22T14:57:24+00:00"/>
    <meta property="og:title" content="Κρήτη: Συλλήψεις για μεγάλη ποσότητα ναρκωτικών και λαθραίου καπνού!"/>
    <meta property="og:description" content="Μία ακόμα μεγάλη αστυνομική επιχείρηση για ναρκωτικά πραγματοποίησαν οι αρχές στην Κρήτη."/>
  </head>
  <body>
    <article>
      <h1>Κρήτη: Συλλήψεις για μεγάλη ποσότητα ναρκωτικών και λαθραίου καπνού!</h1>
      <h2>Μία ακόμα μεγάλη αστυνομική επιχείρηση για ναρκωτικά πραγματοποίησαν οι αρχές στην Κρήτη.</h2>
      <address><time datetime="2019-11-22T14:57:24+00:00">22 Nov 2019, 14:57</time> by <a rel="author">Newsit Newsroom</a></address>
      <p>Σύμφωνα με πληροφορίες του cretapost, μετά την σύλληψη των δύο ανθρώπων στα Χανιά με τα έξι κιλά (!) χασίς, τρία ακόμα άτομα συνελήφθησαν στη Μεσαρά για ένα κιλό ινδικής κάνναβης και 15 κιλά (!) λαθραίου καπνού στην <b>Κρήτη.</b></p>
      <h3>Κρήτη: Η επιχείρηση και τα… ευρήματα στη Μεσαρά</h3>
      <p>Όλα συνέβησαν το πρωί της Παρασκευής (22.11.2019) όταν άνδρες της αστυνομίας, αξιοποιώντας κατάλληλες πληροφορίες που είχαν για την παράνομη δράση τριών Πακιστανών στο δήμο Γόρτυνας στη Μεσαρά οργάνωσαν μεγάλη επιχείρηση για τον εντοπισμό τους.</p>
      <p>Αρχικά οι αστυνομικοί προχώρησαν σε έρευνα στο σπίτι ενός 25χρονου όπου βρέθηκαν και κατασχέθηκαν 21 αυτοσχέδιες συσκευασίες που περιείχαν συνολικά 355 γραμμάρια χασίς καθώς και ένα κινητό τηλέφωνο.</p>
      <p>Στη συνέχεια πραγματοποίησαν έλεγχο στην κοινή οικία των δύο φίλων του 25χρονου, επίσης Πακιστανών ηλικίας 26 και 29 χρόνων όπου βρήκαν και κατάσχεσαν:</p>
      <p>15 κιλά και 600 γραμμάρια λαθραίου καπνού, 725 γραμμάρια χασίς, 68 πακέτα λαθραίων τσιγάρων, 70 ευρώ σε μετρητά και ναρκωτικά χάπια.</p>
      <p>Η προανάκριση διενεργείται από Αστυνομικό Τμήμα Φαιστού, ενώ οι συλληφθέντες με την σε βάρος τους σχηματισθείσα δικογραφία, θα οδηγηθούν στον Εισαγγελέα Πλημμελειοδικών.</p>
      <p>πηγή: <a href="https://www.cretapost.gr/526362/nees-syllipsis-gia-megali-posotita-narkotikon-ke-lathreou-kapnou/">cretapost.gr</a></p>
    </article>
  </body>
</html>