<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/u-krimu-utrimuyut-110-politv-yazniv-novini-ukrajini-50055170.html"/>
    <meta property="og:site_name" content="НВ"/>
    <meta property="article:published_time" content="2019-11-22T14:47:00+00:00"/>
    <meta property="og:title" content="В окупованому Криму утримують 110 політв'язнів — постпред президента"/>
    <meta property="og:description" content="Окупаційна влада Криму незаконно утримує щонайменше 110 політичних в’язнів."/>
  </head>
  <body>
    <article>
      <h1>В окупованому Криму утримують 110 політв'язнів — постпред президента</h1>
      <h2>Окупаційна влада Криму незаконно утримує щонайменше 110 політичних в’язнів.</h2>
      <address>
        <time datetime="2019-11-22T14:47:00+00:00">22 Nov 2019, 14:47</time>
      </address>
      <p>Про це в інтерв'ю <a href="https://lb.ua/news/2019/11/22/442826_anton_korinevich_rosiyska.html">LB.ua</a> повідомив постійний представник президента України в АР Крим Антон Кориневич.</p>
      <p>«Досить важко говорити про конкретне число, тому що у законодавстві наразі немає поняття політичного в’язня. Нам відомо, що понад 110 осіб позбавлені свободи внаслідок політичних та інших мотивів», — сказав він.</p>
      <p>За словами Кориневича, офіс представництва вже підготував списки політв'язнів на обмін та передав їх органам, які займаються питанням обміну утримуваними особами.</p>
      <p>Він зазначив, що на цьому роль представництва президента в Криму в обміні утримуваними завершується.</p>
      <p>Читайте також:</p>
      <figure>
        <img src="https://images.weserv.nl/?url=https://nv.ua/system/opinion_authors/avatars/000/009/216/original/07f8ccca4812fae1e76ddcfe8d348edd.png&amp;stamp=1&amp;q=85&amp;w=115"/>
      </figure>
      <p>Джуді Демпсі<br/>Обмін полоненими. Що змінилося між Росією і Україною</p>
      <p>Нагадаємо, 7 вересня між Україною і Росією відбувся паралельний обмін утримуваними особами у форматі 35 на 35.</p>
      <p>В Україну повернулися 24 військовополонені моряки, захоплені Росією у районі Керченської протоки, політв'язні Олег Сенцов, Павло Гриб, Володимир Балух та інші.</p>
      <p>Одразу після повернення політв'язнів президент<a href="https://nv.ua/ukr/ukraine/politics/zelenskiy-gotuye-noviy-obmin-polonenimi-z-rf-novini-ukrajini-50042556.html"> Володимир Зеленський анонсував наступний етап обміну між Україною і РФ. </a>Переговори досі тривають.</p>
    </article>
  </body>
</html>