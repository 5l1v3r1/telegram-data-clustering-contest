<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.askanews.it/spettacolo/2019/11/22/scarlett-johansson-compie-35-anni-terzo-matrimonio-in-vista-top10_20191122_151711/"/>
    <meta property="og:site_name" content="Askanews"/>
    <meta property="article:published_time" content="2019-11-22T14:17:11+00:00"/>
    <meta property="og:title" content="Scarlett Johansson compie 35 anni, terzo matrimonio in vista"/>
    <meta property="og:description" content="Roma, 22 nov. (askanews) – Terzo matrimonio in vista per Scarlett Johansson, oggi splendida 35enne, una delle dive più pagate del cinema hollywoodiano. Scarlett ha alle spalle due matrimoni falliti. Il primo con il collega Ryan Reynolds (2008-2010) e il secondo con il giornalista francese Romain Dauriac (2014-2017), da cui è nata la figlia Rose […]"/>
  </head>
  <body>
    <article>
      <h1>Scarlett Johansson compie 35 anni, terzo matrimonio in vista</h1>
      <h2>47 film per una delle dive di Hollywood più pagate</h2>
      <address>
        <time datetime="2019-11-22T14:17:11+00:00">22 Nov 2019, 14:17</time>
      </address>
      <figure>
        <img src="http://www.askanews.it/wp-content/uploads/2019/11/20191122_151701_06F455D3.jpg"/>
      </figure>
      <p>Roma, 22 nov. (askanews) – Terzo matrimonio in vista per Scarlett Johansson, oggi splendida 35enne, una delle dive più pagate del cinema hollywoodiano. Scarlett ha alle spalle due matrimoni falliti. Il primo con il collega Ryan Reynolds (2008-2010) e il secondo con il giornalista francese Romain Dauriac (2014-2017), da cui è nata la figlia Rose Dorothy. Da maggio è fidanzata ufficialmente con l’attore americano Colin Jost, ma la coppia non ha ancora annunciato la data delle nozze.</p>
      <p>Scarlett Johansson ha all’attivo ben 47 film. A soli quattro anni ha iniziato a girare alcuni spot con il gemello Hunter. Nel 1994 arriva il suo debutto cinematografico con “Genitori cercasi” e nel 1998, a 14 anni, si impone all’attenzione del pubblico internazionale grazie al ruolo Grace nel film “L’uomo che sussurrava ai cavalli”. Poi un successo dopo l’altro (“Lost in Translation”, “La ragazza con l’orecchino di perla”, “Match Point”) e diventa una delle muse di Woody Allen. Nel 2009 veste i panni della Vedova Nera, supereroina che interpreterà anche nei capitoli successivi della saga. La Johansson, oltre al cinema, si è dedicata con successo anche al teatro, al doppiaggio, alla pubblicità e ha inoltre pubblicato due dischi come cantante.</p>
      <p>Adx/Int2</p>
    </article>
  </body>
</html>