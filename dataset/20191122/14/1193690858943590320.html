<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.5.ua/svit/zhakhlyva-dtp-u-nimechchyni-reisovyi-avtobus-naikhav-na-liudei-ie-zahyblyi-203292.html"/>
    <meta property="og:site_name" content="5 канал"/>
    <meta property="article:published_time" content="2019-11-22T14:30:00+00:00"/>
    <meta property="og:title" content="Жахлива ДТП у Німеччині: рейсовий автобус наїхав на людей, є загиблий"/>
    <meta property="og:description" content="Водій автобуса зупинився перед головним вокзалом, щоб дозволити пасажирам заходити та виходити, але потім раптом поїхав у зворотному напрямку"/>
  </head>
  <body>
    <article>
      <h1>Жахлива ДТП у Німеччині: рейсовий автобус наїхав на людей, є загиблий</h1>
      <address>
        <time datetime="2019-11-22T14:30:00+00:00">22 Nov 2019, 14:30</time>
      </address>
      <p>У німецькому місті Вісбаден рейсовий автобус наїхав на людей, внаслідок чого одна людина загинула, 23 осіб було поранено. Про таке повідомляє "<a href="https://www.ukrinform.ua/rubric-world/2823269-u-nimeccini-avtobus-protaraniv-sist-avto-i-na-smert-zbiv-ludinu.html">Укрінформ</a>" з посиланням на Billd.</p>
      <p>"Водій автобуса зупинився перед головним вокзалом, щоб дозволити пасажирам заходити та виходити, але потім раптом поїхав у зворотному напрямку. Автобус протаранив три транспортні засоби, потім проїхав зелену смугу й зіткнувся з трьома іншими автомобілями", – наголосили у повідомленні.</p>
      <p>Унаслідок цього п'ятеро водіїв зазнали тілесних ушкоджень, а одна жінка-водій серйозно травмована.</p>
      <p>Далі некерований автобус наїхав на інший автобус, який чекав на зупинці – удар спричинив поранення водія цього автобуса, дев'ять пасажирів зазнали легких травм.</p>
      <p>Під кінець ДТП некерований автобус переїхав на зупинці двох пішоходів, один з яких, 85-річний місцевий житель, був важко поранений та помер у лікарні.</p>
      <blockquote>Як повідомляв 5.UA, у жовтні під Києвом бетономішалка <a href="https://www.5.ua/kyiv/dtp-pid-kyievom-betonomishalka-zitknulasia-z-lehkovykom-ta-vrizalasia-u-budivliu-silrady-video-201342.html">зіткнулася з легковиком та врізалася у будівлю сільради</a>. </blockquote>
    </article>
  </body>
</html>