<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.b1.ro/stiri/eveniment/dosar-padurar-ucis-preluat-de-parchetul-general-306809.html"/>
    <meta property="og:site_name" content="B1 TV"/>
    <meta property="article:published_time" content="2019-11-22T14:46:32+00:00"/>
    <meta property="og:title" content="Parchetul General preia dosarul pădurarului ucis de către hoții de lemne: Cazul acestuia a provocat proteste puternice și a fost preluat de întreaga presă internațională"/>
    <meta property="og:description" content="Parchetul General a anunțat preluarea dosarului de omor deschis la Parchetul Tribunalului Maramureș după uciderea unui pădurar din Maramureș de către hoții de lemne care venise pentru a defrișa. Pe numele..."/>
  </head>
  <body>
    <article>
      <h1>Parchetul General preia dosarul pădurarului ucis de către hoții de lemne: Cazul acestuia a provocat proteste puternice și a fost preluat de întreaga presă internațională</h1>
      <address><time datetime="2019-11-22T14:46:32+00:00">22 Nov 2019, 14:46</time> by <a rel="author">Sebastian Pricop</a></address>
      <p><a href="https://www.b1.ro/tag/parchetul-general-51732.html">Parchetul General</a> a anunțat preluarea dosarului de omor deschis la Parchetul Tribunalului Maramureș după uciderea unui pădurar din Maramureș de către hoții de lemne care venise pentru a defrișa.</p>
      <p>Pe numele său Liviu Pop, tânărul a fost descoperit într-o râpă, la finalul lui octombrie, împușcat și cu numeroase urme de agresiune pe trup.</p>
      <p>Acesta a fost al doilea silvicultor ucis într-o lună, iar cazul său a stârnit proteste dure și apeluri pentru stoparea fragelului furtului de lemne, cazul fiind preluat de întreaga presă internațională.</p>
      <p>
        <b>Redăm mai jos integral comunicatul de presă al Parchetului General:</b>
      </p>
      <p>
        <i>Având în vedere petiția inițiată de comunitatea Declic, semnată de peste 30.000 de persoane, precum și necesitatea administrării cu celeritate a mijloacelor de probă, în contextul gravităţii deosebite a infracţiunii ce formează obiectul dosarului - omor săvârşit asupra unui funcţionar public care îndeplineşte o funcţie ce implică exerciţiul autorităţii de stat, aflat în exercitarea atribuţiilor de serviciu la momentul producerii decesului, în cursul zilei de astăzi, 22 noiembrie 2019, în temeiul art. 325 din Codul de procedură penală, procurorul general al Parchetului de pe lângă Înalta Curte de Casație și Justiție, domnul Dimitrie-Bogdan Licu, a dispus prin ordonanță preluarea de către Secţia de urmărire penală şi criminalistică, în vederea efectuării urmăririi penale, a dosarului privind uciderea unui pădurar, în cursul lunii octombrie, în județul Maramureș, pe raza cantonului silvic Strâmbu Băiuţ.  </i>
      </p>
      <p><i>Cauza a fost înregistrată inițial pe rolul Parchetului de pe lângă Tribunalului Maramureș, care s-a sesizat din oficiu, fiind dispusă începerea urmăririi penale in rem sub aspectul săvârșirii infracțiunilor de ultraj, prev. de art. 257 alin.1 Cod penal rap. la infracţiunea de omor prevăzută de art. 188 alin.1 Cod penal, și uz de armă fără drept, prev. de art. 343 alin. 1 Cod penal.</i><br/><br/> </p>
    </article>
  </body>
</html>