<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.ro/cultura-media/programe-speciale-la-tvr-sub-genericul-presedinte-pentru-romania-1922405722512019111419177585"/>
    <meta property="og:site_name" content="News.ro"/>
    <meta property="article:published_time" content="2019-11-22T14:57:51+00:00"/>
    <meta property="og:title" content="Programe speciale la TVR, sub genericul &quot;Preşedinte pentru România&quot;"/>
    <meta property="og:description" content="Televiziunea Română va difuza, pe canalele TVR1, TVR2, TVR Internaţional şi TVR Moldova, o serie de programe şi corespondenţe dedicate turul doi de scrutin al alegerilor prezidenţiale, care va avea loc duminică."/>
  </head>
  <body>
    <article>
      <h1>Programe speciale la TVR, sub genericul "Preşedinte pentru România"</h1>
      <address><time datetime="2019-11-22T14:57:51+00:00">22 Nov 2019, 14:57</time> by <a rel="author">News.ro</a></address>
      <p>
        <b>Televiziunea Română va difuza, pe canalele TVR1, TVR2, TVR Internaţional şi TVR Moldova, o serie de programe şi corespondenţe dedicate turul doi de scrutin al alegerilor prezidenţiale, care va avea loc duminică.</b>
      </p>
      <p>Ediţii speciale ale emisiunilor matinale, prezentate de Andra Soceanu şi Daniel Coman, vor fi difuzate de la ora 7.00 la ora 10.00, sub genericul "Preşedinte pentru România".</p>
      <p>Transmisii în direct şi informaţii de la Biroul Electoral Central vor fi transmise şi în ediţiile speciale difuzate la orele 12.00, 14.00, 16.00 şi 18.00.</p>
      <p>Televiziunea Română va acoperi evenimentul la nivel naţional, corespondenţii TVR urmând să transmită cele mai noi informaţii din Bucureşti, Timişoara, Cluj, Iaşi, Craiova, Târgu Mureş, Buzău, Constanţa, Galaţi şi Sibiu.</p>
      <p>Fluxul de informaţii din străinătate va fi completat de transmisiile live ale TVR Moldova, de la Chişinău.</p>
      <p>TVR 1 va rămâne în mijlocul evenimentelor până la finalul zilei. De la ora 19.00, TVR 1 şi TVR 2 transmit simultan un program de ştiri special, sub acelaşi generic al zilei, „Preşedinte pentru România”.</p>
      <p>Programul continuă cu ediţiile de analiză ale ultimelor informaţii şi rezultate previzionate, moderate de Ionuţ Cristache, la orele 20.30, 22.00 şi 23.00. De la ora 21.00, telespectatorii vor putea afla în timp real primele estimări ale rezultatului alegerilor din 24 noiembrie.</p>
      <p>Transmisiile live din peste 17 locaţii din ţară şi străinatate, de la TVR 1, TVR 2, TVR Internaţional şi TVR Moldova, din 24 noiembrie încheie oferta editorială a televiziunii publice dedicată alegerilor prezidenţiale 2019, pe parcursul căreia TVR a difuzat dezbateri şi analize electorale. De-a lungul campaniei electorale şi în zilele de votare, televiziunea publică a reflectat evenimentele care au marcat scrutinul prezidenţial, asigurând, conform misiunii sale publice, un echilibru necesar în media românească într-o perioadă de o importanţă majoră pentru viitorul României.</p>
      <footer>Articolul de mai sus este destinat exclusiv informării dumneavoastră personale. Dacă reprezentaţi o instituţie media sau o companie şi doriţi un acord pentru republicarea articolelor noastre, va rugăm să ne trimiteţi un mail pe adresa <a href="mailto:abonamente@news.ro">abonamente@news.ro</a>.</footer>
    </article>
  </body>
</html>