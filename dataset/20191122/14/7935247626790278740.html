<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/yeryuzu-doktorlari-16-ulkede-16-bin-kisiye-umut-isigi-oldu-215936h.htm"/>
    <meta property="og:site_name" content="OLAY"/>
    <meta property="article:published_time" content="2019-11-22T14:20:00+00:00"/>
    <meta property="og:title" content="Yeryüzü Doktorları 16 ülkede, 16 bin kişiye 'umut ışığı' oldu"/>
    <meta property="og:description" content="Yeryüzü Doktorları, dünya genelinde 16 ülkede 13 yıldır göz sağlığına yönelik projeler gerçekleştiriyor. Yeryüzü Doktorları bugüne kadar yaptıkları ameliyatlarla 16 bin kişinin yeniden görmesini sağladı."/>
  </head>
  <body>
    <article>
      <h1>Yeryüzü Doktorları 16 ülkede, 16 bin kişiye 'umut ışığı' oldu</h1>
      <h2>Yeryüzü Doktorları, dünya genelinde 16 ülkede 13 yıldır göz sağlığına yönelik projeler gerçekleştiriyor. Yeryüzü Doktorları bugüne kadar yaptıkları ameliyatlarla 16 bin kişinin yeniden görmesini sağladı.</h2>
      <address>
        <time datetime="2019-11-22T14:20:00+00:00">22 Nov 2019, 14:20</time>
      </address>
      <p>Tek tek muayene ediyor, görme sorunu yaşayanlara yeniden görmelerine imkan sağlıyorlar.</p>
      <p>13 yıldır göz sağlığına yönelik projeler gerçekleştiren Yeryüzü Doktorları, “görecek güzel günler var, yardım edin görsünler” kampanyasi ile dünya genelinde görme engellilere umut oluyor.</p>
      <p>Proje Koordinatörü Yahya Tanrıkulu, “Yeryüzünde görme bozukluğu yaşayan 2 milyar 200 milyonun üzerinde insan bulunmakta. Bunların 65 milyonunu ülkemizde kolaylıkla tedavi edilebilen katarakt rahatsızlığı oluşturuyor. Yeryüzü Doktorları olarak 2006'dan bu yana Yemen, Kenya, Sudan, Pakistan gibi 16 ülkede 16 bin göz ameliyatı, 41 gözlük dağıtımı, 114 bin göz muayenesi gerçekleştirdik“ diyor.</p>
      <p>Kataraktın tek tedavisi ameliyat ancak bu hastalık ameliyat ile tedavi edilmediğinde körlüğe neden olabiliyor.<br/> <br/><b>"GÖRECEK GÜZEL GÜNLER VAR" DİYEREK İHTİYAÇ SAHİPLERİNE ULAŞIYORLAR</b></p>
      <p>Yeryüzü Doktorları 2006 yılından beri gerçekleştirdiği göz sağlığı projeleri ile önlenebilir görme bozukluklarıyla mücadele ediyor. En önemli merkezlerden biri de Tanzanya'da kurulan katarakt kampı.</p>
      <p>Kamptaki doktorlar ihtiyaç sahiplerine yardım eli uzatıyor.</p>
      <p>Yeryüzü Doktorları, "görecek güzel günler var" kampanyası ile daha çok ihtiyaç sahibine ulaşmayı hedefliyor.<br/> </p>
    </article>
  </body>
</html>