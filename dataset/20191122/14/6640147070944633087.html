<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/cyberpunk-2077-fase-finale-sviluppo/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-22T14:54:00+00:00"/>
    <meta property="og:title" content="Cyberpunk 2077: Il gioco entra nella fase finale dello sviluppo | Game Division"/>
    <meta property="og:description" content="Durante una riunione con gli azionisti CD Projekt RED ha confermato che Cyberpunk 2077 sta per entrare nella fase finale dello sviluppo."/>
  </head>
  <body>
    <article>
      <h1>Cyberpunk 2077: Il gioco entra nella fase finale dello sviluppo | Game Division</h1>
      <address>
        <time datetime="2019-11-22T14:54:00+00:00">22 Nov 2019, 14:54</time>
      </address>
      <p>Negli scorsi giorni si sono riuniti i vertici di CD Projekt RED per fare il punto della situazione tramite un report finanziario che descrive le attività della compagnia degli ultimi tre mesi e di ciò che attende lo studio di sviluppo polacco nel prossimo futuro. Uno dei punti di maggiore interesse riguarda lo <b>stato dei lavori su Cyberpunk 2077</b>, uno dei titoli più attesi in uscita durante i primi mesi del 2020.</p>
      <p>Secondo i documenti pubblicati dalla software house polacca durante la riunione con gli azionisti, il team è in procinto di cominciare la <b>fase finale dello sviluppo</b>, quella che andrà ad accompagnare il lancio del gioco ma anche la fase più intensa e delicata dell’interno ciclo di sviluppo.</p>
      <figure>
        <img src="https://www.tomshw.it/images/images/2019/08/cyberpunk-2077-gamescom-2019-48324.768x432.jpg"/>
      </figure>
      <p>Leggi anche: <a href="https://www.tomshw.it/videogioco/pokemon-spada-scudo-record-vendite-italia/">Pokémon Spada e Scudo: è record di vendite anche in Italia</a></p>
      <p>Nonostante manchino ancora parecchi mesi all’uscita del gioco, CD Projekt RED ha già guadagnato <b>circa 940 mila euro solamente grazie ai preordini</b> di Cyberpunk 2077. Inoltre la software house ha dichiarato di aver iniziato la produzione delle copie fisiche che andranno a comporre le copertine del gioco da spedire in tutto il mondo.</p>
      <p>Vi ricordiamo che Cyberpunk 2077 aprirà le porte di Night City ai videogiocatori il 16 aprile 2020 per le piattaforma PlayStation 4, Xbox One, Google Stadia e PC (via Steam). <b>Avete già prenotato il nuovo gioco di CD Projekt RED o state aspettando che si avvicini ulteriormente la sua uscita?</b> Diteci la vostra nella sezione dedicata ai commenti.</p>
      <blockquote>Aspettando l’uscita di Cyberpunk 2077 potete preordinare il gioco su Amazon a <a href="https://toms.it/9T1yx">questo indirizzo</a>.</blockquote>
    </article>
  </body>
</html>