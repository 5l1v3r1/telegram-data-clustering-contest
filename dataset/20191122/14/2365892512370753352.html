<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://atv.be/nieuws/inhuldiging-kunstwerk-en-vuur-en-lichtspektakel-voor-900-jaar-berendrecht-en-zandvliet"/>
    <meta property="og:site_name" content="atv"/>
    <meta property="article:published_time" content="2019-11-22T14:09:00+00:00"/>
    <meta property="og:title" content="Inhuldiging kunstwerk en vuur- en lichtspektakel voor 900 jaar Berendrecht en Zandvliet"/>
    <meta property="og:description" content="Op vrijdag 29 november wordt het feestjaar voor 900 jaar Berendrecht en Zandvliet afgesloten met de inhuldiging van het kunstwerk ‘Het DNA van de Polder’ en een spectaculaire, geluidsarme vuur- en lichtshow."/>
  </head>
  <body>
    <article>
      <h1>Inhuldiging kunstwerk en vuur- en lichtspektakel voor 900 jaar Berendrecht en Zandvliet</h1>
      <address>
        <time datetime="2019-11-22T14:09:00+00:00">22 Nov 2019, 14:09</time>
      </address>
      <p>
        <b>Op vrijdag 29 november wordt het feestjaar voor 900 jaar Berendrecht en Zandvliet afgesloten met de inhuldiging van het kunstwerk ‘Het DNA van de Polder’ en een spectaculaire, geluidsarme vuur- en lichtshow.</b>
      </p>
      <p>In 2019 viert het district Berendrecht-Zandvliet-Lillo het 900-jarig bestaan van Berendrecht en Zandvliet. Eerder dit jaar daagde televisiefiguur Sieg De Doncker alle inwoners van de polderdorpen uit om samen 5 opdrachten tot een goed einde brengen. Zo werden Berendrecht en Zandvliet vijfsterrendorpen tijdens het slotfeest van ‘Sterren van de Polder’.</p>
      <p>
        <b>Kunstwerk met tijdscapsule</b>
      </p>
      <p>Het speciaal voor de verjaardag gecreëerde kunstwerk ‘Het DNA van de Polder’ krijgt een plaats op de hoek van de Derdeweg en de Zoutestraat, op de grens van Zandvliet en Berendrecht. Onder de sokkel zit de tijdscapsule met meer dan 1000 documenten, foto’s, tekeningen,… die de bewoners verzamelden als een van de opdrachten tijdens het slotfeest van ‘Sterren van de Polder’. </p>
      <p>Na de inhuldiging kunnen alle aanwezigen genieten van een spectaculair vuur- en lichtspektakel. Dat zal geluidsarm zijn, omdat dat diervriendelijker is. </p>
      <p>Bij een drankje en livemuziek kan iedereen vervolgens nog napraten en terugblikken op het geweldige feestjaar.</p>
      <p>(bericht : Stad Antwerpen foto : stad Antwerpen © Tom Cornille)</p>
    </article>
  </body>
</html>