<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-economy/2823697-ukrainska-kukurudza-na-eksport-dodae-v-cini.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-22T14:48:00+00:00"/>
    <meta property="og:title" content="Українська кукурудза на експорт додає в ціні"/>
    <meta property="og:description" content="Ціна на експортну українську кукурудзу з поставками в січні-лютому піднялася до 175 дол. за тонну."/>
  </head>
  <body>
    <article>
      <h1>Українська кукурудза на експорт додає в ціні</h1>
      <h2>Ціна на експортну українську кукурудзу з поставками в січні-лютому піднялася до 175 дол. за тонну.</h2>
      <address>
        <time datetime="2019-11-22T14:48:00+00:00">22 Nov 2019, 14:48</time>
      </address>
      <p>Про це повідомляє <a href="https://www.ukragroconsult.com/news/ukrainskaya-kukuruza-dorozhaet-v-ozhidanii-aktivizatsii-sprosa">УкрАгроКонсалт</a>.</p>
      <p>"Експортні котирування української кукурудзи на базисі FOB глибоководні порти з поставкою у грудні зміцнилися до 169-171 дол. за тонну, з поставкою в січні-лютому - до 170-175 дол. за тонну", - йдеться в повідомленні.</p>
      <p>Зазначається, що найбільш привабливі <a href="https://www.ukrinform.ua/tag-cini">ціни</a> зазначаються для форвардних поставок.</p>
      <p>У той же час, трейдери очікують, що українська кукурудза буде поставлятися в рамках кількох міжнародних тендерів, оскільки в даний час вона більш конкурентноспроможна на далеких напрямках у порівнянні з зерном з Південної Америки. Водночас, основні найближчі імпортери української кукурудзи менш активні в закупівлях.</p>
      <blockquote>
        <b>Читайте також: </b>
        <a href="https://www.ukrinform.ua/rubric-economy/2823634-eksport-tvarinnickoi-produkcii-do-es-moze-zupinitisa-z-2022-roku.html">Експорт тваринницької продукції до ЄС може зупинитися з 2022 року</a>
      </blockquote>
      <p>Експерти інформують, що одночасно на внутрішньому ринку на базисі CPT йде активна закупівля кукурудзи. За останні дні укладено безліч угод з купівлі кукурудзи. Трейдери очікують зниження торгової активності ближче до свят, тому поспішають зробити можливі угоди до них.</p>
      <p>"Ймовірно, учасники ринку поспішають зробити запаси напередодні свят, щоб бути конкурентоспроможними при продажах кукурудзи в січні-лютому, коли очікується традиційний сплеск попиту і цін на кукурудзу", - припускають аналітики.</p>
    </article>
  </body>
</html>