<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.enikos.gr/society/685945/saronei-i-kakokairia-ti-chalkidiki-egklovistikan-anthropoi-sta-sp"/>
    <meta property="og:site_name" content="enikos.gr"/>
    <meta property="article:published_time" content="2019-11-22T14:59:00+00:00"/>
    <meta property="og:title" content="&quot;Σαρώνει&quot; η κακοκαιρία τη Χαλκιδική - Εγκλωβίστηκαν άνθρωποι στα σπίτια τους - ΦΩΤΟ - ΒΙΝΤΕΟ"/>
    <meta property="og:description" content="Προβλήματα στην Ολυμπιάδα Χαλκιδικής προκάλεσαν τα έντονα καιρικά φαινόμενα..."/>
  </head>
  <body>
    <article>
      <h1>"Σαρώνει" η κακοκαιρία τη Χαλκιδική - Εγκλωβίστηκαν άνθρωποι στα σπίτια τους - ΦΩΤΟ - ΒΙΝΤΕΟ</h1>
      <address>
        <time datetime="2019-11-22T14:59:00+00:00">22 Nov 2019, 14:59</time>
      </address>
      <p>Προβλήματα στην Ολυμπιάδα Χαλκιδικής προκάλεσαν τα έντονα καιρικά φαινόμενα. Αρκετοί κάτοικοι εγκλωβίστηκαν στα σπίτια τους, ενώ εκκενώθηκαν προληπτικά νηπιαγωγεία και σχολεία.</p>
      <p>Σύμφωνα με πληροφορίες, αυτή την ώρα παραμένει εγκλωβισμένος ένας κάτοικος της περιοχής, ενώ οι υπόλοιποι έχουν μεταφερθεί σε ασφαλή σημεία. «Η κατάσταση στην Ολυμπιάδα είναι δραματική με το νερό να κατακλύζει ιδιοκτησίες» τόνισε. «Έχουμε επιχειρήσεις απεγκλωβισμού κατοίκων, το ρέμα “χτυπά” και μέσα στον οικισμό, αλλά με βάση την εικόνα που έχω ως τώρα (12:20μμ) δεν υπάρχει κίνδυνος ανθρώπινης ζωής. Ο μηχανισμός του Δήμου, οι αρχές και η Πολιτική Προστασία της Περιφέρειας είναι επί ποδός. Σε διάφορα σημεία στον Δήμο έχουμε προβλήματα στο οδικό δίκτυο, ενώ εκκενώσαμε προληπτικά νηπιαγωγεία και σχολεία σε Νέα Ρόδα, Στρατώνι και Παλαιοχώρι. Έχουν πέσει τεράστιες ποσότητες νερού. Ο ποταμός Χαβρίας μαζί με τους παραποτάμους είναι στα όριά του, μόλις πέρασα από εκεί, με τον κίνδυνο υπερχείλισης να είναι ορατός γι αυτό είμαστε σε επιφυλακής σε Παλαιοχώρι και Νεοχώρι.» δήλωσε στο Radio North 98 ο Δήμαρχος Αριστοτέλη Στέλιος Βαλιάνος.</p>
      <figure>
        <iframe src="https://www.youtube.com/embed/8NK3EJfyb0Y" width="640" height="360" data-service="Youtube" scrolling="no"/>
      </figure>
      <p>
        <i>Ο δρόμος από Πλανά για Μ. Παναγία και Γομάτι είναι κλειστός, καθώς μεγάλος όγκος νερού έχει κατακλύσει μια μεγάλη περιοχή κοντά στο ρέμα των Πλανών.</i>
      </p>
      <figure>
        <iframe src="https://www.youtube.com/embed/C-rBz-IQ8jA" width="640" height="360" data-service="Youtube" scrolling="no"/>
      </figure>
      <figure>
        <img src="http://media.enikos.gr/data/photos/685945_203bc41907-836c45dc9bda8352.jpg"/>
      </figure>
      <figure>
        <img src="http://media.enikos.gr/data/photos/685945_1e41ab9280-9e2f6c8f4a0d99f4.jpg"/>
      </figure>
      <p>Πηγή: halkidikinews.gr / seleo.gr</p>
      <related>
        <h4>σχετικά άρθρα</h4>
        <a href="http://www.enikos.gr/society/685594/messinia-provlimata-apo-plimmyres-sto-dimo-oichalias-se-efarmogi-%0A%20%20%20%20%0A"/>
        <a href="http://www.enikos.gr/society/685423/provlimata-apo-tin-kakokairia-se-thessaloniki-kai-chalkidiki%0A%20%20%20%20%0A"/>
        <a href="http://www.enikos.gr/society/684270/dyo-chronia-apo-ti-vivliki-katastrofi-sti-mandra-zoes-kai-perious%0A%20%20%20%20%0A"/>
        <a href="http://www.enikos.gr/society/684052/kakokairia-viktoria-eftiaxan-gefyra-apo-karekles-gia-na-vgoun-apo%0A%20%20%20%20%0A"/>
        <a href="http://www.enikos.gr/society/683967/i-viktoria-saronei-tin-kriti-epese-chalazi-plimmyrisan-spitia-egk%0A%20%20%20%20%0A"/>
        <a href="http://www.enikos.gr/society/683104/stis-24-ianouariou-i-diki-gia-tis-fonikes-plimmyres-sti-mandra%0A%20%20%20%20%0A"/>
        <a href="http://www.enikos.gr/society/681495/anoixan-oi-ouranoi-kai-stin-artemida-photo-anagnosti%0A%20%20%20%20%0A"/>
        <a href="http://www.enikos.gr/society/681162/agnostoi-pyrpolisan-michanakia-sti-chalkidiki%0A%20%20%20%20%0A"/>
        <a href="http://www.enikos.gr/society/685911/se-katastasi-ektaktis-anagkis-perioches-se-kavala-kai-thaso%0A%20%20%20%20%0A"/>
      </related>
    </article>
  </body>
</html>