<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/904739/-bayern-m-nchen-vergeet-ten-hag-gaat-voor-pochettino-en-biedt-carte-blanche-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-22T14:48:00+00:00"/>
    <meta property="og:title" content="The Telegraph: Bayern München geeft topkandidaat Pochettino carte blanche"/>
    <meta property="og:description" content="De geruchten over een move van Mauricio Pochettino naar Bayern München krijgen steeds meer tractie. In navolging van Duitse media meldt nu ook The Telegraph dat de Argentijn topkandidaat is om aan de slag te gaan in de Allianz Arena. Bayern München wil zo snel mogelijk in gesprek met Pochettino, die deze week werd ontslagen door Tottenham Hotspur. Volgens The Telegraph neemt de Argentijnse trainer het liefst eerst rust, voordat hij aan een nieuwe klus begint. Dat past in de plannen van Bayern München, dat interim-trainer Hansi Flick in elk geval tot de winterstop in het zadel houdt. Sky Deutschland: Bayern gaat vol voor vrije Pochettino en slaat Ten Hag over Emotie na ontslag: Pochettino laat mooie boodschap achter in Spurs-kleedkamer"/>
  </head>
  <body>
    <article>
      <h1>The Telegraph: Bayern München geeft topkandidaat Pochettino carte blanche</h1>
      <address>
        <time datetime="2019-11-22T14:48:00+00:00">22 Nov 2019, 14:48</time>
      </address>
      <p>
        <b>De geruchten over een move van Mauricio Pochettino naar Bayern München krijgen steeds meer tractie. In navolging van Duitse media meldt nu ook The Telegraph dat de Argentijn topkandidaat is om aan de slag te gaan in de Allianz Arena.</b>
      </p>
      <p>Bayern München wil zo snel mogelijk in gesprek met Pochettino, die deze week werd ontslagen door Tottenham Hotspur. Volgens <a href="https://www.telegraph.co.uk/football/2019/11/22/bayern-munich-want-offer-mauricio-pochettino-swift-return-management/">The Telegraph</a> neemt de Argentijnse trainer het liefst eerst rust, voordat hij aan een nieuwe klus begint. Dat past in de plannen van Bayern München, dat interim-trainer Hansi Flick in elk geval tot de winterstop in het zadel houdt.</p>
      <p>Hasan Salihamidzic, sportief directeur van Bayern, wil graag het gesprek aangaan en is bereid een <i>carte blanche</i> te geven: Pochettino mag zelf bepalen wanneer hij het overneemt in München. Mogelijk wacht hij eerst af wat er de komende tijd gebeurt bij Real Madrid en Manchester United, twee clubs die hem in het verleden hebben benaderd.</p>
      <p>Bayern is de huidige nummer drie van de Bundesliga, met een achterstand van vier punten op koploper Borussia Mönchengladbach. In Groep B van de Champions League gaat<i> Der Rekordmeister</i> aan de leiding, voor Spurs, Rode Ster Belgrado en Olympiakos. Ook Erik ten Hag (Ajax) en Thomas Tuchel (PSG), staan nog op het lijstje aan de Säbener Strasse.</p>
      <related>
        <h4>Lees meer</h4>
        <a href="https://www.voetbalprimeur.nl/nieuws/904607/-bayern-laat-ten-hag-links-liggen-en-zet-nu-vol-in-op-ontslagen-pochettino-.html?itm_source=www.voetbalprimeur.nl&amp;itm_medium=highlighted-content"/>
        <a href="https://www.voetbalprimeur.nl/videos/904692/emotie-na-ontslag-pochettino-laat-mooie-boodschap-achter-in-spurs-kleedkamer.html?itm_source=www.voetbalprimeur.nl&amp;itm_medium=highlighted-content"/>
      </related>
    </article>
  </body>
</html>