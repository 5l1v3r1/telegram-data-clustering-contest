<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtlboulevard.nl/royalty/artikel/4930871/prinses-irene-zorgt-voor-rel-woonplaats"/>
    <meta property="og:site_name" content="RTL Boulevard"/>
    <meta property="article:published_time" content="2019-11-22T14:00:17+00:00"/>
    <meta property="og:title" content="Prinses Irene zorgt voor rel in woonplaats"/>
    <meta property="og:description" content="Er is een kleine rel gaande in het Utrechtse Doorn. De bewoners van het dorp mogen namelijk ineens niet meer een populair voetpad, welke achter de kapitale villa van prinses Irene (80) ligt, betreden. “De prinses heeft meer macht”, vertellen de wandelaars aan het AD."/>
  </head>
  <body>
    <article>
      <h1>Prinses Irene zorgt voor rel in woonplaats</h1>
      <address>
        <time datetime="2019-11-22T14:00:17+00:00">22 Nov 2019, 14:00</time>
      </address>
      <p>Er is een kleine rel gaande in het Utrechtse Doorn. De bewoners van het dorp mogen namelijk ineens niet meer een populair voetpad, welke achter de kapitale villa van prinses Irene (80) ligt, betreden. “De prinses heeft meer macht”, vertellen de wandelaars aan het AD.</p>
      <blockquote>“De prinses heeft meer macht”</blockquote>
      <p>Het Maarnse voetpad is een populair en historisch wandelpad en wordt al jaren gebruikt door wandelaars. Nu hangt er ineens een bordje met verboden toegang bij het pad. Dit heeft flink wat woede opgeroepen onder de bewoners en ze menen dan ook dat de prinses een openbare weg op slot heeft gedaan. Volgens burgemeester Frits Naaf heeft het besluit niets te maken met haar privacy, “maar met haar veiligheid. Daar heb ik een bepaalde verantwoordelijkheid voor", zo stelt hij tegenover de krant.</p>
      <p>Prinses Irene van Lippe-Biesterfeld is in maart 2018 verhuisd naar Doorn. De bewoners van het dorp verbazen zich over dit besluit, vooral omdat de vorige eigenaar het pad ook wilde afsluiten. Destijds kreeg hij geen toestemming van de gemeente. “De prinses heeft meer macht”, laat een wandelaar weten. “De gemiddelde persoon krijgt dit niet voor elkaar. Aan de andere kant snap ik ook wel dat ze dit uit veiligheidsoverwegingen wil.”</p>
      <related>
        <h4>MIS DIT NIET!</h4>
        <a href="https://www.rtlboulevard.nl/entertainment/showbizz/artikel/4634551/claudia-de-breij-en-prinses-irene-bij-klimaatmars"/>
        <a href="https://www.rtlboulevard.nl/royalty/artikel/774956/fotos-prinses-irene-zet-landhuis-te-koop"/>
        <a href="https://www.rtlboulevard.nl/royalty/artikel/4928616/koningin-maxima-de-prinsesjes-en-ik-zingen-heel-veel-samen"/>
        <a href="https://www.rtlboulevard.nl/royalty/artikel/4927581/kun-jij-koninklijk-lekker-koken-dan-deze-baan-iets-voor-jou"/>
        <a href="https://www.rtlboulevard.nl/video/tv-fragmenten/video/4927466/schandalen-stapelen-zich-op-britse-koningshuis"/>
        <a href="https://www.rtlboulevard.nl/royalty/artikel/4926971/meghan-markle-haalt-keihard-uit-naar-britse-pers-rechtszaak"/>
      </related>
      <related>
        <a href="https://www.rtlboulevard.nl/royalty/artikel/4804106/hoera-prinses-irene-blaast-80-kaarsjes-uit"/>
      </related>
    </article>
  </body>
</html>