<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/nyolc-napig-volt-a-sajat-furdokadja-foglya-egy-idos-asszony-mire-eszrevettek/187150"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-22T14:00:00+00:00"/>
    <meta property="og:title" content="Nyolc napig volt a saját fürdőkádja foglya egy idős asszony, mire észrevették"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Nyolc napig volt a saját fürdőkádja foglya egy idős asszony, mire észrevették</mark>
      </h1>
      <address><time datetime="2019-11-22T14:00:00+00:00">22 Nov 2019, 14:00</time> by <a rel="author">Bors</a></address>
      <p>Egy hetvenes éveiben járó hölgy nyolc napig rekedt a saját fürdőkádjának fogságában, mire végre kiszabadították.</p>
      <p>A szerencsétlen nyugdíjas egyedül él loughborough-i otthonában, ezért sem vette észre senki a balesetet. Az asszony fürdeni szeretett volna, de már nem volt ereje kimászni a kádból.</p>
      <figure>
        <img src="http://media.borsonline.hu/cikk/20/192764/big-lead/650x360/2031727_bath-3148-1920.jpg"/>
        <figcaption>illusztráció © Pixabay</figcaption>
      </figure>
      <p>Az idős hölgy egyetlen szerencséje az volt, hogy az ételszállító cég munkatársa, Dawn Jackson, – aki rendszeresen vitte neki az ebédjét – igen lelkiismeretes volt.</p>
      <p>A futár hiába hívta az asszonyt, az nem vette fel a telefont, és ajtót sem nyitott neki. Jacksonnak egy hét után nagyon rossz előérzete támadt, ezért kihívta a rendőrséget, akik bementek a házba, és megtalálták a nyolc napja étlen-szomjan a fürdőkádban szenvedő idős hölgyet.</p>
      <p>– A járőrök kisegítették asz asszonyt a fürdőkádból és mentőt hívtak hozzá. A hölgynek szerencsére nem esett komolyabb baja, mindössze nagyon éhes volt – tudatta a helyi rendőrség.</p>
      <p>(<a href="https://metro.co.uk/2019/11/22/woman-rescued-bath-getting-stuck-eight-days-11198672/">via</a>)</p>
    </article>
  </body>
</html>