<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tanea.gr/2019/11/22/world/amvourgo-pou-pigainoun-oi-kyknoi/"/>
    <meta property="og:site_name" content="ΤΑ ΝΕΑ"/>
    <meta property="article:published_time" content="2019-11-22T14:06:10+00:00"/>
    <meta property="og:title" content="Αμβούργο: Πού πηγαίνουν οι κύκνοι;"/>
    <meta property="og:description" content="Ενόψει του χειμώνα που καταφθάνει, πρόσωπο που πληρώνεται από την πόλη του Αμβούργου, φροντίζει για την μεταφορά των κύκνων σε πιο ασφαλή περιοχή ώστε να προστατευτούν από το κρύο."/>
  </head>
  <body>
    <article>
      <h6 class="kicker">Παραδοσιακό τελετουργικό</h6>
      <h1>Αμβούργο: Πού πηγαίνουν οι κύκνοι;</h1>
      <h2>Ενόψει του χειμώνα που καταφθάνει, πρόσωπο που πληρώνεται από την πόλη του Αμβούργου, φροντίζει για την μεταφορά των κύκνων σε πιο ασφαλή περιοχή ώστε να προστατευτούν από το κρύο.</h2>
      <address><time datetime="2019-11-22T14:06:10+00:00">22 Nov 2019, 14:06</time> by <a rel="author" href="https://www.tanea.gr/author/tanea-team/" target="_blank">TANEA Team</a></address>
      <p>Σήμα κατατεθέν του Αμβούργου οι κύκνοι θεωρούνται σύμβολο ελευθερίας και ανεξαρτησίας της πόλης και γι΄ αυτό άπαντες τους φροντίζουν. Ενόψει του χειμώνα που καταφθάνει, πρόσωπο που πληρώνεται από τον τοπικό Δήμο, φρόντισε για την μεταφορά τους στα χειμερινά τους «καταλύματα» έτσι ώστε να προστατευτούν από το κρύο.</p>
      <p>Με την βοήθειά του οι κύκνοι του Αμβούργου μεταφέρονται από τη λίμνη  Άλστερ σε ασφαλές μέρος, σε ειδικά προφυλαγμένη λίμνη στην περιοχή Έπεντορφ, όπου και θα ξεχειμωνιάσουν. Μετά από τέσσερις μήνες αιχμαλωσίας για λόγους προστασίας από το βαρύ χειμώνα, η επαναφορά τους και η απελευθέρωσή τους στη λίμνη Άλστερ στο Αμβούργο, σηματοδοτεί τον ερχομό της Άνοιξης.</p>
      <p><a href="https://www.in.gr/2019/11/22/politics/kommata/pasok-oi-allages-sto-katastatiko-gia-tin-eklogi-proedrou/">Οι αλλαγές στο καταστατικό του ΠΑΣΟΚ για την εκλογή προέδρου <br/></a>Το παραδοσιακό τελετουργικό ξεκίνησε τον 11ο αιώνα στο Αμβούργο. Η φροντίδα των κύκνων ανήκει στην πόλη από το 1591 . Μάλιστα υπήρξε ένας νόμος που ψηφίστηκε από την Γερουσία του Αμβούργου το 1264, που προέβλεπε τιμωρία σε όποιον αφαιρούσε τη ζωή σε κύκνο, πυροβολούσε ή και προσέβαλε κύκνο!</p>
      <figure>
        <img src="https://www.tanea.gr/wp-content/uploads/2019/11/1-691.jpg"/>
      </figure>
      <figure>
        <img src="https://www.tanea.gr/wp-content/uploads/2019/11/2-31.jpg"/>
      </figure>
      <p>
        <a href="https://www.tanea.gr/2019/11/22/greece/vomva-koumoutsakou-kata-240-ayksithikan-oi-afikseis-metanaston-apo-ton-maio/">Βόμβα Κουμουτσάκου: Κατά 240% αυξήθηκαν οι αφίξεις μεταναστών από τον Μάιο</a>
      </p>
    </article>
  </body>
</html>