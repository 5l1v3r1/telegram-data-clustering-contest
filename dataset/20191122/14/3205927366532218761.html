<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gavros.gr/article/podosfairo/294137-etsi-dikaiwnei-o-pereira-ton-olympiako"/>
    <meta property="og:site_name" content="gavros.gr"/>
    <meta property="article:published_time" content="2019-11-22T14:40:00+00:00"/>
    <meta property="og:title" content="Έτσι δικαιώνει ο Περέιρα τον Ολυμπιακό"/>
    <meta property="og:description" content="Γιατί ο ορισμός του Κομίνη έχει πολλές ομοιότητες με του Πορτογάλου Σόουζα, που αδίκησε τον Ολυμπιακό στο ματς με την ΑΕΚ."/>
  </head>
  <body>
    <article>
      <h1>Έτσι δικαιώνει ο Περέιρα τον Ολυμπιακό</h1>
      <address><time datetime="2019-11-22T14:40:00+00:00">22 Nov 2019, 14:40</time> by <a rel="author">ΒΑΪΟΣ ΜΠΑΛΑΦΑΣ</a></address>
      <p>Ο ορισμός του Κομίνη (Θεσπρωτίας) στο εκτός έδρας παιχνίδι του Ολυμπιακού με τον Πανιώνιο έχει πολλές ομοιότητες με αυτόν του Πορτογάλου Σόουζα, ο οποίος έκανε εξωφρενικά λάθη στον αγώνα με την ΑΕΚ. Ο Σόουζα ήταν ο αγαπημένος του Περέιρα στη χώρα του, την εποχή που ήταν αρχιδιαιτητής, ενώ ο Κομίνης είναι «τα πάντα όλα» για τον Περέιρα στην Ελλάδα. Παρότι, ο διεθνής ρέφερι συνεχίζει να αλλοιώνει αποτελέσματα, συνεχίζει να τον κρατάει στον πίνακα ενώ πέρσι τού έδωσε τους περισσότερους ορισμούς!</p>
      <p>Ο Κομίνης ορίζεται μόνο στον Ολυμπιακό, όμως δεν τολμάει να τον βάλει στον ΠΑΟΚ (σ.σ. θυμάστε το ντέρμπι με την ΑΕΚ που ο Σαββίδης έκανε το «ντου» με το όπλο;). Για τους αντίθετους λόγους αποφεύγει να τον ορίσει στην ΑΕΚ!</p>
      <p>
        <b>Στο VAR και με ΑΕΛ</b>
      </p>
      <p>Για να συνεχίζουμε την αγωνιστική κριτική, σα να μην έφτανε ο Κομίνης, μια από τα ίδια χάλια είναι και οι υπόλοιποι. Στο VAR είναι ο Διαμαντόπουλος (Αρκαδίας), ο οποίος κανονικά έπρεπε να είναι σπίτι του, καθώς πριν δυο αγωνιστικές σφύριξε Ξάνθη-Ολυμπιακός 0-0 και αλλοίωσε το αποτέλεσμα του αγώνα, μην καταλογίζοντας το πέναλτι του τερματοφύλακα της Ξάνθης στον Ελ Αραμπί.</p>
      <p>Διαμαντόπουλος και Τριαντάφυλλου (επίσης της ΕΠΣ Αρκαδίας) ήταν και στο VAR του αγώνα ΑΕΛ-Ολυμπιακός 0-1, στο ματς που σφύριξε ο Ευαγγέλου (Αθηνών) και τον φώναξαν στην οθόνη, με αποτέλεσμα, κακώς να μη μετρήσουν δυο γκολ των «ερυθρόλευκων».</p>
      <p>
        <b>Μην ξεχνάμε τον Βάτσιο</b>
      </p>
      <p>Πρόκληση είναι και η επιλογή του Βάτσιου ως τέταρτου στον αγώνα Πανιώνιος-Ολυμπιακός. Ένας διαιτητής που έπρεπε να είναι σπίτι του για το πέναλτι που έδωσε υπέρ της ΑΕΚ και κατά της Λαμίας. Ναι, ο Βάτσιος (Δυτικής Αττικής) που πήγε στην άσπρη βούλα σε βουτιά του Λιβάγια εκτός περιοχής. Τον υποβίβασαν και τον ανέβασαν ξανά!</p>
      <p>Από τις επιλογές φαίνεται πως ο Περέιρα δικαιώνει τον Ολυμπιακό...</p>
      <p>
        <b>Χάλια βοηθών</b>
      </p>
      <p>Και ολοκληρώνουμε την αγωνιστική κριτική μας στους ορισμούς του Περέιρα για το ματς Πανιώνιος-Ολυμπιακός, με τους βοηθούς. Πρώτος βοηθός του Κομίνη στον αγώνα Πανιώνιος-Ολυμπιακός, θα είναι ο Κωσταράς (Αιτ/νιας) που συνήθως μπαίνει με τον Σιδηρόπουλο, ενώ ήταν ο ένας εκ των βοηθών του που όρισε ο Κοντονής στον τελικό Κυπέλλου με την ΑΕΚ. Δεύτερη βοηθός θα είναι η Κουρομπύλια. Γιατί είναι ακόμα στον πίνακα; Πως γίνεται να γελούσε μετά το εύστοχο πέναλτι του Βιεϊρίνια στον περσινό προημιτελικό Κυπέλλου του ΠΑΟΚ με τον Πανιώνιο. Επίσης, αυτή υπέδειξε το πέναλτι στα τελευταία λεπτά, όπως κατάγγειλε και ο Πανιώνιος με την ανακοίνωσή του!</p>
      <related>
        <h4>Διαβάστε επίσης</h4>
        <a href="https://www.gavros.gr/article/podosfairo/294140-aytopsia-sto-renth"/>
        <a href="https://www.gavros.gr/article/podosfairo/294143-o-pedro-martins-live"/>
        <a href="https://www.gavros.gr/article/podosfairo/294130-mera-me-th-mera-gia-ton-gkilierme"/>
        <a href="https://www.gavros.gr/article/podosfairo/294128-to-synaisthhma-gia-thn-epanodo-sth-drash-pic"/>
      </related>
    </article>
  </body>
</html>