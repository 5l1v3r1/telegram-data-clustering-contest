<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ziuanews.ro/stiri/ministrul-mediului-in-romania-se-taie-neautorizat-aproximativ-38-6-milioane-mc-de-lemn-intr-un-an-1320663"/>
    <meta property="og:site_name" content="ZIUAnews.ro"/>
    <meta property="article:published_time" content="2019-11-22T14:25:00+00:00"/>
    <meta property="og:title" content="Ministrul Mediului: In Romania, se taie neautorizat aproximativ 38,6 milioane mc de lemn intr-un an"/>
    <meta property="og:description" content="Am descoperit cifre socante in Inventarul Forestier National (IFN) si pot sa confirm ca, la ora actuala, in Romania se taie neautorizat intr-un an aproximativ 38,6 milioane de metri cubi de lemn, cu 20 de milioane peste cifrele oficiale, a declarat, viner"/>
  </head>
  <body>
    <article>
      <h1>Ministrul Mediului: In Romania, se taie neautorizat aproximativ 38,6 milioane mc de lemn intr-un an</h1>
      <address><time datetime="2019-11-22T14:25:00+00:00">22 Nov 2019, 14:25</time> by <a rel="author">ZIUA NEWS</a></address>
      <p>
        <b>Am descoperit cifre socante in Inventarul Forestier National (IFN) si pot sa confirm ca, la ora actuala, in Romania se taie neautorizat intr-un an aproximativ 38,6 milioane de metri cubi de lemn, cu 20 de milioane peste cifrele oficiale, a declarat, vineri, intr-o conferinta de presa, Costel Alexe, ministrul Mediului, Apelor si Padurilor.</b>
      </p>
      <p>"Primul lucru pe care am vrut sa-l vad cand am venit la minister a fost raportul Inventarului Forestier National. Eram familiarizat cu subiectul din discutiile de la Comisia de Mediu din Camera si din articolele din presa, insa eram curios sa vad varianta oficiala. Am descoperit acolo niste cifre socante, atat de socante incat la prima citire mi-a fost greu sa le cred. L-am chemat la minister pe domnul Marin Gheorghe (sef departament IFN din cadrul Institutului National de Cercetare-Dezvoltare in Silvicultura "Marin Dracea"- ICAS, n.r.), responsabilul pentru realizarea IFN, sa-mi explice exact cum s-a derulat tot procesul de documentare, care au fost tehnicile folosite, care sunt indicatorii, iar dupa ce am ascultat toate explicatiile, va spun ca am acceptat in integralitate acest raport.</p>
      <p>Datele de acolo sunt reale, pot sa va confirm astazi ca, in Romania, se taie intr-un an de zile aproximativ 38,6 milioane de metri cubi de lemn, cu 20 de milioane peste cifrele oficiale.</p>
      <p>Faptul ca acest raport a fost tinut la sertar mai bine de un an de catre fosta conducere a ministerului este cu atat mai grav. Au aflat de situatie si in loc sa-si asume si sa caute solutii au incercat sa musamalizeze datele si sa-l denigreze pe domnul Marin Gheorghe si munca echipei sale", a spus Alexe.</p>
      <p>Potrivit oficialului, fost guvernare a incercat sa ascunda faptul ca sub mandatul sau s-au taiat peste 60 de milioane de metri cubi de lemn fara autorizatie.</p>
      <p>"PSD a incercat sa ascunda faptul ca sub mandatul lor s-au taiat peste 60 de milioane de metri cubi de lemn fara autorizatie. Probabil ca, daca nu ar fi existat succesul motiunii de cenzura si inlocuirea Guvernului Dancila, si astazi ministerul ar fi negat existenta acestor cifre. Eu, ca ministru al Mediului, Apelor si Padurilor, nu numai ca accept datele din acest studiu, dar am decis sa-l sprijin pe domnul Marin Gheorghe cu toate resursele financiare si logistice pentru a derula si ciclul III al Inventarului Forestier National. Ciclu III care, apropo, a fost intarziat tot de PSD mai mult de un an. Probabil ca voiau sa il amputeze definitiv, asa cum au facut cu SUMAL si Inspectorul Padurii", a subliniat ministrul Mediului, Apelor si Padurilor.</p>
      <p>Acesta a adaugat ca datele privind ritmul in care padurea Romaniei dispare sunt mult mai grave decat au fost prezentate si a anuntat ca programatorul Bogdan Micu va fi noul coordonator al proiectului SUMAL.</p>
      <p>"Atat de grave, incat unii au incercat sa le ascunda de ochii publicului. Din fericire, nu au reusit. Mi-am asumat sa repun in functiune toate instrumentele prin care sa puteti ajuta si mai mult de acum inainte. Vom face lucruri bune impreuna si vom pune frana odata pentru totdeauna mafiei lemnului. In nici doua saptamani de mandat, am reusit sa pun lucrurile in miscare. In primul rand, l-am adus inapoi pe Bogdan Micu, un programator genial si un ecologist desavarsit, omul care a dezvoltat Inspectorul Padurii si pe care PSD l-a indepartat din minister. Va fi consilierul meu si noul coordonator al proiectului SUMAL. Am respins categoric termenul de finalizare pentru SUMAL "iulie 2020", am identificat resursele materiale pentru a finanta rapid finalizarea SUMAL, am decis extinderea echipei de programatori si am decis operationalizarea de urgenta a componentelor din SUMAL care sunt deja finalizate. Chiar dupa finalizarea acestei conferinte voi merge direct la STS, unde voi avea o discutie cu conducerea institutiei despre modul in care putem grabi operationalizarea", a mentionat Costel Alexe.</p>
      <p>Primul ciclu al Inventarului Forestier National s-a desfasurat in perioada 2008 - 2012. In anul 2018 au fost finalizate lucrarile pentru realizarea celui de-al doilea ciclu IFN, inceput in 2013.</p>
      <p>Conform IFN, la ora actuala, in Romania, suprafata forestiera este de 6,9 milioane de hectare, iar volumul de lemn pe picior se ridica la 2,2 miliarde de metri cubi. Cantitatea de lemn recoltat din padurile Romaniei se ridica la 38,6 milioane mc.</p>
      <p>IFN este principalul furnizor de date pentru raportarea indicatorilor de gestionare durabila a padurilor, conform angajamentelor asumate de tara noastra in cadrul Conferintei ministeriale pentru protectia padurilor in Europa (MCPFE). El furnizeaza, de asemenea, date indispensabile raportarilor pentru Conventia-cadru a Natiunilor Unite privind schimbarea climei/ Protocolul de la Kyoto (UNFCCC/ KP) si pentru Conventia privind diversitatea biologica (CBD ).</p>
      <p>Institutul de Cercetari si Amenajari Silvice Bucuresti este responsabil pentru proiectarea si punerea in aplicare a IFN, pentru efectuarea masuratorilor de teren, prelucrarea si analiza datelor IFN si publicarea rezultatelor obtinute. IFN este inspirat din diferite inventare forestiere folosite in prezent in tarile europene, cu adaptarile corespunzatoare caracteristicilor vegetatiei forestiere si conditiilor de relief din Romania.</p>
    </article>
  </body>
</html>