<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nooz.gr/automoto/1562843/h-kia-brabeythike-ws-i-kalyteri-marka-suv-apo-to-us-news-kai-world-report"/>
    <meta property="og:site_name" content="NOOZ."/>
    <meta property="article:published_time" content="2019-11-22T14:53:00+00:00"/>
    <meta property="og:title" content="H Kia βραβεύθηκε ως η καλύτερη μάρκα SUV από το U.S. News &amp; World Report"/>
    <meta property="og:description" content="Η Kia Motors America (KΜΑ) επιβραβεύθηκε ως η καλύτερη μάρκα SUV του 2020 στα βραβεία Καλύτερης Μάρκας Αυτοκινήτων (Best Vehicle Awards 2020) του US News &amp; World Report για το 2020, εκτοπίζοντας τη Honda από την 1η θέση την οποία κατείχε από το 2016."/>
  </head>
  <body>
    <article>
      <h1>H Kia βραβεύθηκε ως η καλύτερη μάρκα SUV από το U.S. News &amp; World Report</h1>
      <address>
        <time datetime="2019-11-22T14:53:00+00:00">22 Nov 2019, 14:53</time>
      </address>
      <p>
        <b>Η Kia Motors America (KΜΑ) επιβραβεύθηκε ως η καλύτερη μάρκα SUV του 2020 στα βραβεία Καλύτερης Μάρκας Αυτοκινήτων (Best Vehicle Awards 2020) του US News &amp; World Report για το 2020, εκτοπίζοντας τη Honda από την 1η θέση την οποία κατείχε από το 2016.</b>
      </p>
      <p>Τα βραβεία αξιολογούν 35 αυτοκινητοβιομηχανίες και εξαίρουν την άριστη βιομηχανική ποιότητα για αυτοκίνητα, SUV, φορτηγά και πολυτελή οχήματα.</p>
      <p>"Η Kia διαθέτει ένα όχημα για κάθε τρόπο ζωής και έχει μια γκάμα SUV και crossovers που προσφέρουν κορυφαία ποιότητα, σχεδιασμό, επιδόσεις και πρακτικότητα", δήλωσε ο Michael Cole, πρόεδρος της Kia Motors America. "Το βραβείο Καλύτερης Μάρκας Αυτοκινήτων (Best Vehicle Awards) στην εξαιρετικά ανταγωνιστική κατηγορία των SUV αποτελεί τιμή και ταυτόχρονα επιβεβαίωση της δέσμευσης της Kia να προσφέρει εξαιρετικά αυτοκίνητα που απευθύνονται στο σημερινό αγοραστή".</p>
      <p>Είτε οι καταναλωτές αναζητούν εντυπωσιακό στυλ και πρακτικότητα στο υβριδικό Niro, δυνατότητες SUV (crossover) και προηγμένη τεχνολογία στο Sportage, εκλεπτυσμένη μετακίνηση στο Sorento ή την τονισμένη πολυτέλεια στο Telluride, όσοι ανακαλύψουν την Kia θα εντυπωσιαστούν από την παγκόσμιας κλάσης γκάμα της.</p>
      <p>"Η επένδυση της Kia σε όλα τα SUV της είχε σαν αποτέλεσμα μια πλήρη γκάμα κορυφαίων μοντέλων", δήλωσε ο Jamie Page Deaton, executive editor, U.S. News Best Cars. "Ανεξάρτητα από το μέγεθος του SUV που αναζητάτε, η Kia έχει αυτό που θα σας ικανοποιήσει άριστα".</p>
      <p>Για να προκύψουν οι νικητές των Βραβείων Καλύτερης Μάρκας Οχήματος για το 2020, το US News &amp; World Report χρησιμοποίησε το μέσο όρο των συγκεντρωτικών βαθμολογιών των σχετικών μοντέλων της μάρκας. Οι συνολικές βαθμολογίες προέρχονται από τις κατατάξεις των Best Cars των ΗΠΑ, οι οποίες βασίζονται στο επίπεδο ασφαλείας που παρέχουν, στα δεδομένα αξιοπιστίας και τις απόψεις του ειδικού τύπου.</p>
    </article>
  </body>
</html>