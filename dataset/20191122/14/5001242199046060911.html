<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sinidisi.gr/diethni-olympiada-rompotikis-tis-iroc-pente-mathites-to-agrinio-stin-ethniki-omada/"/>
    <meta property="og:site_name" content="ΣΥΝΕΙΔΗΣΗ"/>
    <meta property="article:published_time" content="2019-11-22T14:39:35+00:00"/>
    <meta property="og:title" content="Διεθνή Ολυμπιάδα Ρομποτικής της IROC: Πέντε μαθητές από το Αγρίνιο στην Εθνική Ομάδα"/>
    <meta property="og:description" content="Διεθνή Ολυμπιάδα Ρομποτικής της IROC: Πέντε μαθητές από το Αγρίνιο στην Εθνική Ομάδα. Για πρώτη φορά στα χρονικά, σχηματίστηκε"/>
  </head>
  <body>
    <article>
      <h1>Διεθνή Ολυμπιάδα Ρομποτικής της IROC: Πέντε μαθητές από το Αγρίνιο στην Εθνική Ομάδα</h1>
      <address><time datetime="2019-11-22T14:39:35+00:00">22 Nov 2019, 14:39</time> by <a rel="author">ΣΥΝΕΙΔΗΣΗ</a></address>
      <p><b>Για πρώτη φορά </b>στα χρονικά, σχηματίστηκε<b> η Εθνική Ομάδα της Ελλάδας </b>που θα εκπροσωπήσει την πατρίδα μας στον παλαιότερο και πιο απαιτητικό διαγωνισμό ρομποτικής παγκοσμίως<b>, τη Διεθνή Ολυμπιάδα Ρομποτικής της IROC </b>(International Robot Olympiad Committee, <u><a href="https://www.iroc.org/">https://www.iroc.org</a></u>)! Η Ολυμπιάδα αυτή <b>διοργανώνεται για 20η συνεχή χρονιά</b> από το ανώτατο εκπαιδευτικό ίδρυμα της Ν. Κορέας, <b>KAIST, το ίδρυμα που πρωτοστατεί παγκοσμίως στην έρευνα στην Ρομποτική</b>.</p>
      <p>Αξιοσημείωτο είναι το γεγονός ότι<b> οι 5 από τους 6 συνολικά αθλητές της Εθνικής ομάδας είμαστε από το Αγρίνιο</b>.</p>
      <p>Στο ενεργητικό μας έχουμε συμμετοχές σε διάφορους εθνικούς και διεθνείς διαγωνισμούς, με κορυφαία διάκρισή μας την κατάκτηση της <b>πρώτης και δεύτερης θέσης</b> στην μαθητική κατηγορία (2η και 3η θέση στην γενική κατάταξη), <b>στον μεγαλύτερο διαγωνισμό ρομποτικής του Βελγίου, Robotcompetitie</b>. <b>Η παρουσία Ελληνικής ομάδας είναι εξαιρετικής σημασίας:</b></p>
      <p>Η <b>τεχνογνωσία και οι εμπειρίες</b> που θα φέρουμε πίσω στην Ελλάδα θα ανοίξουν νέους δρόμους για την εκπαιδευτική ρομποτική στη χώρα μας, ενώ θα θέσουν τις βάσεις στην ανάπτυξη ενός νέου επιπέδου, της <b>αθλητικής ρομποτικής</b>, σε ευθεία αναλογία με τα αθλητικά σωματεία που γνωρίζουμε ήδη και το ρόλο τους στην καλλιέργεια αθλητών και επαγγελματιών.</p>
      <p>Ο διαγωνισμός αυτός φέτος θα λάβει χώρα στην <b>Ταϊλάνδη στις 16-20 Δεκεμβρίου</b>, συνεπώς πρόκειται για μία <b>εξαιρετικά πολυέξοδη αποστολή</b> και γι’ αυτό ευελπιστούμε και στην <b>στήριξη της τοπικής κοινωνίας</b> της πόλης μας.</p>
      <p>Σας ευχαριστούμε εκ των πρωτέρων,</p>
      <p>Κρέτσης Γιώργος, μαθητής Γ’ Λυκείου</p>
      <p>Τσιτσιμελής Ανώρος, μαθητής Β’ Λυκείου</p>
      <p>Βραχωρίτη Αλεξάνδρα, μαθήτρια Β’ Λυκείου</p>
      <p>Αγγελίδης Γιάννης, μαθητής Β’ Λυκείου</p>
      <p>Τσίντζα Έβελιν, μαθήτρια Α’ Λυκείου</p>
      <related>
        <h4>Σχετικες Δημοσιευσεις</h4>
        <a href="http://sinidisi.gr/oi-anakoinoseis-moscholioy-tin-parachorisi-ton-kapnapothikon-papastratoy-dimo-agrinioy-deite-video/"/>
        <a href="http://sinidisi.gr/dimos-agrinioy-drasi-tin-imera-exaleipsi-tis-vias-ton-gynaikon/"/>
        <a href="http://sinidisi.gr/epistimoniki-ekdilosi-agrinio-thema-mathainontas-tin-kardia-soy-sozeis-ti-zoi-soy/"/>
        <a href="http://sinidisi.gr/gyna-ka-ndreian-t-s-e-risei-stin-aithoysa-ieroy-naoy-agias-triados-agrinioy/"/>
        <a href="http://sinidisi.gr/syllogos-polyteknon-agrinioy-kanonika-eisodos-polyteknon-sta-stratiotika-pratiria/"/>
        <a href="http://sinidisi.gr/istoriki-exelixi-dimo-agrinioy-parachoroyntai-ta-dyo-ktiria-ton-kapnapothikon-papastratoy/"/>
      </related>
    </article>
  </body>
</html>