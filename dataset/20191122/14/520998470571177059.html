<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://pogliad.ua/news/bukovina/tretya-shkola-oratorskogo-mistectva-dlya-molodi-z-silskoyi-miscevosti-vidbulasya-u-kicmani-380705"/>
    <meta property="og:site_name" content="Погляд"/>
    <meta property="article:published_time" content="2019-11-22T14:45:00+00:00"/>
    <meta property="og:title" content="Третя Школа ораторського мистецтва для молоді з села відбулася у Кіцмані"/>
    <meta property="og:description" content="21 листопада 2019 року у приміщенні Кіцманської гімназії №2 провели третю із чотирьох запланованих шкіл ораторського мистецтва для молоді з сільської місцевості"/>
  </head>
  <body>
    <article>
      <h1>Третя Школа ораторського мистецтва для молоді з села відбулася у Кіцмані</h1>
      <h2>Учасниками заходу стали учні з шкіл Кіцманського району</h2>
      <address>
        <time datetime="2019-11-22T14:45:00+00:00">22 Nov 2019, 14:45</time>
      </address>
      <p>21 листопада 2019 року у приміщенні Кіцманської гімназії №2 за сприяння управління молоді та спорту обласної державної адміністрації представники Чернівецького осередку ВМГО «Федерація дебатів України», провели третю із чотирьох запланованих шкіл ораторського мистецтва для молоді з сільської місцевості. Про це повідомляє пресслужба Чернівецької ОДА.</p>
      <p>Учасниками заходу стали учні з навчальних закладів Кіцманського району для яких було організовані пізнавальну тренінгову програму на тему ораторського мистецтва та ведення дебатів. Запрошені спікери ділилися з учасниками тренінгу наступним:</p>
      <p>- про правила і техніку аргументування;</p>
      <p>- про шляхи ефективного переконання;</p>
      <p>- про основи ораторського мистецтва та поради;</p>
      <p>- практикум із успішного публічного виступу;</p>
      <p>- про невербальний блок комунікації (жести, міміка, одяг та простір);</p>
      <p>У другій частині тренінгу учасники мали змогу застосувати набуті знання на практиці. Учасники дебатували про доцільність самостійного вибору предметів у навчальних закладах, про те чи етично щоб виробники тютюнових та алкогольних напоїв виступали спонсорами спорту, а також на не зовсім серйозні теми в яких, втім, вони виносили доволі серйозні аргументи та парадигми. Ці пробні дебатні раунди оцінювали не лише зі сторони дебатів, а й зі сторони ораторського мистецтва.</p>
      <p>Разом це дозволило учасникам школи отримати навички, які високо цінуються у сучасному суспільстві та гарантовано знайдуть собі застосування у їх подальшому житті.</p>
      <p>По завершенню заходу учасники отримали сертифікати про участь та запрошення надалі приєднатися до Чернівецького осередку ВМГО «Федерація дебатів України» щоб і надалі розвивати себе та свої навички</p>
      <related>
        <h4>Схожі записи</h4>
        <a href="https://pogliad.ua/news/bukovina/molod-novoselickoyi-otg-modelyuvala-svoyu-gromadu-innovatoriv-377743"/>
        <a href="https://pogliad.ua/news/chernivtsi/u-chernivcyah-zavershivsya-seminar-trening-proforientaciya-uchnivskoyi-molodi-z-silskoyi-miscevosti-380031"/>
        <a href="https://pogliad.ua/news/bukovina/u-kelmencyah-rozpochavsya-cikl-shkil-oratorskogo-mistectva-dlya-molodi-z-silskoyi-miscevosti-379637"/>
        <a href="https://pogliad.ua/news/ukraine/platinum-bank-provede-uroki-finansovoyi-gramotnosti-dlya-ukrayinskih-shkolyariv-318818"/>
      </related>
    </article>
  </body>
</html>