<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://agronews.ua/node/151390/"/>
    <meta property="og:site_name" content="AgroNews"/>
    <meta property="article:published_time" content="2019-11-22T14:49:00+00:00"/>
    <meta property="og:title" content="На Миколаївщині державі повернуто с/г землі вартістю 1,1 млн грн"/>
    <meta property="og:description" content="На Миколаївщині у власність держави повернуто землі сільськогосподарського призначення площею 32,5 га, вартістю 1,1 млн грн. Про це повідомила прес-служба прокуратури області. Так, 19 листопада 2019 року Господарським судом Миколаївської області задоволено позов Первомайської місцевої прокуратури..."/>
  </head>
  <body>
    <article>
      <h1>На Миколаївщині державі повернуто с/г землі вартістю 1,1 млн грн</h1>
      <address><time datetime="2019-11-22T14:49:00+00:00">22 Nov 2019, 14:49</time> by <a rel="author">agronews.uaode/author</a></address>
      <p>
        <b>На Миколаївщині у власність держави повернуто землі сільськогосподарського призначення площею 32,5 га, вартістю 1,1 млн грн. Про це повідомила прес-служба прокуратури області.</b>
      </p>
      <p>Так, 19 листопада 2019 року Господарським судом Миколаївської області задоволено позов Первомайської місцевої прокуратури про повернення земельної ділянки площею 32,5 га, вартістю 1,1 млн грн, розташованої в межах Новокрасненьської сільської ради Арбузинського району.</p>
      <p>Прокуратурою встановлено, що фізичною особою отримано у постійне користування для ведення фермерського господарства земельну ділянку. За свого життя землекористувач право постійного користування землею не переоформив, що спричинило припинення такого права у зв’язку зі смертю користувача відповідно до положень статей 407, 413, 1225 Цивільного кодексу України.</p>
      <p>Не зважаючи на факт припинення прав на землю, фермерське господарство, засноване померлим, продовжило використовувати таку землю без належних правових підстав.</p>
      <p>Разом з тим, розпорядником земель – Арбузинською селищною радою – заходів до повернення земель вжито не було, що і стало підставою для звернення прокурором до суду з відповідним позовом.</p>
    </article>
  </body>
</html>