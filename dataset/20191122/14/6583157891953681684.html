<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lublin112.pl/awantura-zakonczona-zabojstwem-35-latkowi-grozi-dozywotnie-wiezienie/"/>
    <meta property="og:site_name" content="lublin112.pl"/>
    <meta property="article:published_time" content="2019-11-22T14:18:00+00:00"/>
    <meta property="og:title" content="Awantura zakończona zabójstwem. 35-latkowi grozi dożywotnie więzienie"/>
    <meta property="og:description" content="Tomaszowscy policjanci zatrzymali 35-latka, który dotkliwie pobił swojego znajomego. W wyniku doznanych obrażeń 58-latek zmarł."/>
  </head>
  <body>
    <article>
      <h1>Awantura zakończona zabójstwem. 35-latkowi grozi dożywotnie więzienie</h1>
      <address>
        <time datetime="2019-11-22T14:18:00+00:00">22 Nov 2019, 14:18</time>
      </address>
      <p>
        <b>Tomaszowscy policjanci zatrzymali 35-latka, który dotkliwie pobił swojego znajomego. W wyniku doznanych obrażeń 58-latek zmarł.</b>
      </p>
      <p>W minioną środę na jednej z posesji w gminie Susiec interweniowali policjanci. Mundurowi otrzymali zgłoszenie o śmierci 58-letniego mieszkańca tej gminy.</p>
      <p>Funkcjonariusze ustalili, że do 58-latka przyszli znajomi. Podczas wspólnego spożywania alkoholu doszło do awantury, w trakcie której 35-letni mężczyzna dotkliwie pobił właściciela posesji. Zespół ratownictwa medycznego interweniujący na miejscu stwierdził zgon pobitego mężczyzny.</p>
      <p>35-latek z Tomaszowa Lubelskiego został zatrzymany i usłyszał zarzut zabójstwa. Sąd zastosował wobec zatrzymanego tymczasowe aresztowanie na okres trzech miesięcy. Mężczyźnie może grozić kara dożywotniego pozbawienia wolności.</p>
      <p>(fot. Policja Tomaszów Lubelski)</p>
    </article>
  </body>
</html>