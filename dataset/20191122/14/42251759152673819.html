<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sportklub.rs/Fudbal/Premier-League/a315294-Solser-Bez-Mektomineja-zelimo-medju-cetiri-najbolja.html"/>
    <meta property="og:site_name" content="Sport Klub"/>
    <meta property="article:published_time" content="2019-11-22T14:03:00+00:00"/>
    <meta property="og:title" content="Solšer: Bez Mektomineja, želimo među četiri najbolja"/>
    <meta property="og:description" content="Menadžer Mančester junajteda Ole Gunar Solšer ima problema sa povređenim igračima, a Skot Mektominej biće van terena još oko dve nedelje."/>
  </head>
  <body>
    <article>
      <h1>Solšer: Bez Mektomineja, želimo među četiri najbolja</h1>
      <h2>Menadžer Mančester junajteda Ole Gunar Solšer ima problema sa povređenim igračima, a Skot Mektominej biće van terena još oko dve nedelje.</h2>
      <address><time datetime="2019-11-22T14:03:00+00:00">22 Nov 2019, 14:03</time> by <a rel="author">Saša Ozmo</a></address>
      <figure>
        <img src="https://sportklub.rs/Picture/170274/jpeg/Skot-Mektominej-Ole-Gunar-Solser.jpg"/>
        <figcaption>
          <cite>Srdjan Stevanovic, Getty Images</cite>
        </figcaption>
      </figure>
      <p>On je povredio skočni zglob u pobedi nad Brajtonom 3:1 i pridružuje se Polu Pogbi, dok se Nemanja Matić tek nedavno vratio treninzima. Nisu to jedini problemi…<br/><br/><i>“Skoti je povredio skočni zglob, neće ga biti oko dve nedelje, a igrao je zaista dobro ove sezone, zakucao je sebi mesto u timu. Izgubili smo i Roha zbog povrede, Pol je i dalje povređen, ali uz Nemanju, i Tuanzebe i Šo su se vratili treninzima. Možda oni još nisu spremni za mečeve, ali brojniji smo na treninzima“,</i> rekao je Solšer.<br/><br/>Crveni đavoli su trenutno sedmi na tabeli Premijer lige sa 16 bodova.</p>
      <related>
        <a href="http://sportklub.rs/Fudbal/Premier-League/a315200-Rasford-Za-Junajted-nema-boljeg-od-Solsera.html"/>
        <a href="http://sportklub.rs/Fudbal/Premier-League/a314935-Vudvord-Imamo-jasnu-viziju-sta-zelimo.html"/>
      </related>
      <p><i>“Moramo da budemo konstantni i da osvajamo što je moguće više bodova. Posle prethodne pauze zbog reprezentativnih mečeva zaigrali smo bolje, tako moramo i sada. Nedostajaće nam Skoti protiv Šefild junajteda, u prekidima, kada je lopta u šesnaestercu“.</i><br/><br/>Šefild Junajted je peti na tabeli sa 17 bodova, a tabela je gusta jer Vest Hem na 16. poziciji ima 13 bodova.<br/><br/><i>“Moramo da gledamo gore na tabeli, svi smo tu negde, ali prve četiri ekipe su se izdvojile. Igramo sa Sitijem sledećeg meseca, imamo šansu da smanjimo zaostatak. Vratiće nam se igrači, napredujemo kao tim, nadam se da možemo da budemo izazivači. Nije sve samo u tome da budemo u prva četiri, ali to nam jeste pomalo cilj“,</i> dodao je Solšer.<br/><br/>Za četvrtoplasiranim Sitijem Đavoli zaostaju devet bodova, a sa Šefild Junajtedom igraju u nedelju od 17.30.</p>
    </article>
  </body>
</html>