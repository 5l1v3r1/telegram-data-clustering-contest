<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/vesti/svet/faraz-izneo-politicki-program-svoje-stranke/"/>
    <meta property="og:site_name" content="Krstarica"/>
    <meta property="article:published_time" content="2019-11-22T14:01:00+00:00"/>
    <meta property="og:title" content="Faraž izneo politički program svoje stranke"/>
    <meta property="og:description" content="LONDON - Lider stranke za Bregzit, evroskeptični veteran, Najdžel Faraž izneo je danas politički program svoje stranke. On je pozvao na &quot;političku"/>
  </head>
  <body>
    <article>
      <h1>Faraž izneo politički program svoje stranke</h1>
      <address><time datetime="2019-11-22T14:01:00+00:00">22 Nov 2019, 14:01</time> by <a rel="author" href="https://www.krstarica.com/author/tanjug/" target="_blank">Tanjug</a></address>
      <p>LONDON – Lider stranke za Bregzit, evroskeptični veteran, Najdžel Faraž izneo je danas politički program svoje stranke.</p>
      <p>On je pozvao na „političku revoluciju“ koja uključuje pisani ustav za Veliku Britaniju, ukidanje Doma lordova, više javnih referenduma i smanjenje imigracije na ispod 50.000 ljudi godišnje, što je manje od četvrtine trenutnih brojki.</p>
      <p>Stranka, koja je osnovana ranije ove godine, trenutno nema nijedno mesto u parlamentu.</p>
      <p>Oni su se kandidovali za gotovo 300 poslaničkih mesta, ali su se povukli iz 317 biračkih okruga u kojima dominiraju konzervativci da bi se izbegla podela glasova u korist Bregzita.</p>
      <p>„Bez nas ne bi bilo pravog Bregzita“, rekao je Faraž.</p>
      <p>(Tanjug)</p>
    </article>
  </body>
</html>