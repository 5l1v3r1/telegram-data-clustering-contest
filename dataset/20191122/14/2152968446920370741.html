<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/football/2019/11/22/bylgariia-shte-e-v-grupa-s-germaniia-pri-klasirane-na-evro-2020.430496"/>
    <meta property="og:site_name" content="Dnes.bg"/>
    <meta property="article:published_time" content="2019-11-22T14:22:00+00:00"/>
    <meta property="og:title" content="България ще е в група с Германия при класиране на Евро 2020"/>
    <meta property="og:description" content="Дания ще бъде домакин на Русия в директния мач помежду | Dnes.bg"/>
  </head>
  <body>
    <article>
      <h1>България ще е в група с Германия при класиране на Евро 2020</h1>
      <h2>Дания ще бъде домакин на Русия в директния мач помежду</h2>
      <address><time datetime="2019-11-22T14:22:00+00:00">22 Nov 2019, 14:22</time> by <a rel="author" href="https://www.dnes.bg/author/273" target="_blank">Веселин Коларов</a></address>
      <p>Националният отбор на България ще бъде в група "F", ако се класира за финалите на Евро 2020, отреди тегленият в Нион жребий.</p>
      <p>В групата, в която мачовете ще се проведат в Мюнхен и Будапеща, със сигурност ще бъде и тимът на Германия като домакин, а имената на другите два отбора ще станат ясни след жребия за групите на първенството, който ще се тегли на 30 ноември.<br/> <br/>България попадна в поток "А" на баражите и в първия си мач ще играе с Унгария, а при победа ще домакинства на Исландия или Румъния. Ако България, Исландия или Унгария се класират за европейското, то тегленият жребий за група "F" остава такъв, какъвто е. Ако Румъния достигне до финалите, то тя ще бъде в група "С", а победителят от плейофите в поток "D" - един измежду Грузия, Беларус, Северна Македония или Косово, ще бъде преместен служебно в група "F" при Германия.<br/> <br/>От днешния жребий в Нион стана ясно и че Дания ще бъде домакин на Русия в директния мач помежду им на европейското първенство. Двата отбора са сред 12-те домакина на шампионата и попаднаха в група "В", за където сигурен е и отборът на Белгия.<br/> <br/><a href="https://www.gol.bg/"><b>Четете всичко за жребия в Gol.bg</b></a></p>
    </article>
  </body>
</html>