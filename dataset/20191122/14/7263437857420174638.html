<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://scandal.rs/vesti/sin-snezane-durisic-otvorio-dusu-nakon-robije-ne-pada-mi-na-pamet-da-zivim-sa-majkom/"/>
    <meta property="og:site_name" content="Scandal!"/>
    <meta property="article:published_time" content="2019-11-22T14:30:01+00:00"/>
    <meta property="og:title" content="SIN SNEŽANE ĐURIŠIĆ OTVORIO DUŠU NAKON ROBIJE: “NE PADA MI NA PAMET DA ŽIVIM SA MAJKOM”"/>
    <meta property="og:description" content="Marko Gvozdenović, sin folk pevačice Snežane Đurišić, izašao je iz zatvora, ali ne planira da živi sa svojom majkom. Uprkos tome što nisu u svađi, Gvozdenović je prošlog četvrtka iz Centralnog zatvora otišao pravo u hotel, a ne u porodični dom u Jajincima, u kojem Snežana živi sa ginekologom Vanjom Miloševićem. – Mama je došla"/>
  </head>
  <body>
    <article>
      <h1>SIN SNEŽANE ĐURIŠIĆ OTVORIO DUŠU NAKON ROBIJE: “NE PADA MI NA PAMET DA ŽIVIM SA MAJKOM”</h1>
      <address><time datetime="2019-11-22T14:30:01+00:00">22 Nov 2019, 14:30</time> by <a rel="author">scandal!</a></address>
      <figure>
        <img src="https://scandal.rs/wp-content/uploads/2019/04/snezana-djurisic.jpg?x43306"/>
      </figure>
      <p><b>Marko Gvozdenović,</b> sin folk pevačice<b> Snežane Đurišić</b>, izašao je iz zatvora, ali ne planira da živi sa svojom majkom.</p>
      <p>Uprkos tome što nisu u svađi, Gvozdenović je prošlog četvrtka iz Centralnog zatvora otišao pravo u hotel, a ne u porodični dom u Jajincima, u kojem Snežana živi sa ginekologom<b> Vanjom Miloševićem.</b></p>
      <p><b>– Mama je došla po mene u zatvor. Nas dvoje smo sada super. I dok sam ležao u CZ, dolazila mi je u posetu. Ipak, ne pada mi na pamet da živim sa njom jer je tamo sada i Vanja. Ne vidim više sebe u toj kući, iako mi je mama ponudila krov nad glavom. Sada sam u jednom hotelu na Voždovcu, ali gledam neki stan da iznajmim –</b> kaže Marko Gvozdenović i objašnjava zbog čega je tačno proveo 16 meseci u zatvoru:</p>
      <p><b>– Pisalo se da sam ‘pao’ zbog pljačke mamine kuće, ali to nije tačno, pa nisam poludeo da pljačkam dom u kom sam živeo?! Uostalom, tamo je svaki detalj prekriven kamerom, a i nema ništa vredno. Mene su priveli, jer sam napravio neku glupost na jednoj utakmici na Marakani, a bio sam na uslovnoj slobodi – </b>kaže on, a piše Informer.</p>
      <p><b>– Ležao sam u Centralnom zatvoru 16 meseci i verujte mi da je tamo jezivo. Mnogo mi je bilo loše, smršao sam 15 kilograma, ma osušio sam se. Mnogo sam se sekirao zbog dece. Ishrana u zatvoru je sačuvaj Bože, ma sve je bilo katastrofa. Sećam se, kada sam zbog saobraćajne nesreće u kojoj je poginula moja tadašnja devojka ležao u Padinjaku, imao sam daleko bolje uslove. U sobi sam imao i televizor i “Sonijev” “Plejstejšen”. Išao sam vikendom kući, imao sam i druge povlastice u skladu sa dobrim vladanjem, ali sada, pošto sam povratnik, bilo je sve mnogo strože</b> – priča sagovornik.</p>
      <p>Marko kaže da mu je najsrećniji trenutak bio kada je izašao iz zatvora i ugledao svoju decu Miloša i Lanu.</p>
      <p><b>– Deca me nisu prepoznala kada sam izašao iz zatvora. Moj sin Miloš sve to razume, a ćerkica je od sreće samo vrištala kada sam je grlio i ljubio. Snežana je plakala dok je sve to gledala</b> – priča Gvozdenović.</p>
      <related>
        <a href="https://scandal.rs/vesti/snezana-durisic-na-nastupu-saznala-da-joj-je-muz-preminuo-njihova-ljubavna-prica-ostavlja-bez-daha/"/>
      </related>
    </article>
  </body>
</html>