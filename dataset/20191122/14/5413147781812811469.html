<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mobilizujeme.cz/clanky/rusove-zakazou-vsechny-telefony-bez-jejich-softwaru"/>
    <meta property="og:site_name" content="Mobilizujeme"/>
    <meta property="article:published_time" content="2019-11-22T14:33:39+00:00"/>
    <meta property="og:title" content="Rusové zakážou všechny telefony bez jejich softwaru"/>
    <meta property="og:description" content="Rusko začne od léta příštího roku plošně zakazovat prodej jakýchkoliv telefonů, počítačů či chytrých televizí bez předinstalovaného ruského softwaru. Vychází to z vyjádření Kremlu, který tento zákon"/>
  </head>
  <body>
    <article>
      <h1>Rusové zakážou všechny telefony bez jejich softwaru</h1>
      <address><time datetime="2019-11-22T14:33:39+00:00">22 Nov 2019, 14:33</time> by <a rel="author">Jakub Fišer</a></address>
      <p>Rusko začne od léta příštího roku plošně zakazovat prodej jakýchkoliv telefonů, počítačů či chytrých televizí bez předinstalovaného ruského softwaru. Vychází to z vyjádření Kremlu, který tento zákon zavede od července 2020. Informovalo o tom britské BBC.</p>
      <figure>
        <img src="https://mobilizujeme.cz/wp-content/uploads/2019/11/putin.jpg"/>
      </figure>
      <blockquote>TIP: <a href="https://mobilizujeme.cz/clanky/iphone-ze-me-udelal-homosexuala-tvrdi-rus-a-zaluje-apple">iPhone ze mě udělal homosexuála, tvrdí Rus a žaluje Apple</a></blockquote>
      <p>Shodou okolností před týdnem Rusko zavedlo zákon, díky kterému mohou být jisté části internetu pro celou zemi cenzurované. Podle zástupců země povede tento krok k utužení bezpečnosti na internetu. Ve světle těchto skutečností asi zase tolik nepřekvapí, že největší země světa se chce vymezit i proti výrobcům, kteří se odmítají jakkoliv podvolit.</p>
      <p>Jak jinak si vysvětlit nově schválený zákon, který vejde v platnost od července 2020 a přikazuje všem výrobcům chytrých telefonů, chytrých televizí a počítačů do svých produktů předinstalovat ruský software. Výrobci samozřejmě mohou předinstalovat i vlastní aplikace, ty však musí běžet vedle těch ruských. V opačném případě takový produkt nebude možné v Rusku prodávat.</p>
      <p>Kreml tvrdí, že to pomůže zákazníkům jednodušeji používat elektronická zařízení. Jeden z autorů zákona, Oleg Nikolajev, se nechal slyšet, že tamní zákazníky mate, když je v telefonu předinstalovaný software výrobce a není jasně stanoveno, jak sehnat také lokální alternativu.</p>
      <h3>SOUVISEJÍCÍ</h3>
      <ol>
        <li>
          <a href="https://mobilizujeme.cz/clanky/zone-launcher-nabidne-funkci-z-galaxy-note-10-pro-vsechny-telefony">Zone Launcher nabídne funkci z Galaxy Note 10 pro všechny telefony</a>
        </li>
        <li>
          <a href="https://mobilizujeme.cz/clanky/britove-zvazuji-ze-ve-skolach-zakazou-veskere-chytre-i-klasicke-hodinky">Britové zvažují, že ve školách zakážou veškeré chytré i klasické hodinky</a>
        </li>
        <li>
          <a href="https://mobilizujeme.cz/clanky/rusove-nabizi-iphone-11-pro-ve-zlate-a-s-aligatori-kuzi-cena-atakuje-300-tisic-korun">Rusové nabízí iPhone 11 Pro ve zlatě a s aligátoří kůží. Cena atakuje 300 tisíc korun</a>
        </li>
      </ol>
    </article>
  </body>
</html>