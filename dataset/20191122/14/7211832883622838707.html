<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posttoday.com/politic/news/607171"/>
    <meta property="og:site_name" content="https://www.posttoday.com"/>
    <meta property="article:published_time" content="2019-11-22T14:04:00+00:00"/>
    <meta property="og:title" content="ปารีณา โวย &quot;ชวน&quot;เลือกปฏิบัติ ปิดไมค์ ปมขอตั้งกก.สอบจริยธรรม &quot;เสรีพิศุทธ์&quot;"/>
    <meta property="og:description" content="&quot;ปารีณา&quot; โวย &quot;ประธานสภา&quot; ปิดไมค์ ไม่ให้หารือขอตั้งกรรมการสอบจริยธรรม &quot;เสรีพิศุทธ์&quot; ระบุ &quot;ชวน&quot; เยอะไปแล้ว เลือกปฏิบัติ"/>
  </head>
  <body>
    <article>
      <h1>ปารีณา โวย "ชวน"เลือกปฏิบัติ ปิดไมค์ ปมขอตั้งกก.สอบจริยธรรม "เสรีพิศุทธ์"</h1>
      <address><time datetime="2019-11-22T14:04:00+00:00">22 Nov 2019, 14:04</time> by <a rel="author">PostToday</a></address>
      <p>"ปารีณา" โวย "ประธานสภา" ปิดไมค์ ไม่ให้หารือขอตั้งกรรมการสอบจริยธรรม "เสรีพิศุทธ์" ระบุ "ชวน" เยอะไปแล้ว เลือกปฏิบัติ</p>
      <p>เมื่อวันที่ 22 พ.ย. น.ส.ปารีณา ไกรคุปต์ ส.ส.ราชบุรี พรรคพลังประชารัฐ แถลงถึงกรณีนายชวน หลีกภัย ประธานสภาผู้แทนราษฎร ไม่ให้หารือ ในที่ประชุมซึ่งตนเองจะขอให้ ตั้งกรรมการสอบจริยธรรมพลตำรวจเอกเสรีพิศุทธ์ เตมียเวส ประธานกรรมการป้องกันและปราบปรามการทุจริตประพฤติมิชอบ สภาผู้แทนราษฎร ที่มีพฤติกรรมดูหมิ่นเหยียดหยามในที่ประชุมกรรมาธิการ ซึ่งเป็นอำนาจโดยตรงของประธานสภาผู้แทนราษฎร ที่จะตั้งกรรมการสอบจริยธรรม แต่กลับไม่ให้หารือในที่ประชุม ทั้งที ส.ส.คนอื่นก็สามารถหารือเรื่องทั่วไปได้ตามปกติ จึงรู้สึกน้อยใจที่ถูกเลือกปฏิบัติ เพราะนายชวนตัดไมค์มาหลายครั้งแล้ว พร้อมระบุว่า "ท่านชวนเยอะไปแล้ว"</p>
      <p>ส่วนที่ประธานสภาผู้แทนราษฎรวินิจฉัยว่าเป็นเรื่องเฉพาะตัว นางสาวปารีณา ยืนยันว่า เป็นโรคที่เกี่ยวข้องกับประธานสภาผู้แทนราษฎรโดยตรงที่มีอำนาจตั้งกรรมการสอบจริยธรรม แต่ก็พร้อมยอมรับคำวินิจฉัยของประธานสภาผู้แทนราษฎร และขออย่าเลือกปฏิบัติ หากตนเองไม่สามารถหารือเรื่องทั่วไปได้ คนอื่นก็ต้องไม่สามารถหารือเรื่องทั่วไปได้เช่นกัน</p>
    </article>
  </body>
</html>