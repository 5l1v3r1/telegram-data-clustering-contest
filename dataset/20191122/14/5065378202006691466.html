<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsbomb.gr/sports/mpasket/story/1031696/protoporiako-stin-diathesi-toy-kosmoy-ta-eisitiria-olon-ton-agonon-toy-panathinaikoy"/>
    <meta property="og:site_name" content="Newsbomb"/>
    <meta property="article:published_time" content="2019-11-22T14:53:10+00:00"/>
    <meta property="og:title" content="Πρωτοποριακό: Στην διάθεση του κόσμου τα εισιτήρια ΟΛΩΝ των αγώνων του Παναθηναϊκού"/>
    <meta property="og:description" content="Σε μία ακόμα πρωτοποριακή κίνηση προχώρησε η ΚΑΕ Παναθηναϊκός ΟΠΑΠ, αφού ενημέρωσε πως τα εισιτήρια όλων των αγώνων σε Ελλάδα και Ευρώπη είναι προς… διάθεση"/>
  </head>
  <body>
    <article>
      <h1>Πρωτοποριακό: Στην διάθεση του κόσμου τα εισιτήρια ΟΛΩΝ των αγώνων του Παναθηναϊκού</h1>
      <h2>Σε μία ακόμα πρωτοποριακή κίνηση προχώρησε η ΚΑΕ Παναθηναϊκός ΟΠΑΠ, αφού ενημέρωσε πως τα εισιτήρια όλων των αγώνων σε Ελλάδα και Ευρώπη είναι προς… διάθεση</h2>
      <address><time datetime="2019-11-22T14:53:10+00:00">22 Nov 2019, 14:53</time> by <a rel="author">Newsroom</a></address>
      <p>Ο Παναθηναϊκός έχει καταφέρει να ξεφύγει έτη φωτός μακριά από τους… διώκτες του και εκτός των τεσσάρων αγωνιστικών γραμμών. Και αυτό αποδείχθηκε και πάλι, με τον πλέον περίτρανο τρόπο και πριν από λίγο. Η ΚΑΕ Παναθηναϊκός ΟΠΑΠ ενημέρωσε τον κόσμο πως ξεκίνησε η διάθεση των εισιτηρίων για όλους τους αγώνες που έχει η ομάδα μπροστά της σε Ελλάδα και Ευρώπη. Και όχι μόνο αυτό. Σε συγκεκριμένους αγώνες οι φίλοι των πρωταθλητών θα έχουν την ευκαιρία να βιώσουν την Six Star εμπειρία.</p>
      <p>Αναλυτικά η ανακοίνωση:</p>
      <p>Η ΚΑΕ Παναθηναϊκός ΟΠΑΠ ενημερώνει τους φιλάθλους της πως ξεκίνησε η διάθεση των εισιτηρίων για όλες τις εντός έδρας αναμετρήσεις της ομάδας μας τόσο για τη Euroleague, όσο και για το πρωτάθλημα της EKO Basket League.</p>
      <p>Παράλληλα, τους δίνει τη δυνατότητα να παρακολουθήσουν συγκεκριμένους αγώνες με διαφορετικό τρόπο και επιπλέον προνόμια, ώστε να βιώσουν στον απόλυτο βαθμό μία… Six Star εμπειρία!<br/>Επιλέξτε τώρα κάποιο από τα διαθέσιμα πακέτα τα οποία σας δίνουν την ευκαιρία:</p>
      <p>• Να βρίσκεστε μία ανάσα από παρκέ<br/>• Να παρακολουθήσετε από κοντά προπόνηση της ομάδας<br/>• Να αποκτήσετε πρόσβαση στο VIP Lounge<br/>• Να έχετε τη δική σας θέση Parking<br/>• Να αποκτήσετε αυθεντικά προϊόντα της ομάδας μας και σημαντικό εκπτώσεις από το PAOSHOP</p>
      <p>Ζήστε στο έπακρο την απόλυτη εμπειρία θέασης ενός αγώνα στο γήπεδό μας.</p>
      <p>Η ΚΑΕ Παναθηναϊκός ΟΠΑΠ ενημερώνει τους φιλάθλους της πως σταματά η λειτουργία των εκδοτηρίων που βρίσκονται στη Θύρα 10 του γηπέδου «Απόστολος Νικολαΐδης».<br/>Πλέον, η διάθεση των εισιτηρίων για όλους τους εντός έδρας αγώνες της ομάδας μας, θα γίνεται διαδικτυακά, μέσω του viva.gr, τηλεφωνικά στο 11876, καθώς και από τα φυσικά σημεία πώλησης της VIVA, δηλαδή τα καταστήματα Seven Spots, Reload, Ευριπίδης, Viva Spot Τεχνόπολη και Yoleni’s.</p>
      <p>Διαβάστε περισσότερα στο <a href="https://www.leoforos.gr/panathinaikos/basket/story/158182/protoporiako-stin-diathesi-toy-kosmoy-ta-eisitiria-olon-ton-agonon-toy-panathinaikoy">Leoforos.gr</a></p>
    </article>
  </body>
</html>