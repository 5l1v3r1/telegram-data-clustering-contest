<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.europafm.ro/sua-cresc-varsta-minima-pentru-cumpararea-tigarilor-electronice/"/>
    <meta property="og:site_name" content="Europa FM"/>
    <meta property="article:published_time" content="2019-11-22T14:51:37+00:00"/>
    <meta property="og:title" content="SUA cresc vârsta minimă pentru cumpărarea țigărilor electronice"/>
    <meta property="og:description" content="47 de oameni au murit din cauza țigărilor electronice în Statele Unite ale Ameticii."/>
  </head>
  <body>
    <article>
      <h1>SUA cresc vârsta minimă pentru cumpărarea țigărilor electronice</h1>
      <address>
        <time datetime="2019-11-22T14:51:37+00:00">22 Nov 2019, 14:51</time>
      </address>
      <p><b>47</b> de oameni au murit din cauza țigărilor electronice în <b>Statele Unite ale Ameticii</b>.</p>
      <p>Este noul bilanț anunțat de autoritățile americane. Victimele și-au pierdut viața în urma unei misterioase afecțiuni pulmonare asociate cu utilizarea acestor dispozitive.</p>
      <p>Agenţia americană din domeniul sănătăţii susține că victimele provin din <b>25</b> de state şi au vârste cuprinse între <b>17</b> şi <b>75</b> de ani.</p>
      <p>Totodată, autoritățile au precizat că în acest moment au fost identificate <b>2.290</b> de cazuri cu această afecţiune pulmonară pe teritoriul Statele Unite.</p>
      <p>Preşedintele <b>Donald Trump</b> a anunţat că intenţionează <b>să crească vârsta minimă</b> pentru achiziţionarea țigărilor electronice, după creşterea numărului decese.</p>
      <p>Chiar daca nu se cunoaşte cu exactitate cauza leziunilor pulmonare, autoritățile americane au precizat că în toate aceste cazuri pacienţii au folosit ţigări electronice.</p>
      <p>Cei mai mulţi dinte cei care s-au îmbolnăvit au declarat că au folosit produse pe bază de <b>THC</b>, principala substanţă psihoactivă din <b>canabis</b>.</p>
      <p>Până acum, în <b>Europa</b> a fost înregistrat un singur deces – în <b>Belgia</b>. Un tânăr de <b>18</b> ani a murit în urma unei insuficienţe respiratorii atribuite de autorităţi utilizării țigărilor electronice și a unui amestec de ingrediente nocive.</p>
      <p>În <b>Filipine</b>, Poliţia a primit ordin <b>să aresteze persoanele care utilizează ţigarete electronice în public</b> şi să le confişte dispozitivele.</p>
    </article>
  </body>
</html>