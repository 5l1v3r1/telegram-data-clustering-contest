<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/33e68bfbe26deb97/foto-plahotniuc-ar-fi-fost-vazut-in-miami-fostul-sef-al-pd-in-compania-unei-tinere-care-i-ar-fi-asistenta.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-22T14:13:03+00:00"/>
    <meta property="og:title" content="FOTO: Plahotniuc ar fi fost văzut în Miami; Fostul șef al PD, în compania unei tinere care i-ar fi asistentă"/>
    <meta property="og:description" content="Fostul șef al PD, Vladimir Plahotniuc, ar fi fost surprins pe o stradă din Miami, Statele Unite. Imaginile au fost publicate de Crimerussia.com."/>
  </head>
  <body>
    <article>
      <h1>FOTO: Plahotniuc ar fi fost văzut în Miami; Fostul șef al PD, în compania unei tinere care i-ar fi asistentă</h1>
      <address><time datetime="2019-11-22T14:13:03+00:00">22 Nov 2019, 14:13</time> by <a rel="author">Jurnal.md</a></address>
      <p>
        <b>Fostul șef al PD, Vladimir Plahotniuc, ar fi fost surprins pe o stradă din Miami, Statele Unite. Imaginile au fost publicate de <a href="https://crimerussia.com/organizedcrime/obyavlennogo-rf-v-rozysk-moldavskogo-oligarkha-plakhotnyuka-nashli-v-mayami-s-pomoshchnitsey-/?fbclid=IwAR3bJQ9NoKk-Cof1Acx3ABGiUNPe9DrvVZCZmws6MXGx4Vqt2RNZpn-hdjg">Crimerussia.com</a>.</b>
      </p>
      <p>Potrivit sursei, Plahotniuc a fost văzut în compania unei tinere care i-ar fi asistentă.</p>
      <p>Amintim că Vladimir Plahotniuc a fugit din Republica Moldova în iunie 2019, imediat după ce PD a pierdut puterea.</p>
      <p>Anterior, și deputatul blocului ACUM, Chiril Moțpan,<a href="http://jurnal.md/ro/news/dc541676fc92c86c/plahotniuc-se-afla-la-miami-un-deputat-publica-imagini-isi-odihneste-madularele-pe-plaje-luxoase-flancat-de-bodyguarzi.html"> a publicat câteva imagini cu Plahotniuc surprins în Miami</a>. Atunci Moțpan a menționat că le-a primit de la un moldovean aflat în SUA.</p>
      <p>Fostul șef al PD a intrat în atenția presei ruse în contextul în care acesta este învinuit de coordonarea unei rețele internaționale de trafic de droguri și este cercetat pe 28 de capete de acuzare.</p>
      <p>În Republica Moldova, Plahotniuc are calitate de învinuit pe cauzele penale din gestiunea Procuraturii Anticorupție pentru spălare de bani în proporții deosebit de mari.</p>
      <p>În prezent, fostul șef al PD este dat în urmărire internațională.</p>
      <figure>
        <img src="http://static.cdn.jurnaltv.md/superdesk/20191122151156/89bc8e863dc157bf40965bb9b6cef9287a58b6951d09a6c955c6f6bb31849838.jpg"/>
        <figcaption>Plahotniuc</figcaption>
      </figure>
    </article>
  </body>
</html>