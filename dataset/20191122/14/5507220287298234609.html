<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80188079/"/>
    <meta property="og:site_name" content="Janam TV"/>
    <meta property="article:published_time" content="2019-11-22T14:51:46+00:00"/>
    <meta property="og:title" content="ദാരുണ സംഭവങ്ങള്‍ ആവര്‍ത്തിക്കാതിരിക്കാന്‍ മുന്‍കരുതല്‍ സ്വീകരിക്കണം; സ്‌കൂളുകള്‍ക്ക് നിര്‍ദ്ദേശവുമായി പൊതു വിദ്യാഭ്യാസ ഡയറക്ടര്‍"/>
    <meta property="og:description" content="വയനാട്: ദാരുണ സംഭവങ്ങള്‍ ആവര്‍ത്തിക്കാതിരിക്കാന്‍ സ്‌കൂളുകള്‍ക്ക് നിര്‍ദ്ദേശവുമായി പൊതു വിദ്യാഭ്യാസ ഡയറക്ടര്‍. ഇത്തരം സംഭവങ്ങള്‍ ആവര്‍ത്തിക്കാതിരിക്കാന്‍"/>
  </head>
  <body>
    <article>
      <h1>ദാരുണ സംഭവങ്ങള്‍ ആവര്‍ത്തിക്കാതിരിക്കാന്‍ മുന്‍കരുതല്‍ സ്വീകരിക്കണം; സ്‌കൂളുകള്‍ക്ക് നിര്‍ദ്ദേശവുമായി പൊതു വിദ്യാഭ്യാസ ഡയറക്ടര്‍</h1>
      <address><time datetime="2019-11-22T14:51:46+00:00">22 Nov 2019, 14:51</time> by <a rel="author">Janam TV Web Desk</a></address>
      <p>വയനാട്: ദാരുണ സംഭവങ്ങള്‍ ആവര്‍ത്തിക്കാതിരിക്കാന്‍ സ്‌കൂളുകള്‍ക്ക് നിര്‍ദ്ദേശവുമായി പൊതു വിദ്യാഭ്യാസ ഡയറക്ടര്‍. ഇത്തരം സംഭവങ്ങള്‍ ആവര്‍ത്തിക്കാതിരിക്കാന്‍ മുന്‍കരുതല്‍ എടുക്കണമെന്ന് പൊതു വിദ്യാഭ്യാസ ഡയറക്ടര്‍ സര്‍ക്കുലറില്‍ വ്യക്തമാക്കുന്നു. നവംബര്‍ 30 ന് മുന്‍പ് എല്ലാ സ്‌കൂളുകളിലും പിടിഎ മീറ്റിംഗ് വിളിച്ചു ചേര്‍ത്ത് ദാരുണ സംഭവങ്ങള്‍ ഉണ്ടാകാതിരിക്കാനുള്ള മുന്‍കരതല്‍ സ്വീകരിക്കണമെന്നാണ് നിര്‍ദ്ദേശം.</p>
      <p>സ്‌കൂളുകളില്‍ ദ്വാരങ്ങളോ വിള്ളലുകളോ ഉണ്ടെങ്കില്‍ അടുത്ത മാസം 5-ാം തീയതിയ്ക്ക് മുന്‍പ് അത് അടയ്ക്കണം. കുട്ടികള്‍ ക്ലാസ് മുറികളില്‍ ചെരുപ്പ് ധരിക്കുന്നത് വിലക്കരുത്. സ്‌കൂള്‍ പരിസരത്തെ പാഴ്‌ച്ചെടികളും പടര്‍പ്പുകളും വെട്ടിമാറ്റാന്‍ നടപടി സ്വീകരിക്കണമെന്നും സര്‍ക്കുലറില്‍ വ്യക്തമാക്കുന്നു.</p>
      <p>സ്‌കൂള്‍ പരിസരത്ത് പാഴ് വസ്തുക്കള്‍ കൂട്ടിയിട്ടിട്ടുണ്ടെങ്കില്‍ ഉടന്‍ നീക്കം ചെയ്യണമെന്നും ശുചിമുറികളില്‍ വെളിച്ചം ഉറപ്പാക്കണമെന്നും നിര്‍ദ്ദേശമുണ്ട്. വിദ്യാര്‍ത്ഥികള്‍ക്ക് ഏതെങ്കിലും തരത്തിലുള്ള അസ്വസ്ഥതകള്‍ ഉണ്ടായാല്‍ ജാഗ്രതയോടെ വൈദ്യസഹയത്തിനുള്ള നടപടി സ്വീകരിക്കണമെന്നും സര്‍ക്കുലറില്‍ പറയുന്നു. ഇക്കാര്യങ്ങള്‍ നടപ്പിലാക്കി ഡിസംബര്‍ 10 ന് മുന്‍പ് പൊതുവിദ്യാഭ്യാസ ഡയറക്ടര്‍ക്ക് റിപ്പോര്‍ട്ട് സമര്‍പ്പിക്കണമെന്നും വ്യക്തമാക്കിയിട്ടുണ്ട്.</p>
    </article>
  </body>
</html>