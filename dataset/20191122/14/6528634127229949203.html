<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.finanzaonline.com/notizie/wall-street-in-stile-america-first-nel-mondo-andra-cosi-anche-nellanno-delle-elezioni-presidenziali-usa"/>
    <meta property="og:site_name" content="FinanzaOnline"/>
    <meta property="article:published_time" content="2019-11-22T14:41:00+00:00"/>
    <meta property="og:title" content="Wall Street in stile America First nel mondo. Andrà così anche nell’anno delle elezioni presidenziali Usa?"/>
    <meta property="og:description" content="E’ da un bel po’ di anni che Wall Street è degna, parafrasando Donald Trump, dell’appellattivo di America First. E’ quanto scrive John Authers, senior editor della divisione mercati di …"/>
  </head>
  <body>
    <article>
      <h1>Wall Street in stile America First nel mondo. Andrà così anche nell’anno delle elezioni presidenziali Usa?</h1>
      <address><time datetime="2019-11-22T14:41:00+00:00">22 Nov 2019, 14:41</time> by <a rel="author">Laura Naka Antonelli</a></address>
      <p>E’ da un bel po’ di anni che Wall Street è degna, parafrasando Donald Trump, dell’appellattivo di America First. E’ quanto scrive <b>John Authers,</b> senior editor della divisione mercati di Bloomberg, in un articolo dal titolo<b> “America Second. Could It Happen?”,</b> ovvero: “America seconda. Potrebbe accadere?”. In questo caso si parla di America First facendo riferimento alla <b>Borsa Usa</b>, e non dello slogan più generico che Donald Trump sbandiera dai tempi della campagna elettorale che lo ha portato a uscire vittorioso <b>nell’Election Day del 2016</b>. Uno slogan poi realizzato con  una politica commerciale aggressiva, che ha fatto fare alla globalizzazione più di un passo indietro, a favore della <b>logica improntata al protezionismo.</b><br/>Quando scrive di America First, Authers si riferisce al fatto che Wall Street ha fatto davvero diventare l’America la numero uno del pianeta, grazie ai corposi guadagni incassati da quando la crisi finanziaria del 2008 ha toccato il fondo: anche se “quella superiorità (rispetto alle altre borse) è iniziata, – fa notare Authers – e questo è alquanto bizzarro, solo a seguito della decisione di Standard &amp; Poor’s di strappare aegli Stati Uniti<b> il rating tripla AAA.</b></p>
      <p>Era l’estate del 2011. Una notizia shock che, tuttavia, può essere fatta coincidere con <b>gli albori del boom dell’azionario Usa.</b></p>
      <figure>
        <img src="https://www.finanzaonline.com/app/uploads/2019/11/unnamed1-e1574424843449.png"/>
      </figure>
      <p>Tra l’altro, “l’ascesa continua dell’economia numero uno al mondo, che vanta il settore tecnologico più vibrante, è senza precedenti – si legge nell’articolo – ed è riflesso nell’indice “<b>MSCI US index</b>“, il cui grafico mostra come la borsa Usa abbia performato meglio del resto del mondo.<br/>Ci sono stati due periodi in cui l’andamento di Wall Street è stato migliore rispetto al resto del mondo, e <b>in modo prolungato</b>: entrambi sono stati seguiti da un dietrofront anche se, durante la metà degli anni ’90, la sovraperformance del resto del mondo rispetto agli Usa <b>non è durata molto</b>, in quanto precedente al boom dell’hi-tech Usa della fine del decennio.<br/>In generale, Authers non è proprio convinto del fatto che <b>Wall Street in stile America First</b> sia destinata a finire e rileva come il dominio dell’azionario americano si basai “sulla crescita più stabile e superiore degli eps (<b>earning per share, utili per azione)</b>. Ciò avviene grazie all’innovazione migliore (rispetto agli altri paesi del mondo) e alla maggiore volontà degli States di plasmare la finanza in modo che sia market-friendly)”.<br/>Questo non significa però che “<b>dovremmo dare per scontata la superiorità</b> degli Stati Uniti, anche in termini di prodotto interno lordo.<br/>“Il grafico seguente di <b>Justin Thomson</b>, responsabile investimenti della divisione dell’azionario di T. Rowe Price, mostra il modo in cui l’incidenza (dei Pil dei singoli paesi) sul Pil globale sia cambiata nel corso del millennio. <b>Cina e India stanno crescendo,</b> e ci sono tutti i motivi per credere che continueranno a fare meglio degli Stati Uniti. E alla fine questa caratteristica “dovrebbe riflettersi in <b>una performance migliore del mercato azionario”.</b></p>
      <figure>
        <img src="https://www.finanzaonline.com/app/uploads/2019/11/unnamed2-e1574425961541.png"/>
      </figure>
      <p>Guardando invece alle valutazioni dei titoli e prendendo come riferimento “il ratio<b> tra i prezzi e gli utili medi dei dieci anni precedenti</b>, dunque utilizzando multipli sugli utili adjusted su base ciclica, emerge come, alla fine, Wall Street non sia stata alla fine <b>così tanto più costosa</b> rispetto al resto del mondo.<br/>L’analista di T. Rowe Price mostra però anche che la sovraperformance della borsa Usa nel corso dell’ultimo decennio è stata scatenata da un <b>allargamento continuo del gap di valutazione</b>“.</p>
      <figure>
        <img src="https://www.finanzaonline.com/app/uploads/2019/11/unnamed3.png"/>
      </figure>
      <p>Questo gap, si legge, in realtà è avallato dalla “redditività delle società americane, molto più alta, se si considera<b> il ROE”.</b><br/>L’articolo fa riferimento anche alla solidità delle società che fanno parte del cosiddetto<b> FAANG (Facebook, Amazon, Apple, Netflix, Google).</b> Arma a doppio taglio per la fase America First di Wall Street, visto che le autorità Antitrust Usa potrebbero minacciare i suddetti colossi,  reputati fin troppo grandi e con troppo potere.<br/>Detto questo, l’esperto segnala che sarebbe non saggio ritenere che le società Usa possano continuare a espandere il loro capitale così velocemente e ogni anno.<br/>Visto che queste argomentazioni vanno avanti da anni, si chiede Authers, perché mai il 2020 dovrebbe siglare la fine della fase America First di Wall Street? L’economista spiega che Anatole Kaletsky, “ex collega che ora dirige Gavekal Economics, ritiene che ci siano i presupposti che l’azionario globale faccia meglio di Wall Street, come d’altronde ha già fatto – e Authers scrive ‘sbagliando’ – in passato. Per iniziare, (secondo Kaletsky) c’è il dollaro, che è sopravvalutato. Dunque “nel caso in cui la volatilità estremamente bassa che permane nel mercato del forex dovesse far pensare a un round di debolezza del dollaro, cosa che sembra possibile, questo potrebbe essere un fattore che permetterebbe al resto del mondo di fare meglio degli asset americani, per un po’”. Tra l’altro, “il dollaro ha attraversato anche un lungo periodo di debolezza nell’ultimo periodo in cui la borsa Usa ha sottoperformato, all’inizio dell’ultimo decennio”.<br/>Authers non nega la presenza di fattori che potrebbero portare, a un certo punto, l’azionario globale a fare meglio della borsa Usa, superandola. Tanto che scrive che “se doceste aver bisogno oggi di acquistare azioni con l’intenzione di tenerle in portafoglio per un decennio, probabilmente dovreste scegliere nomi non americani. Ma molti bramano il momento perfetto. E – si chiede UAuthers – ci sono motivi per cui questo dovrebbe accadere il prossimo anno?”.<br/>La risposta è…sì, e ad ammetterlo è lo stesso autore: “La ragione migliore che potrebbe essere addotta per avallare questa previsione si chiama Elisabeth Warren. Così come ho scritto all’inizio di questa settimana, è incredibile quante volte venga fatto il nome della sematrice del Massachusetts nei vari discorsi, e quanta paura gli investitori abbiano di lei. Ma anche se non emergerà vittoriosa (nelle elezioni dell’anno prossimo), Kaletsky ritiene che comunque il rischio politico sia pronto a spostarsi attraversando l’Atlantico”, ovvero traslocando dall’ Italia e dal Regno Unito (viene menzionata l’Italia, che non dovrà scontrarsi più con Bruxelles riguardo alla questione del deficit di bilancio ora che Matteo Salvini non è più al potere. Viene menzionato anche il Regno Unito che, contrariamente a quanto ha detto il premier Boris Johnson, non ha lasciato l’Unione europea senza un accordo). Il rischio politico potrebbe dunque interessare, a questo punto, gli Stati Uniti. Tra l’altgro, “negli Stati Uniti ci sono tutti i segnali dell’attivo di un caos politico”. E proprio “Warren potrebbe fornire il fattore di catalizzazione per una correzione”. Tra l’altro, insieme a <a href="https://www.finanzaonline.com/notizie/lombra-della-warren-e-di-bernie-sanders-a-wall-street-ecco-le-proposte-dei-due-nemici-del-capitalismo">Bernie Sanders</a>, Elisabeth Warren viene considerata nemica acerrima del capitalismo.</p>
    </article>
  </body>
</html>