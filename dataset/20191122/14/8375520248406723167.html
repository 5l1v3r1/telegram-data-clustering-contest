<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/kyiv/news/vid-sogodni-u-kijevi-zminivsya-poryadok-rozmishchennya-vivisok-641758.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-22T14:03:03+00:00"/>
    <meta property="og:title" content="Від сьогодні у Києві змінився Порядок розміщення вивісок"/>
    <meta property="og:description" content="Для підприємців зменшилася кількість необхідних для розміщення вивісок документів"/>
  </head>
  <body>
    <article>
      <h1>Від сьогодні у Києві змінився Порядок розміщення вивісок</h1>
      <address>
        <time datetime="2019-11-22T14:03:03+00:00">22 Nov 2019, 14:03</time>
      </address>
      <h4>Для підприємців зменшилася кількість необхідних для розміщення вивісок документів</h4>
      <p>Від сьогодні, 22 листопада, вступають у дію зміни до Порядку розміщення вивісок у Києві. Про це повідомив начальник управління з питань реклами КМДА Олександр Смирнов на своїй сторінці у <a href="https://www.facebook.com/smirnov.kmda/posts/732011060541640">Facebook</a>.</p>
      <p>Він пояснив, що значать ці зміни для Києва та підприємців.</p>
      <p>
        <b>Зменшується кількість та складність документів, які подаються</b>
      </p>
      <p>«Раніше підприємцям потрібен був проект вивіски. Його замовляли у сертифікованих спеціалістів, надавали інженерні креслення, копію ліцензії розробника тощо. Зі змінами проект вивіски замінюється на ескіз вивіски, який подаватиметься в довільній формі: візуалізація, розміри, специфікація матеріалів та комп’ютерний макет фасаду «до-після» монтажу вивіски», - сказав Смирнов.</p>
      <p>
        <b>Уніфікація типів конструкцій</b>
      </p>
      <p>«Приємна новина для підприємців - додаємо новий тип - під кутом (кронштейн)! Якщо раніше для такої конструкції потрібно було оформлювати «Дозвіл», відтепер єдине, що від нього треба, - відповідати Порядку розміщення вивісок. Тобто від погоджувальної процедури переходимо до «заявницької». Також змінюємо складний опис типів конструкцій на зрозумілий з графічними прикладами», - повідомив Смирнов.</p>
      <p>
        <b>Синхронізація форматних зон</b>
      </p>
      <p>«До сьогодні це був перелік окремих вулиць та їх частин, площ та провулків, що дуже ускладнює візуальне сприйняття. Зараз це спрощений перелік вулиць, які описують межі форматних зон», - розповів Смирнов.</p>
      <p>1 з 4<br/><a href="https://glavcom.ua/kyiv/news/vid-sogodni-u-kijevi-zminivsya-poryadok-rozmishchennya-vivisok-641758.html#">на весь екран згорнути</a></p>
      <figure>
        <img src="https://glavcom.ua/img/gallery/6417/58/674667_big.jpg"/>
      </figure>
      <figure>
        <img src="https://glavcom.ua/img/gallery/6417/58/674668_big.jpg"/>
      </figure>
      <figure>
        <img src="https://glavcom.ua/img/gallery/6417/58/674669_big.jpg"/>
      </figure>
      <p>
        <a href="https://glavcom.ua/photo.html">Всі фоторепоратажі</a>
      </p>
      <p>Він зазначив, що все це можна зробити онлайн, а не «бігати з папірцями».</p>
      <related>
        <a href="https://glavcom.ua/kyiv/news/iz-trotuariv-u-kijevi-komunalniki-pribrali-desyatki-reklamnih-spotikachiv-foto-638597.html"/>
        <a href="https://glavcom.ua/kyiv/news/u-zhovtni-z-vulic-kijeva-pribrali-ponad-18-tis-reklamnih-konstrukciy-637868.html"/>
        <a href="https://glavcom.ua/kyiv/news/shche-odnu-stanciyu-kijivskoji-pidzemki-spotvorili-reklamoyu-foto-637731.html"/>
      </related>
    </article>
  </body>
</html>