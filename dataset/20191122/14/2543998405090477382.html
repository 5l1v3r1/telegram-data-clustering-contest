<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.republika.rs/svet/svet/170550/uhapsen-vozac-kamiona-smrti"/>
    <meta property="og:site_name" content="REPUBLIKA"/>
    <meta property="article:published_time" content="2019-11-22T14:07:00+00:00"/>
    <meta property="og:title" content="Uhapšen vozač kamiona smrti!"/>
    <meta property="og:description" content="Britanska policija danas je uhapsila 23-godišnjeg muškarca iz Severne Irske zbog smrti 39 ljudi iz Vijetnama čija su tela pronađena u kamionu hladnjači prošlog meseca."/>
  </head>
  <body>
    <article>
      <h1>Uhapšen vozač kamiona smrti!</h1>
      <h2>Britanska policija danas je uhapsila 23-godišnjeg muškarca iz Severne Irske zbog smrti 39 ljudi iz Vijetnama čija su tela pronađena u kamionu hladnjači prošlog meseca.</h2>
      <address><time datetime="2019-11-22T14:07:00+00:00">22 Nov 2019, 14:07</time> by <a rel="author">Tanjug</a></address>
      <p>Iz policije u Eseksu saopšteno je da je muškarac priveden na autoputu severozapadno od Londona, zbog sumnje da je učestvovao u zaveri krijumčarenja ljudi i pomaganju protivzakonitoj imigraciji, prenosi AP.</p>
      <p>Tela su pronađena 23. oktobra u engleskom gradu Grejs.</p>
      <p>Policija kaže da su sve žrtve iz Vijetnama i stare između 15 i 44 godine.</p>
      <p>Smatra se da su 31 muškarac i osam žena platali krijumčare ljudima za nezakoniti tranzit u Englesku.</p>
      <p>Britanska policija već je optužila 25-godišnjeg Morisa Robinsona, vozača kamiona takođe iz Severne Irske, za 39 ubistava i zavere krijumčarenje.</p>
      <p>Tvrde da je vozio kamion do Purflita u Engleskoj, gde je pokupio prikolicu, koja je stigla trajektom iz Belgije.</p>
      <p>U Irskoj, 22-godišnji Imon Harison suočen je sa postupkom izručenja u Britaniju zbog optužbi za ubistvo.</p>
      <p>Nekoliko drugih osoba je uhapšeno u Vijetnamu.</p>
    </article>
  </body>
</html>