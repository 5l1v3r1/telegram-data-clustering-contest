<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dn.se/nyheter/varlden/lula-da-silva-bolsonaro-forstor-brasilien/"/>
    <meta property="og:site_name" content="DN.SE"/>
    <meta property="article:published_time" content="2019-11-22T14:54:47+00:00"/>
    <meta property="og:title" content="Lula da Silva: Bolsonaro förstör Brasilien"/>
    <meta property="og:description" content="I sin första stora intervju efter fängelsevistelsen säger Brasiliens tidigare president Lula da Silva att hans uppdrag är att kämpa för demokratin."/>
  </head>
  <body>
    <article>
      <h1>Lula da Silva: Bolsonaro förstör Brasilien</h1>
      <address><time datetime="2019-11-22T14:54:47+00:00">22 Nov 2019, 14:54</time> by <a rel="author" href="https://www.dn.se/av/mia-holmgren/" target="_blank">Mia Holmgren</a></address>
      <p>
        <b>I sin första stora intervju efter fängelsevistelsen säger Brasiliens tidigare president Lula da Silva att hans uppdrag är att kämpa för demokratin.<br/>– Brasilien måste återta sin roll på den internationella arenan, ex-presidenten till The Guardian.</b>
      </p>
      <p>För två veckor sedan blev Lula da Silva en fri han. Han hade då suttit i fängelse i 19 månader, dömd för korruption och penningtvätt. I en lång intervju med The Guardian ger han många slängar till Brasiliens nuvarande ledare Jair Bolsonaro. Enligt Lula går utvecklingen fel håll.</p>
      <p>– Bolsonaro har gjort klart vad han vill göra med Brasilien. Han vill förstöra alla demokratiska och sociala landvinningarna från de senaste decennierna, <a href="https://www.theguardian.com/world/2019/nov/22/exclusive-bolsonaro-is-turning-back-the-clock-on-brazil-says-lula-da-silva">säger han till The Guardian.</a> </p>
      <p><a href="https://www.theguardian.com/world/2019/nov/22/exclusive-bolsonaro-is-turning-back-the-clock-on-brazil-says-lula-da-silva">– Bilden av Brasilien är negativ just nu. </a>Vi har en president som inte styr landet. Han sitter och diskuterar falska nyheter hela dagarna istället för att ge Brasilien en roll på den internationella arena.</p>
      <p><b>Lula är säker på </b>att hans eget Arbetarparti snart är tillbaka vid makten. Däremot är det tveksamt om han själv kommer att kandidera om tre år.</p>
      <p>–2022 är jag 77 år. Katolska kyrkan, med två tusen års erfarenhet, pensionerar sina biskopar vid 75 års ålder, säger han.</p>
      <p>Han kommenterar också utvecklingen i Bolivia, där Evo Morales tvingades bort från makten för snart två veckor sedan.</p>
      <p>– Min vän Evo gjorde ett misstag när han försökte bli vald till en fjärde mandatperiod som president.  Men behandlingen av honom är brottslig. Det är en kupp och det är fruktansvärt slag för Latinamerika.</p>
      <p><b>Den tidigare fackföreningsledaren </b>Lula da Silva var Brasiliens president mellan 2003 och 2010. Han var en av favoriterna inför presidentvalet 2018, men hindrades från att kandidera på grund av korruptionsdomen. Enligt Lula da Silva var åtalen mot honom politiskt motiverade.</p>
      <p>
        <a href="https://www.dn.se/nyheter/varlden/domare-godkanner-att-brasiliens-tidigare-president-lula-slapps/">Läs mer: Lula frisläppt - möttes av hundratals anhängare</a>
      </p>
    </article>
  </body>
</html>