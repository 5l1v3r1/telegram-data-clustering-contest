<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/cenazeyepolis-saldirisi-215934h.htm"/>
    <meta property="og:site_name" content="OLAY"/>
    <meta property="article:published_time" content="2019-11-22T14:11:32+00:00"/>
    <meta property="og:title" content="Cenazeye polis saldırısı"/>
    <meta property="og:description" content="Bolivya'da, polis saldırısı sonucu ölen göstericilerin cenaze törenine de polis saldırdı."/>
  </head>
  <body>
    <article>
      <h1>Cenazeye polis saldırısı</h1>
      <h2>Bolivya'da, polis saldırısı sonucu ölen göstericilerin cenaze törenine de polis saldırdı.</h2>
      <address>
        <time datetime="2019-11-22T14:11:32+00:00">22 Nov 2019, 14:11</time>
      </address>
      <p>'Adalet istiyoruz' diyerek yürüyen göstericilere yönelik saldırıda iki saat boyunca göz yaşartıcı gaz kullanıldı, en az dört kişi yaralandı.</p>
      <p>Bolivya'da ölen göstericilerin cenazesinin taşındığı yürüyüşe polis göz yaşartıcı gazla saldırdı. <br/>Binlerce kişinin katılımıyla hayatını kaybedenlerin cenazesinin taşındığı yürüyüş, La Paz'ın bitişiğinde, olayların yaşandığı El Alto kentinden başladı. Dikilitaş Meydanı'na kadar “Adalet istiyoruz”, “Katil Anez”, “Anez giderse barış gelir” sloganları atarak ilerleyen grup burada polis ve askerin saldırısıyla karşılaştı. Polis, Hükümet Sarayı'nın da bulunduğu Murillo Meydanı'nda cenazeleriyle yürüyen insanlara göz yaşartıcı gaz sıktı. Saldırıda, yaklaşık iki saat boyunca göz yaşartıcı gaz kullanılması nedeniyle birçok kişi fenalık geçirdi. Aralarında küçük bir kız çocuğunun da bulundu dört kişinin yaralandığı olaylarda en az sekiz kişi gözaltına alındı.</p>
      <p>
        <b>8 KİŞİ ÖLMÜŞTÜ</b>
      </p>
      <p>El Alto kentinde LPG aktarım merkezinin bulunduğu Senkata Mahallesi'ne düzenlenen polis saldırısında sekiz kişi hayatını kaybetmişti. Bu olayla birlikte ülkedeki darbe protestolarında ölenlerin sayısı 30'u geçti. El Alto'dan La Paz'a LPG taşımak isteyen polisler, Senkata Mahallesi'nde protestoculara saldırmış ve sekiz kişinin ölümüne neden olmuştu.</p>
    </article>
  </body>
</html>