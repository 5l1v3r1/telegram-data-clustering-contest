<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wprost.pl/prime-time/10272262/powstanie-fabularna-wersja-dokumentu-schody-glownego-bohatera-zagra-harrison-ford.html"/>
    <meta property="og:site_name" content="Wprost"/>
    <meta property="article:published_time" content="2019-11-22T14:20:00+00:00"/>
    <meta property="og:title" content="Powstanie fabularna wersja dokumentu „Schody”. Głównego bohatera zagra Harrison Ford"/>
    <meta property="og:description" content="Harrison Ford wcieli się w postać powieściopisarza Michaela Petersona, którego proces przedstawiono w głośnym dokumencie „Schody”. Będzie to zarazem pierwszy serial, w którym zobaczymy tego aktora."/>
  </head>
  <body>
    <article>
      <h1>Powstanie fabularna wersja dokumentu „Schody”. Głównego bohatera zagra Harrison Ford</h1>
      <address>
        <time datetime="2019-11-22T14:20:00+00:00">22 Nov 2019, 14:20</time>
      </address>
      <p>
        <b>Harrison Ford wcieli się w postać powieściopisarza Michaela Petersona, którego proces przedstawiono w głośnym dokumencie „Schody”. Będzie to zarazem pierwszy serial, w którym zobaczymy tego aktora.</b>
      </p>
      <p>Jeżeli jeszcze nie widzieliście serialu dokumentalnego pt. „Schody”, to gorąco polecamy zapoznanie się z tą produkcją. Przedstawia ona proces Michaela Petersona, oskarżonego o zamordowanie żony i upozorowanie jej wypadku. Widzowie razem z ławą przysięgłych mają ciężki orzech do zgryzienia, kiedy przychodzi do pytania o winę lub niewinność pisarza. To jedna z tych spraw, kiedy odkrycie prawdy wydaje się faktycznie niewykonalne, a nasze podejrzenia zmieniają się z odcina na odcinek.</p>
      <p>Magazyn „Variety” zaznacza, że Harrison Ford nie tylko wcieli się w głównego bohatera, ale też będzie producentem wykonawczym serii, wspólnie z Antonio Camposem. Scenariusz zostanie oparty o dokument z 2014 roku, który w 2018 roku w poszerzonej wersji trafił na <a href="https://www.wprost.pl/tematy/10127168/netflix.html">Netfliksa</a>. Nie zdecydowano jeszcze, która telewizja lub platforma streamingowa jako pierwsza pokaże „The Staircase”, ani jaki będzie polski tytuł tej produkcji.</p>
      <related>
        <h4>Czytaj także:</h4>
        <a href="https://www.wprost.pl/prime-time/10272258/mocne-premiery-na-grudzien-od-hbo-avengers-endgame-hitem-zimy.html"/>
      </related>
      <related>
        <h4>Czytaj także:</h4>
        <a href="https://www.wprost.pl/prime-time/10270394/netflix-z-niecodzienna-promocja-na-weekend-film-za-darmo-i-bez-rejestracji.html"/>
      </related>
      <related>
        <h4>Czytaj także:</h4>
        <a href="https://www.wprost.pl/prime-time/10270008/10-swietnych-seriali-ktorych-prawdopodobnie-nie-ogladales.html"/>
      </related>
      <footer>Opracował: <a href="https://www.wprost.pl/profil/2682/jakub-bojakowski.html">Jakub Bojakowski</a></footer>
      <footer>Źródło: Variety</footer>
    </article>
  </body>
</html>