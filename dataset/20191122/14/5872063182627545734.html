<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.neakriti.gr/article/kriti/irakleio/1561005/15-kila-kapnou-narkotika-hapia-kai-kannaviap-ola-eihe-o-baxes/"/>
    <meta property="og:site_name" content="Νέα Κρήτη"/>
    <meta property="article:published_time" content="2019-11-22T14:14:00+00:00"/>
    <meta property="og:title" content="15 κιλά καπνού, ναρκωτικά χάπια και κάνναβη.... απ' όλα είχε ο μπαξές"/>
    <meta property="og:description" content="Συνελήφθησαν 3 αλλοδαποί στο δήμο Γόρτυνας"/>
  </head>
  <body>
    <article>
      <h1>15 κιλά καπνού, ναρκωτικά χάπια και κάνναβη.... απ' όλα είχε ο μπαξές</h1>
      <address>
        <time datetime="2019-11-22T14:14:00+00:00">22 Nov 2019, 14:14</time>
      </address>
      <p>
        <b>Συνελήφθησαν 3 αλλοδαποί στο δήμο Γόρτυνας</b>
      </p>
      <p>Συνολικά 15 κιλά καπνού εντόπισαν οι αστυνομικές αρχές στο δήμο Γόρτυνας.</p>
      <p>Οι τρείς αλλοδαποί ηλικίας 25, 26 και 29 ετών συνελήφθησαν το πρωί της Παρασκευής σε περιοχή του Δήμου Γόρτυνας από αστυνομικούς του Αστυνομικού Τμήματος Φαιστού σε συνεργασία με αστυνομικούς του Τμήματος Αστυνομικών Επιχειρήσεων Μεσσαράς, κατηγορούμενοι για τα κατά περίπτωση αδικήματα της κατοχής και διακίνησης ναρκωτικών ουσιών και παραβάσεις της νομοθεσίας περί τελωνειακού κώδικα.</p>
      <p>Κατά τη διάρκεια της αστυνομικής επιχείρησης διενεργήθηκαν έρευνες στα σπίτια των τριών αλλοδαπών και σε εξωτερικούς χώρους αυτών.</p>
      <p>Συγκεκριμένα στο σπίτι του 25χρονου βρέθηκαν και κατασχέθηκαν 21 αυτοσχέδιες συσκευασίες περιέχουσες 355 γραμμάρια κάνναβης και κινητό τηλέφωνο, ενώ στο κοινό σπίτι του 26χρονου και του 29χρονου βρέθηκαν και κατασχέθηκαν συνολικά:</p>
      <ul>
        <li>15 κιλά και 600 γραμμάρια καπνού τα οποία δεν έφεραν την απαιτούμενη ειδική ταινία φόρου κατανάλωσης και ως εκ τούτου στερούνται τελωνειακού ελέγχου και σήμανσης,</li>
        <li>725 γραμμάρια κάνναβης,</li>
        <li>68 πακέτα τσιγάρα, τα οποία δεν έφεραν την απαιτούμενη ειδική ταινία φόρου κατανάλωσης και ως εκ τούτου στερούνται τελωνειακού ελέγχου και σήμανσης.</li>
        <li>το χρηματικό ποσό των 70 ευρώ ως προερχόμενο από παράνομες δραστηριότητες,</li>
        <li>ναρκωτικά δισκία για τα οποία στερείτο την από τον νόμο απαιτούμενη ιατρική συνταγή.</li>
      </ul>
      <p>Ανωτέρω ποσότητες καπνού θα αποσταλούν στο Τελωνείο Ηρακλείου.</p>
      <p>Η προανάκριση διενεργείται από Αστυνομικό Τμήμα Φαιστού, ενώ οι συλληφθέντες με την σε βάρος τους σχηματισθείσα δικογραφία, θα οδηγηθούν στον κ. Εισαγγελέα Πλημμελειοδικών Ηρακλείου.</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.neakriti.gr/article/kriti/hania/1560986/noikiasan-diamerisma-gia-na-krupsoun-6-kila-kannavis/"/>
      </related>
    </article>
  </body>
</html>