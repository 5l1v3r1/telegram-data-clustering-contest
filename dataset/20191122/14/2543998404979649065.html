<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.republika.rs/hronika/hronika/170560/ovako-hrabri-profesor-sprecio-masakr-srednjoj-skoli-napadac-oruzjem-napravio-malu-gresku-koju-slavoljub-spretno-iskoristio"/>
    <meta property="og:site_name" content="REPUBLIKA"/>
    <meta property="article:published_time" content="2019-11-22T14:42:00+00:00"/>
    <meta property="og:title" content="Ovako je hrabri profesor sprečio masakr u srednjoj školi: Napadač sa oružjem je napravio malu grešku, koju je Slavoljub spretno iskoristio"/>
    <meta property="og:description" content="Pomahnitalog Gorana T. iz sela Donja Livadica kod Velike Plane, koji je ušao u Ekonomsku školu u tom gradu i iz automatske puške otvorio vatru, zaustavio je profesor Slavoljub Stojadinović."/>
  </head>
  <body>
    <article>
      <h1>Ovako je hrabri profesor sprečio masakr u srednjoj školi: Napadač sa oružjem je napravio malu grešku, koju je Slavoljub spretno iskoristio</h1>
      <h2>Pomahnitalog Gorana T. iz sela Donja Livadica kod Velike Plane, koji je ušao u Ekonomsku školu u tom gradu i iz automatske puške otvorio vatru, zaustavio je profesor Slavoljub Stojadinović.</h2>
      <address><time datetime="2019-11-22T14:42:00+00:00">22 Nov 2019, 14:42</time> by <a rel="author">Srbija danas, Republika</a></address>
      <p>- Sve se desilo za vreme sedmog časa u Ekonomsko-ugostiteljskoj školi. Učenici su imali čas filozofije kada je lice sa puškom uleteo kod njih na čas. Ja sam istrčao iz sale, otišao sam na sprat gde je čovek upao sa puškom. Ušao sam u učionicu i video lice sa puškom – kaže profesor Stojadinović.</p>
      <p>Stojadinović je takođe opisao i kako je izgledao trenutak kada je Goranu T. oteo oružje.</p>
      <p>- Počeo sam da pričam sa njim. On je u jednom trenutku okrenuo pogled ka tabli, i tada sam ja skočio na pušku. Krenuli smo da se rvemo. Uspeo sam da mu otmem oružje. Ispalio je dva metka meni pored glave, ali sam uspeo da regulišem situaciju. Policija je nakon toga došla i uhapsila lice koje je upalo u školu – navodi profesor.</p>
      <figure>
        <img src="https://www.republika.rs/data/images/2019-11-22/124581_n.-mandic-1_f.jpg?1574433987"/>
        <figcaption>
          <cite>ST/N. MANDIĆ</cite>
        </figcaption>
      </figure>
      <p>Podsetimo, muškarac je pucao dva puta iz ovog oružja, a veća tragedija sprečena je zahvaljujući hrabrom profesoru koji je zaustavio napadača.</p>
      <p>Kod pomahnitalog pucača pronađeni su još i ručna bomba, pištolj i eksploziv. Prve informacije, kako su preneli mediji, ukazuju da je u pitanju psihički poremećena osoba koja je htela da napravi talačku situaciju u školi, ali je srećom osujećen u nameri.</p>
      <related>
        <h4>Pročitajte još:</h4>
        <a href="http://republika.rs/hronika/hronika/170544/FOTO-Stravicno-Velikoj-Plani-manijak-upao-srednju-skolu-zapucao"/>
        <a href="http://republika.rs/hronika/hronika/170553/FOTO-Ovo-profesor-koji-sprecio-masakr-skoli-Velikoj-Plani"/>
        <a href="http://republika.rs/hronika/hronika/169486/Napadnuti-pekar-zbunjen-oruzanim-napadom-znam-hteo-UBIJE-zasto"/>
        <a href="http://republika.rs/hronika/hronika/168929/NIS-PROBUDILI-RAFALI-Otvorio-vatru-muskarca-cim-usao-automobil"/>
        <a href="http://republika.rs/hronika/hronika/167371/Monstrumi-Zemuna-Srednjoskolac-poveo-tatu-njegove-prijatelje-kod-skole-krvnicki-tukli-decake"/>
      </related>
    </article>
  </body>
</html>