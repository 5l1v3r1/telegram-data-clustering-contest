<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://daryo.uz/2019/11/22/jahongir-ortiqxojayev-xalq-deputatlari-toshkent-shahar-kengashi-deputatligiga-nomzod-qilib-korsatildi/"/>
    <meta property="og:site_name" content="Daryo"/>
    <meta property="article:published_time" content="2019-11-22T14:28:00+00:00"/>
    <meta property="og:title" content="Jahongir Ortiqxo‘jayev xalq deputatlari Toshkent shahar Kengashi deputatligiga nomzod qilib ko‘rsatildi"/>
    <meta property="og:description" content="Toshkent shahar hokimi 48-sonli “Tinchlik” saylov okrugidan nomzod sifatida ko‘rsatilgan"/>
  </head>
  <body>
    <article>
      <h1>Jahongir Ortiqxo‘jayev xalq deputatlari Toshkent shahar Kengashi deputatligiga nomzod qilib ko‘rsatildi</h1>
      <address>
        <time datetime="2019-11-22T14:28:00+00:00">22 Nov 2019, 14:28</time>
      </address>
      <p>O‘zbekiston Liberal-demokratik partiyasi (O‘zLiDeP) Toshkent shahar hokimi Jahongir Ortiqxo‘jayevni xalq deputatlari Toshkent shahar Kengashi deputatligiga nomzod qilib ko‘rsatdi.</p>
      <figure>
        <img src="https://s.daryo.uz/wp-content/uploads/2019/11/Jahongir-Ortiqxo%E2%80%98jayev.jpg"/>
        <figcaption>Foto: “Daryo”</figcaption>
      </figure>
      <p>“Xalq so‘zi online”ning <a href="http://xs.uz/ru/21755">yozishicha</a>, Jahongir Ortiqxo‘jayev 48-sonli “Tinchlik” saylov okrugidan nomzod sifatida ko‘rsatilgan.</p>
      <p>Jahongir Ortiqxo‘jayev 1975-yil 2-yanvarda Toshkent shahrida tug‘ilgan. Millati o‘zbek. 1991—1996-yillarda Toshkent davlat Iqtisodiyot universitetida tahsil olgan. Mutaxassisligi iqtisodchi. 2015-yil “Do‘stlik” ordeni bilan mukofotlangan. 2018-yilning aprelidan buyon Toshkent shahar hokimi lavozimida <a href="https://daryo.uz/2018/04/26/jahongir-ortiqxojayev-toshkent-shahar-hokimi-etib-tayinlandi/">faoliyat yuritib kelmoqda</a>.</p>
      <p><b>Mavzuga doir:</b> <a href="https://daryo.uz/2019/11/18/ozbekistonda-saylovoldi-tashviqotlariga-start-berildi/">O‘zbekistonda saylovoldi tashviqotlariga start berildi</a></p>
      <p>Qayd etilishicha, O‘zLiDeP o‘tgan yilning yozida ham Jahongir Ortiqxo‘jayevni Toshkent shahar Kengashi deputatligiga nomzod qilib ko‘rsatgan va u saylovlarda <a href="https://daryo.uz/2018/07/02/jahongir-ortiqxojayev-xalq-deputatlari-toshkent-shahar-kengashiga-deputat-etib-saylandi/">g‘olib bo‘lgan</a>.</p>
      <p>2018-yilning sentabr oyida Xalq deputatlari Toshkent shahar va tuman kengashlarining qo‘shma majlisida Jahongir Ortiqxo‘jayev Oliy Majlis Senati a’zosi etib <a href="https://daryo.uz/2018/09/14/jahongir-ortiqxojayev-senator-etib-saylandi/">saylangandi</a>. O‘sha paytda yashirin ovoz berish yo‘li bilan o‘tkazilgan saylovda qo‘shma majlisda ishtirok etgan 331 nafar deputatdan 324 nafari hokimni yoqlab ovoz bergan.</p>
      <p>
        <b>Mavzuga doir: </b>
        <a href="https://daryo.uz/2019/11/15/deputatlikka-nomzodlarning-mutaxassisligi-malumoti-va-yoshi-haqida-malumot-berildi/">Deputatlikka nomzodlarning mutaxassisligi, ma’lumoti va yoshi haqida ma’lumot berildi</a>
      </p>
    </article>
  </body>
</html>