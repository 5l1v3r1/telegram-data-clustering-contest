<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/events/savik-shuster-pro-zhurnalistiv-i-pidpisku-novini-ukrajini-50054919.html"/>
    <meta property="og:site_name" content="НВ"/>
    <meta property="article:published_time" content="2019-11-22T14:10:00+00:00"/>
    <meta property="og:title" content="«Що це, єгипетська піраміда?». Шустер заявив, що журналісти «вже не працюють в умовах», як на Суспільному"/>
    <meta property="og:description" content="Телеведучий Савік Шустер виступив з критикою організації роботи Суспільного телебачення України і заявив, що його «ніхто не дивиться»."/>
  </head>
  <body>
    <article>
      <h1>«Що це, єгипетська піраміда?». Шустер заявив, що журналісти «вже не працюють в умовах», як на Суспільному</h1>
      <h2>Телеведучий Савік Шустер виступив з критикою організації роботи Суспільного телебачення України і заявив, що його «ніхто не дивиться».</h2>
      <address>
        <time datetime="2019-11-22T14:10:00+00:00">22 Nov 2019, 14:10</time>
      </address>
      <p>Журналіст в інтерв'ю <a href="https://radio.nv.ua/">Радіо НВ</a> запропонував створити «державно-суспільне» телебачення за «англійською моделлю», коли доступ до каналу надається за підпискою. Водночас, за словами Шустера, необхідно «встановити стандарт» роботи НТКУ.</p>
      <p>«Я думаю, що ніде в світі немає державно-громадського каналу, який ніхто не дивиться. Створіть такий державно-громадський канал (але формулу фінансових вливань можна обговорювати і виробити), зробіть його першим каналом країни, зробіть об'єктивну журналістику, вчіть репортерів цьому ремеслу, в кінці кінців, і покажіть всім людям, що на тлі нашого каналу — державного суспільного — всі інші, які виконують всякі дрібні політичні замовлення, виглядають просто карикатурно. Зробіть так, встановіть стандарт», — сказав він.</p>
      <p>Крім цього, Шустер розкритикував телецентр «Олівець», де базується Суспільне.</p>
      <p>«Я їду повз будівлю Суспільного телебачення, тобто цього „Олівця“, і не розумію — <i>що</i> це? Якась „єгипетська піраміда“. Уже в таких умовах журналісти не працюють», — поділився телеведучий.</p>
      <p>Раніше <a href="https://nv.ua/ukr/ukraine/politics/tkachenko-rozkritikuvav-suspilne-novini-ukrajini-50046755.html">Суспільне телебачення України також зазнало критики з боку екс-генерального директора телеканалу 1+1</a>, голови парламентського комітету з питань гуманітарної та інформаційної політики <a href="https://nv.ua/ukr/kyiv/oleksandr-tkachenko-hoche-zaynyati-post-glavi-kmda-novini-ukrajini-50046735.html">Олександра Ткаченка</a>.</p>
      <p>Він називав Суспільне «майданчиком, який в кращому разі побачать бабусі в селах».</p>
    </article>
  </body>
</html>