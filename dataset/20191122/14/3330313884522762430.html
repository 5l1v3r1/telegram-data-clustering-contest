<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/904736/van-der-sar-is-rapid-wien-dankbaar-daardoor-zijn-we-ook-financieel-gegroeid-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-22T14:15:00+00:00"/>
    <meta property="og:title" content="Van der Sar is Rapid Wien dankbaar: 'Daardoor zijn we ook financieel gegroeid'"/>
    <meta property="og:description" content="Edwin van der Sar is Rapid Wien dankbaar. In 2015 schakelde de Oostenrijkse club Ajax uit in de derde voorronde van de Champions League, waarna veel veranderde in Amsterdam. Rapid Wien won over twee wedstrijden met 5-4 van Ajax, iets wat in Oostenrijk wordt gezien als één van de grootste successen in de recente voetbalhistorie. Voor Ajax was dat het moment om het roer om te gooien, zegt Van der Sar bij zijn bezoek aan de ECA in Wenen tegen Rapid-TV."/>
  </head>
  <body>
    <article>
      <h1>Van der Sar is Rapid Wien dankbaar: 'Daardoor zijn we ook financieel gegroeid'</h1>
      <address>
        <time datetime="2019-11-22T14:15:00+00:00">22 Nov 2019, 14:15</time>
      </address>
      <p>
        <b>Edwin van der Sar is Rapid Wien dankbaar. In 2015 schakelde de Oostenrijkse club Ajax uit in de derde voorronde van de Champions League, waarna veel veranderde in Amsterdam.</b>
      </p>
      <p>Rapid Wien won over twee wedstrijden met 5-4 van Ajax, iets wat in Oostenrijk wordt gezien als één van de grootste successen in de recente voetbalhistorie. Voor Ajax was dat het moment om het roer om te gooien, zegt Van der Sar bij zijn bezoek aan de ECA in Wenen tegen <a href="https://tv.skrapid.at/">Rapid-TV</a>.</p>
      <p>"Ik moet Rapid bedanken voor de nederlaag in de voorronde. Daarna hebben ons hele systeem, onze hele aanpak, onze academie en onze financiën veranderd. Daarna ging het gestaag omhoog", zegt de Ajax-directeur. "We waren niet gelukkig en hebben vol ingezet op jonge spelers, waardoor we ook financieel zijn gegroeid."</p>
      <p><b>Wöber</b><br/>De laatste Oostenrijker die in Amsterdamse dienst speelde, was Maximilian Wöber. Van der Sar: "Onze scouts kijken altijd naar spelers die geschikt zijn voor het Ajax-spel. Max is een geweldige, intelligente jongen. Helaas is het hem bij ons niet gelukt. Hopelijk heeft hij een mooie carrière."</p>
    </article>
  </body>
</html>