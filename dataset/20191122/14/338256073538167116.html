<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zak-kor.net/58529-polceysk-uzhgorodschini-rozkrili-dv-kradzhki-do-odnyeyi-z-yakih-prichetniy-maloltny.html"/>
    <meta property="og:site_name" content="Закарпатський Кореспондент"/>
    <meta property="article:published_time" content="2019-11-22T14:58:00+00:00"/>
    <meta property="og:title" content="Поліцейські Ужгородщини розкрили дві крадіжки, до однієї з яких причетний малолітній"/>
    <meta property="og:description" content="Правоохоронці встановили осіб причетних до крадіжок з магазинів мобільного зв’язку в Ужгороді. За обома фактами у поліції відкриті кримінальні провадженняПрацівники Ужгородського відділу поліції розкрили крадіжку мобільних телефонів та іншої техніки з місцевого магазину. Вжитими заходами поліцейські встановили, що до викрадення техніки з магазину мобільного зв’язку причетний 14-річний ужгородець. Хлопець уже не вперше потрапляє у поле зору правоохоронців, оскільки неодноразово викрадав техніку із магазинів обласного центру Закарпаття.Станом на тепер задокументовано уже кілька фактів злочину хлопця. У провдженнях триває слідство. Подію кваліфіковано за статтею 185 Кримінального кодексу України, тобто Крадіжка. Відносно підлітка вирішується питання про притягнення його до відповідальності.Крім того, за добу правоохоронці Ужгородського відділку поліції розкрили ще одну крадіжку із місцевої крамниці. Встановлено, що навушники з магазину техніки викрав 22-річний ужгородець. Тепер чоловікові доведеться відповідати…"/>
  </head>
  <body>
    <article>
      <h1>Поліцейські Ужгородщини розкрили дві крадіжки, до однієї з яких причетний малолітній</h1>
      <address>
        <time datetime="2019-11-22T14:58:00+00:00">22 Nov 2019, 14:58</time>
      </address>
      <p><b>Правоохоронці встановили осіб причетних до крадіжок з магазинів мобільного зв’язку в Ужгороді. За обома фактами у поліції відкриті кримінальні провадження</b><br/><br/>Працівники Ужгородського відділу поліції розкрили крадіжку мобільних телефонів та іншої техніки з місцевого магазину. Вжитими заходами поліцейські встановили, що до викрадення техніки з магазину мобільного зв’язку причетний 14-річний ужгородець. Хлопець уже не вперше потрапляє у поле зору правоохоронців, оскільки неодноразово викрадав техніку із магазинів обласного центру Закарпаття.<br/><br/>Станом на тепер задокументовано уже кілька фактів злочину хлопця. У провдженнях триває слідство. Подію кваліфіковано за статтею 185 Кримінального кодексу України, тобто Крадіжка. Відносно підлітка вирішується питання про притягнення його до відповідальності.<br/><br/>Крім того, за добу правоохоронці Ужгородського відділку поліції розкрили ще одну крадіжку із місцевої крамниці. Встановлено, що навушники з магазину техніки викрав 22-річний ужгородець. Тепер чоловікові доведеться відповідати за скоєне перед законом. У справі визначена правова кваліфікація, а саме стаття 185 Кримінального кодексу України. Триває досудове слідство.<br/><br/>Відділ комунікації поліції Закарпатської області <br/><b><a href="https://t.me/zak_kor">Приєднуйтесь до нашого каналу в Telegram: https://t.me/zak_kor</a></b></p>
    </article>
  </body>
</html>