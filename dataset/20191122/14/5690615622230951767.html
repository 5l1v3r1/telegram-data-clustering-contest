<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837250-banki-v-ukrayini-vstanovili-rekord-za-pributkami"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-22T14:27:00+00:00"/>
    <meta property="og:title" content="Банки в Україні встановили рекорд за прибутками"/>
    <meta property="og:description" content="КИЇВ. 22 листопада. УНН. Платоспроможні банки в Україні за 10 місяців цього року отримали 52 млрд грн чистого прибутку, що у 3,5 рази більше проти …"/>
  </head>
  <body>
    <article>
      <h1>Банки в Україні встановили рекорд за прибутками</h1>
      <address><time datetime="2019-11-22T14:27:00+00:00">22 Nov 2019, 14:27</time> by <a rel="author">Юлія Шрамко</a></address>
      <p><b>КИЇВ. 22 листопада. УНН.</b> Платоспроможні банки в Україні за 10 місяців цього року отримали 52 млрд грн чистого прибутку, що у 3,5 рази більше проти аналогічного періоду минулого року. Про це <b>УНН</b> повідомляє з посиланням на пресслужбу НБУ.</p>
      <p>"Новий рекорд банківського сектору України. За 10 місяців 2019 року платоспроможні банки отримали 52 млрд грн чистого прибутку, що у 3,5 рази більше, ніж за аналогічний період минулого року (14,8 млрд грн)", - повідомили у НБУ.</p>
      <p>Також зазначається, що доходи банків у поточному році зросли на 23% - до 201 млрд грн, тоді як витрати – на 0,4%, до 149 млрд грн.</p>
      <p>У Нацбанку назвали чотири фактори зростання банківського прибутку:</p>
      <ul>
        <li>зростання чистих процентних доходів банків на 17% - до 66,1 млрд грн;</li>
        <li>зростання чистих комісійних доходів банків на 12% - до 36 млрд грн;</li>
        <li>позитивний результат від переоцінки та від операцій купівлі-продажу – 13,9 млрд грн;</li>
        <li>низький обсяг відрахувань банками в резерви – 9,3 млрд грн проти 21,4 млрд грн минулого року.</li>
      </ul>
      <p>Нагадаємо, Нацбанк очікує від <a href="https://www.unn.com.ua/uk/news/1834781-natsbank-ochikuye-vid-malenkikh-bankiv-obyednannya-vzhe-nastupnogo-roku">маленьких банків</a> об'єднання вже наступного року.</p>
    </article>
  </body>
</html>