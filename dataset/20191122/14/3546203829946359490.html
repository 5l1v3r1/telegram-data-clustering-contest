<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webcafe.bg/id_477247621__Zashto_kralitsa_Elizabet_II_tryabvashe_da_pusne_prints_Andryu"/>
    <meta property="og:site_name" content="webcafé"/>
    <meta property="article:published_time" content="2019-11-22T14:41:00+00:00"/>
    <meta property="og:title" content="Защо кралица Елизабет II трябваше да пусне принц Андрю"/>
    <meta property="og:description" content="Задължение на суверена е да остави короната по-силна"/>
  </head>
  <body>
    <article>
      <h1>Защо кралица Елизабет II трябваше да пусне принц Андрю</h1>
      <address><time datetime="2019-11-22T14:41:00+00:00">22 Nov 2019, 14:41</time> by <a rel="author" href="https://www.webcafe.bg/author/id_1_Webcafe" target="_blank">Webcafe по CNN</a></address>
      <figure>
        <img src="https://images.webcafe.bg/2019/07/09/princeandrew/1170x751.jpg"/>
        <figcaption>Във втроник прин Андрю е сниман да пристига в резиденцията на кралицата, а в сряда вечерта се обявява неговото оттгеляне<cite>Снимка: © Getty</cite></figcaption>
      </figure>
      <p>Вместо радостен ден за кралица Елизабет II и съпруга й Филип, херцог на Единбург, които отбелязват 72 години от сватбата си, в сряда на преден план беше поставен друг представител на британското кралско семейство.</p>
      <p>Тогава вторият син на Нейно величество се оттегли от кралските си задължения, след определяно като "катастрофално" интервю за приятелството му с опозорения финансист Джефри Епстийн и поставило семейството в безпрецедентна криза.</p>
      <p>Това, че принц Андрю не изразява съжаление за общуването си с осъден сексуален престъпник, бива засенчено от липсата му на съпричастност към жертвите и съответно предизивква най-яростна критика. Нападението на британските медии е неумолимо, докато многобройни организации се дистанцират от принца и неговите благотворителни усилия.</p>
      <p>
        <b>Ситуацията става видимо непоносима за Бъкингамския дворец. Принц Андрю, чиято официална титла е херцог на Йорк, е сниман да пристига в резиденцията на кралицата във вторник, а в сряда вечерта е обявявено оттгелянето му.</b>
      </p>
      <p>При обявяването на това решение, херцогът отбелязва, че "е готов да помогне на органите за правоприлагане с техните разследвания, ако се налага". Досега официални искания не са отправяни от американските власти, но ако такива бъдат отправени, те ще сътворят следващата глава в кралската сага.</p>
      <p>Решението за "отстъпване" се представя като негово, на херцога. Кралски източник твърди обаче, че кралицата е участвала в дискусиите, както и брат му принц Чарлз, който е наследник на трона.</p>
      <p>Източник заявява пред CNN, че това решение се счита за най-добрият възможен изход, тъй като нищо не е по-важно от монаршеската институция. Изводът е, че той е отговорен и трябва да си отиде.</p>
      <p>Британските медии съобщиха в четвъртък, че "оставката" на принц Андрю ще означава, че той вече няма да получава надбавка от суверенната субсидия, по същество разходна сметка, финансирана от правителството, която покрива разходите за пътуване, персонал, сметки и поддръжка на кралските дворци.</p>
      <p>
        <b>Говорител на Бъкингамския дворец казва, че Андрю все още ще работи по бизнес благотворителността си, но без да се ползва с официалната подкрепа на короната.</b>
      </p>
      <p>"Херцогът ще продължи работата си по фондация "Pitch@Palace", но ще разгледа как да става това в бъдеще извън неговите обществени задължения и извън Двореца", заявява говорителят. "Естествено ще има преходен период, докато това се случи."</p>
      <p>Докато се очаква новината за оттеглянето на принца да потуши скандала около Андрю, публичните ангажименти за други членове на кралското семейство не секват.</p>
      <p>Въпреки крайъгълния камък в сряда, кралицата вървеше както обикновено, при връчването на награда на известния природозащитник Дейвид Атънбъро в Лондон. Междувременно принц Чарлз и съпругата му Камила, херцогиня на Корнуол, участваха в официалната си обиколка из Нова Зеландия.</p>
      <p>Дълго време не очаквайте обаче да видите рискове, поети от отворени интервюта пред медии. Самото интервю на принц Андрю не би могло да се случи без разрешението на кралицата, казва Хънт.</p>
      <p>"На Нейно величество й се казва за интервюто и тя се съгласява. Голямата й погрешна стъпка и погрешна преценка бе да позволи това да се случи и да бъде заснето вътре в Бъкингамския дворец. Вътре в двореца принц Андрю да говори за действията на педофил", допълва още той.</p>
      <p>
        <b>Всичко, което се случва сега, е предназначено да защити кралицата. Андрю все още е неин син, кръвната връзка не може да се прекъсне, но действията му я разрушават и тя нямаше възможност да оттегли професионалната си подкрепа за него. Основното задължение на суверена е да остави короната в по-силно състояние, отколкото когато са я получили.</b>
      </p>
      <p>Кралицата носи короната само благодарение на мажоритарната си подкрепа в Парламента, който е единственият орган с правомощията да я премахне. Ето защо Андрю създаде уязвимост за нея и това стана очевидно в друг телевизионен момент тази седмица.</p>
      <p>"Уволнението на принц Андрю е безпрецедентно", казва Хънт и припомня абдикацията на принц Едуард VIII през 1936 г., като не съвсем близък аналог.</p>
      <p>"Позицията на кралицата се повдига на въпрос сега, а не преди няколко седмици. Тя се повдига като дебат по време на британската кампания за общите избори. Повдига се като тема в телефонните обаждания от Обединеното кралство по радиостанциите на Острова. Това е доста необичайно и затова Британската монархия е действала така и то доста бързо, с отстраняването на принц Андрю от обществения живот".</p>
      <p>Британските таблоиди са убедени, че синът на кралицата е бил подложен на натиск, за да реши да се оттегли.</p>
      <p>
        <b>Ако наистина кралицата е принудила принца да отстъпи, това е решение, което е било взето в духа на дългото й властване, а имменно да се постави дългът над всичко останало.</b>
      </p>
      <p>Тя е доказала повече пъти, отколкото сама би предпочела да си спомня, че може да се възстановява от кризи. И това все още е корона, която си струва да се наследи.</p>
      <related>
        <h4>принц андю</h4>
        <a href="https://www.webcafe.bg/lifecafe/zhivotat/id_454792158"/>
        <a href="https://www.webcafe.bg/lifecafe/vryava/id_1843970914"/>
        <a href="https://www.webcafe.bg/lifecafe/vryava/id_252462835"/>
      </related>
    </article>
  </body>
</html>