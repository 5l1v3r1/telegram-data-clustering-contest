<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/uttar-pradesh/lucknow/story-mulayam-singh-yadav-birthday-mulayam-gave-a-big-hint-in-support-of-akhilesh-on-his-birthday-2863145.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-22T14:08:26+00:00"/>
    <meta property="og:title" content="Mulayam singh yadav birthday : मुलायम ने जन्मदिन पर दिया अखिलेश के समर्थन में बड़ा संकेत"/>
    <meta property="og:description" content="समाजवादी वादी पार्टी संरक्षक मुलायम सिंह यादव ने शुक्रवार को लखनऊ में पार्टी मुख्यालय पर केक काट कर जन्मदिन मनाया। इस मौके पर उन्होंने यह कह कर कि पार्टी की कमान युवाओं के हाथ में है, साफ संकेत दे..."/>
  </head>
  <body>
    <article>
      <h1>Mulayam singh yadav birthday : मुलायम ने जन्मदिन पर दिया अखिलेश के समर्थन में बड़ा संकेत</h1>
      <address><time datetime="2019-11-22T14:08:26+00:00">22 Nov 2019, 14:08</time> by <a rel="author">विशेष संवाददाता,लखनऊ।</a></address>
      <p>समाजवादी वादी पार्टी संरक्षक मुलायम सिंह यादव ने शुक्रवार को लखनऊ में पार्टी मुख्यालय पर केक काट कर जन्मदिन मनाया। इस मौके पर उन्होंने यह कह कर कि पार्टी की कमान युवाओं के हाथ में है, साफ संकेत दे दिया कि वह अखिलेश के साथ हैं। उन्होंने कहा कि वह चाहते हैं कि पार्टी के सभी कार्यकर्ता भी अपने-अपने गांव में किसी गरीब का जन्मदिन मनाएं। इससे उनका जन्मदिन मनाने का मकसद पूरा होगा। </p>
      <p>मुलायम सिंह को प्रधानमंत्री नरेंद्र मोदी, मुख्यमंत्री योगी आदित्यनाथ, राज्यपाल आनंदी बेन पटेल और पश्चिम बंगाल की मुख्यमंत्री ममता बनर्जी समेत कई बड़े नेताओं ने ट्वीट कर उन्हें बधाई दी।</p>
      <p><b>इस बार ज्यादा उत्साह दिया अखिलेश के पक्ष में संकेत</b><br/>पिछले कुछ सालों के माहौल के विपरीत इस बार संशय व भ्रम नहीं नज़र आ रहा था। पिछली बार मुलायम सिंह के लिए दो जगह केक काटे थे। एक अखिलेश ने काटा था तो दूसरा शिवपाल ने...। लोकसभा चुनाव बाद सपा कार्यालय में यह उनकी पहली बड़ी सभा थी। उन्होंने अखिलेश यादव का नाम नहीं लिया लेकिन पूरा संकेत दिया कि वह पूरी तरह अखिलेश के साथ हैं। इसके अलावा उन्होंने किसी अन्य सियासी बातों से खुद को दूर रखा। पूरे कार्यक्रम की कमान अखिलेश के हाथों में ही रही।</p>
      <p>इस मौके पर ढोल नगाड़े और नेता जी के सम्मान में गूंज रहे गीतों के बीच उन्होंने केक काटा और 81 किलो का लड्डू भी पहले खुद चखा और फिर कार्यकर्ताओं में बंटा गया। सबने उन्हें बधाई दी। मुलायम ने पार्टी कार्यकर्ताओं को अपने भाषण में संदेश दिया कि वे गरीबों का ख्याल रखें। कार्यकर्ताओं को आगे बढ़ने का मंत्र देते हुए कहा कि वह गरीबों के दिल में जगह बनाएं। इससे पार्टी के मान सम्मान में इजाफा होगा। उन्होंने कहा कि उन्हें खुशी है कि अब पार्टी युवाओं के हाथ में है और आगे बढ़ रही है। <br/> </p>
    </article>
  </body>
</html>