<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://agronews.ua/node/151403/"/>
    <meta property="og:site_name" content="AgroNews"/>
    <meta property="article:published_time" content="2019-11-22T14:16:00+00:00"/>
    <meta property="og:title" content="На Запоріжжі затримано шахрая, який продавав с/г техніку через Інтернет"/>
    <meta property="og:description" content="До трьох років позбавлення волі загрожує раніше судимому мешканцю Мелітополя, який підозрюється в скоєнні шахрайських дій в мережі Інтернет. Слідчим доведена причетність чоловіка до 8 епізодів таких злочинів на загальну суму близько 30 000 гривень. Повідомляє прес-служба ГУНП в Запорізькій..."/>
  </head>
  <body>
    <article>
      <h1>На Запоріжжі затримано шахрая, який продавав с/г техніку через Інтернет</h1>
      <address><time datetime="2019-11-22T14:16:00+00:00">22 Nov 2019, 14:16</time> by <a rel="author">agronews.uaode/author</a></address>
      <p>
        <b>До трьох років позбавлення волі загрожує раніше судимому мешканцю Мелітополя, який підозрюється в скоєнні шахрайських дій в мережі Інтернет. Слідчим доведена причетність чоловіка до 8 епізодів таких злочинів на загальну суму близько 30 000 гривень. Повідомляє прес-служба ГУНП в Запорізькій області.</b>
      </p>
      <p>Так, 20 листопада слідчим Мелітопольського відділу поліції ГУНП в Запорізькій області раніше судимому місцевому мешканцю повідомлено про підозру за ознаками ч. 2 ст. 190 (Шахрайство) Кримінального кодексу України. Досудовим розслідуванням встановлено, що в період з березня по квітень 2019 року чоловік в Інтернет-мережі розміщував оголошення про продаж сільськогосподарської техніки, якої в наявності не мав. Громадяни, мешканці Запорізької, Чернігівської, Херсонської, Дніпропетровської, Львівської, Харківської, Одеської областей, перераховували гроші на вказані продавцем банківські картки, але замовлений товар не отримували.</p>
      <p>Схему шахрайських дій викрили працівники кримінальної поліції Мелітопольського відділу поліції. Наразі слідчим доведена причетність підозрюваного до 8 злочинних епізодів на загальну суму близько 30 000 гривень. Зловмиснику повідомлено про підозру в кримінальному правопорушенні за ознаками ч. 2 ст. 190 (Шахрайство) Кримінального кодексу України. Найсуворіша санкція статті – позбавлення волі на строк до трьох років.</p>
    </article>
  </body>
</html>