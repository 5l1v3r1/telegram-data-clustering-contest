<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/904743/sceptische-fraser-negeert-interviewaanvragen-het-kwam-over-als-een-hype-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-22T14:58:00+00:00"/>
    <meta property="og:title" content="Sceptische Fraser negeert aanvragen: 'Ik wil het wel eens zien over drie weken'"/>
    <meta property="og:description" content="Henk Fraser heeft de afgelopen dagen bewust niet gereageerd op het geruchtmakende racisme-incident bij FC Den Bosch - Excelsior. De trainer van Sparta is sceptisch over de nasleep van het schandaal. Fraser kreeg naar aanleiding van de racistische leuzen aan het adres van Ahmad Mendes Moreira veel interviewaanvragen. &quot;Ik heb nergens op gereageerd&quot;, vertelt Fraser aan RTV Rijnmond. &quot;Ik vind dit een maatschappelijk probleem en het is aan politici en justitie om de kar te trekken. En wij kunnen daar als voetballerij een belangrijk aandeel in hebben, maar dit is de juiste volgorde.&quot; Statement van Nederlandse clubs: spelers doen in eerste minuut helemaal niets"/>
  </head>
  <body>
    <article>
      <h1>Sceptische Fraser negeert aanvragen: 'Ik wil het wel eens zien over drie weken'</h1>
      <address>
        <time datetime="2019-11-22T14:58:00+00:00">22 Nov 2019, 14:58</time>
      </address>
      <p>
        <b>Henk Fraser heeft de afgelopen dagen bewust niet gereageerd op het geruchtmakende racisme-incident bij FC Den Bosch - Excelsior. De trainer van Sparta is sceptisch over de nasleep van het schandaal.</b>
      </p>
      <p>Fraser kreeg naar aanleiding van de racistische leuzen aan het adres van Ahmad Mendes Moreira veel interviewaanvragen. "Ik heb nergens op gereageerd", vertelt Fraser aan <a href="https://www.rijnmond.nl/nieuws/188861/Fraser-over-hype-racisme-Wil-het-wel-eens-zien-over-drie-weken">RTV Rijnmond</a>. "Ik vind dit een maatschappelijk probleem en het is aan politici en justitie om de kar te trekken. En wij kunnen daar als voetballerij een belangrijk aandeel in hebben, maar dit is de juiste volgorde."</p>
      <p>"Ik heb ook niet gereageerd omdat het overkwam als een hype, dat kan ik niet ontkennen", vervolgt Fraser. "Ik wil het wel eens zien over drie Ã  vier weken, hoe het er dan voor staat. Ik las al dat het moeilijk is om die mensen aan te pakken of te bestraffen, dus wat gaat er veranderen? Ik ben iets pessimistischer."</p>
      <p>Komend weekend voeren alle clubs in het betaald voetbal en amateurvoetbal actie door in de eerste minuut niet te voetballen. Fraser: "Het is een goede stap, maar laten we zien waar het toe leidt."</p>
      <related>
        <h4>Lees meer</h4>
        <a href="https://www.voetbalprimeur.nl/nieuws/904616/statement-van-nederlandse-clubs-spelers-doen-in-eerste-minuut-helemaal-niets.html?itm_source=www.voetbalprimeur.nl&amp;itm_medium=highlighted-content"/>
      </related>
    </article>
  </body>
</html>