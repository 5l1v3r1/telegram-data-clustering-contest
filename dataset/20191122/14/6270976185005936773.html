<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/22/v-odeskomu-portu-provodyat-obshuky-gpu/"/>
    <meta property="og:site_name" content="Рубрика"/>
    <meta property="article:published_time" content="2019-11-22T14:14:21+00:00"/>
    <meta property="og:title" content="В Одеському порту проводять обшуки, - ГПУ"/>
    <meta property="og:description" content="Служба безпеки України проводить обшуки в Одеському морському порту у зв’язку з укладенням фінансової операції, яка завдала шкоди державу на понад 54 млн гривень. Про це повідомляє прес-служба Генеральної прокуратури України. Повідомляється, що СБУ викрила фінансову операцію при реконструкції причалу №7 Одеського морського порту. “Посадові особи державного підприємства, ймовірно за попередньою змовою з іншими особами, […]"/>
  </head>
  <body>
    <article>
      <h1>В Одеському порту проводять обшуки, - ГПУ</h1>
      <address><time datetime="2019-11-22T14:14:21+00:00">22 Nov 2019, 14:14</time> by <a rel="author" href="https://rubryka.com/author/editor_sandra/" target="_blank">Ольга Проскурова</a></address>
      <figure>
        <img src="https://rubryka.com/wp-content/uploads/2019/11/1-75-860x580-c-1.jpg"/>
      </figure>
      <p>
        <b>
          <b>Служба безпеки України проводить обшуки в Одеському морському порту у зв’язку з укладенням фінансової операції, яка завдала шкоди державу на понад 54 млн гривень.</b>
        </b>
      </p>
      <p>Про це <a href="https://www.gp.gov.ua/ua/news.html?_m=publications&amp;_c=view&amp;_t=rec&amp;id=261575&amp;fbclid=IwAR0cryOH8_fjbAkV0YxYvOqNwSHM5PjUG6CxXCoDLLvhMMMPQ5Q1l_DnnrQ">повідомляє</a> прес-служба Генеральної прокуратури України.</p>
      <p>Повідомляється, що СБУ викрила фінансову операцію при реконструкції причалу №7 Одеського морського порту.</p>
      <p>“Посадові особи державного підприємства, ймовірно за попередньою змовою з іншими особами, перерахували на рахунки українського суб’єкта господарської діяльності 54 млн грн за виконання певних видів робіт. Згодом, шляхом укладення ряду фіктивних договорів, зазначені кошти були перераховані на рахунки підприємств з ознаками фіктивності, а в подальшому розподілені між учасниками злочинної схеми. При цьому роботи з реконструкції причалу №7 Одеського морського порту фактично не виконані”, – йдеться у повідомленні.</p>
    </article>
  </body>
</html>