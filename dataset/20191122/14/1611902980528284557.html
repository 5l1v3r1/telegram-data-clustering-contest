<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nczas.com/2019/11/22/afere-tasmowa-wstrzasa-hiszpania-skazany-policjant-ujawnia-nagrania-kompromitujace-prezesa-realu-madryt-rodzine-krolewska-politykow-biznesmenow-foto/"/>
    <meta property="og:site_name" content="Najwyższy Czas!"/>
    <meta property="article:published_time" content="2019-11-22T14:43:27+00:00"/>
    <meta property="og:title" content="Aferę taśmowa wstrząsa Hiszpanią. Skazany policjant ujawnia nagrania kompromitujące prezesa Realu Madryt, rodzinę królewska, polityków, biznesmenów [FOTO]"/>
    <meta property="og:description" content="Policjant, który od 2017 roku siedzi w więzieniu ujawnił kolejne nagrania kompromitujące hiszpańskie elity. Przedsiębiorcy, politycy najmowali byłego komisarza Jose Villarejo, by świadczył prywatne usługi detektywistyczne i niszczył ich konkurencję. "/>
  </head>
  <body>
    <article>
      <h1>Aferę taśmowa wstrząsa Hiszpanią. Skazany policjant ujawnia nagrania kompromitujące prezesa Realu Madryt, rodzinę królewska, polityków, biznesmenów [FOTO]</h1>
      <address><time datetime="2019-11-22T14:43:27+00:00">22 Nov 2019, 14:43</time> by <a rel="author" href="https://nczas.com/author/bd/" target="_blank">BD</a></address>
      <p>
        <b>Policjant, który od 2017 roku siedzi w więzieniu ujawnił kolejne nagrania kompromitujące hiszpańskie elity. Przedsiębiorcy, politycy najmowali byłego komisarza Jose Villarejo, by świadczył prywatne usługi detektywistyczne i niszczył ich konkurencję. </b>
      </p>
      <p>Aferę początkowo bagatelizowano, ale kolejne taśmy pokazują jak chory jest cały system gospodarki tego kraju. Dochodzeniem jest objęty już były szef dużego banku. Komisarz brał też udział w „giełdowych wojnach” wielu spółek.</p>
      <p>Sprawa dotyczy „elit” Hiszpanii. Polityków, ministrów, biznesmenów, a nawet rodziny królewskiej. Publikowane regularnie nagrania byłego komisarza Jose Manuela Villarejo, który zza murów więziennych dokonuje zemsty, były długi czas lekceważone i dementowane. Nawet sam socjalistyczny premier Pedro Sanchez, kpił z wyznań komisarza.</p>
      <p>Taśmy Villarejo mają jednak konkretne skutki. Jeszcze w marcu do dymisji podał się szef drugiego pod względem wielkości hiszpańskiego banku BBVA, Francisco Gonzalez. W tym tygodniu zachwiały się posady hiszpańskiego „króla betonu” Florentino Pereza, lidera giganta produkcji materiałów budowlanych ACS i prezesa klubu piłkarskiego Real Madryt.</p>
      <p>ACS ogłosiło rezygnację z zasiadania w zarządzie firmy Manuela Delgado, uważanego za człowieka bardzo bliskiego prezesa Pereza. Jedno z nagrań ujawnia wynajmowanie przez niego komisarza Villarejo do szpiegowania konkurencji.</p>
      <p>Afera ujawnienia zakazanych praktyk dotknęła także Ignacio Galana, szefa koncernu energetycznego Iberdrola. Po nowych nagraniach grupa postanowiła rozpocząć wewnętrzne dochodzenie. Przeciw firmie rozpoczęto też śledztwo prokuratorskie.</p>
      <p>Panika panuje w banku BBVA, którego kierownictwo wzywane jest na przesłuchania. Sędzia śledczy postawił już dziesięciu osobom oskarżenia o korupcję i ujawnianie tajemnic firmy. Podejrzewa się, że w 2004 r. wykorzystali nielegalne podsłuchy dokonane przez komisarza, aby uniemożliwić grupie budowlanej Sacyr wejście kapitałowe do banku.</p>
      <p>Wcześniej pięciu pracowników Villarejo zeznało w sądzie, że jego grupa prowadziła kilka lat temu operację „Kuchnia”, której celem było podsłuchiwanie znanego konserwatywnego polityka Luisa Barcenasa. Barcenas został skazany w 2017 r. na 33 lata w największej aferze korupcyjnej w historii Hiszpanii, doprowadzając do upadku konserwatywny rząd premiera Mariano Rajoya.</p>
      <p>Dziennik ekonomiczny „Cinco Dias Tuesday” podsumowuje, że afera odbija się na całej hiszpańskiej gospodarce i polityce. Były komisarz podsłuchiwał przez 20 lat ważne postacie ze świata polityki, ekonomii i sądownictwa. Sprzedawał materiały, które dyskredytowały np. konkurencję, a nawet stawały się podstawą szantażu. Wsadzony do więzienia groził, że teraz będzie te sprawy ujawniał i tak się dzieje.</p>
      <p>Nawet były król Juan Carlos I nie został tu oszczędzony. W nagraniu dokonanym przez Villarejo i ujawnionym w 2018 r., jego była kochanka, Corinna zu Sayn-Wittgenstein, twierdziła, że ​​była namawiana przez władcę, by ukryć część swojego majątku za granicą.</p>
      <figure>
        <iframe data-src="https://twitter.com/bamboo_legal/status/1196431897544540166?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Źródło: AFP/ Ouest France</p>
      <related>
        <h4>PODOBNE ARTYKUŁY</h4>
        <a href="https://nczas.com/2019/11/22/katedra-notre-dame-powstala-w-tatrach-budowla-robi-wrazenie-video/"/>
        <a href="https://nczas.com/2019/11/22/lukaszenka-nie-bedzie-zadowolony-prawdziwe-flagi-bialorusi-powiewaly-na-pogrzebie-powstancow-styczniowych-video/"/>
        <a href="https://nczas.com/2019/11/22/uroczyste-pozegnanie-powstancow-styczniowych-w-wilnie-z-udzialem-prezydentow-polski-i-litwy/"/>
        <a href="https://nczas.com/2019/11/22/kafka-w-tuluzie-zostal-ukarany-mandatem-w-wysokosci-100-euro-za-podarowania-zebraczce-70-centow/"/>
        <a href="https://nczas.com/2019/11/22/pol-miliona-francuzow-jest-czlonkami-religijnych-sekt-uboczny-skutek-laicyzacji-i-kryzysu-kosciola/"/>
        <a href="https://nczas.com/2019/11/22/koczowiska-imigrantow-we-francji-nie-udalo-sie-w-paryzu-ale-w-grenoble-poszlo-lepiej/"/>
        <a href="https://nczas.com/2019/11/22/gang-islamskich-rasistow-w-holandii-terroryzuje-holenderskie-dzieci-grupa-muzulmanow-goni-mlodego-chlopaka-video/"/>
        <a href="https://nczas.com/2019/11/22/abw-tlumaczy-sie-ze-skandalu-z-zatrzymaniem-oficerow-cbs-funkcjonariusze-nie-eksponowali-broni/"/>
        <a href="https://nczas.com/2019/11/22/donald-tusk-stworzy-nowy-ruch-z-mlodych-ludzi-grupa-10-20-moze-100-mlodych-ludzi-planowalem-to-od-wielu-miesiecy/"/>
      </related>
    </article>
  </body>
</html>