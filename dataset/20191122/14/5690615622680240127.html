<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837255-vlada-malayziyi-zatrimala-sudno-z-ukrayintsyami-i-rosiyanami-na-bortu-zmi"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-22T14:49:00+00:00"/>
    <meta property="og:title" content="Влада Малайзії затримала судно з українцями і росіянами на борту - ЗМІ"/>
    <meta property="og:description" content="КИЇВ. 22 листопада. УНН. Управління морської поліції Малайзії (MMEA) оголосило про затримання балкера з українсько-російським екіпажем в 3,5 морських милях …"/>
  </head>
  <body>
    <article>
      <h1>Влада Малайзії затримала судно з українцями і росіянами на борту - ЗМІ</h1>
      <address><time datetime="2019-11-22T14:49:00+00:00">22 Nov 2019, 14:49</time> by <a rel="author">Олексій Супрун</a></address>
      <p><b>КИЇВ. 22 листопада. УНН. </b>Управління морської поліції Малайзії (MMEA) оголосило про затримання балкера з українсько-російським екіпажем в 3,5 морських милях від східного узбережжя штату Джохор на заході країни. Як <a href="https://www.thestar.com.my/news/nation/2019/11/22/bulk-carrier-seized-off-johor-by-mmea-23-russian-and-ukrainian-crew-detained">повідомила в п’ятницю газета The Star</a>, у судна був відсутній дозвіл на вхід в малайзійський порт, передає <b>УНН</b>.</p>
      <p>“Усі 23 члени екіпажу були затримані після того, як вони не змогли пред’явити дозвіл на вхід від адміністрації порту. Екіпаж складається з громадян Росії і України віком від 21 до 68 років”, — заявив представник MMEA. Він також зазначив, що два моряка були спрямовані в офіс MMEA для подальших розглядів.</p>
      <p>За інформацією газети Star, дане порушення загрожує штрафом у розмірі до 100 тисяч рінггітів (близько 24 тисяч доларів США) і/або тюремним ув’язненням на термін до двох років.</p>
      <p>Варто також зазначити, що наразі російські ЗМІ, у свою чергу, не отримали відповіді МЗС РФ.</p>
      <p>Як передавав <b>УНН</b>, українці яхтою <a href="https://www.unn.com.ua/uk/news/1836703-ukrayintsi-yakhtoyu-namagalis-perepraviti-do-italiyi-ponad-70-nelegaliv">намагались переправити</a> до Італії понад 70 нелегалів.</p>
    </article>
  </body>
</html>