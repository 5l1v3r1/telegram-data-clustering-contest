<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.adnkronos.com/sostenibilita/appuntamenti/2019/11/22/fridays-for-future-roma-cari-amici-sardine-aspettiamo-piazza_FJlK991tkJHuSfFEIjlS2I.html"/>
    <meta property="og:site_name" content="Adnkronos"/>
    <meta property="article:published_time" content="2019-11-22T14:41:00+00:00"/>
    <meta property="og:title" content="Il popolo romano di Greta alle Sardine: &quot;In piazza insieme&quot;"/>
    <meta property="og:description" content="Con una lettera i giovani attivisti del Fridays For Future della Capitale li invitano al Global Climate Strike del 29 novembre"/>
  </head>
  <body>
    <article>
      <h1>Il popolo romano di Greta alle Sardine: "In piazza insieme"</h1>
      <address>
        <time datetime="2019-11-22T14:41:00+00:00">22 Nov 2019, 14:41</time>
      </address>
      <p>"Portare le sardine al Global Climate Strike del 29 novembre; vi aspettiamo, aspettateci in piazza". Così recita la lettera aperta ai "cari amici sardine" letta questa mattina dai giovani attivisti del movimento Fridays For Future Roma che si sono dati appuntamento davanti a Montecitorio in occasione del 45° Climate Strike della Capitale.</p>
      <p>Presentati anche temi e modalità dello Sciopero globale del 29 novembre a Roma. L'appuntamento per il raduno del 29 novembre è alle 9.30 in piazza della Repubblica, il corteo proseguirà su via Vittorio Emanuele Orlando, largo di Santa Susanna, via Barberini, piazza Barberini, via Sistina, piazza Trinità dei Monti, viale della Trinità dei Monti, viale Gabriele d'Annunzio per finire in piazza del Popolo.</p>
    </article>
  </body>
</html>