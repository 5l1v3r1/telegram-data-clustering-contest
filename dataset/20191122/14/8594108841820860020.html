<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://touchit.sk/vub-banka-predlzuje-vyhody-pre-studentov-a-mladych-az-do-30-rokov-usetria-tak-vyse-200-eur/265153"/>
    <meta property="og:site_name" content="touchIT"/>
    <meta property="article:published_time" content="2019-11-22T14:51:37+00:00"/>
    <meta property="og:title" content="VÚB banka predlžuje výhody pre študentov a mladých až do 30 rokov. Ušetria tak vyše 200 eur"/>
    <meta property="og:description" content="VÚB banka na jeseň ešte viac zatraktívňuje účty pre študentov a mladých. Účet za zvýhodnenú cenu alebo dokonca bezplatne mohli doteraz využívať klienti do 27 rokov. Od novembra sa to však zásadne mení"/>
  </head>
  <body>
    <article>
      <h1>VÚB banka predlžuje výhody pre študentov a mladých až do 30 rokov. Ušetria tak vyše 200 eur</h1>
      <address><time datetime="2019-11-22T14:51:37+00:00">22 Nov 2019, 14:51</time> by <a rel="author">redakcia touchIT</a></address>
      <p>
        <b>
          <b>VÚB banka na jeseň ešte viac zatraktívňuje účty pre študentov a mladých. Účet za zvýhodnenú cenu alebo dokonca bezplatne mohli doteraz využívať klienti do 27 rokov. Od novembra sa to však zásadne mení.</b>
        </b>
      </p>
      <p><i>„Rozhodli sme sa všetkým mladým klientom, ktorí využívajú VÚB Účet pre študentov alebo mladých a dovŕšia od 1. novembra 27 rokov, automaticky predĺžiť možnosť využívať zvýhodnený účet a to až do ich tridsiatych narodenín,“ </i>hovorí Filip Švaral, vedúci oddelenia Bežné účty a transakcie VÚB banky.</p>
      <p>Ak teda klienti dovtedy využívali bezplatný VÚB Účet pre študentov, alebo mali zvýhodnený VÚB Účet pre mladých, <b>tieto výhody sa im prenášajú až do dovŕšenia 30 rokov. Vďaka tomuto kroku na poplatkoch klient VÚB banky ušetrí až 216 eur, za predpokladu, že by v tomto čase už platil štandardnú cenu za vedenie účtu.</b> Účet pre študentov a mladých tak dostal ďalšiu z veľkých výhod.</p>
      <p><i>„Už v súčasnosti sme si pre získanie bezplatného účtu pre študentov požadovali od klientov potvrdenie o návšteve školy len raz, čím sme sa snažili výrazne zjednodušiť tento proces a uľahčiť to najmä mladým klientom. Teraz sa posúvame ešte ďalej. Veríme, že to naši klienti ocenia,“</i> dodal Švaral.</p>
      <related>
        <h4>Súvisiace články</h4>
        <a href="https://touchit.sk/magenta-1-huawei-p30-lite-este-vyhodnejsie/265158"/>
        <a href="https://touchit.sk/work-in-slovakia-good-idea-pokracuje-tentoraz-v-kodani/265156"/>
        <a href="https://touchit.sk/playstation-black-friday-je-tu/265142"/>
      </related>
    </article>
  </body>
</html>