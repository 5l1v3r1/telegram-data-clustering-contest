<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/worldfootball/england/manchestyr-yunajted-zagubi-vazhen-igrach-za-nqkolko-sedmici-1408776.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-22T14:05:00+00:00"/>
    <meta property="og:title" content="Манчестър Юнайтед загуби важен играч за няколко седмици"/>
    <meta property="og:description" content="Един от най-добрите футболисти на Манчестър Юнайтед до момента през сезона Скот МакТоминей ще отсъства от терените поне 3 седмици заяви наставникът на тима Оле Гунар Солскяер Контузията на шотландеца е огромен проблем за „червените дяволи“ тъй като те почти остават без играчи на тази позиция"/>
  </head>
  <body>
    <article>
      <h1>Манчестър Юнайтед загуби важен играч за няколко седмици</h1>
      <address><time datetime="2019-11-22T14:05:00+00:00">22 Nov 2019, 14:05</time> by <a rel="author">Sportlive.bg</a></address>
      <p>Един от най-добрите футболисти на Манчестър Юнайтед до момента през сезона <a href="https://www.sportlive.bg/tags/71074">Скот МакТоминей</a> ще отсъства от терените поне 3 седмици заяви наставникът на тима Оле Гунар Солскяер. Контузията на шотландеца е огромен проблем за „червените дяволи“ тъй като те почти остават без играчи на тази позиция. Пол Погба, който традиционно играе като централен полузащитник продължава да лекува травма още от първите мачове през кампанията. Французинът е във финалния етап от възстановяването си, но все още не е тренирал с тима.</p>
      <p>Липсата на футболисти в центъра на терена може да накара <a href="https://www.sportlive.bg/tags/20644">Оле Гунар Солскяер</a> да прибегне до забравения Неманя Матич, който не е играл във Висшата лига през този сезон. Сърбинът е един от играчите, които са с единия крак извън „Олд Трафорд“, но може да запълни дупката в центъра на терена в следващите седмици. Проблем обаче може да се окаже липсата на срещи за Матич в последните месеци.</p>
      <p><a href="https://www.sportlive.bg/tags/4689">Манчестър Юнайтед</a> гостува на Шефилд Юнайтед в неделя. „Червените дяволи“ се намират в доста слаба форма при срещите си далеч от „Олд Трафорд“, като са спечелили едва едно от последните си 10 гостувания. Шефилд Юнайтед пък са в серия от 5 мача без поражение. <i><a href="https://www.sportlive.bg/worldfootball/england/Rashford-Nqma-po-dobyr-ot-Solskqer-za-trenxor-na-Manchestyr-Yunajted-1408442.html">А ето какво каза една от звездите на Юнайтед по адрес на Солскяер.</a></i></p>
      <p> </p>
      <related>
        <h4>Още по темата</h4>
        <a href="https://www.sportlive.bg/worldfootball/england/Atletiko-izprevarva-Milan-za-nenuzhen-v-Man-Yunajted-1408529.html"/>
        <a href="https://www.sportlive.bg/worldfootball/england/Ima-dve-predpostavki-koito-shte-reshat-dali-Ronaldo-shte-se-vyrne-v-Yunajted-1408364.html"/>
        <a href="https://www.sportlive.bg/worldfootball/england/Bivsh-igrach-na-Siti-variant-za-nov-napadatel-v-Manchestyr-Yunajted-1408382.html"/>
        <a href="https://www.sportlive.bg/worldfootball/england/Maktominej-izumi-Yunajted-se-bori-za-3-trofei-tozi-sezon-1404636.html"/>
        <a href="https://www.sportlive.bg/worldfootball/england/Titulqr-na-Manchestyr-Yunajted-pod-vypros-za-derbitata-s-Totnym-i-Siti--1405386.html"/>
      </related>
    </article>
  </body>
</html>