<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.teknoburada.net/2019/11/22/samsung-on-kamera-icin-yeni-bir-yer-buldu/"/>
    <meta property="og:site_name" content="TeknoBurada"/>
    <meta property="article:published_time" content="2019-11-22T14:00:38+00:00"/>
    <meta property="og:title" content="Samsung ön kamera için yeni bir yer buldu"/>
    <meta property="og:description" content="Ortaya çıkan son görüntülere bakılırsa Samsung ön kamera için yeni bir yer bulmuş. Sonraki telefonlarda kamerayı köşede görebiliriz."/>
  </head>
  <body>
    <article>
      <h1>Samsung ön kamera için yeni bir yer buldu</h1>
      <address><time datetime="2019-11-22T14:00:38+00:00">22 Nov 2019, 14:00</time> by <a rel="author">Mustafa Kılıç</a></address>
      <p>
        <b>Ortaya çıkan son görüntülere bakılırsa Samsung ön kamera için yeni bir yer bulmuş. 2020 yılında tanıtılacak pek çok Samsung telefonda ön kamerayı ekrana gömülü bir halde ve merkezde göreceğiz. Peki ya sonrasında? Görünüşe bakılırsa Samsung yeni bir şeyler deniyor.</b>
      </p>
      <p><a href="https://www.teknoburada.net/">Akıllı telefon</a> üreticileri, ön bölümün tamamının ekrandan oluşmasını sağlama noktasında epey gelişme kaydetti. Başlarda bir dizi sorunlar yok değildi. Bunların başında ön kamera, 3.5mm kulaklık girişi, ışık ve diğer yardımcı sensörler geliyor. Özellikle ön kamera üreticileri en fazla zorlayan donanım oldu.</p>
      <figure>
        <img src="https://www.teknoburada.net/wp-content/uploads/2019/10/Galaxy-Note-10.jpg"/>
      </figure>
      <p>Bunun için sürgülü tasarım anlayışı, kasaya gizleme ya da döndürülebilir çözümler kullanıldı. <a href="https://www.samsungburada.net/">Samsung</a> ise son dönem modellerde kamerayı ekran üzerinde bir deliğe yerleştirmeye başladı. Ekrana gömülü ön kameraya alışma konusunda başta zorlanabilirsiniz, ancak alıştığınızda çentikten daha iyi bir çözüm olduğunu fark edeceksiniz.</p>
      <figure>
        <img src="https://www.teknoburada.net/wp-content/uploads/2019/11/Samsung-on-kamera-1.jpg"/>
      </figure>
      <h3>Samsung ön kamera konumunu bir kez daha değiştirebilir</h3>
      <p>Gelelim haberimize konu olan görsele. <b>Galaxy S10</b> serisinde sağa konumlandırılan, Galaxy Note 10 modellerde ise merkeze yerleştirilen ön kamera gelecek Samsung telefonlarda köşelere taşınacak.</p>
      <p>Samsung’un patent başvurusunda karşımıza çıkan yeni kamera yapısının 2020’de tanıtılacak bazı Galaxy akıllı telefonlar kullanılması planlanıyor.</p>
      <p>Ekran altı kamera teknolojisine gelince, bu teknolojide hala istenilen seviyeye gelinmiş değil ve Samsung’un 2020 yılı telefonlarda kullanılacağına pek ihtimal verilmiyor.</p>
      <figure>
        <iframe data-src="https://twitter.com/stufflistings/status/1197210659865280512?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <related>
        <h4>Benzer Haberler</h4>
        <a href="https://www.teknoburada.net/2019/11/22/tele-foto-lens-sacmaligi-sok-olacaksiniz/"/>
        <a href="https://www.teknoburada.net/2019/11/22/150-dolarlik-vivo-u20-satisa-basliyor-turkiyeye-getirin/"/>
        <a href="https://www.teknoburada.net/2019/11/22/huawei-mate-20-lite-yeni-bir-guncelleme-aliyor/"/>
      </related>
    </article>
  </body>
</html>