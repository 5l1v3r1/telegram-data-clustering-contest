<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dn.se/kultur-noje/kinesisk-pristagare-uteblir-nar-right-livelihood-delas-ut/"/>
    <meta property="og:site_name" content="DN.SE"/>
    <meta property="article:published_time" content="2019-11-22T14:22:00+00:00"/>
    <meta property="og:title" content="Kinesisk pristagare uteblir när Right Livelihood delas ut"/>
    <meta property="og:description" content="Kinesisk kvinnorättsadvokat kommer inte till Sverige för att ta emot pris."/>
  </head>
  <body>
    <article>
      <h1>Kinesisk pristagare uteblir när Right Livelihood delas ut</h1>
      <address><time datetime="2019-11-22T14:22:00+00:00">22 Nov 2019, 14:22</time> by <a rel="author" href="https://www.dn.se/av/dn/" target="_blank">DN</a></address>
      <p>
        <b>Den kinesiska kvinnorättsadvokaten Guo Jianmei kommer inte till Sverige för att ta emot utmärkelsen hon tilldelats av stiftelsen Right Livelihood den 4 december på Cirkus i Stockholm.</b>
      </p>
      <p>Priset delas ut för att hedra och stötta modiga människor som på ett föredömligt sätt arbetar för att lösa globala problem.</p>
      <p>I Guo Jianmeis fall handlar det ofta om att bistå kvinnor i Kina som under lång tid misshandlats i sina förhållanden. Och i några fall om kvinnor som dödat sina män efter att under lång tid utstått misshandel, och då dömts till döden.</p>
      <p>Guo Jianmei ställer också in andra åtaganden i Sverige, som ett planerat besök i Riksdagen den 3 december, där hon bland annat skulle ha hållit ett anförande och träffat Riksdagens andre vice talman Lotta Johansson Fornarve (V)</p>
      <p>Right Livelihood-stiftelsen vill inte kommentera orsaken till att Guo Jianmei uteblir. </p>
    </article>
  </body>
</html>