<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.neakriti.gr/article/editors-blogs/kiki-tzortzakaki/1561002/giati-i-koinonia-mas-tromazei-me-tis-adagonistikes-gunaikes/"/>
    <meta property="og:site_name" content="Νέα Κρήτη"/>
    <meta property="article:published_time" content="2019-11-22T14:01:00+00:00"/>
    <meta property="og:title" content="Γιατί η κοινωνία μας &quot;τρομάζει&quot; με τις ανταγωνιστικές γυναίκες;"/>
    <meta property="og:description" content="Όσο πιο συντηρητική και ανδροκρατούμενη είναι μια κοινωνία, τόσο η γυναίκα προσπαθεί να επιβιώσει μέσα από τη σιωπή, τις μηχανορραφίες, τους..."/>
  </head>
  <body>
    <article>
      <h1>Γιατί η κοινωνία μας "τρομάζει" με τις ανταγωνιστικές γυναίκες;</h1>
      <address>
        <time datetime="2019-11-22T14:01:00+00:00">22 Nov 2019, 14:01</time>
      </address>
      <p>Όσο πιο συντηρητική και ανδροκρατούμενη είναι μια κοινωνία, τόσο η γυναίκα προσπαθεί να επιβιώσει μέσα από τη σιωπή, τις μηχανορραφίες, τους ελιγμούς και τη διπλωματία.</p>
      <p>Μερικές γυναίκες μέσα στο γάμο τους και στη διαδικασία της ανατροφής των παιδιών αισθάνονται την ανταγωνιστικότητα του συζύγου τους</p>
      <p>σαν απειλή και απαντούν με την ίδια μέθοδο. Μερικές φορές είναι άτεγκτες, απόλυτες, δείχνουν μια σκληρότητα και μια μονολιθικότητα που δεν ταιριάζει στη φύση τους.</p>
      <p>Η αντιπαλότητα και η ανταγωνιστικότητα του ζευγαριού υποσκάπτει τα θεμέλια της σχέσης τους, δημιουργεί χάσμα και απόσταση μεταξύ τους και φέρνει στην επιφάνεια και διογκώνει όλες τις διαφορές τους. Η κληρονομημένη συνήθεια αιώνων παίζει και εδώ το ρόλο της.</p>
      <p>Ενώ ο ανταγωνιστικός άντρας θεωρείται κάτι συνηθισμένο και αποδεκτό, αντίθετα η ανταγωνιστική γυναίκα ξεσηκώνει κύματα αρνητικών χαρακτηρισμών.</p>
      <p>Τη θεωρούν παράλογη και υστερική, γιατί η εικόνα που την ακολουθεί αιώνες τώρα, είναι της σιωπηλής και υποτακτικής γυναίκας και μάνας.</p>
      <p>Είναι φυσικό να χρειαστεί μεγάλο χρονικό διάστημα προσαρμογής και προσπάθειας για να ανταποκριθεί σε όλα τα καθήκοντα και να συνδυάσει με επιτυχία όλους τους ρόλους.</p>
      <p>Γιατί η εργαζόμενη μάνα από τη στιγμή που βγήκε στην αγορά εργασίας , διπλασίασε τις ευθύνες και το ωράριο της.</p>
      <p><b>Από το βιβλίο «<a href="https://kalendis.gr/product/kiki-tzortzakaki-mama-kopse-a/">Μαμά κόψε το κήρυγμα (κι εσύ μπαμπά επίσης)</a>», Α΄ τόμος,</b> <b>Ο ρόλος της μάνας</b></p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.neakriti.gr/article/editors-blogs/kiki-tzortzakaki/1558895/min-prospatheis-na-allaxeis-ton-sudrofo-sou/"/>
        <a href="https://www.neakriti.gr/article/psuhologia/1532475/kiki-tzortzakaki-spaste-tis-psuhres-sheseis-mesa-stin-oikogeneia-oi-narkissistikes-miteres/"/>
      </related>
    </article>
  </body>
</html>