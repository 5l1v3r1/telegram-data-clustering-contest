<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.ansa.it/sito/notizie/mondo/2019/11/22/trump-rapporto-russiagate-sara-storico_c5dec1c6-1e67-464b-b580-272a1adb084e.html"/>
    <meta property="og:site_name" content="ANSA.it"/>
    <meta property="article:published_time" content="2019-11-22T14:58:00+00:00"/>
    <meta property="og:title" content="Trump, rapporto Russiagate sarà storico"/>
    <meta property="og:description" content="In una intervista a Fox News, Donald Trump ha detto di prevedere che il rapporto sulle origini del Russiagate sarà &quot;storico&quot;. (ANSA)"/>
  </head>
  <body>
    <article>
      <h1>Trump, rapporto Russiagate sarà storico</h1>
      <h2>Media, 'avvocato Fbi alterò documenti'</h2>
      <address><time datetime="2019-11-22T14:58:00+00:00">22 Nov 2019, 14:58</time> by <a rel="author">Redazione ANSA</a></address>
      <p>(ANSA) - WASHINGTON, 22 NOV - In una intervista a Fox News, Donald Trump ha detto di prevedere che il rapporto sulle origini del Russiagate sarà "storico". Il rapporto dell'ispettore generale del dipartimento giustizia è atteso per il 9 dicembre, nel pieno dell'indagine di impeachment e si affianca all'indagine penale condotta dal procuratore John Durham, con i suoi risvolti in alcuni Paesi stranieri, tra cui l'Italia. Il focus della contro inchiesta è accertare se il Russiagate fu un complotto contro Trump, come crede il tycoon. Intanto media Usa - anticipando una circostanza del rapporto sul Russiagate - riportano che un ex avvocato dell'Fbi è sotto indagine con l'accusa di aver alterato un documento usato dal Bureau per ottenere da un tribunale l'autorizzazione ad intercettare Carter Page, un consigliere della campagna di Trump nel 2016. La condotta del legale dell'Fbi, costretto ad andarsene, non avrebbe però inficiato la validità della richiesta di intercettazione.<br/>   </p>
      <footer>RIPRODUZIONE RISERVATA © Copyright ANSA</footer>
    </article>
  </body>
</html>