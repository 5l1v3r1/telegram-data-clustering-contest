<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/crna-hronika/3362549/ovo-je-superprofesor-slavoljub-koji-je-savladao-napadaca-borio-sam-se-s-njim-imao-je-oruzje-i-torbu-punu-eksploziva"/>
    <meta property="og:site_name" content="kurir.rs"/>
    <meta property="article:published_time" content="2019-11-22T14:32:00+00:00"/>
    <meta property="og:title" content="OVO JE SUPERPROFESOR SLAVOLJUB KOJI JE SAVLADAO NAPADAČA: Borio sam se s njim! Imao je oružje i torbu punu eksploziva"/>
    <meta property="og:description" content="U Ekonomsko-ugostiteljskoj školi Vuk Karadžić u Velikoj Plani danas se odigrala prava drama!Muškarac G.T. (46) upao je u ovu srednju školu i ispalio dva hica iz automatske puške u plafon. On je nakon toga i uhapšen. U ovoj pucnjavi niko nije povređen, a osumnjičenog ..."/>
  </head>
  <body>
    <article>
      <h6 class="kicker">istrčao iz sale čim mu je učenica rekla da je u učionici naoružan čovek</h6>
      <h1>OVO JE SUPERPROFESOR SLAVOLJUB KOJI JE SAVLADAO NAPADAČA: Borio sam se s njim! Imao je oružje i torbu punu eksploziva</h1>
      <address>
        <time datetime="2019-11-22T14:32:00+00:00">22 Nov 2019, 14:32</time>
      </address>
      <p>U Ekonomsko-ugostiteljskoj školi "Vuk Karadžić" u Velikoj Plani danas se odigrala prava drama!</p>
      <p>Muškarac G.T. (46) upao je u ovu srednju školu i ispalio dva hica iz automatske puške u plafon. On je nakon toga i uhapšen. </p>
      <p>U ovoj pucnjavi niko nije povređen, a osumnjičenog je savladao jedan od profesora Slavoljub Stojadinović koji je za Kurir ispričao šta se dogodilo. </p>
      <figure>
        <img src="https://www.kurir.rs/data/images/2019/11/22/14/2060427_15896331-1416085828423202-6760511712826707888-o_ff.jpg?ver=1574429640"/>
        <figcaption>
          <cite>foto: Printscreen/Facebook</cite>
        </figcaption>
      </figure>
      <p>- To se dogodilo za vreme šestog časa, pozvala me moja učenica da dođem iz fiskulturne sale i rekla da je osoba s oružjem kod njih u učionici. Istrčao sam iz sale, pokucao sam na vrata i video kolegu koji je sedeo za katedrom. Sa desne strane sam ugledao lice s oružjem i punom torbom eksploziva...Pitao sam ga ko je on, ali nisam odgonetnuo odgovor", priča Stojadinović.</p>
      <p>On dalje govori da je u jednom trenutku muškarac pogledao ka tabli. </p>
      <p>"Tada sam naredio deci da izađu napolje. Ja sam se borio s njim i uspeo sam da ga savladam. Povredio sam ruku u toku rvanja", rekao je hrabri profesor. </p>
      <p>On je dodao da u školi nema obezbeđenja, ali da imaju kamere. </p>
      <p>"Školski policajac u tom trenutku nije bio u školi. On je ušao u školu sa svim tim napravama dok su čistačice čistile", rekao je profesor i dodao da su deca petnaestak minuta bila taoci dok se on nije pojavio.</p>
      <p>(Kurir.rs/D. Stamenković)</p>
      <related>
        <h4>NE PROPUSTITE</h4>
        <a href="https://www.kurir.rs/crna-hronika/3362531/pucnjava-se-upravo-dogodila-u-mojoj-skoli-ova-fotografija-iz-velike-plane-pojavila-se-na-drustvenim-mrezama-foto"/>
        <a href="https://www.kurir.rs/crna-hronika/3362519/nezapamcena-drama-u-velikoj-plani-upao-u-srednju-skolu-pa-zapucao-iz-automatske-puske-gorana-savladao-profesor"/>
      </related>
    </article>
  </body>
</html>