<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cronachemaceratesi.it/2019/11/22/pagliari-ritorna-al-tolentino/1328074/"/>
    <meta property="og:site_name" content="Cronache Maceratesi"/>
    <meta property="article:published_time" content="2019-11-22T14:12:41+00:00"/>
    <meta property="og:title" content="Pagliari ritorna al Tolentino"/>
    <meta property="og:description" content="SERIE D - Il ventenne centrocampista, cresciuto nel vivaio, torna ad indossare la maglia cremisi"/>
  </head>
  <body>
    <article>
      <h1>Pagliari ritorna al Tolentino</h1>
      <h2>SERIE D - Il ventenne centrocampista, cresciuto nel vivaio, torna ad indossare la maglia cremisi</h2>
      <address><time datetime="2019-11-22T14:12:41+00:00">22 Nov 2019, 14:12</time> by <a rel="author">Marco Cencioni</a></address>
      <p><a href="https://www.facebook.com/share.php?u=https%3A%2F%2Fwww.cronachemaceratesi.it%2F2019%2F11%2F22%2Fpagliari-ritorna-al-tolentino%2F1328074%2F">Condividi5</a><a href="https://twitter.com/intent/tweet?text=Pagliari+ritorna+al+Tolentino&amp;url=https%3A%2F%2Fwww.cronachemaceratesi.it%2F2019%2F11%2F22%2Fpagliari-ritorna-al-tolentino%2F1328074%2F">Tweet</a>Email5 Condivisioni</p>
      <p> </p>
      <p> </p>
      <p><b>Giorgio Pagliari torna al Tolentino. La società comunica di aver raggiunto l’accordo con il centrocampista – figlio di Giovanni, allenatore ed ex bomber della Maceratese e del Perugia – nato a Macerata il 24/06/1999 ma tolentinate doc, cresciuto nel vivaio cremisi.</b> Con la prima squadra ha esordito nel campionato di Eccellenza 2014/2015, a soli 16 anni collezionando 5 presenze. Nella stagione successiva sempre con il Tolentino ha disputato 28 gare di campionato e 4 di Coppa. Nella stagione successiva è stato ceduto all’Atalanta, disputando ben 10 gare nella squadra Primavera della “Dea”. A seguire: 10 presenze con il Caravaggio (serie D girone B, dal mese di gennaio), 8 presenze con la Vastese (serie D, girone F dal giugno a dicembre); 15 presenze con la Primavera del Perugia (da gennaio a giugno). «Sono molto contento di ritornare a dare un contributo alla squadra della mia città, nella quale sono calcisticamente cresciuto – le parole di Pagliari – . E’ per me una sfida non semplice, ma la cosa mi entusiasma perché mi carica di grandi responsabilità. Sono sicuro che tutti insieme, marciando compatti, riusciremo ad ottenere l’obiettivo prefissatoci dalla società che ringrazio per la fiducia».</p>
    </article>
  </body>
</html>