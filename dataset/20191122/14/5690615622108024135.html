<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837248-zlochinna-grupa-do-skladu-yakoyi-vkhodili-ukrayintsi-nezakonno-perepravila-do-yes-13-tis-osib"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-22T14:45:00+00:00"/>
    <meta property="og:title" content="Злочинна група, до складу якої входили українці, незаконно переправила до ЄС 13 тис. осіб"/>
    <meta property="og:description" content="КИЇВ. 22 листопада. УНН. У Польщі прикордонники викрили злочинну групу осіб, яка організувала незаконне переправлення іноземців до Польщі та держав Євросоюзу …"/>
  </head>
  <body>
    <article>
      <h1>Злочинна група, до складу якої входили українці, незаконно переправила до ЄС 13 тис. осіб</h1>
      <address><time datetime="2019-11-22T14:45:00+00:00">22 Nov 2019, 14:45</time> by <a rel="author">Саша Картер</a></address>
      <p><b>КИЇВ. 22 листопада. УНН.</b> У Польщі прикордонники викрили злочинну групу осіб, яка організувала незаконне переправлення іноземців до Польщі та держав Євросоюзу. Про це повідомляє <a href="https://www.polskieradio.pl/398/7856/Artykul/2408235,%D0%97%D0%BB%D0%BE%D1%87%D0%B8%D0%BD%D0%BD%D0%B0-%D0%B3%D1%80%D1%83%D0%BF%D0%B0-%D1%83-%D0%9F%D0%BE%D0%BB%D1%8C%D1%89%D1%96-%D0%BD%D0%B5%D0%B7%D0%B0%D0%BA%D0%BE%D0%BD%D0%BD%D0%BE-%D0%BF%D0%B5%D1%80%D0%B5%D0%BF%D1%80%D0%B0%D0%B2%D0%B8%D0%BB%D0%B0-%D0%B4%D0%BE-%D0%84%D0%A1-13-%D1%82%D0%B8%D1%81-%D0%BE%D1%81%D1%96%D0%B1?fbclid=IwAR1leOsccZreeKe2HbRPwZ9YkX2ZxxEC2oXeGlISrnTq2367rFE45551pWg">"Польське радіо"</a>, передає <b>УНН</b>.</p>
      <p>"Злочинці переправили з 2012 року понад 13 тисяч осіб і заробили на цьому 2,3 млн євро. Прикордонники у Люблінському воєводстві за участі Європолу затримали 17 членів банди. Слідство у цій справі відкрила Регіональна прокуратура у Любліні", - йдеться у повідомленні.</p>
      <p>За інформацією видання, злочинці діяли з 2012 року. Члени організації спрощували мігрантам, в основному з України, Росії, Туреччини, Ірану та Лівану, одержання шенгенських віз.</p>
      <p>Іноземці отримували візи на підставі фальшивих документів, виїжджали до Польщі, а потім зазвичай їхали далі до Німеччини, Швеції та Нідерландів, аби нелегально там працювати.</p>
      <p>Повідомляється, що членам злочинної групи загрожує до 12 років позбавлення волі.</p>
      <p>Як повідомлялося раніше в <b>УНН</b>, 19 листопада біля берегів Італії викрили яхту з <a href="https://www.unn.com.ua/uk/news/1836703-ukrayintsi-yakhtoyu-namagalis-perepraviti-do-italiyi-ponad-70-nelegaliv">74 нелегалами на борту</a>. Серед екіпажу виявилося 2 українці, яких заарештувала поліція.</p>
    </article>
  </body>
</html>