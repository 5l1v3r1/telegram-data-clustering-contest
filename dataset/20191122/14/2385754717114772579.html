<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/sports/football/cyprus/a-league/598625/s-pilakoutas-eimaste-apo-tis-omades-pou-tous-exoume-sto-pleuro-mas"/>
    <meta property="og:site_name" content="SIGMALIVE"/>
    <meta property="article:published_time" content="2019-11-22T14:36:00+00:00"/>
    <meta property="og:title" content="Σ. Πηλακούτας: «Είμαστε από τις ομάδες που τους έχουμε στο πλευρό μας»"/>
    <meta property="og:description" content="Ο εκπρόσωπος τύπου της Ανόρθωσης, Σάββας Πηλακούτας, μίλησε στο Ράδιο Πρώτο για τον αγώνα κόντρα στον Εθνικό και για τον κόσμο της ομάδας.     ..."/>
  </head>
  <body>
    <article>
      <h1>Σ. Πηλακούτας: «Είμαστε από τις ομάδες που τους έχουμε στο πλευρό μας»</h1>
      <address><time datetime="2019-11-22T14:36:00+00:00">22 Nov 2019, 14:36</time> by <a rel="author">Sigmalive.Sports</a></address>
      <p>Ο εκπρόσωπος τύπου της Ανόρθωσης, Σάββας Πηλακούτας, μίλησε στο Ράδιο Πρώτο για τον αγώνα κόντρα στον Εθνικό και για τον κόσμο της ομάδας.<br/> <br/> <br/>«Επιστρέφουμε μετά τη διακοπή, έχουμε ν' αγωνιστούμε απέναντι στον Εθνικό Άχνας. Είναι υπολογίσιμος αντίπαλος, μεσοεπιθετικά αν δεν προσέξεις μπορεί να μας κάνουν τη ζημιά. Στην έδρα μας όμως αδιαπραγμάτευτος στόχος είναι η νίκη και οι 3 βαθμοί που θα μας διατηρήσουν στην κορυφή. Η προετοιμασία ολοκληρώνεται αύριο με απογευματινή προπόνηση. Οι Ράγιος και Μαργκάσα ανεβάζουν καθημερινά ρυθμούς και θα δείξει κατά πόσο θα είναι έτοιμοι. Το πόσο ωφέλιμη μπορεί να είναι μία διακοπή ή όχι κρίνεται από τους ποδοσφαιριστές που υπάρχουν διαθέσιμοι. Οι Ράγιος και Μαργκάσα το εκμεταλλεύτηκαν, έκαναν αγώνα δρόμου και τα δεδομένα είναι αρκετά καλά για τον αγώνα που ακολουθεί την Κυριακή».<br/> <br/>«Ο κόσμος για μία ακόμη μία φορά αναμένουμε να δώσει το παρών τους. Νιώθουμε ότι δεν ξεχωρίζουν παιχνίδια, αφού φέτος όλες οι ομάδες μπορούν να κάνουν τη ζημιά. Τους χρειαζόμαστε σε κάθε παιχνίδι. Είμαστε από τις ομάδες που τους έχουμε στο πλευρό μας, αυτό όμως δεν σημαίνει ότι δεν μας προβληματίζει η εικόνα στα υπόλοιπα άδεια  γήπεδα».<br/> <br/>Για το πλάνο champions shares: «Θα κυκλοφορήσει ένα πληροφοριακό δελτίο και εκεί θα υπάρχουν ξεκάθαρα όλες οι οδηγίες γι' αυτό το πρωτοποριακό εγχείρημα. Υπάρχει έντονο ενδιαφέρον, όχι μόνο από τον κόσμο της Ανόρθωσης. Είναι σημαντικό ότι έχουμε ενδιαφέρον από άτομα του επιχειρηματικού κόσμου και επιθυμεί να επενδύσει σε αυτό το εγχείρημα».</p>
    </article>
  </body>
</html>