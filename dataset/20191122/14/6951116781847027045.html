<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.novella2000.it/veronica-burchielli-trono-accusaalessandro-zarino/"/>
    <meta property="og:site_name" content="Novella 2000"/>
    <meta property="article:published_time" content="2019-11-22T14:28:53+00:00"/>
    <meta property="og:title" content="Veronica Burchielli parla del trono e lancia accuse ad Alessandro Zarino"/>
    <meta property="og:description" content="Veronica Burchielli ha parlato della sua nuova avventura sul trono di Uomini e donne, ma lancia anche qualche accusa ad Alessandro Zarino."/>
  </head>
  <body>
    <article>
      <h1>Veronica Burchielli parla del trono e lancia accuse ad Alessandro Zarino</h1>
      <address><time datetime="2019-11-22T14:28:53+00:00">22 Nov 2019, 14:28</time> by <a rel="author" href="https://www.novella2000.it/author/debora/" target="_blank">Debora Parigi</a></address>
      <h3>Veronica Burchielli ha parlato della sua nuova avventura sul trono di Uomini e donne, ma lancia anche qualche accusa ad Alessandro Zarino.</h3>
      <p><b>Veronica Burchielli</b> è diventata la nuova tronista di <i>Uomini e donne</i> sedendosi accanto a <b><a href="https://www.novella2000.it/chi-e-carlo-pietropoli-tronista-uomini-e-donne/">Carlo Pietropoli</a></b>, <b><a href="https://www.novella2000.it/chi-e-giulio-raselli-corteggiatore-giulia-cavaglia-uomini-e-donne-scelta-tronista-temptation-island-oggi-biografia-eta-lavoro-curiosita-vita-privata-lavoro/">Giulio Raselli</a></b> e <b><a href="https://www.novella2000.it/chi-e-giulia-quattrociocche-tronista-uomini-e-donne-biografia-eta-instagram-news-oggi-social-trono-lavoro-curiosita-vita-privata-trono/">Giulia Quattrociocche</a></b> (questi ultimi due a fine del loro percorso). La giovane inizia questa nuova avventura dopo una situazione abbastanza forte, cioè una scelta improvvisa e la sua risposta negativa ad <b>Alessandro Zarino</b>. Così ha raccontato al <a href="https://www.wittytv.it/uomini-e-donne/">magazine di Uomini e donne</a> come sta.</p>
      <blockquote>Sono stati giorni molto intensi e un po’ confusi. È successo tutto così in fretta che mettere a fuoco ogni pensiero ed emozione è complicato. Mi lascio alle spalle un percorso che stava per terminare, perciò resta l’amaro in bocca di chi ha chiuso un capitolo scegliendo di uscire da sola, pur avendo ancora tanto da dimostrare. Le parole usate da Maria e la sua proposta di salire sul trono mi hanno reso fiera, perché mi hanno dato la misura del fatto che, nonostante tutto, la concretezza e il buono della mia persona sono venuti fuori. Questo ha spazzato via i pensieri negativi che mi stavano assalendo fino a un istante prima. Mi sono detta: “Veronica non è finita qua, puoi ancora metterti in gioco”.</blockquote>
      <blockquote>L’emozione è tanta e siamo all’inizio. Sto cercando ancora di metabolizzare quello che è accaduto, ma sono felice di avere questa opportunità e di mettermi in gioco per trovare il finale che speravo. Ho tanta voglia e curiosità di scoprire cosa mi aspetta e sono pronta ad affrontarlo.</blockquote>
      <p><b><i>Veronica Burchielli</i></b> ha quindi preso il trono dopo aver rifilato il no ad <b>Alessandro Zarino</b>. Ed è proprio di lui che ha voluto parlare, togliendosi qualche sassolino…</p>
      <h3>Veronica Burchielli accusa Alessandro Zarino</h3>
      <p>Rispondendo alle domande dell’intervista, <b>Veronica Burchielli</b> ha voluto spiegare le sue ragioni nel rifilare il no ad <b>Alessandro Zarino</b>. Gli ha quindi lanciato delle accuse difendendo la sua posizione.</p>
      <blockquote>Ho fatto tutto quello che era in mio potere per dimostrargli il mio interesse. Ho cercato di farlo finché lui mi ha dato modo e spazio di dimostrarglielo. Ma quando l’altra persona ti chiude la porta, non è più possibile tentare di entrare nella sua vita. Credo di aver sempre camminato in punta di piedi nella sua dimensione: avevo capito di avere davanti a me una persona particolare, chiusa, introversa e sensibile. Non rinnego nulla perché ho provato a essere quella che voleva, la persona di cui lui aveva bisogno.</blockquote>
      <blockquote>Alle spalle ho una relazione di cinque anni e pur essendo ancora una ragazzina, credo di aver imparato a capire chi ho di fronte. Per ciò che ho vissuto in passato, un interesse sarebbe stato sufficiente ad uscire con Alessandro, ma solo se la scelta fosse arrivata in maniera naturale e sincera. Arrivo al punto di dirgli di no, perché me lo suggerisce il mio istinto. Per le mie sensazioni la risposta sarebbe stata differente, ma cedere avrebbe voluto dire dimostrarmi immatura. Per la prima volta in vita mia ho dato retta alle mie sensazioni. Gli avrei detto di “sì” per tenerlo con me, per paura del dopo, ma perché non pensare che posso meritarmi qualcosa di meglio?</blockquote>
      <blockquote>Quella a cui ho preso parte credo sia stata la scelta meno emozionante di tutta la storia della trasmissione. Perché doveva essere proprio la mia? Perché avrei dovuto accettare di arrivare in albergo con lui – un momento in cui pensi che finalmente la persona che hai vicino è tua, ha voglia di viverla e di scoprirla – al contrario con i dubbi e inevitabili discussioni ed insicurezze. Mi sono accorta di non essere la sua scelta, ma solo quella che rispetto alle altre gli piaceva un po’ di più, eppure non abbastanza altrimenti mi avrebbe portato al centro dello studio molto prima. Se davvero non si fosse sentito sicuro, avrebbe potuto chiedermi di continuare a dimostrargli di più invece di dirmi di non correre. I sentimenti nei miei confronti non erano abbastanza forti e quello che è accaduto è stato fatto solo perché si è sentito costretto dalla situazione.</blockquote>
      <blockquote>Se Alessandro mi avesse manifestato le sue insicurezze io avrei fatto di tutto per colmarle, per conquistare la sua fiducia. Invece mi ha voluta bloccare dicendomi di rallentare: tra le righe intendeva dire che in quel momento, per come stavamo insieme, pensava che sarebbe scattato un sentimento che invece non era arrivato. E poi, al centro dello studio, non l’ho visto per nulla emozionato né preoccupato di perdermi. Alessandro mi ha sottovalutata e queste sono state le conseguenze.</blockquote>
      <p>Adesso però c’è un nuovo percorso per <b>Veronica Burchielli</b> e quindi ha rivelato le sue speranze…</p>
      <h3>Le speranze di Veronica Burchielli sul trono</h3>
      <p><b><i>Alessandro Zarino</i></b> è ormai il passato per <b><i>Veronica Burchielli</i></b>, anche se non cancella tutto quello che c’è stato. Ma oggi ha voglia di una nuova ripartenza. E ha molte speranze per questo nuovo percorso.</p>
      <blockquote>[Mi aspetto] un percorso concreto, da cui esca qualcosa di buono. Quando si affronta un’esperienza con la giusta etica e i giusti principi, sono convinta che qualcosa di positivo, almeno per se stessi, ne venga necessariamente fuori. Io mi sento pronta, perché ho tanto da dare a una persona, quindi non vedo motivi per privarmi di questa opportunità. Sono libera emotivamente e mi godo questo trono perché non ero innamorata di Alessandro né ho mai detto di esserlo. C’era un sentimento, ho visto delle affinità e ho pensato che fossero sufficienti per uscire insieme, ma dopo quello che è successo perché rifiutare una seconda chance?! Alessandro non si cancella in un giorno, perché vorrebbe dire essere stati finti e ipocriti nel percorso precedente, ma penso che con un po’ di tatto, sensibilità e calma, i futuri corteggiatori sapranno trovare il loro spazio nel mio cuore. lo prometto di essere me stessa.</blockquote>
      <blockquote>Mi auguro di essere felice, di sentirmi rispettata, di trovare una persona che realmente tenga a me, che mi desideri e che mi voglia nella sua vita per davvero. Spero di uscire da quello studio sentendomi al centro della vita della persona che sceglierò, per gettare tutte le basi per un rapporto duraturo e concreto. Mi auguro di non essere presa in giro e non lo dico con secondi riferimenti. È un augurio che mi son fatta anche da corteggiatrice: non importa il ruolo o la seduta, perché questo è quello che ho sempre cercato. Insomma, il mio è un augurio che si ripete per la seconda volta, ma speriamo che a questo giro sia diverso.</blockquote>
      <p>Voi cosa pensate di<b> Veronica Burchielli</b> e delle scelte che ha fatto a <b>Uomini e donne</b>?</p>
      <related>
        <a href="https://www.novella2000.it/tina-cipollari-kiko-nalli-ambra-lombardo-frecciatina/"/>
        <a href="https://www.novella2000.it/nicole-mazzocato-frecciatina-violeta-mangrinan-colloricchio-instagram/"/>
        <a href="https://www.novella2000.it/alessandro-zarino-scelta-social/"/>
      </related>
    </article>
  </body>
</html>