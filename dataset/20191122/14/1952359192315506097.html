<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nieuwsblad.be/cnt/dmf20191122_04730700?utm_source=facebook&amp;utm_medium=social&amp;utm_term=sportwereld&amp;utm_content=article&amp;utm_campaign=seeding"/>
    <meta property="og:site_name" content="Het Nieuwsblad"/>
    <meta property="article:published_time" content="2019-11-22T14:02:00+00:00"/>
    <meta property="og:title" content="Het opvallende seksadvies van Lukaku-coach Antonio Conte: “Doe het met uw eigen vrouw, die is minder veeleisend”"/>
    <meta property="og:description" content="Topsport draait om details. Dat beseft Inter-coach Antonio Conte maar al te goed. Zelfs voor het seksleven van zijn spelers heeft de Italiaan dwingend advi..."/>
  </head>
  <body>
    <article>
      <h1>Het opvallende seksadvies van Lukaku-coach Antonio Conte: “Doe het met uw eigen vrouw, die is minder veeleisend”</h1>
      <address>
        <time datetime="2019-11-22T14:02:00+00:00">22 Nov 2019, 14:02</time>
      </address>
      <slideshow>
        <figure>
          <img src="https://static.nieuwsblad.be/Assets/Images_Upload/2019/11/22/f4606bf0-0d32-11ea-97ee-655d192871aa_web_scale_0.1871783_0.1871783__.jpg?maxheight=460&amp;maxwidth=638&amp;scale=downscaleonly"/>
          <figcaption>
            <cite>AP</cite>
          </figcaption>
        </figure>
        <figure>
          <img src="https://static.nieuwsblad.be/Assets/Images_Upload/2019/11/22/7c77ec64-0d30-11ea-97ee-655d192871aa_web_scale_0.1616162_0.1616162__.jpg?maxheight=460&amp;maxwidth=638&amp;scale=downscaleonly"/>
          <figcaption>
            <cite>Photo News</cite>
          </figcaption>
        </figure>
      </slideshow>
      <p>
        <b>Topsport draait om details. Dat beseft Inter-coach Antonio Conte maar al te goed. Zelfs voor het seksleven van zijn spelers heeft de Italiaan dwingend advies. “Doe het met uw eigen vrouw, die is minder veeleisend.”</b>
      </p>
      <p><b>LEES OOK (N+)</b>. <a href="https://www.nieuwsblad.be/cnt/dmf20191122_04730977">Experts analyseren het seksadvies van trainer aan Lukaku en ploegmaats: “Niet bovenop? Ik zou niet gehoorzamen”</a></p>
      <p>Het is een opvallende passage uit een interview dat Conte heeft toegestaan aan de Franse sportkrant L’Equipe. Wanneer de journalist opwerpt dat Conte een maniak is als het op details aankomt, geraken zowel Conte als de journalist op dreef. “Ik hou ervan dat spelers de wedstrijd al in hun hoofd beleven voor de aftrap, dat ze alles al gevisualiseerd hebben, zowel offensief als defensief. Enkel zo kunnen ze klaar zijn voor een wedstrijd. Als het uw overtuiging is dat alle coaches zo zijn, dan laat ik u bij uw overtuiging <i>(grijnst).”</i></p>
      <p>De journalist meent te weten dat Conte zijn spelers ook seksadvies geeft, onder anderen over de positie tijdens het vrijen. Conte (lachend): “Ik ben ook speler geweest. Tijdens de competitie is het best dat het seksuele contact eerder van korte duur is. Je moet zo min mogelijk inspanningen leveren, mijn speler ligt dus best onderaan. En hij doet het bij voorkeur met zijn eigen vrouw omdat hij dan niet gedwongen wordt een uitzonderlijke prestatie te leveren. De eigen vrouw is minder veeleisend.”</p>
    </article>
  </body>
</html>