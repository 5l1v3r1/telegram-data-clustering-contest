<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://wpolityce.pl/polityka/474222-prezes-pis-decyzja-pani-marszalek-byla-wlasciwa-wideo"/>
    <meta property="og:site_name" content="wPolityce.pl"/>
    <meta property="article:published_time" content="2019-11-22T14:32:54+00:00"/>
    <meta property="og:title" content="Prezes PiS: Decyzja pani marszałek była właściwa. Wniosek o odwołanie to demonstracja polityczna. Nie doszło do przestępstwa. WIDEO"/>
    <meta property="og:description" content="&quot;Głosowanie nie jest skomplikowane, ale okazuje się, że dla pewnych posłów powodowało trudności&quot;."/>
  </head>
  <body>
    <article>
      <h1>Prezes PiS: Decyzja pani marszałek była właściwa. Wniosek o odwołanie to demonstracja polityczna. Nie doszło do przestępstwa. WIDEO</h1>
      <address><time datetime="2019-11-22T14:32:54+00:00">22 Nov 2019, 14:32</time> by <a rel="author" href="https://wpolityce.pl/autorzy/100-zespol-wpolitycepl" target="_blank">Zespół wPolityce.pl</a></address>
      <blockquote>
        <b>Pani marszałek podjęła właściwą decyzję. Widziała salę, słyszała, co mówią posłowie z różnych stron. Było jasne, że głosowanie nie oddaje woli Sejmu. Opozycja próbuje z tego zrobić aferę, a tak naprawdę nie stało się nic nadzwyczajnego</b>
      </blockquote>
      <p>— podkreślił w rozmowie z TVP Info prezes Prawa i Sprawiedliwości Jarosław Kaczyński, odnosząc się do sprawy głosowania w Sejmie dotyczącego wyboru członków do Krajowej Rady Sądownictwa.</p>
      <p>CZYTAJ TAKŻE: <a href="https://wpolityce.pl/polityka/474178-zobacz-jak-wygladal-przebieg-glosowania-na-czlonkow-krs">ZOBACZ, jak wyglądał przebieg głosowania ws. członków Krajowej Rady Sądownictwa. Sejm publikuje stenogram z burzliwych obrad</a></p>
      <p>
        <a href="https://wpolityce.pl/polityka/474155-opozycja-oskarza-marszalek-witek-i-domaga-sie-konsekwencji">Opozycja oskarża marszałek Sejmu i domaga się konsekwencji. Lewica składa informację do prokuratury, PO chce odwołania Witek</a>
      </p>
      <figure>
        <iframe data-src="https://twitter.com/TOPTVPINFO/status/1197882677472497665" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <blockquote>To głosowanie nie oddawało woli Sejmu, a to podstawa do decyzji pani marszałek. Miała prawo podjąć taką decyzję, aby anulować głosowanie. Nic się innego nie stało. <b>Marszałek nie znała wyniku, jaki był</b></blockquote>
      <p>– powiedział Kaczyński.</p>
      <p>Zwrócił uwagę, że Sejm jest w dużej części nowy i stąd mogą wynikać problemy w głosowaniach.</p>
      <blockquote>Głosowanie nie jest skomplikowane, ale okazuje się, że dla pewnych posłów powodowało trudności. Trzeba było zrobić próbę, a później był finał. I ten finał pokazał, jaki jest rozkład sił</blockquote>
      <p>– zwrócił uwagę prezes PiS.</p>
      <blockquote>Ze względu na wady tego systemu, bo coś się popsuło w moim czytniku, przeniosłem się na inne miejsce, bliżej pani marszałek. Powiedziałem jej kilka razy coś odwrotnego. Powiedziałem,żeby ogłosiła ten wynik. Ale decyzja pani marszałek była słuszna i zgodna z regulaminem Sejmu</blockquote>
      <p>– wyjaśnił Jarosław Kaczyński, odnosząc się do sprawy zmiany przez niego miejsca w trakcie głosowania.</p>
      <blockquote>Co do wniosku o odwołanie, to opozycja dokładnie wie, jak to się skończy. To demonstracja. Nie mają programu, więc robią takie rzeczy. Co do prokuratury, to nawet najbardziej przenikliwy i gotowy do stawiania zarzutów prokurator nie dopatrzy się przestępstwa, bo nie było nawet jego cienia. Decyzja marszałek była słuszna i związana ze skargami posłów. Ja siedząc na miejscu, w którym siedziałem, nie miałem takiego rozeznania</blockquote>
      <p>– mówił Kaczyński.</p>
      <p>Prezes PiS zwrócił także uwagę, że system głosowania wymaga dopracowania, bo często się psuje.</p>
      <blockquote>Ja na przykład nie interweniowałem, kiedy w jakichś głosowaniach miałem kłopot, bo uważam, że jeden głos nie jest decydujący. Ale w takich głosowaniach to mogło mieć znaczenie. Sądzę, że jeśli nie ma dużej liczby kandydatów, lepiej głosować ich normalnie. Wówczas problemu nie będziemy</blockquote>
      <p>– ocenił Jarosław Kaczyński.</p>
      <figure>
        <iframe data-src="https://twitter.com/TOPTVPINFO/status/1197884270364282880" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>ZOBACZ TEŻ: <a href="https://wpolityce.pl/polityka/474128-burza-wokol-glosowania-opozycja-oskarza-marszalek-witek">Burza wokół głosowania w Sejmie! Opozycja oskarża marszałek Witek i cytuje nagranie: „Trzeba anulować, bo my przegramy…”</a></p>
      <p>
        <a href="https://wpolityce.pl/polityka/474143-sasin-konieczne-bylo-zarzadzenie-powtorzenia-glosowania">Sasin: Konieczne było zarządzenie powtórzenia głosowania. Pani marszałek nie miała po prostu w tej sprawie innego wyjścia</a>
      </p>
      <p>wkt</p>
    </article>
  </body>
</html>