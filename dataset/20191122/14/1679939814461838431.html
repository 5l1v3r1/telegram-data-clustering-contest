<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.publika.md/cetatenii-catorva-raioane-din-tara-vor-plati-mai-putin-pentru-caldura-vezi-cu-cat-a-fost-redus-tariful_3059853.html"/>
    <meta property="og:site_name" content="PUBLIKA"/>
    <meta property="article:published_time" content="2019-11-22T14:40:22+00:00"/>
    <meta property="og:title" content="Cetăţenii câtorva raioane din ţară VOR PLĂTI MAI PUŢIN pentru căldură. Vezi cu cât a fost redus tariful"/>
    <meta property="og:description" content="Veste bună pentru cetăţenii din patru orașe și localităţi din ţară, care vor plăti mai puţin pentru energia termică. Este vorba despre Congaz, Glodeni, Bălţi şi Comrat.Cel mai mult a fost redus tariful pentru căldură la Comrat, cu 25 la sută. Modificările"/>
  </head>
  <body>
    <article>
      <h1>Cetăţenii câtorva raioane din ţară VOR PLĂTI MAI PUŢIN pentru căldură. Vezi cu cât a fost redus tariful</h1>
      <address><time datetime="2019-11-22T14:40:22+00:00">22 Nov 2019, 14:40</time> by <a rel="author">PUBLIKA.MD</a></address>
      <p><b>Veste bună pentru cetăţenii din patru orașe și localităţi din ţară, care vor plăti mai puţin pentru energia termică.</b> Este vorba despre Congaz, Glodeni, Bălţi şi Comrat.</p>
      <p><b>Cel mai mult a fost redus tariful pentru căldură la Comrat, cu 25 la sută.</b> Modificările au fost aprobate de Agenţia pentru Reglementare în Energetică şi vor intra în vigoare din data de 1 decembrie. </p>
      <p>Până acum, oamenii din Comrat achitau pentru o gigacalorie de căldură 1.593 de lei. Noul preţ este de 1.200 de lei.</p>
      <p>Iar<b> tariful la energie termică pentru locuitorii din orașul Glodeni a scăzut cu 22 de procente - de la 1.219 lei la 955 de lei pentru o gigacalorie.</b></p>
      <p>Pentru locuitorii din Bălţi, preţul la căldură a fost redus cu 11 procente şi a ajuns la 1.083 de lei.</p>
      <p>Cea mai mică reducere a tarifului este pentru locuitorii din Congaz, de cinci la sută.</p>
      <p>Dacă până acum oamenii achitau 1.432 de lei pentru o gigacalorie, noul preţ este de 1.363 de lei. </p>
    </article>
  </body>
</html>