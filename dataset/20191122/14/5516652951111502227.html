<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/426299/me-nea-texnologia-tha-leitoyrghsei-to-elaiotribeio-toy-synetairismoy-arxaggeloy"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-22T14:20:02+00:00"/>
    <meta property="og:title" content="Με νέα τεχνολογία θα λειτουργήσει το ελαιοτριβείο του Συνεταιρισμού Αρχαγγέλου"/>
    <meta property="og:description" content="Κανονικά θα λειτουργήσει και φέτος το ελαιουργείο του Συνεταιρισμού Αρχαγγέλου όπως ανακοίνωσε χθες ο πρόεδρος κος Ιάκωβος Κολαϊνής. Σε ανακοίνωσή το...- Με νέα τεχνολογία θα λειτουργήσει το ελαιοτριβείο του Συνεταιρισμού Αρχαγγέλου - Η ΡΟΔΙΑΚΗ"/>
  </head>
  <body>
    <article>
      <h1>Με νέα τεχνολογία θα λειτουργήσει το ελαιοτριβείο του Συνεταιρισμού Αρχαγγέλου</h1>
      <address>
        <time datetime="2019-11-22T14:20:02+00:00">22 Nov 2019, 14:20</time>
      </address>
      <p>Κανονικά θα λειτουργήσει και φέτος το ελαιουργείο του Συνεταιρισμού Αρχαγγέλου όπως ανακοίνωσε χθες ο πρόεδρος κος Ιάκωβος Κολαϊνής.<br/>Σε ανακοίνωσή του, ενημερώνονται οι ελαιοπαραγωγοί ότι:</p>
      <p>α) το ελαιουργείο του ΣΥΝΕΤΑΙΡΙΣΜΟΥ λειτουργεί υπό νέα Διοίκηση και νέα τεχνολογία καθημερινά<br/>β) κατά τη φετινή ελαιοκομική περίοδο οι ελαιοπαραγωγοί που βγάζουν κάθε φορά ποσότητα ελαιολάδου μεγαλύτερη των 250 κιλών θα απολαμβάνουν τα προνόμια των μελών του Α.Σ. ΑΡΧΑΓΓΕΛΟΥ, δηλαδή μειωμένη παρακράτηση δικαιώματος για την παραγωγή του ελαιολάδου τους.</p>
      <p>Επίσης, πληροφορεί τους ελαιοπαραγωγούς ότι η κράτηση σειράς προτεραιότητας γίνεται είτε αυτοπροσώπως είτε τηλεφωνικώς στον αριθμό 22440 - 22261 με εγγραφή σε πίνακα σειράς προτεραιότητας.<br/>Ακόμα οι ελαιοπαραγωγοί μπορούν να εναποθέτουν τον ελαιόκαρπό τους στον ευρύχωρο, ασφαλή και φυλασσόμενο αύλειο χώρο του ελαιοτριβείου που βρίσκεται στον πιο κεντρικό δρόμο της Αρχαγγέλου.</p>
    </article>
  </body>
</html>