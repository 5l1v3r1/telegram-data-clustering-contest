<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aostaoggi.it/politica/15934-rifugi-alpini-riduzione-irap-anche-per-attivita-secondarie.html"/>
    <meta property="og:site_name" content="Aostaoggi.it"/>
    <meta property="article:published_time" content="2019-11-22T14:10:00+00:00"/>
    <meta property="og:title" content="Rifugi alpini, riduzione Irap anche per attività secondarie"/>
    <meta property="og:description" content="AOSTA. Il governo regionale ha approvato oggi una delibera sulle agevolazioni Irap a favore dei rifiuti alpini, come previsto dalla legge regionale 12/2018. Il provvedimento definisce criteri e modalità di applicazione della misura che si traduce in un'esenzione dal pagamento dell'imposta a partire dal 1° gennaio 2019. La delibera precisa quali sono i soggetti beneficiari. Sono inclusi coloro che esercitano in via esclusiva l'attività di rifugio alpino, come esplicitato in legge, ed anche i soggetti che all'interno della stessa unità locale esercitano attività secondarie comunque riconducibili a quella di rifugio alpino (per esempio somministrazione e vendita di alimenti e bevande, di commercio al dettaglio di chincaglieria e bigiotteria (inclusi gli oggetti ricordo e gli articoli di promozione pubblicitaria) e di noleggio di attrezzature sportive. L'assessorato regionale alle finanze spiega: &quot;la Giunta ha ritenuto opportuno, in sede di compilazione delle dichiarazioni per l’anno 2019, fornire precise indicazioni…"/>
  </head>
  <body>
    <article>
      <h1>Rifugi alpini, riduzione Irap anche per attività secondarie</h1>
      <address>
        <time datetime="2019-11-22T14:10:00+00:00">22 Nov 2019, 14:10</time>
      </address>
      <p>
        <a href="https://twitter.com/share">Tweet</a>
      </p>
      <figure>
        <a href="https://www.pinterest.com/pin/create/button/">
          <img src="https://assets.pinterest.com/images/pidgets/pinit_fg_en_rect_red_20.png"/>
        </a>
      </figure>
      <figure>
        <img src="https://www.aostaoggi.it/images/R-S/Regione-inter.jpg"/>
      </figure>
      <p>AOSTA. Il governo regionale ha approvato oggi una delibera sulle agevolazioni Irap a favore dei rifiuti alpini, come previsto dalla legge regionale 12/2018. Il provvedimento definisce criteri e modalità di applicazione della misura che si traduce in un'esenzione dal pagamento dell'imposta a partire dal 1° gennaio 2019.</p>
      <p>La delibera precisa quali sono i soggetti beneficiari. Sono inclusi coloro che esercitano in via esclusiva l'attività di rifugio alpino, come esplicitato in legge, ed anche i soggetti che all'interno della stessa unità locale esercitano attività secondarie comunque riconducibili a quella di rifugio alpino (per esempio somministrazione e vendita di alimenti e bevande, di commercio al dettaglio di chincaglieria e bigiotteria (inclusi gli oggetti ricordo e gli articoli di promozione pubblicitaria) e di noleggio di attrezzature sportive.</p>
      <p>L'assessorato regionale alle finanze spiega: "la Giunta ha ritenuto opportuno, in sede di compilazione delle dichiarazioni per l’anno 2019, fornire precise indicazioni al fine di meglio chiarire i requisiti necessari per poter utilizzare il beneficio affinché non possano esservi indebite fruizioni che potrebbero configurarsi, fra l’altro, quali aiuti di Stato".</p>
      <p> </p>
      <p> </p>
      <p> </p>
      <p>
        <i>redazione</i>
      </p>
      <p> </p>
      <p> </p>
      <p> </p>
    </article>
  </body>
</html>