<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newnotizie.it/2019/11/22/berlusconi-cade-zagabria-ricoverato-milano/"/>
    <meta property="og:site_name" content="NewNotizie"/>
    <meta property="article:published_time" content="2019-11-22T14:11:42+00:00"/>
    <meta property="og:title" content="Berlusconi cade a Zagabria, ricoverato a Milano: come sta"/>
    <meta property="og:description" content="Silvio Berlusconi ha rimediato una brutta caduta mentre si trovava a Zagabria. L’ex premier è stato ricoverato a Milano, ma pare che non ci sia frattura. Nei giorni scorsi il leader di Forza Italia Silvio Berlusconi è intervenuto al congresso del PPE all’Arena di Zagabria. L’ex presidente del consiglio ha atteso la proclamazione di Antonio …"/>
  </head>
  <body>
    <article>
      <h1>Berlusconi cade a Zagabria, ricoverato a Milano: come sta</h1>
      <address><time datetime="2019-11-22T14:11:42+00:00">22 Nov 2019, 14:11</time> by <a rel="author">Fabio S</a></address>
      <figure>
        <img src="https://www.newnotizie.it/wp-content/uploads/2019/11/resizer-1.jpg"/>
      </figure>
      <p>
        <b>Silvio Berlusconi ha rimediato una brutta caduta mentre si trovava a Zagabria. L’ex premier è stato ricoverato a Milano, ma pare che non ci sia frattura.</b>
      </p>
      <p>Nei giorni scorsi il leader di Forza Italia <b>Silvio Berlusconi</b> è intervenuto al congresso del PPE all’Arena di <b>Zagabria</b>. L’ex presidente del consiglio ha atteso la proclamazione di <b>Antonio Tajani</b> come vice presidente, quindi è uscito dall’arena dove è stato bloccato da una folla che gli richiedeva dei selfie. Proprio mentre Silvio concedeva le foto ai suoi fan, la ressa generatasi attorno a lui lo ha portato a perdere l’equilibrio e andare a sbattere.</p>
      <h3>Berlusconi ricoverato per accertamenti al San Raffaele di Milano</h3>
      <p>La botta ha causato un po’ di dolore a Berlusconi, il quale però non ha affrettato il ritorno in Italia ed ha preso il aereo privato della <b>Fininvest</b> in tardo pomeriggio. Al rientro, però, il suo staff lo ha condotto al San Raffaele di Milano per degli accertamenti. Dato il dolore causato dalla caduta e l’età si è temuto che la caduta potesse aver causato una frattura al femore. Per fortuna la preoccupazione è stata diradata dagli esami medici che hanno evidenziato solo un ematoma intramuscolare.</p>
      <p>Per evitare inutili allarmismi anche alcuni membri <b>PPE</b> hanno confermato le buone condizioni di salute di Berlusconi, spiegando come la caduta non abbia causato fratture e che il rientro non è stato anticipato, ma ha seguito la tabella di marcia. Gli esami, dunque, sono stati fatti più per <b>precauzione</b> che per reale preoccupazione.</p>
    </article>
  </body>
</html>