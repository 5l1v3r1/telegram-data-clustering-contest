<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.karar.com/dunya-haberleri/zimbabvede-grev-nedeniyle-isten-cikarilan-doktorlarin-sayisi-435e-yukseldi-1391745"/>
    <meta property="og:site_name" content="Karar.com"/>
    <meta property="article:published_time" content="2019-11-22T14:17:00+00:00"/>
    <meta property="og:title" content="Zimbabve'de grev nedeniyle işten çıkarılan doktorların sayısı 435'e yükseldi"/>
    <meta property="og:description" content="Zimbabve hükümetinin greve gittikleri gerekçesiyle işten çıkardığı doktorların sayısı 435'e yükseldi."/>
  </head>
  <body>
    <article>
      <h1>Zimbabve'de grev nedeniyle işten çıkarılan doktorların sayısı 435'e yükseldi</h1>
      <address>
        <time datetime="2019-11-22T14:17:00+00:00">22 Nov 2019, 14:17</time>
      </address>
      <p>
        <b>Zimbabve hükümetinin greve gittikleri gerekçesiyle işten çıkardığı doktorların sayısı 435'e yükseldi.</b>
      </p>
      <p>Zimbabve Enformasyon Bakan Vekili Mangaliso Ndlovu gazetecilere yaptığı açıklamada, ülkede 435 doktorun ekim başından bu yana yasa dışı grev yaptıkları gerekçesiyle işten çıkarıldığını söyledi.</p>
      <p>Hükümetin doktorlarla diyaloğa her zaman açık olduğunu ifade eden Ndlovu, işten çıkarmaların son çare olduğunu kaydetti.</p>
      <p>Mangaliso Ndlovu doktorlar hakkında 45 disiplin soruşturmasının başlatıldığını da sözlerine ekledi.</p>
      <p>Zimbabve'deki doktorlar kötü çalışma koşulları ve düşük maaşlar nedeniyle ekim başında süresiz grev başlatmıştı.</p>
      <p>Hükümet yaklaşık iki hafta önce 77 doktoru işten çıkarmıştı.</p>
      <p>
        <b>ABUJA/AA</b>
      </p>
    </article>
  </body>
</html>