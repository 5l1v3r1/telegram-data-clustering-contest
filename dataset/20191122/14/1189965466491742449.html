<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lifo.gr/now/world/260260/vrazilia-tragodia-se-ploio-me-elliniki-simaia-nekros-apo-fotia-ellinas-ploiarxos"/>
    <meta property="og:site_name" content="LiFO"/>
    <meta property="article:published_time" content="2019-11-22T14:36:00+00:00"/>
    <meta property="og:title" content="Βραζιλία: Τραγωδία σε πλοίο με ελληνική σημαία - Νεκρός από φωτιά Έλληνας πλοίαρχος"/>
    <meta property="og:description" content="Σε πένθος έχει βυθίσει το εμπορικό ναυτικό μια νέα τραγωδία στα ανοικτά της Βραζιλίας, όπου ένας 40χρονος Έλληνας πλοίαρχος ανασύρθηκε νεκρός μετά από φωτιά"/>
  </head>
  <body>
    <article>
      <h1>Βραζιλία: Τραγωδία σε πλοίο με ελληνική σημαία - Νεκρός από φωτιά Έλληνας πλοίαρχος</h1>
      <h2>Σε πένθος έχει βυθίσει το εμπορικό ναυτικό μια νέα τραγωδία στα ανοικτά της Βραζιλίας, όπου ένας 40χρονος Έλληνας πλοίαρχος ανασύρθηκε νεκρός μετά από φωτιά</h2>
      <address><time datetime="2019-11-22T14:36:00+00:00">22 Nov 2019, 14:36</time> by <a rel="author">NEWSROOM</a></address>
      <p>
        <b>Σε πένθος έχει βυθίσει το εμπορικό ναυτικό μια νέα τραγωδία στα ανοικτά της <a href="https://www.lifo.gr/tags/%CE%92%CF%81%CE%B1%CE%B6%CE%B9%CE%BB%CE%AF%CE%B1">Βραζιλίας</a>, όπου ένας 40χρονος Έλληνας πλοίαρχος ανασύρθηκε νεκρός μετά από φωτιά.</b>
      </p>
      <p>Σύμφωνα με ανακοίνωση του Λιμενικού, η φωτιά ξέσπασε τα ξημερώματα στο υπό ελληνική σημαία Φ/Γ "ORE SUDBURY" Ν.Π. 10723, στη θαλάσσια περιοχή Γκουάιμπα της Βραζιλίας, με αποτέλεσμα να χάσει την ζωή του ο πλοίαρχος 40 ετών.</p>
      <p>Στο πλοίο με 27μέλες πλήρωμα επέβαιναν εννέα Έλληνες. Η πυρκαγιά, η οποία ξεκίνησε κοντά στις καμπίνες και στο εστιατόριο στο τρίτο κατάστρωμα του πλοίου, σβήστηκε από το πλήρωμα αλλά δυστυχώς χωρίς τις αισθήσεις του ανασύρθηκε ο 40χρονος Έλληνας πλοίαρχος.</p>
      <p>Από το συμβάν δεν αναφέρθηκε τραυματισμός άλλου μέλους πληρώματος, δεν προκλήθηκε ρύπανση, ενώ ενημερώθηκαν άμεσα οι τοπικές Αρχές.</p>
    </article>
  </body>
</html>