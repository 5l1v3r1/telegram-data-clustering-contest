<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://stirileprotv.ro/stiri/actualitate/un-lift-plin-ochi-cu-oameni-s-a-prabusit-intr-un-bloc-din-constanta.html"/>
    <meta property="og:site_name" content="Stirileprotv.ro"/>
    <meta property="article:published_time" content="2019-11-22T14:58:00+00:00"/>
    <meta property="og:title" content="Un lift plin ochi cu oameni s-a prăbuşit într-un bloc din Constanţa"/>
    <meta property="og:description" content="Patru persoane aflate vineri după-amiază într-un lift care s-a prăbuşit de la parter, la subsolul unui bloc din municipiul Constanţa, au fost salvate de pompieri."/>
  </head>
  <body>
    <article>
      <h1>Un lift plin ochi cu oameni s-a prăbuşit într-un bloc din Constanţa</h1>
      <h2>Patru persoane aflate vineri după-amiază într-un lift care s-a prăbuşit de la parter, la subsolul unui bloc din municipiul Constanţa, au fost salvate de pompieri.</h2>
      <address>
        <time datetime="2019-11-22T14:58:00+00:00">22 Nov 2019, 14:58</time>
      </address>
      <p>Potrivit Inspectoratului pentru Situaţii de Urgenţă (ISU) "Dobrogea", pompierii au fost solicitaţi să intervină "pentru gestionarea unei situaţii de urgenţă apărută în urma căderii unui lift de la parter, la subsol", într-un bloc de locuinţe de pe Bulevardul I.C.Brătianu, transmite Agerpres.</p>
      <p><i>"S-a acţionat cu o autospecială de descarcerare şi un echipaj de prim ajutor. Din primele informaţii, în lift au fost patru persoane care au ieşit, intervenindu-se pentru extragerea acestora cu o scară improvizată, din subsol"</i>, a transmis ISU.</p>
      <p>Conform sursei citate, persoanele aflate în liftul prăbuşit au suferit atac de panică, fără a fi necesară transportarea lor la spital.</p>
      <p>
        <b>Pe </b>
        <a href="https://www.instagram.com/stirileprotvro/">
          <b>Instagram-ul Știrile ProTV</b>
        </a>
        <b> găsiți imaginile momentului din lume!  </b>
      </p>
      <p>
        <i>
          <b>
            <a href="http://onelink.to/dhrsfr">CLICK AICI pentru a instala GRATUIT aplicația Știrile ProTV pentru telefoane Android și iPhone!</a>
          </b>
        </i>
      </p>
      <p>Sursa: Agerpres</p>
    </article>
  </body>
</html>