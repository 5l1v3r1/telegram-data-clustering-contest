<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/market-news/598631/ekdilosi-eortasmou-10-xronon-leitourgias-tis-vivliothikis-tou-tepak"/>
    <meta property="og:site_name" content="SIGMALIVE"/>
    <meta property="article:published_time" content="2019-11-22T14:53:00+00:00"/>
    <meta property="og:title" content="Εκδήλωση εορτασμού 10 χρόνων λειτουργίας της Βιβλιοθήκης του ΤΕΠΑΚ"/>
    <meta property="og:description" content="Την Παρασκευή 8 Νοεμβρίου πραγματοποιήθηκε εκδήλωση εορτασμού των 10 χρόνων λειτουργίας του κτηρίου της Βιβλιοθήκης του Τεχνολογικού Πανεπιστημίου Κύπρου..."/>
  </head>
  <body>
    <article>
      <h1>Εκδήλωση εορτασμού 10 χρόνων λειτουργίας της Βιβλιοθήκης του ΤΕΠΑΚ</h1>
      <address><time datetime="2019-11-22T14:53:00+00:00">22 Nov 2019, 14:53</time> by <a rel="author">SigmaLive</a></address>
      <p>Την Παρασκευή 8 Νοεμβρίου πραγματοποιήθηκε εκδήλωση εορτασμού των 10 χρόνων λειτουργίας του κτηρίου της Βιβλιοθήκης του Τεχνολογικού Πανεπιστημίου Κύπρου «Βασίλης Μιχαηλίδης».</p>
      <p>Στο πρώτο μέρος της εκδήλωσης σε μια σεμνή τελετή έγινε απολογισμός του έργου της Βιβλιοθήκης και στη συνέχεια τιμήθηκαν οι διαχρονικοί υποστηρικτές του έργου αυτού.</p>
      <p>Ακολούθως, το κοινό είχε την ευκαιρία να παρακολουθήσει θεατρική παράσταση με δραματοποιημένο το ποίημα «Χιώτισσα» του Βασίλη Μιχαηλίδη, από την Ανεξάρτητη Ομάδα Κολοσσίου Τάγμα Ιπποτών. Τέλος εγκαινιάστηκε έκθεση γελοιογραφίας του αείμνηστου Γιώργου Μαυρογένη (1928-2019) με τίτλο «Ο διαχρονικός Μαυρογένης» με γελοιογραφίες από την εφημερίδα Σατιρική Επιθεώρηση (1964-1985) που έχει ψηφιοποιηθεί από τη Βιβλιοθήκη.</p>
      <p>Με την ευκαιρία των εορτασμών της η Βιβλιοθήκη του Τεχνολογικού Πανεπιστημίου Κύπρου προσφέρει δωρεάν 10 συνδρομές σε ενήλικες και 20 συνδρομές σε μαθητές*.</p>
      <p>*ισχύουν όροι και προϋποθέσεις</p>
    </article>
  </body>
</html>