<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aawsat.com/turkish/home/article/2003816/%E2%80%8Bsistani-irak-krizini-%C3%A7%C3%B6zmenin-tek-yolu-se%C3%A7im-reformlar%C4%B1"/>
    <meta property="og:site_name" content="ŞARKUL AVSAT"/>
    <meta property="article:published_time" content="2019-11-22T14:45:00+00:00"/>
    <meta property="og:title" content="​Sistani: Irak krizini çözmenin tek yolu seçim reformları"/>
    <meta property="og:description" content="Iraklı Şiilerin en büyük dini mercii Ayetullah Ali es-Sistani, bugün, siyasilere seçim reformlarının hızlandırılması gerektiği çağrısında bulunarak, haftalardır süren gösterilerin üstesinden gelmenin tek yolunun reformlar olduğunu söyledi. Reuters ha"/>
  </head>
  <body>
    <article>
      <h1>​Sistani: Irak krizini çözmenin tek yolu seçim reformları</h1>
      <address>
        <time datetime="2019-11-22T14:45:00+00:00">22 Nov 2019, 14:45</time>
      </address>
      <p>Iraklı Şiilerin en büyük dini mercii Ayetullah Ali es-Sistani, bugün, siyasilere seçim reformlarının hızlandırılması gerektiği çağrısında bulunarak, haftalardır süren gösterilerin üstesinden gelmenin tek yolunun reformlar olduğunu söyledi.<br/><br/>Reuters haber ajansına göre, Cuma hutbesi sırasında Sistani'nin mesajını okuyan Kerbela'daki temsilcisi, Sitani’nin, seçim yasası ve Yüksek Seçim Komisyonu yasasının tamamlanmasının hızlandırılması gerektiğini, bu durumun ülkenin yaşadığı büyük krizin üstesinden gelme yolunu açacağını kaydettiğini belirtti.<br/><br/>Geçtiğimiz Ekim ayından bu yana Irak’ta devam eden protesto gösterilerinde Iraklılar, kapsamlı reformlar yapılmasını, iş olanaklarının artırılmasını, kotaların kaldırılmasını ve gösterilerde öldürülenlerin katillerinin tespit edilmesini talep ediyor.<br/><br/>Irak’ta yaşanan protesto gösterilerinde eylemciler ve güvenlik güçleri arasında çıkan çatışmalarda 300’ü aşkın kişi hayatını kaybederken, binlerce kişi ise yaralandı.</p>
    </article>
  </body>
</html>