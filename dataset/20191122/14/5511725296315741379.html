<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.delfi.lv/bizness/biznesa_vide/razotaju-cenu-limenis-rupnieciba-oktobri-samazinajies-par-0-6.d?id=51661947"/>
    <meta property="og:site_name" content="DELFI"/>
    <meta property="article:published_time" content="2019-11-22T14:11:24+00:00"/>
    <meta property="og:title" content="Ražotāju cenu līmenis rūpniecībā oktobrī samazinājies par 0,6% "/>
    <meta property="og:description" content="2019. gada oktobrī, salīdzinot ar septembri, ražotāju cenu līmenis Latvijas rūpniecībā samazinājās par 0,6%, liecina Centrālās statistikas pārvaldes (CSP) dati. Vietējā tirgū realizētajai produkcijai cenu līmenis samazinājās par 0,6%, eksportētajai produkcijai – par 0,5%. Eksportam uz eirozonas valstīm cenu līmenis saruka par 0,4%, eksportam uz ārpus eirozonas valstīm – par 0,6%."/>
  </head>
  <body>
    <article>
      <h1>Ražotāju cenu līmenis rūpniecībā oktobrī samazinājies par 0,6% </h1>
      <address><time datetime="2019-11-22T14:11:24+00:00">22 Nov 2019, 14:11</time> by <a rel="author">DELFI Bizness</a></address>
      <p>
        <b>2019. gada oktobrī, salīdzinot ar septembri, ražotāju cenu līmenis Latvijas rūpniecībā samazinājās par 0,6%, liecina <a href="https://www.delfi.lv/temas/centralas-statistikas-parvalde">Centrālās statistikas pārvaldes</a> (CSP) dati. Vietējā tirgū realizētajai produkcijai cenu līmenis samazinājās par 0,6%, eksportētajai produkcijai – par 0,5%. Eksportam uz eirozonas valstīm cenu līmenis saruka par 0,4%, eksportam uz ārpus eirozonas valstīm – par 0,6%.</b>
      </p>
      <p>Ražotāju cenu pārmaiņas mēneša laikā visvairāk ietekmēja cenu kritums siltumapgādē, kā arī koksnes, koka un korķa izstrādājumu ražošanā, izņemot mēbeles. Cenu paaugstinošā ietekme bija farmaceitisko pamatvielu un farmaceitisko preparātu ražošanā.</p>
      <p>2019. gada oktobrī, salīdzinot ar 2018. gada oktobri, vidējais ražotāju cenu līmenis Latvijas rūpniecībā ir samazinājies par 0,2%. Vietējā tirgū realizētajai produkcijai cenu līmenis ir palielinājies par 1,7%, bet eksportētajai produkcijai samazinājies par 1,9%. Eksportam uz eirozonas valstīm cenas samazinājušās par 1,4%, eksportam uz ārpus eirozonas valstīm – par 2,3%.</p>
      <p>Būtiskākā ietekme bija cenu samazinājumam koksnes, koka un korķa izstrādājumu ražošanā, izņemot mēbeles. Cenu paaugstinošā ietekme bija elektroenerģijas ražošanā un tirdzniecībā, kā arī atsevišķu pārtikas produktu ražošanā.</p>
      <p>Šogad informāciju par ražotāju cenām rūpniecībā sniedz vairāk nekā 600 uzņēmumi, kuri indeksa aprēķiniem katru mēnesi CSP paziņo ap 2,4 tūkstošiem cenu, no tām 1,3 tūkstoši par vietējā tirgū un 1,1 tūkstoši par eksporta tirgos realizēto produkciju un rūpnieciskajiem pakalpojumiem.</p>
      <related>
        <h4>Lasi vēl</h4>
        <a href="https://www.delfi.lv/bizness/biznesa_vide/septembri-latvijas-eksporteto-precu-vertiba-bijusi-par-2-5-lielaka-neka-pirms-gada.d?id=51631523"/>
        <a href="https://www.delfi.lv/bizness/biznesa_vide/2019-gada-3-ceturksni-buvniecibas-produkcijas-apjoms-pieaudzis-par-5-9.d?id=51628227"/>
        <a href="https://www.delfi.lv/bizness/biznesa_vide/eksportu-vajina-areja-pieprasijuma-samazinasanas-verte-ekonomisti.d?id=51633391"/>
      </related>
    </article>
  </body>
</html>