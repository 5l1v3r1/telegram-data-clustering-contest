<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.polsatnews.pl/wiadomosc/2019-11-22/mpwik-kolektor-odprowadzajacy-scieki-do-czajki-dziala-prawidlowo/"/>
    <meta property="og:site_name" content="Polsat News"/>
    <meta property="article:published_time" content="2019-11-22T14:13:00+00:00"/>
    <meta property="og:title" content="MPWiK: kolektor odprowadzający ścieki do &quot;Czajki&quot; działa prawidłowo"/>
    <meta property="og:description" content="Kolektor odprowadzający ścieki z lewobrzeżnej Warszawy do oczyszczalni &quot;Czajka&quot; działa prawidłowo – zapewniła w piątek rzecznik prasowy MPWiK w Warszawie Marzena Wojewódzka."/>
  </head>
  <body>
    <article>
      <h1>MPWiK: kolektor odprowadzający ścieki do "Czajki" działa prawidłowo</h1>
      <address>
        <time datetime="2019-11-22T14:13:00+00:00">22 Nov 2019, 14:13</time>
      </address>
      <p>
        <b>Kolektor odprowadzający ścieki z lewobrzeżnej Warszawy do oczyszczalni "Czajka" działa prawidłowo – zapewniła w piątek rzecznik prasowy MPWiK w Warszawie Marzena Wojewódzka.</b>
      </p>
      <related>
        <a href="https://www.polsatnews.pl/wiadomosc/2019-11-14/awaria-oczyszczalni-czajka-trzaskowski-miasto-jest-gotowe-przejac-scieki/"/>
      </related>
      <p>Naprawa kolektora została zakończona w ubiegłym tygodniu. W sobotę został uruchomiony. - Według stanu na dziś, tj. 22 listopada br., potwierdza się prawidłowe funkcjonowanie układu przesyłowego ścieków pod Wisłą – poinformowała Wojewódzka.</p>
      <p>Pod koniec sierpnia doszło do awarii dwóch nitek kolektora odprowadzającego ścieki do oczyszczalni "Czajka". Miejskie Przedsiębiorstwo Wodociągów i Kanalizacji zdecydowało, by zrzucać ścieki do Wisły. W reakcji na to premier Mateusz Morawiecki podjął decyzję o budowie tymczasowego rurociągu, którym ścieki były przepompowywane do oczyszczalni.</p>
      <p>
        <a href="https://www.polsatnews.pl/wiadomosc/2019-11-21/zapasowy-rurociag-do-oczyszczalni-czajka-czeka-na-rozbiorke/">
          <b>ZOBACZ: Zapasowy rurociąg do oczyszczalni "Czajka" czeka na rozbiórkę</b>
        </a>
      </p>
      <p>Bypass tworzyły dwie nitki rurociągu o długości ponad 1 km każda i średnicy 1 m. Część przechodząca przez Wisłę została ułożona na moście pontonowym, który zbudowało wojsko. W tym czasie na zlecenie MPWiK naprawiono kolektor. Jego naprawa ma kosztować ok. 42 mln zł.</p>
      <p>Obecnie prowadzone są prace demontażowe i wywóz sprzętu z awaryjnej przepompowni zbudowanej koło mostu Marii Skłodowskiej-Curie. Następnie zdemontowany zostanie zapasowy rurociąg. Po jego rozbiórce saperzy zdemontują most pontonowy.</p>
      <p>
        <a href="https://www.polsatnews.pl/wideo/polnaga-tanczyla-na-kratach-aresztu-nagrali-ja-wloclawscy-policjanci_6760010/">WIDEO - Półnaga tańczyła na kratach aresztu. Nagrali ją włocławscy policjanci</a>
      </p>
      <figure>
        <img src="https://r.dcs.redcdn.pl/http/o2/redefine/cp/zk/zkytxei4isz5aunvhacava92kswdd7zo.jpg"/>
      </figure>
    </article>
  </body>
</html>