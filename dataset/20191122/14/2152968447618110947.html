<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/rusia/2019/11/22/ruskata-armiia-se-oborudva-s-mashini-za-voina-v-grada.430451"/>
    <meta property="og:site_name" content="Dnes.bg"/>
    <meta property="article:published_time" content="2019-11-22T14:31:00+00:00"/>
    <meta property="og:title" content="Руската армия се оборудва с машини за война в града"/>
    <meta property="og:description" content="Ще си купи модерни бъгита, бронирани коли... | Dnes.bg"/>
  </head>
  <body>
    <article>
      <h1>Руската армия се оборудва с машини за война в града</h1>
      <h2>Ще си купи модерни бъгита, бронирани коли...</h2>
      <address><time datetime="2019-11-22T14:31:00+00:00">22 Nov 2019, 14:31</time> by <a rel="author" href="https://www.dnes.bg/author/257" target="_blank">Боряна Павлова</a></address>
      <p>През 2020 г. руското министерство на отбраната ще снабди армейските танкове и бойни коли с комплекти за допълнителна защита, за да се използва бойната техника по-ефективно в градски условия. Това заявява в интервю за "Известия" генерал-майор Сергей Бибик, началник на управление в министерството, пише БТА. <br/><br/>Същевременно за специалните сили от руската армия ще бъдат купени модерни бъгита "Охотовед" и бронирани коли "Есаул". Войските ще получат общо 15 нови модела автомобилна и бронирана техника, "усъвършенствана въз основа на бойния опит от последните локални въоръжени конфликти", включително танкове Т-80БВМ и Т-90М.<br/><br/>За мотострелковите части са разработени нови бронирани коли "Тайфун-К" 4х4 с дистанционно управляем картечен модул, а за медицинските подразделения - защитени санитарни коли, добавя руският генерал.<br/> </p>
    </article>
  </body>
</html>