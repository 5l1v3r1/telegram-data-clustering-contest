<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/kulfold/2019/11/22/ha-kell-lemond-a-cdu-vezetoje"/>
    <meta property="og:site_name" content="infostart"/>
    <meta property="article:published_time" content="2019-11-22T14:40:00+00:00"/>
    <meta property="og:title" content="Ha kell, lemond a CDU vezetője"/>
    <meta property="og:description" content="A személyi viták lezárását és egységet sürgetett Annegret Kramp-Karrenbauer, a Német Kereszténydemokrata Unió (CDU) elnöke Lipcsében, a párt kongresszusán, ahol kijelentette: a nyugalom helyreállítása érdekében akár távozni is hajlandó."/>
  </head>
  <body>
    <article>
      <h1>Ha kell, lemond a CDU vezetője</h1>
      <address><time datetime="2019-11-22T14:40:00+00:00">22 Nov 2019, 14:40</time> by <a rel="author">Infostart / MTI</a></address>
      <h3>A személyi viták lezárását és egységet sürgetett Annegret Kramp-Karrenbauer, a Német Kereszténydemokrata Unió (CDU) elnöke Lipcsében, a párt kongresszusán, ahol kijelentette: a nyugalom helyreállítása érdekében akár távozni is hajlandó.</h3>
      <p>Mint mondta: ha a párt nem olyan Németországot szeretne építeni, amilyet ő felvázol, akkor "beszéljük meg", és talán "fejezzük is be az egészet még ma".</p>
      <p>A tanácskozás elején az 1001 küldött percekig tartó tapssal köszöntötte a párt előző elnökét, Angela Merkel kancellárt, aki napra pontosan 14 éve kezdte meg kormányfői munkáját.</p>
      <p>Ezzel kapcsolatban Annegret Kramp-Karrenbauer aláhúzta, hogy</p>
      <blockquote>Angela Merkel kormányzása 14 jó év volt Németországnak.</blockquote>
      <p>A kancellár és a CDU vezetésével szembeni bírálatokra utalva hozzátette: nem lehet sikeres választási stratégia annak folyamatos hangoztatása, hogy minden rossz, amit a CDU és a kormány csinál, de a szavazók legyenek szívesek ennek ellenére is a pártra voksolni.</p>
      <p>
        <i>Nyitókép: MTI/EPA/Clemens Bilan</i>
      </p>
    </article>
  </body>
</html>