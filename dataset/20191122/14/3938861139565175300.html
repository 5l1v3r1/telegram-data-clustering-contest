<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/politics/_dostupni-liki-bezkoshtovnogo-insulinu-bude-bilshe/939435"/>
    <meta property="og:site_name" content="Gazeta.ua"/>
    <meta property="article:published_time" content="2019-11-22T14:04:00+00:00"/>
    <meta property="og:title" content="Доступні ліки. Безкоштовного інсуліну буде більше"/>
    <meta property="og:description" content="До програми &quot;Доступні ліки&quot;, яку збільшать удвічі, додадуть більше інсулінів. Про це сказала міністр охорони здоров'я Зоряна Скалецька у п'ятницю, пише &quot;Українська правда&quot; &quot;З першого квітня додані інсуліни. У регіонах є нестача коштів для закупівлі інсуліну. Наступного року цієї ..."/>
  </head>
  <body>
    <article>
      <h1>Доступні ліки. Безкоштовного інсуліну буде більше</h1>
      <address><time datetime="2019-11-22T14:04:00+00:00">22 Nov 2019, 14:04</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/939/939435_w_300.jpg?v=0"/>
        <figcaption>Із квітня держава додатковго закупить інсулін, безкоштовний для пацієнтів.</figcaption>
      </figure>
      <p>До програми "Доступні ліки", яку збільшать удвічі, додадуть більше інсулінів.</p>
      <p>Про це сказала міністр охорони здоров'я <b>Зоряна Скалецька</b> у п'ятницю, пише <a href="https://life.pravda.com.ua/health/2019/11/22/239017/">"Українська правда"</a></p>
      <p>"З першого квітня додані інсуліни. У регіонах є нестача коштів для закупівлі інсуліну. Наступного року цієї проблеми не буде. Ми її вирішуємо включенням до програми "Доступні ліки", – повідомила чиновник.</p>
      <p>Зараз пацієнти з діабетом ІІ типу (інсулінонезалежним) отримують ліки за програмою "Доступні ліки", а з діабетом І типу (інсулінозалежним) за програмою реімбурсації інсуліну.</p>
      <p>Держава за рік покриває більшу частину потреби в інсулінах, решту мають профінансувати органи місцевого самоврядування.</p>
      <p>Переважна більшість проблем з нібито відсутністю інсулінів сьогодні виникають саме через невідшкодування місцевою владою аптекам вартості потрібних пацієнтам препаратів, , кажуть у МОЗ.</p>
      <p>На сьогодні є 254 препарати, що підлягають реімбурсації, тобто відшкодуванню (повному, або частковому) для населення: 195 - для лікування серцево-судинних захворювань; 45 - від діабету II типу; 14 - від бронхіальної астми.</p>
      <p>Із них 78 є безоплатними для пацієнтів, інші – з невеликою доплатою.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/life/_moz-hoche-zalishiti-dovidki-v-minulomu/934148"/>
      </related>
      <blockquote>В Україні запрацював онлайн-інструмент, який показує, скільки аптек, що працюють за програмою "Доступні ліки", є в радіусі 7 км від кожного медичного закладу, де працюють сімейні лікарі, педіатри та терапевти.<br/>Скористатись можна за <a href="http://texty.org.ua/d/2019/medical_reform/?fbclid=IwAR1SAWcpxooXQEkvejFfpS7yEfGtDv5AWu2eBNYC0b_dKF70TEm1y3TJ9Ms#/apteky">посиланням</a>, повідомляє Міністерство цифрової трансформації.</blockquote>
    </article>
  </body>
</html>