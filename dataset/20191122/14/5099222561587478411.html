<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hotnews.ro/stiri-politic-23507716-viorica-vasilica-dancila-simte-infuriata-ultimul-emoticon-campanie-candidatei-psd.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-11-22T14:57:00+00:00"/>
    <meta property="og:title" content="Viorica Vasilica Dăncilă se simte înfuriată. Ultimul emoticon de campanie al candidatei PSD"/>
    <meta property="og:description" content="Refuzată de Klaus Iohannis, Viorica Vasilica Dăncilă se simte înfuriată. Cel puțin acesta este emoticonul pe care candidata PSD l-a pus la postarea de pe Facebook în care i-a transmis"/>
  </head>
  <body>
    <article>
      <h1>Viorica Vasilica Dăncilă se simte înfuriată. Ultimul emoticon de campanie al candidatei PSD</h1>
      <address><time datetime="2019-11-22T14:57:00+00:00">22 Nov 2019, 14:57</time> by <a rel="author">D.D.</a></address>
      <p>
        <b>Refuzată de Klaus Iohannis, Viorica Vasilica Dăncilă se simte înfuriată. Cel puțin acesta este emoticonul pe care candidata PSD l-a pus la postarea de pe Facebook în care i-a transmis vineri șefului statului o ultimă invitație la dezbatere.</b>
      </p>
      <figure>
        <img src="https://media.hotnews.ro/media_server1/image-2019-11-22-23507713-0-facebook-viorica-dancila.jpg"/>
      </figure>
      <p><a href="https://www.hotnews.ro/stiri-politic-23507241-ultima-campanie-dupa-acuza-dispret-dancila-invita-din-nou-confruntare-klaus-iohannis.htm">În ultima zi de campanie electorală înaintea celui de-al doilea tur de scrutin, candidatul PSD la președinție Viorica Dăncilă îl invită, din nou, pe președintele Klaus Iohannis la o confruntare, la Palatul Parlamentului</a>, susținând că echipa ei încearcă să ia legătura cu staff-ul contracandidatului. Șeful statului a precizat, în repetate rânduri, că refuză orice dezbatere cu liderul unui ”partid care a guvernat împotriva românilor”. <br/><br/>”Dragi jurnaliști, Dragi formatori de opinie, Indiferent de opțiunea dumneavoastră duminică, cred că sunteți de acord cu toții că felul în care domnul Iohannis a ales să se comporte în toată această perioadă este DE NEACCEPTAT. Nimeni, dar absolut nimeni, nu și-ar fi permis să refuze, fără niciun argument credibil, o dezbatere electorală. Nimeni nu a înțeles până la acest moment de ce întrebare fuge atât de tare domnul Iohannis. Ce poate să justifice o asemenea atitudine de dispreț și lipsă de reacție la apelul românilor? Ce ne ascunde domnul Iohannis?”, a scris Dăncilă, pe Facebook.</p>
    </article>
  </body>
</html>