<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/politika/2019/11/22/bg-sleda-v-shpionski-skandal-v-syrbiia-neseriozni-obvineniia.430485"/>
    <meta property="og:site_name" content="Dnes.bg"/>
    <meta property="article:published_time" content="2019-11-22T14:00:00+00:00"/>
    <meta property="og:title" content="BG следа в шпионски скандал в Сърбия? Несериозни обвинения!"/>
    <meta property="og:description" content="Каракачанов определи нападките към Симеонов като болшевишки | Dnes.bg"/>
  </head>
  <body>
    <article>
      <h1>BG следа в шпионски скандал в Сърбия? Несериозни обвинения!</h1>
      <h2>Каракачанов определи нападките към Симеонов като болшевишки</h2>
      <address><time datetime="2019-11-22T14:00:00+00:00">22 Nov 2019, 14:00</time> by <a rel="author" href="https://www.dnes.bg/author/191" target="_blank">Камелия Цветанова</a></address>
      <p>Обвиненията за българска следа в шпионския скандал в Сърбия не са сериозни, смята военният министър Красимир Каракачанов.</p>
      <p>В четвъртък председателят на сръбската парламентарна комисия за Косово и Метохия Милован Дречун заяви, че против Сърбия се водят множество хибридни операции от няколко страни. Според него това има нещо общо и с реакцията на България на пристигането в Ниш на руски зенитно-ракетни системи С-400.</p>
      <p>"Такива неща, за които говори сръбският депутат, няма", отсече Каракачанов.</p>
      <p>Според него и в сръбския парламент, както и в българския всеки може да говори каквото си иска.</p>
      <p>"Това, че Сърбия има някакви проблеми не означава, че България трябва да е патица за отвличане на вниманието от вътрешните проблеми в Сърбия", отсече вицето.</p>
      <p>Каракачанов коментира и протестите на майките на деца с увреждания срещу избора на неговия коалиционен партньор лидера на НФСБ Валери Симеонов за зам.-председател на парламента. Те се обяви против Симеонов да заеме този пост, защото в разгара на протестите им с искане за смяна на политиката за хора с увреждания, ги наречи "кресливи" жени с "уж болни деца".</p>
      <p>"Защо протестират? В християнската идеология има грешка има и прошка, колко пъти искат да му отрежат главата, не са прави, предложението на групата на Обединени патриоти е съгласувано и с мен и аз съм дал своето съгласие", посочи той.</p>
      <p>Според него е болшевишки подход да се преследва Симеонов за думи, за които вече е подал оставката си като вицепремиер.</p>
      <related>
        <h4>Още по темата</h4>
        <a href="https://www.dnes.bg/balkani/2019/11/22/vuchich-ubeden-putin-ne-e-znael-za-ruskiia-shpionin.430436"/>
        <a href="https://www.dnes.bg/balkani/2019/11/21/shpionski-skandal-trese-syrbiia-ima-i-bylgarska-sleda.430363"/>
      </related>
    </article>
  </body>
</html>