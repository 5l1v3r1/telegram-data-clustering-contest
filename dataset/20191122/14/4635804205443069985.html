<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.log.com.tr/joaquin-phoenixin-joker-ile-degisen-bakis-acisi/"/>
    <meta property="og:site_name" content="LOG"/>
    <meta property="article:published_time" content="2019-11-22T14:30:04+00:00"/>
    <meta property="og:title" content="Joaquin Phoenix’in Joker ile değişen bakış açısı"/>
    <meta property="og:description" content="Joker filminin başrolünü üstlenen Joaquin Phoenix'in süper kahraman filmlerine ön yargılı bir yaklaşıma sahip olduğu ortaya çıktı."/>
  </head>
  <body>
    <article>
      <h1>Joaquin Phoenix’in Joker ile değişen bakış açısı</h1>
      <address><time datetime="2019-11-22T14:30:04+00:00">22 Nov 2019, 14:30</time> by <a rel="author">Billur YASA</a></address>
      <p><b>Joker</b> filminin başrolünü üstlenen Joaquin Phoenix’in süper kahraman filmlerine ön yargılı bir yaklaşıma sahip olduğu oyuncunun kendi açıklamasıyla birlikte açığa çıktı.</p>
      <p><b>Joaquin Phoenix</b> son yılların en başarılı oyuncularından biri. Son olarak da DC çizgi romanlarından uyarlanan Joker filmiyle izleyici karşısına çıktı. Performansıyla büyük beğeni toplamayı başardı. Joaquin Phoenix’in daha önce çizgi roman uyarlamalarından uzak durduğunu biliyoruz. Onun bu tercihinin nedeni yaptığı yeni açıklamayla birlikte <a href="https://www.cinemablend.com/news/2485318/why-jokers-joaquin-phoenix-resisted-signing-on-for-a-comic-book-role-for-a-long-time">ortaya çıkmış oldu</a>.</p>
      <h3>Joaquin Phoenix’in Joker öncesi bakışı</h3>
      <p>
        <i>“Yaklaşık sekiz sene kadar önce birilerinin bana filmlerin değiştiğini söylediğini hatırlıyorum. Artık bizim oynamak istediğimiz gibi filmler çekilmiyor, eğer yola devam etmek istiyorsan biraz da diğer türlü filmlerde rol almalısın demişlerdi. Aslında bu mantıklı bir strateji ancak ben çizgi roman filmlerinden uzak durmayı tercih ettim. Aslında ilgimi çekmeyen bir dünyanın içine girip, kendimi tekrar edeceğim, heyecan duymayacağım bir kapana kısılıp kalmak istemedim.</i>
      </p>
      <p>Buradan anlıyoruz ki Joaquin Phoenix uzun vadeli bir sözleşmeye imza atıp, filmler boyunca aynı karaktere hayat vermekten çekiniyordu. Muhtemelen Joker’i kabul etmesinin nedeni de karşısında tek filmlik bir proje olmasıydı. Bu projenin senaryosunun da başarılı olması kararını büyük oranda etkilemiştir diye düşünüyoruz. Bu açıklamanın ardından Joaquin Phoenix’in <b>Joker 2</b> projesini kabul etme ihtimali çok daha düşük görünüyor çünkü oyuncu kendini tekrar etmeme konusunda oldukça kararlı duruyor.</p>
      <related>
        <h4>İLGİNİZİ ÇEKEBİLİR</h4>
        <a href="https://www.log.com.tr/iron-man-zirhinda-doctor-strange-konsept-calismasi/"/>
      </related>
    </article>
  </body>
</html>