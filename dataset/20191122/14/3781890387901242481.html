<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/politics/743075"/>
    <meta property="og:site_name" content="เดลินิวส์"/>
    <meta property="article:published_time" content="2019-11-22T14:39:00+00:00"/>
    <meta property="og:title" content="ศาลยกฟ้อง&quot;ทักษิณ&quot;หลุดบ่วงไร้ผิดตั้งก.คลังฟื้นฟูทีพีไอ"/>
    <meta property="og:description" content="องค์คณะอุทธรณ์คดีนักการเมือง พิพากษายืนยกฟ้อง 'ทักษิณ' ไม่ผิดตั้งกระทรวงการคลังฟื้นฟู”ทีพีไอ”"/>
  </head>
  <body>
    <article>
      <h1>ศาลยกฟ้อง"ทักษิณ"หลุดบ่วงไร้ผิดตั้งก.คลังฟื้นฟูทีพีไอ</h1>
      <address>
        <time datetime="2019-11-22T14:39:00+00:00">22 Nov 2019, 14:39</time>
      </address>
      <p>
        <b>องค์คณะอุทธรณ์คดีนักการเมือง พิพากษายืนยกฟ้อง "ทักษิณ" ไม่ผิดตั้งกระทรวงการคลังฟื้นฟู”ทีพีไอ”</b>
      </p>
      <p>เมื่อวันที่ 22 พ.ย.ที่ศาลฎีกาแผนกคดีอาญาของผู้​ดำรงตำแหน่งทางการเมือง สนามหลวง  องค์คณะวินิจฉัยอุทธรณ์ 9 คนที่เลือกจากที่ประชุมใหญ่​ศาลฎีกา อ่านคำพิพากษาชั้นวินิจฉัยอุ​ทธรณ์คดีหมายเลขดำ อธ.อม.4/2561 ที่คณะกรรมการป้องกั​นและปราบปรามการทุจริตแห่งชาติ(ป.ป.ช.) โจทก์ ยื่นอุทธรณ์คำพิพากษาของศาลฎี​กาแผนกคดีอาญาของผู้ดำรงตำแหน่​งทางการเมืองที่มีคำพิพากษาเมื่อวันที่ 29 ส.ค.61 ด้วยเสียงข้างมากยกฟ้อง นายทักษิณ ชินวัตร อายุ 70 ปี อดีตนายกรัฐมนตรี จำเลย ในความผิดฐานเป็นเจ้าพนักงานปฏิ​บัติหน้าที่หรือละเว้นการปฏิบั​ติหน้าที่โดยมิชอบ หรือโดยทุจริตเป็นเหตุให้ผู้หนึ่​งผู้ใดเสียหาย ตามประมวลกฎหมายอาญา มาตรา  157 กรณีนายทักษิณ ขณะดำรงตำแหน่งนายกฯ เมื่อปี 2546 ได้เสนอให้กระทรวงการคลังเข้​าเป็นผู้บริหารแผนฟื้นฟูบริษั​ทอุตสาหกรรมปิโตรเคมีกัลไทย จำกัด (มหาชน) หรือ ทีพีไอ และร.อ.สุชาติ เชาว์วิศิษฐรมว.คลัง สมัยนั้น ยินยอมให้กระทรวงการคลังเป็นผู้​บริหารแผน และเสนอชื่อ พล.อ.มงคล อัมพรพิสิฏฐ์ เป็นประธานคณะผู้บริหารแผน และนายทนง พิทยะ เป็นผู้บริหารแผน <br/><br/>คดีนี้ศาลได้ไต่สวนลับหลังจำเลย โดยในชั้นพิจารณาจำเลยไม่​มาศาลถือว่าจำเลยให้การปฏิเสธต่​อสู้คดี และศาลออกหมายจับนายทักษิณไว้​แล้ว เนื่องจากหลบหนีไปต่​างประเทศในคดีอื่น  ขณะที่วันนี้มีเพียงผู้แทน ป.ป.ช.โจทก์ เดินทางมาศาล ซึ่งศาลอ่านคำพิพากษาให้ฝ่​ายโจทก์ฟัง และถือว่าจำเลยรับทราบคำพิพากษา​ ผู้สื่อข่าวรายงานว่า เมื่อองค์คณะผู้พิพากษาชั้นวินิ​จฉัยอุทธรณ์มีคำพิพากษายกฟ้​องแล้ว ผลคดีจึงถือเป็นที่สุดยุติตามขั้​นตอนของกฎหมาย โดยนายทักษิณอดีตนายกไม่มี​ความผิดฐานปฏิบัติหน้าที่มิ​ชอบในกรณีดังกล่าว ขณะนี้คดีดังกล่าวถือเป็นคดีเดี​ยวที่ศาลฎีกาฯ และองค์คณะวินิจฉัยชั้นอุทธรณ์ มีคำพิพากษายืนให้ยกฟ้อง<br/> <br/> </p>
    </article>
  </body>
</html>