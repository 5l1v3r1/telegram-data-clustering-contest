<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.polskieradio.pl/5/4147/Artykul/2407785,Skoczkowie-zaczynaja-41-sezon-Pucharu-Swiata-SERWIS-SPECJALNY"/>
    <meta property="og:site_name" content="Polskie Radio"/>
    <meta property="article:published_time" content="2019-11-22T14:52:00+00:00"/>
    <meta property="og:title" content="Skoczkowie zaczynają 41. sezon Pucharu Świata [SERWIS SPECJALNY]"/>
    <meta property="og:description" content="41. sezon Pucharu Świata najlepsi skoczkowie narciarscy rozpoczną w piątek w Wiśle kwalifikacjami do konkursu indywidualnego. Od listopada do marca zawodników czeka 36 konkursów, z czego 30 indywidualnych oraz sześć drużynowych. Portal PolskieRadio24.pl przygotował specjalny serwis, w którym będzie można śledzić wszystkie najważniejsze informacje związane z rywalizacją na skoczniach. "/>
  </head>
  <body>
    <article>
      <h1>Skoczkowie zaczynają 41. sezon Pucharu Świata [SERWIS SPECJALNY]</h1>
      <address>
        <time datetime="2019-11-22T14:52:00+00:00">22 Nov 2019, 14:52</time>
      </address>
      <p>
        <b>41. sezon Pucharu Świata najlepsi skoczkowie narciarscy rozpoczną w piątek w Wiśle kwalifikacjami do konkursu indywidualnego. Od listopada do marca zawodników czeka 36 konkursów, z czego 30 indywidualnych oraz sześć drużynowych. Portal PolskieRadio24.pl przygotował specjalny serwis, w którym będzie można śledzić wszystkie najważniejsze informacje związane z rywalizacją na skoczniach. </b>
      </p>
      <h4>Audio</h4>
      <ul>
        <li>
          <figure>
            <audio src="https://static.prsa.pl/3ded7054-4993-4189-a853-1ab3a355c481.mp3"/>
          </figure>
          <p>W Wiśle rusza sezon Pucharu Świata w skokach narciarskich. Z Wisły mówi Andrzej Grabowski (IAR)</p>
        </li>
      </ul>
      <p>
        <b>W sezonie 2019/2020 skoczkowie rywalizują w 41. edycji Pucharu Świata. Portal PolskieRadio24.pl z tej okazji przygotował specjalny serwis, w którym można znaleźć wszystkie najważniejsze informacje związane z wydarzeniami na skoczniach.  </b>
      </p>
      <p>Po raz trzeci z rzędu rywalizacja rozpocznie się na skoczni im. Adama Małysza w Wiśle-Malince. W piątek 22 listopada rozegrane zostaną kwalifikacje do niedzielnego konkursu indywidualnego. W sobotę skoczkowie po raz pierwszy w nowym sezonie zmierzą się z kolei w zawodach drużynowych. </p>
      <related>
        <a href="https://www.polskieradio24.pl/43/8491"/>
      </related>
      <p>Biało-czerwoni przystępują do sezonu z nowym trenerem Michalem Doleżalem oraz nowymi butami, które mają pomóc im skakać jeszcze dalej niż przez trzy ostatnie sezony, kiedy przebojem wdarli się do światowej czołówki. Reprezentanci Polski przystępują do rywalizacji z celem sięgnięcia po trzeci Puchar Narodów.</p>
      <p>O tym, że forma biało-czerwonych jest niezmiennie wysoka, mogliśmy przekonać się latem i jesienią. Dawid Kubacki, mimo absencji w części konkursów, sięgnął po zwycięstwo w klasyfikacji Letniej Grand Prix.</p>
      <related>
        <a href="https://www.polskieradio24.pl/5/4147/Artykul/2407674,PS-w-skokach-Cudowne-buty-Polakow-Bialoczerwoni-beda-skakac-o-osiem-metrow-dalej"/>
      </related>
      <p>Mistrz świata z Seefeld Kubacki, a także Kamil Stoch czy Piotr Żyła znajdują się w gronie faworytów do walki o Kryształową Kulę. Rywale będą jednak bardzo mocni. Kto może pokrzyżować szyki Polakom? Przede wszystkim dominator ubiegłej zimy Ryoyu Kobayashi, rewelacja letniego sezonu Timi Zajc czy Stefan Kraft, który zna już smak zwycięstwa w klasyfikacji generalnej.</p>
      <p>Nie można też zapominać o Karlu Geigerze, Markusie Eisenbichlerze czy Danielu-Andre Tande, który poprzedni sezon miał nieudany ze względu na problemy zdrowotne. Powrót do czołówki zapowiada też Gregor Schlierenzauer, który w przeszłości 53-krotnie wygrywał pucharowe konkursy. Nikt inny nie może się pochwalić takim wynikiem. </p>
      <related>
        <a href="https://www.polskieradio24.pl/5/4147/Artykul/2389158,PS-w-skokach-legenda-zapowiada-powrot-do-czolowki-Nowy-trener-pomoze-Gregorowi-Schlierenzauerowi"/>
      </related>
      <p>Wyniki konkursów, relacje na żywo z zawodów, klasyfikacje, zapowiedzi, analizy, najświeższe informacje i wypowiedzi zawodników  - to wszystko znajdą Państwo w naszym serwisie. </p>
      <p>Z nami nie przegapicie Państwo żadnej ważnej informacji! Będziemy informować na bieżąco o zmaganiach najlepszych skoczków aż do mistrzostw świata w lotach narciarskich w Planicy, które w dniach 20-22 marca 2020 roku zakończą sezon.</p>
      <p>Zapraszamy do śledzenia Pucharu Świata razem z nami!</p>
      <p>
        <b>Początek sezonu - 22 listopada, koniec - 22 marca &gt;&gt;&gt; <a href="https://www.polskieradio24.pl/43/8491">SERWIS </a></b>
      </p>
      <related>
        <a href="https://www.polskieradio.pl/5/4147/Artykul/2321563,PS-w-skokach-Andreas-Wellinger-ma-sezon-z-glowy-Mistrz-olimpijski-zerwal-wiezadla"/>
      </related>
      <related>
        <a href="https://www.polskieradio.pl/5/4147/Artykul/2401843,PS-w-skokach-Michal-Dolezal-pod-wrazeniem-polskich-skoczkow-Wszyscy-zrobili-postep"/>
      </related>
      <related>
        <a href="https://www.polskieradio.pl/5/4147/Artykul/2405593,PS-w-skokach-Obiekt-w-WisleMalince-przygotowany-na-sezon-Jest-decyzja-dyrektora-skoczni"/>
      </related>
    </article>
  </body>
</html>