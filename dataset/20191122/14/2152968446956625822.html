<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/health/2019/11/22/poveche-ot-80-procenta-ot-decata-stradat-ot-obezdvijvane.430479"/>
    <meta property="og:site_name" content="Dnes.bg"/>
    <meta property="article:published_time" content="2019-11-22T14:40:00+00:00"/>
    <meta property="og:title" content="Повече от 80 процента от децата страдат от обездвижване"/>
    <meta property="og:description" content="Липса на физически активности сред подрастващите по света | Dnes.bg"/>
  </head>
  <body>
    <article>
      <h1>Повече от 80 процента от децата страдат от обездвижване</h1>
      <h2>Липса на физически активности сред подрастващите по света</h2>
      <address><time datetime="2019-11-22T14:40:00+00:00">22 Nov 2019, 14:40</time> by <a rel="author" href="https://www.dnes.bg/author/299" target="_blank">Ния Христова</a></address>
      <p>Повече от осемдесет процента от подрастващите по света нямат достатъчна физическа активност. Липсата на активност се забелязва повече при момичетата, според доклад на Световната здравна организация /СЗО/, съобщават от Франс Прес и ТАСС.</p>
      <p>За подобряване на здравето и предотвратяването на най- различни заболявания, експертите препоръчват най- малко един час физическа активност на ден.</p>
      <p>За периода от 2001г. до 2016г. е изследвана физическата активност на 11-17 годишните от 146 страни. В проучването са включени 1,5 милиона ученици.</p>
      <p>През 2001г. в световен мащаб 82,5 на сто от учениците не спазват препоръките на СЗО, а през 2016г. стават 81 процента.</p>
      <p>Развитието на електрониката е сред главните причини за обездвижването на юношите. Децата все повече се застояват пред екраните на телевизорите и компютрите, което води до обездвижване.</p>
      <p>Тийнейджърите от Бангладеш са на първо място по изпълняване на препоръките на СЗО.Други сред най- изпълнителните в класацията са от Словакия, Ирландия, САЩ и България. На последно място в класацията са подрастващите от Република Корея.</p>
      <p>В световен мащаб физическата активност при момчетата ръсте, като от 2001г. до 2016г. е нараснала с 2%. При момичетата, обаче, тези числа си остават непроменени. <br/> </p>
    </article>
  </body>
</html>