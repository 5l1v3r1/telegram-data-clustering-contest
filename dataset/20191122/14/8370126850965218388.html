<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gercekgundem.com/siyaset/136032/temelinden-bitimine-kadar-feto-izleri-var-denmisti-erdogan-cami-acilisinda-saygili-ailesine-tesekkur-etti"/>
    <meta property="og:site_name" content="Gerçek Gündem"/>
    <meta property="article:published_time" content="2019-11-22T14:09:00+00:00"/>
    <meta property="og:title" content="'Temelinden bitimine kadar FETÖ izleri var' denmişti... Erdoğan, cami açılışında Saygılı ailesine teşekkür etti"/>
    <meta property="og:description" content="AKP'li Cumhurbaşkanı Recep Tayyip Erdoğan, Ege Üniversitesi'ndeki cami açılışında konuştu."/>
  </head>
  <body>
    <article>
      <h1>'Temelinden bitimine kadar FETÖ izleri var' denmişti... Erdoğan, cami açılışında Saygılı ailesine teşekkür etti</h1>
      <h2>AKP'li Cumhurbaşkanı Recep Tayyip Erdoğan, Ege Üniversitesi'ndeki cami açılışında konuştu.</h2>
      <address>
        <time datetime="2019-11-22T14:09:00+00:00">22 Nov 2019, 14:09</time>
      </address>
      <p>AKP'li Cumhurbaşkanı Recep Tayyip Erdoğan, Ege Üniversitesi'ndeki cami açılışında konuştu.</p>
      <p>CHP İzmir Milletvekili Atila Sertel, “<b>FETÖ’cüler Cumhurbaşkanı’nı yine kandırmış olabilir. Cumhurbaşkanı, Camiye ismini veren Bilal Saygılı ve onun babası Eflatun Saygılı’yı tanıyor mu? Geçmişlerini biliyor mu?</b>” diye sormuştu.</p>
      <p>Erdoğan, "Caminin inşasına özellikle katkısı olan Saygılı Ailesi'ni kutluyorum. Saygılı Ailesi'ne böyle bir ibadethaneyi üniversitemize kazandırdıkları için teşekkür ediyorum. Camimizin konferans salonu da birçok etkinlikte iş görecek" dedi.</p>
      <related>
        <a href="https://www.gercekgundem.com/siyaset/135982/erdoganin-bugun-izmirde-acacagi-cami-ile-ilgili-carpici-feto-iddiasi"/>
      </related>
      <p>
        <i>
          <b>Erdoğan, cami ve külliyenin açılışında yaptığı konuşmada şunları söyledi:</b>
        </i>
      </p>
      <p>"Bugün günlerder cuma. Sizleri bu mübabrek cuma gününde en kalbi duygularımla selamlıyorum. Bilal Saygılı Cami ve Külliyesi'nin kentimize ülkemize ve tabii özellikle de Ege Üniversitemize hayırlı olmasını diliyorum. Caminin inşaasına özellikle katkısı olan Saygılı Ailesi'ni şahsım ve milletim adına kutluyorum, tebrik ediyorum. Mimarından işçisine hattatına özellikle ahşap işçiliklerine varıncaya kadar emeği geçerleri milletim adına tebrik ederek bundan sonraki eserlerle de özellikle takdir ettiğimi söylemek istiyorum. Bilal Saygılı kardeşime, Saygılı Ailesi'ne böyle bir ibadethaneyi kentimize kazandırdıkları için özellikle şükranlarımı sunuyorum. 16'ncı yüzyıl geleneksel Osmanlı mimarisi ve sanat anlayışıyla yapıldı. Toplam 8 bin kişinin aynı anda namaz kılacağı camimiz kentimizin Mimar Sinan tarzındaki eserlerinden biri. Camimizin altındaki konferans salonu da özellikle birçok etkinliklerde burada iş görecek. Camimiz 7 bin 500 metrekare arsa alanına yapıldı, 28 metre kubbe yüksekliği ve her biri 50 metre uzunluğunda 2 şerefeli iki minareye sahip. Külliye bünyesinde çok amaçlı kültür merkezi, aşevi, çay ocağı, çocuk bakım odası, sergi mekanları, kongre salonu da yer alıyor. Tüm bu özellikleriyle Bilal Saygılı Cami ve Küllilesi kentimize yakışır bir eser."</p>
      <h3>'CAMİ ÖĞRENMENİN, ÖĞRETMENİN İSTİŞARENİN, DİYALOĞUN MEKANIDIR'</h3>
      <p>
        <i>
          <b>Erdoğan, camilerin öğrenmenin, öğretmenin istişarenin ve diyaloğun mekanı olduğuna dikkat çekerek, sözlerini şöyle sürdürdü:</b>
        </i>
      </p>
      <p>Rabbim Kuran-ı Kerim'de 'Allah'ın mescitlerini ancak Allah'a ve ahiret gününe iman eden, namazı dosdoğru kılan, zekatı veren, Allah'tan başka kimseden korkmayan kimseler imar eder' buyurur. Resulümüz hadisinde kim Allah'ın rızasını talep ederek bir mescit inşa ederse Allah-ü Teala ona cennette bir ev inşa edeceğini müjdeliyor. Mescitlere sahip çıkmamız onları ihya etmemiz gerektiği emrediliyor. Bunun yolu da camileri ibaret ve ilimle birlikte hayatımızın da merkezi haline getirmektir. Bizim inancımızda cami gelinen, kullanılan ve iş bitince terk edilen mekan olmamıştır. Cami ibadethane olduğu kadar muhabbetin, tanışmanın, dayanışmanın yeridir. Cami öğrenmenin, öğretmenin istişarenin, diyaloğun mekanıdır. Adına ümmet dediğimiz sınıf mesafe, renk, dil, ırk tanımayan evrensel kardeşliğimiz evvela camilerde vücut bulur. Müminler tüm renkleriyle tüm farklılıklarıyla ümmet olduğunun bilincine camide varırlar. Cemaatı olmayan cami yetim ve öksüzdür. Çocuk sesleriyle güzelleşmeyen, kadınların nezaketiyle dolmayan camiler mahsun kalmaya mahkumdur. Üniversite öğrencilerimiz başka olmak üzere vatandaşlarımızın Bilal Saygılı Camisi'ni öksüz ve yetim bırakmayacaklarına inanıyorum. Asırlardır canlarını veren aziz şehitlerimize Allah'tan rahmet özellikle son dönemlerde malum Suriye'nin kuzeyinde Barış Pınarı Harekatı'nda şehit olanlara Allah'tan rahmet gazilerimize şifalar niyaz ediyorum. Rabbim hayırlarınızı, emeklerinizi kabul eylesin" dedi.</p>
      <p>Diyanet İşleri Başkanı Ali Erbaş'ın okuduğu duaların ardından açılış kurdelesi kesildi.</p>
      <p> </p>
    </article>
  </body>
</html>