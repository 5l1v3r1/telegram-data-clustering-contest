<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://notiziaoggivercelli.it/attualita/asl-vercelli-aiuta-simone-carta-a-trovare-il-midollo-giusto/"/>
    <meta property="og:site_name" content="Notizia Oggi Vercelli"/>
    <meta property="article:published_time" content="2019-11-22T14:54:48+00:00"/>
    <meta property="og:title" content="Asl Vercelli aiuta Simone Carta a trovare il midollo giusto"/>
    <meta property="og:description" content="Asl Vercelli aiuta Simone Carta a trovare il midollo giusto. Partecipa sabato 23 novembre a Vicolungo ad una giornata per incrementare il registro donatori."/>
  </head>
  <body>
    <article>
      <h1>Asl Vercelli aiuta Simone Carta a trovare il midollo giusto</h1>
      <h2>Partecipa sabato 23 novembre a Vicolungo ad una giornata per incrementare il registro donatori.</h2>
      <address>
        <time datetime="2019-11-22T14:54:48+00:00">22 Nov 2019, 14:54</time>
      </address>
      <figure>
        <img src="https://notiziaoggivercelli.it/media/2019/11/simone_carta-650x335.jpg"/>
      </figure>
      <p>Asl Vercelli aiuta Simone Carta a trovare il midollo giusto. Partecipa sabato 23 novembre a Vicolungo ad una giornata per incrementare il registro donatori.</p>
      <h3>Asl Vercelli aiuta Simone Carta a trovare il midollo giusto</h3>
      <p>ASL Vercelli in trasferta all’outlet di Vicolungo domani, sabato 23 novembre, dalle 10 alle 19, per una giornata straordinaria di iscrizione al registro donatori di midollo osseo. Insieme con il Polo di Reclutamento dell’Ospedale SS. Trinità di Borgomanero l’Asl Vc sosterrà l’iniziativa promossa da Admo Piemonte per Simone Carta.</p>
      <h3>#iltipogiusto</h3>
      <p>Simone Carta è un giovane di origine sarda, papà di due bambine. Ha la leucemia e sta lottando con tutte le sue forze, ma ha urgente bisogno di un trapianto di midollo per sconfiggerla: al momento non è stato trovato per lui #iltipogiusto, il donatore compatibile nel Registro Mondiale Donatori Midollo Osseo.</p>
      <p>Così come ogni sacca di sangue dovrebbe già essere stata donata quando arriva il momento di una trasfusione, per ogni paziente in attesa di trapianto di midollo parte una lotta contro il tempo: nonostante il Registro donatori midollo osseo conti oggi oltre 35 milioni di iscritti, quasi un italiano su due non trova in prima battuta la compatibilità necessaria a ricevere in dono le cellule sane per continuare a vivere.</p>
      <related>
        <h4>Leggi anche:</h4>
        <a href="https://notiziaoggivercelli.it/attualita/claudio-osenga-ospite-relatore-al-kiwanis/"/>
      </related>
      <h3>Mobilitatevi!</h3>
      <p>L’auspicio è che possa esserci massima partecipazione e condivisione per cercare quella persona compatibile che potrà aiutare anche Simone a guarire dalla leucemia!Per info e iscrizione visita www.admopiemonte.orge www.admo.it scegli l’ospedale più vicino o l’evento “Vicolungo The Style Outletsper Simone” Contatti: ADMO Piemonte OdvTel 0121- 15666 admopiemonte@admo.it.</p>
      <p>Chi desidera ricevere maggiori informazioni per l’Asl di Vercelli si può rivolgere al Centro Donatori IBMDR (Registro Italiano Donatori di Midollo Osseo) di Vercelli al numero 0161/593364 (preferibilmente dalle 8 alle 15) oppure a quello del Servizio Trasfusionale 0161/593423 oppure scrivere all’indirizzo e-mail del Centro Donatori labhlavc@aslvc.piemonte.it .</p>
    </article>
  </body>
</html>