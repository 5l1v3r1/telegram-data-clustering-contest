<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hln.be/nieuws/buitenland/-i-want-nothing-i-want-nothing-i-want-no-quid-pro-quo-trumps-speech-omgetoverd-tot-punkrockhit~aa63daec/"/>
    <meta property="og:site_name" content="HLN"/>
    <meta property="article:published_time" content="2019-11-22T14:02:00+00:00"/>
    <meta property="og:title" content="“I want nothing. I want nothing. I want no quid pro quo”: Trumps speech omgetoverd tot punkrockhit"/>
    <meta property="og:description" content="“I want nothing. I want nothing. I want no quid pro quo”, zo stond te lezen op de speechvoorbereiding die Donald Trump bij zich droeg na een vervelende getuigenis in de impeachment-hoorzitting. Cre..."/>
  </head>
  <body>
    <article>
      <h1>“I want nothing. I want nothing. I want no quid pro quo”: Trumps speech omgetoverd tot punkrockhit</h1>
      <address><time datetime="2019-11-22T14:02:00+00:00">22 Nov 2019, 14:02</time> by <a rel="author">ttr</a></address>
      <p>
        <b>“I want nothing. I want nothing. I want no quid pro quo”, zo stond te lezen op de speechvoorbereiding die Donald Trump bij zich droeg na een vervelende getuigenis in de impeachment-hoorzitting. Creatievelingen gingen aan de slag met de bizarre speech van de Amerikaanse president. Het resultaat? Een Ramones-achtige punkrockversie.</b>
      </p>
      <p>De Amerikaanse ambassadeur Gordon Sondland vertelde gisteren tijdens een hoorzitting voor de Inlichtingencommissie van het Huis van Afgevaardigden dat hij op verzoek van Trump moest samenwerken met diens persoonlijke advocaat Rudy Giuliani. Die laatste eiste van Oekraïne onder andere dat er een onderzoek werd ingesteld naar Joe Biden, Trumps Democratische tegenstander voor de volgende verkiezingen, en diens zoon Hunter.</p>
      <related>
        <h4>Lees ook</h4>
        <a href="https://www.hln.be/nieuws/buitenland/trump-wil-berecht-worden-in-senaat-in-afzettingsprocedure~a91d6194/"/>
      </related>
      <p>Alle instructies aangaande Oekraïne kwamen via Rudy Giuliani, aldus Sondland. Om meer duidelijkheid te krijgen omtrent wat Trump nu precies wilde van de Oekraïense president Zelensky, belde Sondland hem echter op een bepaald ogenblik zelf op. Dat deed hij wel vaker, getuigde Sondland, en tijdens hun gesprekken werd er volgens hem flink wat gevloekt.</p>
      <h3>Muzikale versies</h3>
      <p>Na de getuigenis speelde Trump gisteren het telefoongesprek na dat hij had met Sondland. <u><a href="https://www.hln.be/nieuws/buitenland/grieks-drama-voor-het-witte-huis-trump-leest-handgeschreven-notities-in-enorme-lettergrootte-voor~a8c4df1d/">De Amerikaanse president trakteerde iedereen op een stukje Grieks theater</a></u>. Zijn dramatische opvoering was duidelijk goed voorbereid. “I want nothing. I want nothing. I want no quid pro quo”, stond in grote, zwarte letters te lezen op Trumps notitieblokje. De bizarre reactie van de president vormde een inspiratiebron voor heel wat muzikanten. Ze gingen aan de slag met de quotes, wat resulteerde in een punkrockachtige parodie:</p>
      <figure>
        <iframe data-src="https://twitter.com/SaoSasha/status/1197320791706263552" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Al snel doken ook andere versies op op sociale media. Een versie met een hoog emo-gehalte en eentje waarbij de maker zich duidelijk liet inspireren door The Smiths:</p>
      <figure>
        <iframe data-src="https://twitter.com/NickLutsko/status/1197269902131974146" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/BenJamminAsh/status/1197396744876761088" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Een andere creatieveling maakte een eigen versie van Trumps speech, wat voor heel wat hilariteit op Twitter zorgde:</p>
      <figure>
        <iframe data-src="https://twitter.com/senorhettler/status/1197265745065005057" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>“We kijken naar jou, Thom Yorke: Radiohead zou een geweldige versie kunnen maken, met klagende stem die alles op Rudy Giuliani steken. Of misschien een fluisterende Billie Eilish met een titel als ‘Covfefe’? Of misschien een berouwvolle Drake, die denkt aan de dagen dat Zelenski hem nog belde op zijn cellphone?”, zo grapt een journalist van de Britse krant The Guardian.</p>
      <h3>Bekijk ook: ‘Trump maakt van speech een dramatisch toneelstuk’</h3>
    </article>
  </body>
</html>