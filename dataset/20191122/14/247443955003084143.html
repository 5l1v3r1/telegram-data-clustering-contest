<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://tvoemisto.tv/news/politsiya_zaklykaie_vodiiv_minyaty_litni_shyny_na_zymovi_104661.html"/>
    <meta property="og:site_name" content="Твоє Місто"/>
    <meta property="article:published_time" content="2019-11-22T14:49:00+00:00"/>
    <meta property="og:title" content="Поліція закликає водіїв міняти літні шини на зимові"/>
    <meta property="og:description" content="Також у поліції нагадують, що в осінньо-зимовий період керування автомобілем вимагає більшої зосередженості."/>
  </head>
  <body>
    <article>
      <h1>Поліція закликає водіїв міняти літні шини на зимові</h1>
      <address>
        <time datetime="2019-11-22T14:49:00+00:00">22 Nov 2019, 14:49</time>
      </address>
      <p>
        <b>Також у поліції нагадують, що в осінньо-зимовий період керування автомобілем вимагає більшої зосередженості.</b>
      </p>
      <p>Поліція закликає водіїв почати змінювати літні шини на зимові. Про це на своїй сторінці у Фейсбуку <a href="https://www.facebook.com/Bilosh">повідомив </a>заступник начальника Департаменту патрульної поліції Олексій Білошицький.</p>
      <p><i>«Як би нам не хотілося, щоб тепло трималося на вулиці якомога довше, але останніми днями стало відчутно прохолодніше. А у деяких регіонах навіть пролітає перший сніжок. Це сигнал не тільки про те, що потрібно одягатися тепліше і пити побільше гарячого чаю, а й про те, що час змінити літні шини на зимові»</i>, – йдеться в повідомленні.</p>
      <p>Зимові шини мають набагато краще зчеплення з дорогою, м'якший склад і не твердіють при низьких температурах. Окрім цього, вони сприяють комфортному й безпечному пересуванню дорогами.</p>
      <p>Також у поліції нагадують, що в осінньо-зимовий період керування автомобілем вимагає більшої зосередженості та вміння діяти у непередбачених ситуаціях. Необхідно обирати безпечну швидкість руху, дотримуватися безпечної дистанції і відмовитися від небезпечних маневрів.<br/> </p>
      <related>
        <h4>Читайте також:</h4>
        <a href="http://tvoemisto.tv/news/u_politsii_zaklykayut_vodiiv_perehodyty_na_zymovi_shyny_96932.html"/>
        <a href="http://tvoemisto.tv/news/vodiiv_lvova_poperedzhayut_pro_pogirshennya_pogodnih_umov_61209.html"/>
        <a href="http://tvoemisto.tv/news/lvivyanam_radyat_pidgotuvaty_svoi_avto_do_zymy_61120.html"/>
      </related>
    </article>
  </body>
</html>