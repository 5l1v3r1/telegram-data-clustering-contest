<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zib.com.ua/ua/140157-zakon_i_biznes_n_46_1448_23__29_listopada__2019_r_anons_publ.html"/>
    <meta property="og:site_name" content="Закон и Бизнес"/>
    <meta property="article:published_time" content="2019-11-22T14:30:00+00:00"/>
    <meta property="og:title" content="Закон і Бізнес N 46/2019. Анонс публікацій"/>
    <meta property="og:description" content="Представляємо огляд найважливіших правових тем тижня, про які можна прочитати в новому випуску газети Закон і Бізнес N 46/2019, 23 – 29 листопада 2019 р."/>
  </head>
  <body>
    <article>
      <h1>Закон і Бізнес N 46/2019. Анонс публікацій</h1>
      <address>
        <time datetime="2019-11-22T14:30:00+00:00">22 Nov 2019, 14:30</time>
      </address>
      <p>
        <i>
          <b>Представляємо огляд найважливіших правових тем тижня, про які можна прочитати в новому випуску газети Закон і Бізнес N 46/2019, 23 – 29 листопада 2019 р.</b>
        </i>
      </p>
      <p>Пленум Верховного Суду — колегіальний орган, здатний вирішити проблеми правосуддя. На останньому зібранні судді ініціювали звернення до Конституційного Суду та Верховної Ради щодо не лише питання свого скорочення, а й усіх суддів, яким загрожують нові види відповідальності. Докладніше про це — у статті «<b>Потрійний удар</b><b>».</b></p>
      <p> </p>
      <p>Під час позачергового ХVII з’їзду суддів один із делегатів висловив невдоволення тим, що його суд у Вінниці збираються переселити до будівлі, розташованої далеко від центру й поруч із розважальними закладами. «ЗіБ» звернувся до начальника Територіального управління Державної судової адміністрації у Вінницькій області Василя БІЛИКА, аби він розповів, що й де будується для судів Вінниці та чим нове приміщення краще від нинішнього.</p>
      <p> </p>
      <p>Заморожування суддівських окладів чи відстрочення їх підвищення, як і запровадження покарань за скасовані рішення — це не ті проблеми, якими слід перейматися народним обранцям. Принаймні на вул. Банковій відповідні ініціативи не підтримують. Докладніше про це — у статті «<b>Підвищення не забариться».</b></p>
      <p> </p>
      <p>Експерти назвали бізнес, який перебуває під найбільшою увагою держави. Однак виявляється, що, попри посилений контроль, він створює проблем більше, ніж сплачує податків. Народні депутати запропонували громадянам шляхи до збагачення, які саме дізнаєтесь у матеріалі «<b>Крок назустріч</b><b>».</b></p>
      <p> </p>
      <p>З одного боку, засоби масової інформації ретельно перевіряють, аби дозволити їм висвітлювати події. З другого — винаходять запобіжники. Можливо, ситуацію змінить закон «Про медіа». Де межа між дотриманням прав людини та посяганням на свободу слова, читайте у статті «<b>Мури цензури».</b></p>
      <p> </p>
      <p>Професійні захисники стикнулися з двома проблемами, які намагалися розв’язати під час засідання органу самоврядування. Це залучення до провокації хабарів і посягання на монополію. Чи може адвокат брати участь у слідчих діях, читайте у матеріалі «<b>Незалежність у часи змін».</b></p>
      <p> </p>
      <p>Комітет з інтелектуальної власності Національної асоціації адвокатів України провів свій перший IP-breakfast. На ньому у дружньому колі професіоналів обговорили актуальні питання діяльності організацій колективного управління. Кому не дають спокою авторські збори і як їх уникнути, дізнаєтесь у статті «<b>Відсотки повз вуха».</b></p>
      <p> </p>
      <p>Якщо кримінальний закон є неякісним, це дозволяє його свавільне тлумачення правоохоронними органами і порушує принцип правової визначеності. Такий аргумент проти існування покарання за завідоме неправосудне рішення має шанси переконати Конституційний Суд у необхідності прибрати ст.375 із Кримінального кодексу. Докладніше про це — у статті «<b>Непередбачувана неправосудність».</b></p>
      <p> </p>
      <p>Прокурор керував розслідуванням діяльності столичних наркоділків. Одного разу він довідався, що злочинець, причетний до справи, відбуває покарання в інший області, а колега не захотів з ним це обговорювати. Про те, як ВРП вирішила не карати прокурора за прагнення вступити з колегою в «позаслужбові стосунки», читайте у матеріалі «<b>Побачення, яке не відбулося».</b></p>
      <p> </p>
      <p>Судді Верховного Суду, розуміючи важливість власних рішень, запросили колег на обговорення правових позицій щодо оренди землі. Проте, хоч як вони намагалися, повністю дійти згоди вдалось лише в одному: самі норми земельного законодавства виписані таким чином, що викликають множинність тлумачення.Якої згоди дійшли судді ВС, читайте у статті «<b>Земельна плутанина</b><b>».</b></p>
      <p> </p>
      <p>Ще у 2012 році у Кримінальному процесуальному кодексі було передбачене запровадження інституту кримінальних проступків після прийняття відповідного закону. Його ухвалили лише торік, проте в ньому виявилося чимало недоліків та неузгодженостей навіть із Конституцією. Докладніше про це у статті «<b>Правопорушення поза Конституцією</b><b>», </b>розповів<b> </b>ОЛЕКСІЙ КАЛІННІКОВ, старший партнер АО «Могильницький та партнери».</p>
      <p>
        <b> </b>
      </p>
      <p>Хоча створення саморегульованої організацій арбітражних керуючих обійшлося без бійок, у залі було гаряче. А деякі з присутніх полишили місце зібрання зі стійким відчуттям, що все було вирішено заздалегідь. Як створювали саморегульовану організацію арбітражних керуючих, читайте у матеріалі «<b>Демократія в дії</b><b>».</b></p>
      <p> </p>
      <p>У грудні пройде черговий, уже 9-й Kyiv Criminal Law Forum, що організовує Асоціація адвокатів України. І на ньому є що обговорити: серед іншого зміни до Кримінального кодексу щодо запровадження інституту кримінальних проступків, використання штучного інтелекту. А незабаром вийде перша збірка адвокатських історій. Ці та інші події прокоментував партнер Адвокатського об’єднання Barristers Олександр ШАДРІН.</p>
      <p>
        <a href="https://zib.com.ua/">Закон і Бізнес</a>
      </p>
      <related>
        <h4>Матеріали за темою</h4>
        <a href="https://zib.com.ua/ua/140164-dali_bude_anons_pravovih_podiy_tizhnya_25_-_30_listopada_201.html"/>
        <a href="https://zib.com.ua/ua/140096-dali_bude_anons_pravovih_podiy_tizhnya_18_-_22_listopada_201.html"/>
        <a href="https://zib.com.ua/ua/140095-zakon_i_biznes_n_45_1447_16__22_listopada__2019_r_anons_publ.html"/>
        <a href="https://zib.com.ua/ua/139978-dali_bude_anons_pravovih_podiy_tizhnya_11_-_16_listopada_201.html"/>
        <a href="https://zib.com.ua/ua/139963-zakon_i_biznes_n_44_1446_9__15_listopada__2019_r_anons_publi.html"/>
        <a href="https://zib.com.ua/ua/139898-dali_bude_anons_pravovih_podiy_tizhnya_4_-_8_listopada_2019_.html"/>
        <a href="https://zib.com.ua/ua/139896-zakon_i_biznes_n_43_1445_2__8__listopada__2019_r_anons_publi.html"/>
        <a href="https://zib.com.ua/ua/139860-zakon_i_biznes_n_43_1445_2__8__listopada__2019_r_anons_publi.html"/>
        <a href="https://zib.com.ua/ua/139897-dali_bude_anons_pravovih_podiy_tizhnya_28_zhovtnya_-_1_listo.html"/>
        <a href="https://zib.com.ua/ua/139800-dali_bude_anons_pravovih_podiy_tizhnya_28_zhovtnya_-_1_listo.html"/>
        <a href="https://zib.com.ua/ua/139783-zakon_i_biznes_n_42_1444_25_zhovtnya__1_listopada__2019_r_an.html"/>
        <a href="https://zib.com.ua/ua/139676-anons_pravovih_podiy_tizhnya_21__25_zhovtnya_2019_roku.html"/>
        <a href="https://zib.com.ua/ua/139675-zakon_i_biznes_n_41_1442_19__25_zhovtnya_2019_r_anons_publik.html"/>
        <a href="https://zib.com.ua/ua/139666-politiki_chasto_zabuvayut_scho_sudi_e_rivnocinnoyu_gilkoyu_v.html"/>
        <a href="https://zib.com.ua/ua/139575-anons_pravovih_podiy_tizhnya_15__18_zhovtnya_2019_roku.html"/>
        <a href="https://zib.com.ua/ua/139573-zakon_i_biznes_n_40_1442_12__18_zhovtnya_2019_r_anons_publik.html"/>
        <a href="https://zib.com.ua/ua/139519-kogo_z_avtoriv_naybilshe_chitali_vlitku_v_zib_.html"/>
        <a href="https://zib.com.ua/ua/issue/678/"/>
        <a href="https://zib.com.ua/ua/139516-privitannya_z_dnem_yurista.html"/>
        <a href="https://zib.com.ua/ua/139503-anons_pravovih_podiy_tizhnya_7__11_zhovtnya_2019_roku.html"/>
        <a href="https://zib.com.ua/ua/139489-zakon_i_biznes_n_39_1441_5__11_zhovtnya_2019_r_anons_publika.html"/>
        <a href="https://zib.com.ua/ua/javascript:void(0);"/>
      </related>
    </article>
  </body>
</html>