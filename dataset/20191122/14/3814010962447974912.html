<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://news.bnt.bg/bg/a/tretoklasnichka-e-nay-chetyashchoto-dete-v-blagoevgrad"/>
    <meta property="og:site_name" content="Новини БНТ"/>
    <meta property="article:published_time" content="2019-11-22T14:48:14+00:00"/>
    <meta property="og:title" content="Третокласничка е най-четящото дете в Благоевград"/>
    <meta property="og:description" content="9-годишната Мариа Баздрагянова е най-четящото дете в Благоевград тази година. Тя е взела и прочела над 110 книги от Регионалната библиотека в града, о..."/>
  </head>
  <body>
    <article>
      <h1>Третокласничка е най-четящото дете в Благоевград</h1>
      <address><time datetime="2019-11-22T14:48:14+00:00">22 Nov 2019, 14:48</time> by <a rel="author">Станислава Христова</a></address>
      <p>
        <b>9-годишната Мариа Баздрагянова е най-четящото дете в Благоевград тази година. Тя е взела и прочела над 110 книги от Регионалната библиотека в града, откъдето отличиха ученичката със специална награда.</b>
      </p>
      <figure>
        <video src="https://nws2.bnt.bg/p/p/s/psn-221119-16-nai-chetqshto-dete-x264-725619.mp4"/>
      </figure>
      <p>Мариа е ученичка в трети клас. Разказва че чете в почти всеки свободен момент от деня, като винаги първо учи уроците и пише домашните си, а след това се отдава на любимото си хоби.</p>
      <blockquote>Мариа Баздрагянова: Просто един ден, като се научих да чета, отворих една книга, хареса ми и започнах да чета.</blockquote>
      <blockquote>Илонка Христова, майка на Мариа: Тя много чете, даже някой път правя забележки за това, защото очите се развалят и трябва всичко да е в рамките на нормалното.</blockquote>
      <blockquote>Ива Петрова, класен ръководител: Тя е много добър рецитатор, сами забелязахте дикцията,и произношението на Мариа, когато изговаря думите. Това пак говори за начина, когато едно дете чете. то може да се изразява чудесно.</blockquote>
      <blockquote>Райка Христова, директор на Регионална библиотека "Димитър Талев", Благоевград: Мога да кажа смело, че децата в Благоевград са много четящи деца, факта, че за един ден април месец се записаха 947 деца, на вас какво ви говори, че много четат.</blockquote>
      <p>Мариа вече подготвя и своята първа книжка, в която ще се разказват весели истории, които за сега ученичката пази в тайна.</p>
    </article>
  </body>
</html>