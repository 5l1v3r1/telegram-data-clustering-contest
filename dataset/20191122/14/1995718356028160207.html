<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/152792-koly-i-de-vidbudetsia-drugyj-tur-vyboriv-rektora-snu-im-lesi-ukrainky"/>
    <meta property="og:site_name" content="ВолиньPost"/>
    <meta property="article:published_time" content="2019-11-22T14:44:00+00:00"/>
    <meta property="og:title" content="Коли і де відбудеться другий тур виборів ректора СНУ ім. Лесі Українки"/>
    <meta property="og:description" content="27 листопада відбудеться другий тур виборів ректора Східноєвропейського національного університету імені Лесі Українки."/>
  </head>
  <body>
    <article>
      <h1>Коли і де відбудеться другий тур виборів ректора СНУ ім. Лесі Українки</h1>
      <address>
        <time datetime="2019-11-22T14:44:00+00:00">22 Nov 2019, 14:44</time>
      </address>
      <p>27 листопада відбудеться другий тур виборів ректора Східноєвропейського національного університету імені Лесі Українки.<br/><br/>Голосування розпочнеться о 9.00 і триватиме до 15.00 на виборчій дільниці за адресою: м. Луцьк, просп. Волі, 13 (Корпус А), актова зала ( 4-й поверх), - йдеться на офіційному сайті СНУ імені Лесі Українки.<br/><br/>Для голосування при собі потрібно мати документ, який посвідчує особу (паспорт громадянина України).<br/><br/>Нагадаємо, <a href="http://www.volynpost.com/news/152630-rektora-snu-im-lesi-ukrainky-u-pershomu-turi-ne-obraly-rezultaty-golosuvannia">за результатами першого туру виборів</a> перемогу здобув перший проректор, проректор з адміністрування та розвитку <b>Анатолій Цьось</b>, але жоден із кандидатів не набрав 50% голосів, тому 27 листопада відбудеться другий тур.<br/><br/>Зі списками виборців, передвиборчими програмами кандидатів на посаду ректора Східноєвропейського національного університету імені Лесі Українки й інформацією щодо організації виборів можна ознайомитися на сайті вишу в рубриці <a href="https://eenu.edu.ua/uk/articles/vibori-rektora">«Вибори ректора»</a>.</p>
    </article>
  </body>
</html>