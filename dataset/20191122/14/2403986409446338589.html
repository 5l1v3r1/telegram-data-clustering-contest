<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/ukrayina_zaplatit_25_tisyach_yevro_kolishnim_vyaznyam_prichina_n1237924"/>
    <meta property="og:site_name" content="24 Канал"/>
    <meta property="article:published_time" content="2019-11-22T14:01:00+00:00"/>
    <meta property="og:title" content="Україна виплатить 25 тисяч євро колишнім в'язням: причина"/>
    <meta property="og:description" content="Україна програла суди в Європейському суді з прав людини і тепер має виплатити двом колишнім в'язням компенсації."/>
  </head>
  <body>
    <article>
      <h1>Україна виплатить 25 тисяч євро колишнім в'язням: причина</h1>
      <address><time datetime="2019-11-22T14:01:00+00:00">22 Nov 2019, 14:01</time> by <a rel="author" href="https://24tv.ua/severin_trach_tag7086/" target="_blank">Северин Трач</a></address>
      <p>
        <b>Україна програла суди в Європейському суді з прав людини і тепер має виплатити двом колишнім в'язням компенсації.</b>
      </p>
      <p>Неналежне поводження поліції та погані умови тримання за ґратами обійдуться Україні у 25 тисяч євро, повідомляє <a href="https://www.ukrinform.ua/">"Укрінформ"</a>.</p>
      <blockquote>Читайте також: <a href="https://24tv.ua/kolishnya_miska_golova_slovyanska_nelya_shtepa_vigrala_spravu_v_yespl_proti_ukrayini_n1223813">Колишня міська голова Слов'янська Неля Штепа виграла справу в ЄСПЛ проти України</a></blockquote>
      <p>За першою справою проходила <b>Вікторія Смілянська. </b>У 2011 році її обвинуватили в незаконному зберіганні та поширенні наркотиків і заарештували на понад 10 місяців. Європейські судді визнали, що підстави для тримання її за ґратами були недостатні.</p>
      <p>А ще в цей період їй не надавали належної медичної допомоги. Тому Україна має виплатити Смілянській<b> </b>10 тисяч євро. Справу нині продовжує розглядати суд.</p>
      <p>Інша справа стосувалася <b>Миколи Мельника,</b> засудженого у 2007 році за пограбування. Судді ЄСПЛ з'ясували, що у відділку поліції його примушували до зізнання. А українська влада згодом неефективно проводила розслідування щодо застосування сили до Мельника.</p>
      <p>Йому Україна має виплатити 12 тисяч євро компенсації, а ще покрити судові витрати у розмірі майже 3 тисячі євро.</p>
      <p><b>Що відомо про <a href="https://24tv.ua/yevropejskij_sud_tag692/">Європейський суд</a> з прав людини?</b>Європейський суд з прав людини (ЄСПЛ) – це міжнародний судовий орган, рішення якого поширюються на всі держави-члени Ради Європи, що ратифікували Конвенцію про захист прав людини та основоположних свобод. До ЄСПЛ входять 47 суддів – по одному представнику від кожної країни.</p>
    </article>
  </body>
</html>