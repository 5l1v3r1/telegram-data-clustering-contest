<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://news.bnt.bg/bg/a/evropeyski-programi-pomagat-na-khora-s-uvrezhdaniya-v-trseneto-na-rabota"/>
    <meta property="og:site_name" content="Новини БНТ"/>
    <meta property="article:published_time" content="2019-11-22T14:20:52+00:00"/>
    <meta property="og:title" content="Европейски програми помагат на хора с увреждания в търсенето на работа"/>
    <meta property="og:description" content="Във Варна младежите с увреждания все по-трудно намират работа, въпреки действащите европейски програми за заетост. Какви са причините?"/>
  </head>
  <body>
    <article>
      <h1>Европейски програми помагат на хора с увреждания в търсенето на работа</h1>
      <address><time datetime="2019-11-22T14:20:52+00:00">22 Nov 2019, 14:20</time> by <a rel="author">Нивелина Няголова</a></address>
      <p>
        <b>Във Варна младежите с увреждания все по-трудно намират работа, въпреки действащите европейски програми за заетост. Какви са причините?</b>
      </p>
      <figure>
        <video src="https://nws2.bnt.bg/p/p/s/psn-221119-16-hora-s-uvrejdaniq-varna-x264-725604.mp4"/>
      </figure>
      <p>„Развитие на човешките ресурси" е една от европейските програми, която помага на хората с увреждания в търсенето на работа.</p>
      <blockquote>Божидар Михайлов, директор на Агенцията по заетостта във Варна: По схема „Обучение и заетост" към момента за Варна само работят 88 души. Младежите са по-малко. Там само с 4 успяхме да сключим договори.</blockquote>
      <p>Един от недостатъците на програмата е, че не наема младежи с увреждания, докато са студенти. Освен това, процедурите за работодателите са административно утежнени и има повече наказателни клаузи отколкото поощрения. Няма и разнообразие на работните места.</p>
      <blockquote>Пламена Янкова: Хората с увреждания не искат само да работят на компютър да кажем. Имат и други възможности, и други умения, а само се предлага един аспект, един тип работа и това също ограничава интереса на хората с увреждания.</blockquote>
      <p>Хората с увреждания настояват да се въведе посредничеството между отделните групи в програмата.</p>
      <blockquote>Веселина Стоилова: Младежите по-скоро не са подготвени, според мен, за работните места, които работодателите разкриват. А така става, защото работодателите не са ориентирани какво точно може да прави един човек с увреждане.</blockquote>
      <p>Всяка държава сама избира кой да поеме функцията на медиатор между хората с увреждания и работодателите. Това може да са неправителствените организации или да се обособи звено в Агенцията по заетостта.</p>
    </article>
  </body>
</html>