<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://adevarul.ro/entertainment/celebritati/primul-copil-biologic-actorilor-angelina-jolie-brad-pitt-inceput-procesul-schimbare-sexului-arata-acum-1_5dd7e9035163ec42714a5927/index.html"/>
    <meta property="og:site_name" content="adevarul.ro"/>
    <meta property="article:published_time" content="2019-11-22T14:23:11+00:00"/>
    <meta property="og:title" content="Primul copil biologic al actorilor Angelina Jolie şi Brad Pitt a început procesul de schimbare a sexului: cum arată acum"/>
    <meta property="og:description" content="Shiloh (13 ani), primul copil biologic al fostului cuplul Angelina Jolie - Brad Pitt, urmează deja de mai bine de jumătate de an un tratament hormonal pentru a deveni băiat."/>
  </head>
  <body>
    <article>
      <h1>Primul copil biologic al actorilor Angelina Jolie şi Brad Pitt a început procesul de schimbare a sexului: cum arată acum</h1>
      <address><time datetime="2019-11-22T14:23:11+00:00">22 Nov 2019, 14:23</time> by <a rel="author">Alexandra Constanda</a></address>
      <h4>Shiloh (13 ani), primul copil biologic al fostului cuplul Angelina Jolie - Brad Pitt, urmează deja de mai bine de jumătate de an un tratament hormonal pentru a deveni băiat.</h4>
      <related>
        <h4>Ştiri pe aceeaşi temă</h4>
        <a href="https://adevarul.ro/entertainment/celebritati/foto-angelina-jolie-pozat-nud-vorbit-despre-ranile-fizice-sufletesti-are-1_5dc2a5e45163ec4271bde2ce/index.html"/>
      </related>
      <p>Shiloh Jolie Pitt, fetiţa actorilor Angelina Jolie şi Brad Pitt, ar fi început în luna aprilie a acestui an un tratament pentru schimbarea sexului, potrivit El Pais.</p>
      <p>Potrivit unor zvonuri, Brad Pitt nu ar fi fost de acord ca Shiloh să se supună unei astfel de intervenţii de la această vârstă, însă Angelina Jolie, care o susţine necondiţionat, este cea care plăteşte tratamentul, notează News.ro.  </p>
      <p>Cel mai recent, primul născut al Angelinei Jolie şi Brad Pitt, a apărut în public alături de mama sa, la mai multe proiecţii de gală ale filmului „Maleficent: Mistress of Evil“.</p>
      <p>Shiloh, care s-a născut într-un spital din Namibia, Africa, a început să se îmbrace şi să se tundă precum un băieţel încă de la vârsta de patru ani. Părinţii ei, care au divorţat în 2016, au vorbit mereu deschis despre faptul că Shiloh nu se identifică cu sexul ei. </p>
      <figure>
        <img src="https://adevarul.ro/assets/adevarul.ro/MRImage/2019/11/22/5dd7ee165163ec42714a8072/627x0.jpg"/>
      </figure>
      <p>
        <i>Shiloh, Angelina Jolie şi Zahara FOTO Guliver/Getty Images</i>
      </p>
      <p>Jolie a spus în 2010, într-un interviu pentru Vanity Fair, că Shiloh îşi explorează identitatea încă de la vârsta de trei ani: „Vrea să fie băiat. Aşa că a trebuit să o tundem. Îi place să poarte lucruri băieţeşti şi crede că este unul dintre fraţii ei. Noi nu credem că trebuie să îi spunem cum să se poarte sau cum ar trebui să se simtă. Credem că ea trebuie să-şi găsească singură drumul“.</p>
      <p>Într-o altă ocazie, actriţa a mărturisit pentru Reuters: „Cred că este fascinantă pentru deciziile pe care le ia. Şi niciodată nu aş fi genul de părinte care să forţeze copilul să fie ceva ce nu este. Cred că asta un exemplu prost de parenting“.</p>
      <figure>
        <img src="https://adevarul.ro/assets/adevarul.ro/MRImage/2019/11/22/5dd7ee155163ec42714a8069/627x0.jpg"/>
      </figure>
      <p>
        <i>Vivienne, Angelina Jolie, Zahara,Shiloh şi Pax FOTO Guliver/Getty Images</i>
      </p>
      <p>Totodată, Brad Pitt a dezvăluit în emisiune realizatoarei Oprah Winfrey şi cum şi-a ales Shiloh numele de băiat John. Micuţei i-a plăcut povestea lui Peter Pan, iar John era unul dintre fraţii lui Wendy: „De la trei ani voia să i se spună doar John sau Peter. Aşa că a trebuit să o strigăm John. «Shi, vrei...» «John. Sunt John». E genul de lucru care este simpatic pentru părinţi şi, probabil, foarte neplăcut pentru alţii“.</p>
      <figure>
        <img src="https://adevarul.ro/assets/adevarul.ro/MRImage/2019/11/22/5dd7ee155163ec42714a806e/orig.jpg"/>
      </figure>
      <p>
        <i>Angelina Jolie, alături de toţi cei şase copii: Maddox, </i>
        <i>Shiloh, </i>
        <i>Vivienne, Zahara şi Pax </i>
        <i>FOTO Guliver/Getty Images</i>
      </p>
      <p>Angelina Jolie şi Brad Pitt, care au fost împreună 12 ani şi au reprezentat cel mai glorios cuplu al Hollywood-ului, s-au despărţit în septembrie 2016. Actriţa a cerut divorţul „pentru binele familiei“, solicitând şi custodia celor şase copii, trei adoptaţi - Maddox (18 ani), Pax (16 ani) şi Zahara (14 ani) - şi trei biologici - Shiloh (13 ani) şi gemenii Vivienne şi Knox (11 ani).</p>
      <p>Cel mai recent, primul născut al Angelinei Jolie şi Brad Pitt, a apărut în public alături de mama sa, la premiera filmului „Maleficent: Mistress of Evil“.</p>
      <hr/>
    </article>
  </body>
</html>