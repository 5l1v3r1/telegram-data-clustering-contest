<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/life/_u-kabmini-strivozhilis-kilkistyu-bezrobitnih-vipusknikiv-vuziv/939444"/>
    <meta property="og:site_name" content="Gazeta.ua"/>
    <meta property="article:published_time" content="2019-11-22T14:44:00+00:00"/>
    <meta property="og:title" content="У Кабміні стривожились кількістю безробітних випускників вузів"/>
    <meta property="og:description" content="У Кабміні заговорили про реформу ринку праці. Кожен десятий безробітний в Україні - студент, який не зміг знайти роботу після закінчення університету. &quot;Дуже високий показник, що засвідчує невідповідність навчальних програм реальним запитам ринку і необхідність трансформації вищої ..."/>
  </head>
  <body>
    <article>
      <h1>У Кабміні стривожились кількістю безробітних випускників вузів</h1>
      <address><time datetime="2019-11-22T14:44:00+00:00">22 Nov 2019, 14:44</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/939/939444_w_300.jpg?v=0"/>
        <figcaption>Радіо-Свобода Кожний десятий безробітний - випукник вузу.</figcaption>
      </figure>
      <p>У Кабміні заговорили про реформу ринку праці.</p>
      <p>Кожен десятий безробітний в Україні - студент, який не зміг знайти роботу після закінчення університету.</p>
      <p>"Дуже високий показник, що засвідчує невідповідність навчальних програм реальним запитам ринку і необхідність трансформації вищої освіти", - пише у <a href="https://www.facebook.com/sergiy.nikolaychuk">Facebook</a> заступник міністра економіки Сергій Ніколайчук.</p>
      <p>Користувачі не соромились у своїх висловлюваннях і відкрито висловлювали свою позицію.</p>
      <p>"Дійсно причиною є низька оплата праці для випускника. Як магістр , який володіє англійською мовою на рівні вище середнього може погодитися на заробітну плату в 6-8 тисяч гривень при повному робочому дні? Це справедливо, що особа вчилася 6 років, вивчала те, що більшість людей не знають і не можуть виконувати як професійні обов'язки, а їй пропонують оплату праці нижчу, ніж в касира в супермаркеті. Вам потрібно працювати над розвитком бізнесу в Україні, щоб такі мізерні зарплати відійшли в минуле. Для порівняння, в Польщі випускнику юридичного факультету із спеціалізацією в галузі права інтелектуальної власності, пропонують зарплату на старті від 1000 доларів США. В Україні - 6 тисяч гривень, і не всюди. Напевне причина непрацевлаштованості випускників, що вони мають Гідність. Коли вони навчалися, викладачі говорили їм - ви вже еліта нації, яка з часом замінить існуючу і буде керувати державою", - пише під постом Олександр Маринич.</p>
      <p>"Який відсоток по закінченні вузу працює не по спеціальності? Думаю, не менше 30. Отже разом 40", - пише Олександр Піта.</p>
      <p>38% безробітних в Україні – це звільнені за власним бажанням чи за згодою сторін, зазначив чиновник.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/economics/_zarplati-vpali-skilki-zaroblyayut-ukrayinci/934179"/>
      </related>
      <p>"Мабуть, це достатньо природна причина. Однак з високою ймовірністю такий спосіб використовується бізнесом для звільнення "неефективних" працівників при оптимізації діяльності або в умовах скорочення виробництва. Остання причина є офіційною для 21% безробітних – достатньо багато, враховуючи поточний високий попит на робочу силу. Це ще раз підтверджує необхідність реформи ринку праці", - підкреслив Миколайчук.</p>
      <blockquote>У першому півріччі в Україні <a href="https://gazeta.ua/articles/economics/_ukrayinci-masovo-vidmovlyayutsya-vid-roboti-v-tini/934875">стало менше безробітних.</a> Роботу знайшли 202 тис. осіб. Кількість зайнятого населення зросла до 16,5 млн осіб.<br/>Крім того, на 94 тис. осіб зменшилася кількість тих, хто працює неофіційно. Таким чином, зайнятість у "тіньовому" секторі упала на 8%.</blockquote>
    </article>
  </body>
</html>