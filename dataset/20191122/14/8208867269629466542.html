<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.repubblica.it/sport/ciclismo/2019/11/22/news/paternoster_incidente-241647428/"/>
    <meta property="og:site_name" content="Repubblica.it"/>
    <meta property="article:published_time" content="2019-11-22T14:57:00+00:00"/>
    <meta property="og:title" content="Ciclismo, venerdì nero per le azzurre: Paternoster e Bussi investite da due auto"/>
    <meta property="og:description" content="Gli incidenti nel corso della giornata ad Arco e Moncalieri"/>
  </head>
  <body>
    <article>
      <h1>Ciclismo, venerdì nero per le azzurre: Paternoster e Bussi investite da due auto</h1>
      <h2>Gli incidenti nel corso della giornata ad Arco e Moncalieri</h2>
      <address>
        <time datetime="2019-11-22T14:57:00+00:00">22 Nov 2019, 14:57</time>
      </address>
      <p><b>ROMA - </b>A pochi giorni dallo scontro, per fortuna senza conseguenze, di Alessandro De Marchi. con una grossa automobile, brutta avventura per due cicliste azzurre.<br/><br/>Letizia Paternoster: la campionessa trentina del team Trek-Segafredo, 20 anni e già un palmarés di tutto rispetto, è stata investita in mattinata da un'automobilista a Arco, sul lago di Garda. Le condizioni dell'azzurra non destano particolari preoccupazioni: prognosi di 30 giorni per frattura a un polso e delle contusioni sul viso. Lo scontro è avvenuto all'interno di una rotatoria.<br/><br/>Poi è stata la volta di Vittoria Bussi. A Moncalieri (Torino) la 32enne detentrice del record femminile dell'ora è stata investita in piazza Caduti per la Libertà, quando un'auto l'ha travolta. Trasportata all'ospedale Santa Croce, è stata ricoverata per una sospetta frattura della clavicola sinistra. L'automobilista si è fermato a soccorrerla. Bussi detiene il record dell'ora femminile - 48,007 chilometri metri - stabilito il 13 settembre 2018 ad Aguascalientes, in Messico. Nel 2019 è stata convocata in Nazionale per le prove a cronometro dei campionati europei di Alkmaar e dei campionati del mondo nello Yorkshire.<br/><br/><br/><br/> </p>
    </article>
  </body>
</html>