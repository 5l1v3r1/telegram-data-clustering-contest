<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://adevarul.ro/locale/baia-mare/cum-a-reusit-primar-sa-si-impuste-vecina-arma-vanatoare-tragand-doi-iepuri-reactia-edilului-1_5dd7ec675163ec42714a73fb/index.html"/>
    <meta property="og:site_name" content="adevarul.ro"/>
    <meta property="article:published_time" content="2019-11-22T14:21:02+00:00"/>
    <meta property="og:title" content="Cum „a reuşit“ un primar să-şi împuşte vecina cu arma de vânătoare trăgând după doi iepuri. Reacţia edilului"/>
    <meta property="og:description" content="Un primar din judeţul Maramureş şi-a împuşcat vecina din greşeală, trăgând cu arma de vânătoare după doi iepuri. Emilian Pop este cercetat acum de către poliţiştii pentru vătămare corporală din culpă."/>
  </head>
  <body>
    <article>
      <h1>Cum „a reuşit“ un primar să-şi împuşte vecina cu arma de vânătoare trăgând după doi iepuri. Reacţia edilului</h1>
      <address><time datetime="2019-11-22T14:21:02+00:00">22 Nov 2019, 14:21</time> by <a rel="author">Simona Vasiac</a></address>
      <h4>Un primar din judeţul Maramureş şi-a împuşcat vecina din greşeală, trăgând cu arma de vânătoare după doi iepuri. Emilian Pop este cercetat acum de către poliţiştii pentru vătămare corporală din culpă.</h4>
      <related>
        <h4>Ştiri pe aceeaşi temă</h4>
        <a href="https://adevarul.ro/locale/suceava/unprimar-psd-anuntat-ca-l-sustine-klaus-iohannis-sunt-catolic-origine-germana-1_5dd7e36c5163ec42714a2cd0/index.html"/>
        <a href="https://adevarul.ro/locale/galati/mistret-gasit-mort-intr-o-padure-apropiere-gohor-animalul-era-bolnav-pesta-porcina-africana-1_5dd7e5fa5163ec42714a407f/index.html"/>
        <a href="https://adevarul.ro/international/in-lume/video-momentul-terifiant-femeie-brazilia-impuscata-mijlocul-strazii-motivul-agresorului-1_5dd6b6d65163ec427142c7de/index.html"/>
      </related>
      <p>Incidentul s-a petrecut zilele trecute, când primarul comunei Săcălăşeni a tras cu arma de vânătoare după doi iepuri şi alicea a atins-o din greşeală pe vecina sa. Femeia a suferit o rană minoră la nivelul pieptului, iar când poliţiştii au identificat-o nu a dorit să depună plângere.</p>
      <p>„Verificările efectuate de poliţişti au relevat că un bărbat în vârstă de 54 de ani ar fi făcut uz de o armă de vânătoare cu alice în curtea locuinţei sale. Totodată, poliţiştii au stabilit că bărbatul este autorizat pentru a purta şi folosi, în condiţiile legii, arme şi muniţii letale de vânătoare. Atât arma folosită, cât şi două tuburi de cartuş au fost ridicate pentru a fi supuse unei constatări criminalistice. Poliţiştii au întocmit dosar penal şi continuă cercetările, urmând a dispune măsuri legale”, a arătat Florina Meteş, purtătorul de cuvânt al Inspectoratului de Poliţie al Judeţului Maramureş.</p>
      <p>Primarul susţine că a tras după doi iepuri pe care îi creştea în curtea sa.</p>
      <p>„Este o anchetă în desfăşurare şi nu aş dori să fac alte declaraţii. Am tras după doi iepuri care erau ai mei”, a declarat pentru Adevărul, primarul Emilian Pop.</p>
      <p>Chiar dacă vecina edilului nu a dorit să depună plângere, poliţiştii s-au autosesizat şi cercetează cazul din prisma săvârşirii infracţiunii de vătămare corporală din culpă. </p>
      <p>Citeşte şi</p>
      <p>
        <a href="https://adevarul.ro/locale/baia-mare/foto-teribilism-220-kmh-Soferul-unui-bmw-maturat-totul-cale-1_5dd7aa855163ec4271486414/index.html">FOTO Teribilism la 220 km/h. Şoferul unui BMW a măturat totul în cale<br/></a>
        <a href="https://adevarul.ro/locale/baia-mare/petitie-procurorul-general-cazul-padurarului-ucis-maramures-avem-motive-credem-procurorii-locali-nu-impartiali-1_5dd68d145163ec4271418ee7/index.html">Petiţie către procurorul general în cazul pădurarului ucis în Maramureş: „Avem motive să credem că procurorii locali nu sunt imparţiali“</a>
      </p>
      <hr/>
    </article>
  </body>
</html>