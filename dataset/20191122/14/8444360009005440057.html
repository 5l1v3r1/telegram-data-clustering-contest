<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsit.gr/athlitika/podosfairo/panathinaikos-mpouzoukis-mathaino-nea-pragmata-os-akraios/2921239/"/>
    <meta property="og:site_name" content="Newsit.gr"/>
    <meta property="article:published_time" content="2019-11-22T14:34:42+00:00"/>
    <meta property="og:title" content="Παναθηναϊκός – Μπουζούκης: “Μαθαίνω νέα πράγματα ως ακραίος!”"/>
    <meta property="og:description" content="Ο Γιάννης Μπουζούκης μίλησε για το παιχνίδι του Παναθηναϊκού με τον Παναιτωλικό στην 12η αγωνιστική της Superleague, αλλά σχολίασε και την... αλλαγή θέσης του στα τελευταία παιχνίδια από τον Γιώργο Δώνη."/>
  </head>
  <body>
    <article>
      <h1>Παναθηναϊκός – Μπουζούκης: “Μαθαίνω νέα πράγματα ως ακραίος!”</h1>
      <h2>Ο Γιάννης Μπουζούκης μίλησε για το παιχνίδι του Παναθηναϊκού με τον Παναιτωλικό στην 12η αγωνιστική της Superleague, αλλά σχολίασε και την... αλλαγή θέσης του στα τελευταία παιχνίδια από τον Γιώργο Δώνη.</h2>
      <address><time datetime="2019-11-22T14:34:42+00:00">22 Nov 2019, 14:34</time> by <a rel="author">Newsit Newsroom</a></address>
      <p>Ο <a href="https://www.newsit.gr/tags/panathinaikos/">Παναθηναϊκός</a> φιλοξενείται από τον Παναιτωλικό στην επανέναρξη του πρωταθλήματος και ο Γιάννης Μπουζούκης επισήμανε στη Nova, τη σημασία μιας δεύτερης νίκης μετά το ντέρμπι με την ΑΕΚ, ενώ αναφέρθηκε και στη δική του πορεία στους “πράσινους”, αλλά και με τα “γαλανόλευκα” της Ελλάδας.</p>
      <h3>Οι δηλώσεις του Μπουζούκη</h3>
      <p><b>Για ματς με ΑΕΚ:</b> «Είναι μια τεράστια νίκη μείναμε συγκεντρωμένοι στο πλάνο. Δεν έπρεπε να χάνουμε στο πρώτο ημίχρονο. Μιλήσαμε έγιναν κάποιες αλλαγές και νικήσαμε παίρνοντας ώθηση για την συνέχεια. Πρέπει να χτίσουμε πάνω σε αυτή. Σίγουρα έχει βοηθήσει πολύ την ψυχολογία μας. Μας δίνει αυτοπεποίθηση. Το πιστεύαμε όλοι στην ομάδα ότι θα γυρίσει. Έχουμε δείξει ότι μπορούμε να νικήσουμε κάθε αντίπαλο».</p>
      <p><b>Αν ο ίδιος… μεγάλωσε μέσα από αυτό το ματς:</b> «Σε γεμίζει μια τέτοια νίκη και ειδικά όπως εξελίχθηκε ο αγώνας. Δεν γίνονται συχνά τέτοιες ανατροπές και νιώθω ότι μεγαλώνω μέσα από αυτή».</p>
      <p><b>Τι πηγαίνει πλέον καλά στον Παναθηναϊκό:</b> «Μένουμε στα πρότυπα και ακούμε τον προπονητή μας. Στην αρχή δεν μας έβγαιναν τα ματς. Τώρα βρίσκουμε τα πατήματα μας και πιστεύω ότι όλα θα πάνε καλά στην συνέχεια. Δεν ξέρω αν βοηθά το μικρό ροτέισιον είναι θέμα του προπονητή. Κάποια ματς βγαίνουν και κάποια όχι.».</p>
      <p><b>Αν μπορεί να γκρεμιστεί η καλή πορεία με άσχημο αποτέλεσμα στο Αγρίνιο:</b> «Αν δεν πάρουμε το αποτέλεσμα που θέλουμε είναι σα να μην νικήσαμε την ΑΕΚ. Ο Παναιτωλικός είναι καλή ομάδα και θεωρώ άδικη την βαθμολογική του θέση. Πάμε συγκεντρωμένοι να πάρουμε το αποτέλεσμα που θέλουμε και πρέπει».</p>
      <p><b>Τώρα που πρέπει να κάνει παιχνίδι ο Παναθηναϊκός:</b> «Είναι πιο δύσκολο αλλά γι’ αυτό είμαστε Παναθηναϊκός και πρέπει να πάρουμε τη νίκη. Είτε με 1-0 ή 2-0 πρέπει να νικήσουμε. Να παίξουμε το ποδόσφαιρο που ξέρουμε και να πάρουμε το αποτέλεσμα. Είναι καλή ομάδα ο Παναιτωλικός πάντως. Να δώσουμε χαρά στον κόσμο μας».</p>
      <p><b>Τι κρατάει περισσότερο από το ματς με την ΑΕΚ:</b> «Συνδυασμός πραγμάτων. Ψυχολογία, αυτοπεποίθηση. Τακτικά είμαστε καλά νομίζω από την αρχή της χρονιάς και με αυτά πρέπει να συνεχίσουμε τις καλές εμφανίσεις».</p>
      <p><b>Για Εθνική Ελπίδων:</b> «Είμαστε μια καλή ομάδα, έχουμε πάρει θετικά αποτελέσματα. Νομίζω ότι θα πάμε καλά έχω πίστη στην ομάδα. Κάθε ματς είναι ξεχωριστό και βήμα, βήμα κυνηγάμε το θαύμα της πρόκρισης».</p>
      <p><b>Για προσωπικό του στόχο και κλήση του στην Εθνική Ανδρών:</b> «Σίγουρα είναι ένα όνειρο. Αυτό. Θα δούμε στο μέλλον τι μας επιφυλάσσει η μοίρα. Όλοι κοιτάμε το τώρα να δώσουμε το καλύτερο για την χώρα μας. Μιλάμε μεταξύ μας κι αυτό καταλαβαίνω εγώ.».</p>
      <p><b>Αν είναι εκείνος και ο Χατζηγιοβάννης το μέλλον του Παναθηναϊκού:</b> «Το μέλλον είναι ανοικτό αλλά δεν κοιτά μικρούς ή μεγάλους. Το μέλλον είναι 2-3 παίκτες μικροί ή μεγάλοι. Όλοι βοηθούν όλους και οι μικροί τους μεγάλους και φυσικά το αντίθετο. Όλοι μαζί θα μπορέσουμε να τον πάμε ψηλά τον σύλλογο».</p>
      <p><b>Ποια θέση του αρέσει:</b> «Πέρυσι το 70% των αγώνων μου το έπαιξα ως δεκάρι. Φέτος έχω έναν άλλο ρόλο στα άκρα. Θα προσπαθήσω κι αν παίξω ν’ ανταποκριθώ. Ο κάθε παίκτης όμως είναι ξεχωριστός. Εγώ ελπίζω να βοηθήσω την ομάδα μου όπου κι αν παίξω. Παίζω σαν δεκάρι από την Κ15 αλλά με τον προπονητή εδώ προσπαθούμε σε όλες τις θέσεις. Πιο πολύ μ’ αρέσει πίσω από τον επιθετικό γιατί έτσι παίζω τόσα χρόνια. Αλλά και σαν ακραίος μαθαίνω νέα πράγματα».</p>
    </article>
  </body>
</html>