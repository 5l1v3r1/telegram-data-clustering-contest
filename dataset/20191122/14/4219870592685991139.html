<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novosti.rs/vesti/naslovna/politika/aktuelno.289.html:831743-Predsednik-Vucic-o-mini-sengenu-Igraj-sta-mozes-pripremi-se-za-najvisu-ligu-Mine-nismo-izvozili-u-Ukrajinu"/>
    <meta property="og:site_name" content="Вечерње новости"/>
    <meta property="article:published_time" content="2019-11-22T14:19:00+00:00"/>
    <meta property="og:title" content="Predsednik Vučić o &quot;mini šengenu&quot;: Igraj šta možeš, pripremi se za najvišu ligu; Mine nismo izvozili u Ukrajinu"/>
    <meta property="og:description" content="Vučić je kazao da ne razume šta tu ima neracionalno i nerazumljivo i dodao da, iako je Srbija daleko ispred Severne Makeodnije, Albanije i Bosne i Hercegovine na evropskom putu, nema iluzuje da će se to dogoditi sutra"/>
  </head>
  <body>
    <article>
      <h1>Predsednik Vučić o "mini šengenu": Igraj šta možeš, pripremi se za najvišu ligu; Mine nismo izvozili u Ukrajinu</h1>
      <address><time datetime="2019-11-22T14:19:00+00:00">22 Nov 2019, 14:19</time> by <a rel="author">Tanjug</a></address>
      <p>
        <b>Vučić je kazao da ne razume šta tu ima neracionalno i nerazumljivo i dodao da, iako je Srbija daleko ispred Severne Makeodnije, Albanije i Bosne i Hercegovine na evropskom putu, nema iluzuje da će se to dogoditi sutra</b>
      </p>
      <p>Predsednik Srbije Aleksandar Vučić istakao je danas da je regionalna inicijativa za uklanjanje barijera za slobodan protok robe, usluga, kapitala i ljudi veoma važna, i da zemlje priprema za “najvišu ligu”, ali o upozorio da su velike sile uvek bile protiv samostalnog delovanja balkanskih naroda.</p>
      <p>Vučić je, u intervjuu za TV Prva, istovremeno istakao da ta inicijativa nije zamena za članstvo u EU.</p>
      <p>“Želimo da igramo u Ligi šampiona. Želeli smo prošle godine Ligu Evrope, ali je umesto nas igrala Budućnost" i zapitao, da li to znači da treba da prekinem da igramo u regionalnoj, i našoj ligi.</p>
      <related>
        <a href="http://www.novosti.rs/vesti/naslovna/politika/aktuelno.289.html:831485-Zavrsen-razgovor-Vucica-i-Harcenka-O-sastanku-sa-ruskim-ambasadorom-predsednik-ce-izvestiti-javnost-tokom-dana"/>
      </related>
      <p>"Igraj šta možeš, pripremi se za najvišu ligu“, naglasio je on.</p>
      <p>Vučić je kazao da ne razume šta tu ima neracionalno i nerazumljivo i dodao da, iako je Srbija daleko ispred Severne Makeodnije, Albanije i Bosne i Hercegovine na evropskom putu, nema iluzuje da će se to dogoditi sutra.</p>
      <p>"Vidim kakvi su odnosi između evropskih sila. Neću da vam pričam priču evropskih tehnokrata. Regioanlna inicijativa je od ključnog značaja, jer kada su o tome neki govorili o prošlosti obično su politički i nekada i fizički stradali. Uvek su se tome suprostavile velike sile. Nikada nisu želeli da dopuste samostalno delovanje balkanskih narada. Uvek su upravljali tim procesima“, rekao je on.</p>
      <related>
        <a href="http://www.novosti.rs/vesti/naslovna/politika/aktuelno.289.html:830922-Kako-je-izgledao-predsednikov-prvi-dan-na-poslu-nakon-izlaska-iz-bolnice-i-koji-su-mu-drzavnici-pozeleli-brz-oporavak"/>
      </related>
      <p>Predsednik je naglasio da niko ne kaže da to sa lakoćom dozvoljavaju i sada, i dodao da su se iznenadili, ne samo odlučnošću Srbije, već i Edija Rame, ali i hrabrosti Zorana Zaeva da tu ideju zagrle.</p>
      <p>Podvukao je da se radi o tako čistoj ideji koja donosi samo koristi, i koja nema nijednog negativnog aspekta.</p>
      <p>"Shvatićemo da zajednički i kada predstavljamo nekog ko ima 12 miliona stanovika vredimo mnogo vsise nego neko ko je četiri puta manji. Moramo da razmislsjamo šta ćemo sa sobom u budućnosti, da gledamo da obezbeđumemo viši rast. Imaćemo ove godine rast od 3,7 do 3,8 odsto, a iduće godine očekujemo viši od četiri proceneta”, kazao je on i podsetio da smo 120 godina zaostali za zapadnim evropskim zemljama.</p>
      <p>Upitan da li je Kosovo dobrodošlo u tu inicijativu, Vučić je kazao da su, ako budu pristali da bude statusno neutralna, dobrodošli.</p>
      <p>"Statusna pitanja da rešavamo kroz dijalog, ali ne kao uslov. Mi smo otvoreni. Ko ostane van ove inicijative posle 5 godina imaće ozbiljne probleme u stopi rasta koja će da prati nas u okviru inicijative“, kazao je on.</p>
      <p>
        <b>MINE NISMO IZVOZILI U UKRAJINU, NEISTINE POLITIČKIH PROTIVNIK</b>
      </p>
      <p>Predsednik Srbije Aleksandar Vučić ponovio je danas da Srbija nije izvozila oružje u Ukrajinu i da su te neisitine iznosili politički protivnici.</p>
      <p>On je za TV Prva rekao da su politički protivnici koje predvodi Ðilas juče širili neistine kako bi dobili političke poene tvrdeći da su naše mine koristili Ukrajinci da bi ubijali decu u Donjecku.</p>
      <p>Vučić je naveo da se na snimku videlo više hiljada mina, ali da se videlo tačno koji je lot.</p>
      <p>"To nije burek, pa da ne mozete da prepoznate, svaku mozete da prepoznate", istakao je Vučić.</p>
      <p>On je naveo da se dogodilo da je izvozna dozvola data kompaniji "Tehnoremont", u vlasništvu Petra Crnogorca, inače vlasnika firme CPR Inpex, u kome radi i "gospođa mama" "uzbunjivača" iz Krušika.</p>
      <p>"Slučajno se dogodilo da su oni izvezli te minobacačke grante, oni su ih izvezli preko Kipra za Poljsku", istakao je Vučić, dodajući kako se politicka sudbina poigra sa vama, kada zelite da nanaesete štetu svojoj državi.</p>
      <p>On je odrično odgovorio da ga to može dovesti u neprijatnu poziciju prilikom susreta sa Vladimirom Putinom.</p>
      <p>"Ja cu reći, nismo dali dozvolu za Ukrajinu, dali smo za Poljsku, nemaju nikakve veze sa nama, dali smo i za Ameriku", naveo je Vučić i zapitao zašto bi se inače proizvodilo oružje.</p>
      <p>On ističe da se ne može kontrolisati gde će završiti svaki metak.</p>
      <p>"Oružje se proizvodi znate zasto, hocete da ukinete namensku, sta je cilj", zapitao je Vučić dodajući i da je naša namenska industrija znacajno jača.</p>
      <p>
        <b>VUČIĆ: U NIP POSEBAN PROGRAM ZA MLADE, DA OSTANU U SRBIJI</b>
      </p>
      <p>Predsednik Aleksandar Vučić ponovio je danas da će u Nacionalnom investicionom planu postojati poseban program za mlade, za koji će biti izdvojen veliki novac, kako bi mladi videli svoju budućnost u Srbiji.</p>
      <p>"Obraćanje mladima će nam biti od ključnog značaja, naša želja da oni vide svoju budućnost u svojoj Srbiji. I pripremićemo mnogo para da te programe podržimo", rekao je Vučić za Prvu televiziju.</p>
      <p>Uoči sutrašnjeg skupa o mladima u Novom Sadu, na kojem će se obratiti sa predsednicima Severne Makedonije i Slovenije, Vučić je rekao da mladi iz svih zemalja u regionu odlaze, da sve zemlje realno imaju manje stanovnika nego na popisima, a da je svet mali i da ljudi generalno odlaze.</p>
      <p>"To je postala uobičajena stvar", rekao je Vučić i dodao da nije čudno da neko ode za platom od 2.500 evra u inostranstvo, ako mu se u Srbiji nudi 500 ili 600 evra.</p>
      <p>On, međutim, ističe da je ta plata u Srbiji pre tri godine bila 330 evra, a sada je 500 ili 600 evra, a biće, dodaje, još veća.</p>
      <p>"U kratkom periodu ćemo biti broj jedan u regionu po platama i verujem da ćemo zatim početi i druge zemlje po reginu da prestižemo", rekao je Vučić.</p>
      <p>Potrebno je da to razumeju mladi ljudi, istakao je Vučić.</p>
      <p>"Potrebno je uraditi stanove za mlade bračne parove, omogućiti im da mogu da kupe automobile i ostvare srpski san, onako kako bi ih ostvarili i u nekoj od razvijenijih zemalja", rekao je Vučić.</p>
      <related>
        <h4>Srodne vesti</h4>
        <a href="http://www.novosti.rs/vesti/naslovna/politika/aktuelno.289.html:831814-Dobri-odnosi-medju-susedima-Vucic-i-Pendarovski-na-veceri-u-Beogradu-FOTO"/>
        <a href="http://www.novosti.rs/vesti/naslovna/politika/aktuelno.289.html:831760-Predsednik-Vucic-o-Kurtiju-i-Ugljaninu-Nasla-krpa-zakrpu-Pojesce-jagnje-vise-i-to-je-to"/>
        <a href="http://www.novosti.rs/vesti/naslovna/drustvo/aktuelno.290.html:831722-Vucic-Odluka-o-doktoratu-Malog-duboko-politicka"/>
        <a href="http://www.novosti.rs/vesti/naslovna/drustvo/aktuelno.290.html:831620-Predsednik-o-fotografijama-navodnih-ubica-Olivera-Ivanovica-To-su-dvojica-srpskih-studenata-vidi-se-koliko-je-istraga-Pristine-neozbiljna"/>
        <a href="http://www.novosti.rs/vesti/naslovna/politika/aktuelno.289.html:831485-Zavrsen-razgovor-Vucica-i-Harcenka-O-sastanku-sa-ruskim-ambasadorom-predsednik-ce-izvestiti-javnost-tokom-dana"/>
      </related>
    </article>
  </body>
</html>