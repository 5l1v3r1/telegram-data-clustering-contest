<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1549144.html/%D8%AF%D8%B4%D9%85%D9%86%D8%A7%D9%86-%D8%A7%D8%B2-%D9%86%D8%A7%D9%85-%D8%A8%D8%B3%DB%8C%D8%AC-%D8%A8%D9%87-%D8%AE%D9%88%D8%AF-%D9%85%DB%8C-%D9%84%D8%B1%D8%B2%D9%86%D8%AF--%D8%B3%D9%87%D9%85%DB%8C%D9%87-%D8%A8%D9%86%D8%AF%DB%8C-%D8%A8%D9%86%D8%B2%DB%8C%D9%86-%D8%B2%D9%85%D8%A7%D9%86%DB%8C-%D9%85%D9%88%D9%81%D9%82-%D8%A7%D8%B3%D8%AA-%DA%A9%D9%87-%DA%AF%D8%B1%D9%81%D8%AA%D8%A7%D8%B1%DB%8C-%D9%85%D8%B1%D8%AF%D9%85-%D8%A8%DB%8C%D8%B4%D8%AA%D8%B1-%D9%86%D8%B4%D9%88%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-22T14:44:00+00:00"/>
    <meta property="og:title" content="دشمنان از نام بسیج به خود می‌لرزند/ سهمیه‌بندی بنزین زمانی موفق است که گرفتاری مردم بیشتر نشود"/>
    <meta property="og:description" content="امام جمعه یاسوج گفت: مقاومت مردم چندین مرتبه دشمنان را مایوس کرد، هرچند در کشورهایی مانند عراق دشمنان از مطالبات مردم سوء استفاده کردند اما این فتنه در نطفه خفه شد، دشمنان از نام بسیج به خود می لرزند."/>
  </head>
  <body>
    <article>
      <h1>دشمنان از نام بسیج به خود می‌لرزند/ سهمیه‌بندی بنزین زمانی موفق است که گرفتاری مردم بیشتر نشود</h1>
      <h2>آن‌چه در خطبه‌های نماز جمعه استان مطرح شد؛</h2>
      <address>
        <time datetime="2019-11-22T14:44:00+00:00">22 Nov 2019, 14:44</time>
      </address>
      <p>امام جمعه یاسوج گفت: مقاومت مردم چندین مرتبه دشمنان را مایوس کرد، هرچند در کشورهایی مانند عراق دشمنان از مطالبات مردم سوء استفاده کردند اما این فتنه در نطفه خفه شد، دشمنان از نام بسیج به خود می لرزند.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از <a href="http://sobhezagros.ir/">صبح زاگرس</a> امام جمعه شهر یاسوج در خطبه اول نماز جمعه این هفته با توصیه نمازگزاران به تقوای الهی، گفت: امام صادق (ع) می فرماید: روز قیامت، روز سخت، اندوه و‌ پشیمانی و غم است و همه انسان ها در سختی به سر می برند و به‌حدی سخت است که مردم را مانند مستان به حرکت در می آورند زیرا عذاب روز قیامت برای کسانی که اهل تقوا هستند و برای کسانی که از گناه و آلودگی دوری می کنند روز شادی و سرور است.</p>
      <p>حجت الاسلام حسینی بیان کرد: حضرت نوح هم عمر طولانی داشت و هم دعوت طولانی داشت و از طریق تبلیغ قوم خود را به سوی خداوند هدایت کرد، اما مردم زمان آن پیامبر، او را تکذیب کردند، پیامبر خطاب به آنها می فرمود آیا پرهیزگار نمی شوید، من فرستاده ی امینی برای شما هستم و مزدی از شما نمیخواهم و از من پیروی کنید تا رستگار شوید.</p>
      <p>امام جمعه شهر یاسوج گفت: سیل ها، زلزله ها و مشکلات طبیعی و همه این موضوعات عذاب است، و ناشی از عدم پیروی از تعالیم الهی و مرتکب شدن انسان به معصیت و نافرمانی الهی است.</p>
      <p>وی افزود: علما و بزرگان و مبلغین دینی به روش انبیاء نصیحت می کنند و راهنمایی می کنند و عده ای گستاخ حرف دلسوزان را عمل نمیکنند و در مقابل ارشادات آنها بیان می کنند اگر ما را نصیحت و راهنمایی کنید یا خیر ما عمل نخواهیم کرد.</p>
      <p>حجت الاسلام حسینی بیان کرد: تلاش همه پیامبران و انبیاء برای نجات بشر است اما قوم آنها ارشادات پیامبران را قبول نکردند و هر گروه از قوم آنها به عذاب الهی گرفتار شدند.</p>
      <p>امام جمعه شهر یاسوج در خطبه دوم با اشاره به لزوم رعایت تقوای الهی بیان کرد: تکرار مقوله هایی مانند تقوا جهت یادآوری و حکمت و دوری از گناه است، بنابراین تقوا معنا دارد و بیان لفظی آن مطرح نیست، تقوا یعنی دوری از انحراف، آینده نگری، و عاقبت بخیری.</p>
      <p>حجت الاسلام حسینی بیان کرد: من از مردم استان که پایبندی خود را به انقلاب و آرمان های انقلاب نشان دادند تشکر میکنم، گرانی بنزین صحنه ای شد که عده ای سوء استفاده کردتد، اگر کالا گران شود و مشکلات بیشتر شود این طرح موفق نخواهد بود، و زمانی این طرح موفق خواهد بود که باعث مشکلات و گرفتاری های مردم نشود.</p>
      <p>وی در ادامه با تبریک هفته بسیج  گفت: به فرمان امام در سال ۵۸ بسیج تاسیس شد، بسیج میقات پابرهنه گان و معراج اندیشه پاک اسلامی است، تربیت یافتگان بسیج در بی نام و نشانی در همه دنیا و پیش پروردگار مشهور هستند، بسیج مظهر عظمت ملت و نیروی کارآمد کشور است و برای همه میدان ها در سازندگی، شهرها، راه ها، در دفاع از حرم و کیان اسلام چنان درخشید که دشمنان به این موضوع اعتراف کردند.</p>
      <p>امام جمعه شهر یاسوج گفت: بدون شک عمر دشمن در حال پایان است، چندین رئیس جمهور بیان کردند همه گزینه ها روی میز است اما ملت ایران، شیعیان حضرت امیر و مسلمین فداکار، سپاهیان، ارتشیان، نیروهای انتظامی و بسیج کشور که رهبر انقلاب فرمود جایی را سراغ ندارم که مانند بسیج باشد، کشور امن و امان خواهد بود و رژیمی مانند اسرائیل نابود خواهد شد.</p>
      <p>وی در پایان گفت: مقاومت مردم چندین مرتبه دشمنان را مایوس کرد، هرچند در کشورهایی مانند عراق دشمنان از مطالبات مردم سوء استفاده کردند اما این فتنه در نطفه خفه شد، دشمنان از نام بسیج به خود می لرزند.</p>
      <p>********************************</p>
      <p>حجت الاسلام سید امین الله حجازی،امام جمعه گچساران ظهر امروز در خطبه های نماز عبادی سیاسی جمعه این هفته ضمن دعوت نمازگزاران به رعایت تقوای الهی با اشاره به دیدار اخیر مقام معظم رهبری با جمعی از کارآفرینان و تولیدکنندگان کشور، گفت:رهبر معظم انقلاب در جمع کارآفرینان فرمودند همه دوستان بدانید که ما در عرصه سیاسی و امنیتی دشمن را عقب زدیم و به توفیق الهی در عرصه جنگ اقتصادی نیز به طور قاطع دشمن را هم عقب خواهیم زد.</p>
      <p>وی افزود:رهبری فرمودند که دشمن بداند که هیچ غلطی نمی تواند بکند و این مملکت روز به روز مقتدر تر خواهد شد در حالی که ترویج تولید داخلی می تواند مشکلات مملکت را مرتفع کند.</p>
      <p>حجازی اظهار کرد:مقام معظم رهبری بارها‌فرموده اند که آقایان مسئول به برون کشور توجه نکنید و متاسفانه هنوز هم برخی آقایان چشمشان به بیرون کشور است و انتظار داریم مسئولین کشور به سخنان حضرت آقا جامه عمل بپوشانند.</p>
      <p>خطیب جمعه گچساران با اشاره به هفته بسیج تصریح کرد:این هفته را به ملت بزرگ ایران اسلامی و بسیجیان عزیز تبریک می گویم،بسیجی بودن بس مقام بزرگی است و حضرت امام راحل فرمودند که بسیج لشکر مخلص خداست.</p>
      <p>امام جمعه گچساران گفت:در بحث اغتشاشات اخیر، اول اینکه از همه ملت بصیر ایران اسلامی و به ویژه مردم ولایتمدار گچساران صمیمانه تشکر می کنم که دیروز در یک راهپیمایی باشکوه بازهم دشمن را مایوس کردید ونیز تشکر ویژه ای دارم از کسانی که امنیت را به شهرمان بازگرداندند.</p>
      <p>وی افزود:وقتی که جیره خواران و نوکران ترامپ احمق و جیره خواران منافق سعودی و  آنهایی که دستوراتی دادند و تعدادی هم نادان و ناآگاه خیال می کردند که همینطور می توانند در این مملکت نا آرامی و اغتشاش ایجادکنند ،اما کور خواندند و فرزندان هوشیار این مرزبوم در مقابل ترفندهای دشمنان مقابله و ایستادگی کردند و نقشه های شوم دشمن را یکبار دیگر نقش برآب کردند.</p>
      <p>حجازی اظهار کرد:در فراز ۱۱۹نهج البلاغه حضرت امیر علیه السلام به این نکته اشاره دارد که هم از مردم کوفه و هم از برخی افرادی که مقام و منصبی داشتند گلایه داشتند اینکه نباید من امیرالمومنین بروم صف مقدم جبهه و این سزوار نیست و اگر بروم چه کسی باید مملکت را مدیریت کند و چه کسی باید به مطالبات مردم رسیدگی کند و گلایه کردند از مردم و منصب داران که چرا به موقع حضور ندارید.</p>
      <p>خطیب جمعه گچساران تصریح کرد:در این اغتشاشات خیلی از فرماندهان نیروهای مسلح ما در وسط میدان امنیت از شهرمان ایستاده بودند، چون برخی از صاحب منصبان نبودند و برخی ها هم دیر به میدان آمدند.</p>
      <p>امام جمعه گچساران گفت:این اغتشاشات به نوعی توهین به مردم و خانواده های شهداءبود و در شهرستانی که این همه شهید تقدیم انقلاب کرده است این عوامل بسیار نگران کننده است و نباید هیچگاه اجازه بدهیم که چنین مواردی در این شهرستان اتفاق بیافتد و زمینه نباید برای کسی پیش بیاید که در این شهر اغتشاش و آشوب و ایجاد ناآرامی کند.</p>
      <p>وی افزود:برخی از آقایان در کشور خوابند و این وضع را برخی از مسئولین ایجاد کردند در حالی که به حقوق مردم توجه نمی کنند و به مطالبات قانونی مردم توجه چندانی ندارند و بر این اساس دشمن هم سواستفاده و موج سواری می کند.</p>
      <p>حجازی اظهار کرد:مسئولین باید کارها را به خوبی مدیریت کنند و مسیولین هم کنار مردم باشند و امیدواریم که آخرین بار باشد این موارد اغتشاشات و ناآرامی ها بوجود بیاید، وظیفه داریم در برابر قانون همه تسلیم باشیم و گوش به فرمان ولی امر مسلمین باشیم.</p>
      <p>خطیب جمعه گچساران تصریح کرد:باید تلاش کنیم  و وقتی می خواهیم آبرومند و مقتدر باشیم نیز باید صبر و تحمل کنیم تا از این پیچ ها و مشکلات هم با شایستگی عبور کنیم.</p>
      <p>امام جمعه گچساران گفت:از مسئولین قضایی و امنیتی خواهش داریم که باز بررسی کنند و هر کسی که در این حوادث مقصر بوده است برخورد شدید و قاطع شود و بین صحنه گردان ها و مسببین اغتشاشات و بین جوانانی که فریب خوردند تفاوت قایل شوند که ان شالله همینگونه هم خواهد بود.</p>
      <p>وی افزود:از مسیولین محترم و از رئیس جمهور تا معاونین و وزرا تا مدیران خواهش دارم که به این ملت آگاه و پای صحنه از این به بعدنیز بیشتر توجه کنید و خالصانه توجه کنید و در کنار ملت باشید و سریع دشمن را بکوبید و فورا اغتشاش و اغتشاشگران را محکوم کنند و نه با کنایه و چند پهلویی رفتار کنند.</p>
      <p>*****************************</p>
      <p>حجت الاسلام سید هدایت محمودی اصل در خطبه های جمعه این هفته شهرستان لنده با اشاره به تقوای الهی گفت:کوچک شمردن گناه باعث ترویج ناهنجاری عادی شدن آن در جامعه می شود.<br/> <br/>وی افزود:هفته بسیج فرصتی برای قدردانی از بسیجیان است، بسیج با داشتت نیروهای پرتوان خویش در حال خدمت است و امروز به خودکفایی رسیده است و خودکفا شده است<br/><br/>امام جمعه شهرستان لنده تصریح کرد: حرکت دولت در گرانی بنزین و حضور اغتشاشگران در جامعه و مهمترین این دو تحلیل این دو مهم و سو تدبیر از سوی دولت.<br/><br/>وی افزود:مردم احساس می کنند در مسئله بدون اطلاع بنزین به انان توهین شده است که این انتظار با سو استفاده ضد انقلاب همراه است.<br/><br/>وی گفت: نقدهای مردم به روش اجرای این طرح است و مردم اصل این طرح را قبول دارند و دولتمردان باید به این مطالبه مردم احترام بگذارند.<br/><br/>خطیب جمعه لنده گفت: مقام معظم رهبری می توانست در همان روز های اول مخالفت خود را با این طرح اعلام نمایید ولی به این تصمیم سران سه قوه احترام گذاشتند و از ان حمایت کردند ولی اگر ایشان سکوت می کرد به مصلحت کشور نیز نبود ولی در اصل این طرح موافقت کردند که این موافقت باتوجه به نظرات کارشناسی شده صورت گرفت که اگر ایشان روز بعد این تصمیم را نمی گرفت سران قوا با همدیگر اختلاف پیدا می کردند و مجلس نیز این طرح را از دستور کار دولت خارج می کردند.<br/><br/>وی در ادامه اظهارکرد: حمایت ایشان و تاکید ویژه ایشان بر نظارت این طرح مهمترین مسئله بود و الحق مردم ما نیز نقشه های دشمنان را به راحتی خنثی کنند و مطالبات خویش را از راه های قانونی پیگیری کنند.<br/><br/>محمودی اصل گفت:در طول یکسال گذشته دشمنان در حال دسیسه چیدن بودند و به دنبال یک جرقه بودند که نیروهای اموزش دیده خویش را به صحنه اوردند و زمینه یک افنجار بزرگ بود که با تدبیر مقام معظم رهبری این دسیسه  خنثی شده است.<br/><br/>امام جمعه لنده تاکیدکرد:به همه عوامل داخلی  خارجی هشدار می دهیم که اگر این رویه تکرار شود بازهم بساط فتنه و فتنه گران را جمع خواهیم کرد و مردم نیز راه خویش را جدا کردند.<br/><br/>وی خاطرنشان کرد: بیش از سی سال است که با تدبیر و هوشیاری مقام معظم رهبری توطئه های دشمنان یکی پس از دیگری در حال خنثی سازی است.<br/><br/>*********************************</p>
      <p>خطبه های نماز جمعه این هفته شهر لیکک به امامت حجت الاسلام سید محمد یوسف افروغی اقامه شد.</p>
      <p>حجت الاسلام افروغی ابتدا با توصیه نمازگزاران به تقوای الهی ، بصیرت را میوه تقوا و پرهیزگاری دانست.</p>
      <p>وی با استناد به احادیث و روایات،گفت:متقین دنیا گریز،بصیر،ولایت پذیر و مردم دار هستند.</p>
      <p>حجت الاسلام افروغی با گرامیداشت هفته بسیج ، افزود:بسیجی واقعی به پرونده و شغل نیست،ممکن است کسی در بسیج خدمت کند اما بسیجی واقعی نباشد یا در بازار باشد و پرونده نداشته باشد اما بسیجی واقعی باشد.</p>
      <p>وی با بیان اینکه بسیجی واقعی عاشق و بصیر است،گفت:باید بسیجی واقعی گم میاورد،اهل سستی در کار نباشد،اندیشه شهادت طلبی داشته باشد و خود را مرکز کانون عالم برای خدمتگذاری بداند.</p>
      <p>وی افزود:در عراق مردم برای مبارزه با فساد یکسری اعتراضات داشتند،در لبنان و سوریه هم چنین اعتراضاتی رخ داد اما خسارات سنگینی به بار آورد.</p>
      <p>حجت الاسلام افروغی خاطرنشان کرد:خروجی رسانه های غرب چنین بود که همه این معترضین در سه کشور، مخالفت با نظام جمهوری اسلامی ایران  دارند اما با تظاهرات و راهپیمایی های حمایت از ایران این سناریو خنثی شد.</p>
      <p>وی با بیان اینکه طرح گرانی بنزین دو اشکال عمده داشت،  گفت:دولت مردم را نامحرم خود ندانست و از قبل اعلام نکرد و  از فردای اجرای مصوبه کارشناسان بالادستی نفت هم از اجرای مصوبه اطلاع نداشتند.</p>
      <p>امام جمعه شهر لیکک تصریح کرد:با اندکی فاصله رهبر انقلاب اعلام کرد که از تصمیم سه قوا حمایت می کنم که می توان گفت که یکی از حساس ترین تصمیمات رهبر همین بود چون در صورت مخالفت، فضای دو قطبی ایجاد و دولت سردرگم می شد.</p>
      <p>حجت الاسلام افروغی گفت:پایین آمدن جایگاه ولایتی که باید به سمت تشکیل تمدن اسلامی پیش رود،شکل می گرفت.</p>
      <p>وی افزود:با این حال رهبری به مسئولان توصیه و گوشزد کرد که مردم تحمل افزایش قیمت کالاها را ندارند ؛به نیروهای نظامی و امنیتی هم بعنوان کل قوا دستور داد که در این زمینه به وظایف و قانونی خود عمل کنند.</p>
      <p>امام جمعه شهر لیکک تصریح کرد:در شهر ما هم این اتفاق رخ داد؛دو انتظار از دولتمردان داریم،با این به میدان آمدن مردم با وجود نگرانی ها مسئولان به جای دل بستن به مذاکرات پوچ به حمایت از سرمایه گذاری و تولیدات داخلی دانش بنیان بپردازند.</p>
      <p>وی خطاب به مسئولان نظام گفت:مجلس!دولت!مردم بیش از این ناب گرانی ندارند.</p>
      <p>حجت الاسلام افروغی در ادامه گفت:در شهرستان با برخی از عوامل آشوب گذشته برخود قاطع نشد، این افتضاحات که موسوم به انتخابات گذشته بود در آشوب های اخیر اثر داشت بارها اعلام شد به نحو قاطع تری برخورد شود.</p>
      <p>وی با بیان اینکه قسم خوردم تا روزی که در شهرستانم جز افتضاحات از آن انتخابات سخن نگویم، افزود:رهبری همین آشوب ها بر عهده همان اشخاص بود؛هتاکی به مقدسات و رهبری و دفاع از سران فتنه صورت گرفت.</p>
      <p>افروغی گفت:باید با آشوب گران به صورت قاطع، صریح و شفاف برخورد و به مردم اعلام شود.مردم هم خاموش ننشینند و نگویند با راهپیمائی مسئولیت آنها تمام شد،گروه تشکیل دهند و به شورای تامین و مسئولان کمک کنند.</p>
      <p>امام جمعه شهر لیکک در پایان از تلاش شبانه روزی تیپ 48فتح، سپاه فتح، نیروی انتظامی استان، اطلاعات و همه کسانی که در آشوب اخیر برای برقراری آرامش و امنیت شهرستان بهمئی گام برداشتند،تقدیر و تشکر کرد.</p>
      <p>انتهای پیام/</p>
    </article>
  </body>
</html>