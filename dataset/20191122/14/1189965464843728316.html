<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lifo.gr/now/politics/260265/ton-manoli-glezo-sto-nimts-episkeftike-o-tsipras"/>
    <meta property="og:site_name" content="LiFO"/>
    <meta property="article:published_time" content="2019-11-22T14:55:00+00:00"/>
    <meta property="og:title" content="Τον Μανώλη Γλέζο στο ΝΙΜΤΣ επισκέφτηκε ο Τσίπρας"/>
    <meta property="og:description" content="Τον Μανώλη Γλέζο επισκέφτηκε ο πρόεδρος του ΣΥΡΙΖΑ προκειμένου να ενημερωθεί για την κατάσταση της υγείας του"/>
  </head>
  <body>
    <article>
      <h1>Τον Μανώλη Γλέζο στο ΝΙΜΤΣ επισκέφτηκε ο Τσίπρας</h1>
      <h2>Τον Μανώλη Γλέζο επισκέφτηκε ο πρόεδρος του ΣΥΡΙΖΑ προκειμένου να ενημερωθεί για την κατάσταση της υγείας του</h2>
      <address><time datetime="2019-11-22T14:55:00+00:00">22 Nov 2019, 14:55</time> by <a rel="author">NEWSROOM</a></address>
      <p>
        <b>Θερμή συνάντηση είχε το μεσημέρι της Παρασκευής ο <a href="https://www.lifo.gr/tags/%CE%91%CE%BB%CE%AD%CE%BE%CE%B7%CF%82+%CE%A4%CF%83%CE%AF%CF%80%CF%81%CE%B1%CF%82">Αλέξης Τσίπρας,</a> με τον <a href="https://www.lifo.gr/tags/%CE%9C%CE%B1%CE%BD%CF%8E%CE%BB%CE%B7%CF%82+%CE%93%CE%BB%CE%AD%CE%B6%CE%BF%CF%82">Μανώλη Γλέζο</a>, σύμφωνα με πηγές του ΣΥΡΙΖΑ.</b>
      </p>
      <p>Ο πρόεδρος του ΣΥΡΙΖΑ επισκέφτηκε το ιστορικό στέλεχος της Αριστεράς στο ΝΙΜΤΣ, φεύγοντας από τη Βουλή, προκειμένου να του συμπαρασταθεί και να ενημερωθεί για την κατάσταση της υγείας του.</p>
      <p>Κατά τις ίδιες πληροφορίες, ο Μανώλης Γλέζος, βλέποντας τον πρώην πρωθυπουργό, τον αγκάλιασε και τον φίλησε, ενώ είχαν την ευκαιρία να κάνουν μια σύντομη συζήτηση. Συγκεκριμένα, αναφέρουν οι ίδιες πηγές, παρότρυνε τον πρόεδρο του ΣΥΡΙΖΑ να προσέχει, ενώ εκτίμησε πως μπορεί τώρα να είναι δύσκολα τα πράγματα για το τόπο και για την Αριστερά, αλλά του εξέφρασε την διαίσθησή του ότι τα πράγματα στο μέλλον θα πάνε πολύ καλύτερα.</p>
      <p>Επίσης, ο Μανώλης Γλέζος ζήτησε από τον Αλέξη Τσίπρα να μεταφέρει την αγάπη του προς όλους και ο πρόεδρος του ΣΥΡΙΖΑ, από την πλευρά του, του ευχήθηκε περαστικά και του διαβίβασε τις ευχές όλων.</p>
      <p>Με πληροφορίες από ΑΠΕ-ΜΠΕ</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.lifo.gr/now/greece/260249/manolis-glezos-to-neo-iatriko-anakoinothen-gia-tin-ygeia-toy"/>
      </related>
    </article>
  </body>
</html>