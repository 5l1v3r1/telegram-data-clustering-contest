<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.somoynews.tv/pages/details/184850/%E0%A6%AE%E0%A7%87%E0%A7%9F%E0%A7%87%E0%A6%95%E0%A7%87-%E0%A6%89%E0%A6%A4%E0%A7%8D%E0%A6%A4%E0%A7%8D%E0%A6%AF%E0%A6%95%E0%A7%8D%E0%A6%A4%E0%A7%87%E0%A6%B0-%E0%A6%AA%E0%A7%8D%E0%A6%B0%E0%A6%A4%E0%A6%BF%E0%A6%AC%E0%A6%BE%E0%A6%A6-%E0%A6%95%E0%A6%B0%E0%A6%BE%E0%A7%9F-%E0%A6%AC%E0%A6%BE%E0%A6%AC%E0%A6%BE%E0%A6%95%E0%A7%87-%E0%A6%B9%E0%A6%A4%E0%A7%8D%E0%A6%AF%E0%A6%BE"/>
    <meta property="og:site_name" content="somoynews.tv"/>
    <meta property="article:published_time" content="2019-11-22T14:25:00+00:00"/>
    <meta property="og:title" content="মেয়েকে উত্ত্যক্তের প্রতিবাদ করায় বাবাকে হত্যা"/>
    <meta property="og:description" content="যশোরে মেয়েকে উত্ত্যক্তের প্রতিবাদ করায় বখাটের হামলায় বাবা নিহত হয়েছেন। এ ঘ..."/>
  </head>
  <body>
    <article>
      <h1>মেয়েকে উত্ত্যক্তের প্রতিবাদ করায় বাবাকে হত্যা</h1>
      <address><time datetime="2019-11-22T14:25:00+00:00">22 Nov 2019, 14:25</time> by <a rel="author">সময় সংবাদ</a></address>
      <p><b>যশোরে মেয়েকে উত্ত্যক্তের প্রতিবাদ করায় বখাটের হামলায় বাবা নিহত হয়েছেন। এ ঘটনায় অভিযুক্ত হোসেনকে আটক করেছে পুলিশ। শুক্রবার (২২ নভেম্বর) সকালে জেলা উপশহরে এ ঘটনা ঘটে।</b><br/><br/>পুলিশ ও স্থানীয়রা জানান, দীর্ঘদিন ধরে রাস্তায় যাওয়া-আসার পথে আব্দুর রাজ্জাকের মেয়েকে উত্ত্যক্ত করতো হোসেন আলী নামে এক বখাটে। বিষয়টি পরিবারের সদস্যদের জানালে হোসেনের সঙ্গে কয়েক দফা বাকবিতণ্ডা হয় রাজ্জাকের। এরই জেরে শুক্রবার সারথী মিল এলাকায় আবারও বাকবিতণ্ডায় জড়িয়ে পড়ে তারা।<br/><br/>একপর্যায়ে হোসেনকে থাপ্পড় দিলে রাজ্জাকের বুকে আঘাত করেন তিনি। এতে গুরুতর আহত হন রাজ্জাক। খবর পেয়ে স্বজনরা গিয়ে স্থানীয়দের সহযোগিতায় রাজ্জাককে সদর হাসপাতালে নিলে মৃত ঘোষণা করেন চিকিৎসক। এ ঘটনার সুষ্ঠু বিচার দাবি করেছেন এলাকাবাসী।</p>
    </article>
  </body>
</html>