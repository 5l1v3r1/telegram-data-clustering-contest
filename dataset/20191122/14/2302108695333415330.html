<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.g4media.ro/falca-stabileste-tinta-pentru-turul-doi-al-prezidentialelor-un-scor-cu-6-in-fata.html"/>
    <meta property="og:site_name" content="G4Media.ro"/>
    <meta property="article:published_time" content="2019-11-22T14:07:17+00:00"/>
    <meta property="og:title" content="Falcă stabilește ținta pentru turul doi al prezidențialelor: ”Un scor cu 6 în față”"/>
    <meta property="og:description" content="Europarlamentarul Gheorghe Falcă (PNL) spune că Iohannis ar trebui să obțină un scor peste 60% în turul doi al alegerilor prezidențiale pentru a arăta că"/>
  </head>
  <body>
    <article>
      <h1> Falcă stabilește ținta pentru turul doi al prezidențialelor: ”Un scor cu 6 în față” </h1>
      <address><time datetime="2019-11-22T14:07:17+00:00">22 Nov 2019, 14:07</time> by <a rel="author">Redacția</a></address>
      <p>Europarlamentarul Gheorghe Falcă (PNL) spune că Iohannis ar trebui să obțină un scor peste 60% în turul doi al alegerilor prezidențiale pentru a arăta că românii resping PSD.</p>
      <p>„Noi, liberalii, nu trebuie să ne culcăm pe o ureche, chiar dacă se întrezărește victoria candidatului nostru. E important ca victoria președintelui să fie cu 6 în față, pentru a transmite clar mesajul că PSD nu mai este dorit și că românii au înțeles dezastrul din ultimii ani”, spune Falcă într-un comunicat de presă.</p>
      <p>Fostul primar al Aradului susține că un parteneriat între Iohannis și un guvern liberal poate reduce rolul statului: ”Împreună putem face ca românii să nu mai fie dependenți de sistemul de Sănătate de stat, să nu mai fie dependenți de sistemul de Educație de stat, și să aibă opțiuni clare demne de o economie liberală. Pentru a ne atinge acest scop vom reforma Statul astfel încât aceste să intervină cât mai puțin în viețile cetățenilor, iar atunci când o face să acționeze cu respect și cu respectarea drepturilor și libertăților fundamentale”.</p>
      <p>
        <i>Foto: Facebook / Gheorghe Falcă</i>
      </p>
    </article>
  </body>
</html>