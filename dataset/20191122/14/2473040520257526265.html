<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wall-street.ro/articol/Real-Estate/247117/dezvoltatorii-imobiliari-speram-ca-pana-la-finalul-anului-sa-fie-majorat-plafonul-prima-casa.html"/>
    <meta property="og:site_name" content="Wall-Street"/>
    <meta property="article:published_time" content="2019-11-22T14:04:14+00:00"/>
    <meta property="og:title" content="Dezvoltatorii imobiliari: Speram ca pana la finalul anului deputatii sa majoreze plafonul pentru Prima Casa"/>
    <meta property="og:description" content="Speranta Asociatiei Dezvoltatorilor Imobiliari din Romania - URBANIS (ADIR) este ca proiectul programului Prima Casa aflat la Camera Deputatilor sa fie finalizat prin majorarea plafonului de achizitie de 66.500 euro, a declarat vineri secretarul-general al ADIR, Bogdan Cosmin Ivan."/>
  </head>
  <body>
    <article>
      <h1>Dezvoltatorii imobiliari: Speram ca pana la finalul anului deputatii sa majoreze plafonul pentru Prima Casa</h1>
      <address>
        <time datetime="2019-11-22T14:04:14+00:00">22 Nov 2019, 14:04</time>
      </address>
      <p>
        <b>Speranta Asociatiei Dezvoltatorilor Imobiliari din Romania - URBANIS (ADIR) este ca proiectul programului Prima Casa aflat la Camera Deputatilor sa fie finalizat prin majorarea plafonului de achizitie de 66.500 euro, a declarat vineri secretarul-general al ADIR, Bogdan Cosmin Ivan.</b>
      </p>
      <p>"Speranta noastra este ca, pe acest final de an, avand in vedere ca proiectul se afla inca in Camera Deputatilor si mai pot fi adoptate anumite modificari, acest proiect sa treaca intr-o forma care sa fie adecvata pietei, si anume sa majoreze plafonul pe care il avem, si care ne impiedica destul de mult", a declarat Bogdan Ivan, citat de <a href="http://www.agerpres.ro/">Agerpres</a>.</p>
      <p>Reprezentantul Asociatiei Dezvoltatorilor Imobiliari din Romania - URBANIS s-a declarat dezamagit de forma in care Senatul a modificat in acest an programul Prima Casa.</p>
      <p>"La inceputul acestui an am cerut modificarea programului Prima Casa intr-un singur sens, si anume majorarea sumei, de la suma de 66.500 euro pana la suma de 450.000 de lei, considerand noi ca este un demers absolut util si necesar, avand in vedere ca s-a modificat si TVA de 5% si era o masura care ar fi ajutat foarte mult piata imobiliara. Primele vesti care au venit dupa initiativa noastra au fost destul de bune, in sensul ca s-a anuntat majorarea plafonului la o suma destul de generoasa, si lucrul acesta ne-a bucurat, insa din pacate ultima forma care a fost adoptata de catre Senat este o forma care nu modifica programul Prima Casa decat in privinta denumirii si, mai mult decat atat, introduce anumite restrictii si este de natura ca acest program sa nu-si mai atinga scopul pe care noi il doream initial", a precizat Bogdan Ivan, in cadrul Salonului Imobiliar Bucuresti.</p>
      <p>Acesta a estimat ca in prezent nu mai este posibila achizitionarea unui apartament de doua camere cu suma de 66.000 de euro, nici macar in alte orase decat Bucurestiul. El a sustinut ca, in prezent, clientii doresc sa cumpere <a href="https://www.wall-street.ro/real-estate/?utm_source=article&amp;utm_medium=wall-street&amp;utm_campaign=real-estate">apartamente</a> mult mai generoase decat cele care se incadreaza in plafonul pentru Prima Casa.</p>
      <p>
        <a href="https://www.wall-street.ro/articol/Careers/245942/laufer-romanii-s-ar-intoarce-in-tara-daca-ar-primi-casa-si-masina-cu-garantii-de-stat-este-nevoie-de-o-lege-a-repatrierii.html">Citeste si:<br/>"Romanii s-ar intoarce in tara daca ar primi casa cu garantii de stat"</a>
      </p>
      <figure>
        <img src="https://img.wall-street.ro/image_thumbs/thumbs/277/27727d3731a69e5cba84c5a89ec93ce0-400x250-00-65.jpg?v=1571664623"/>
      </figure>
      <p>"Cu privire la programul Prima Casa, noi am cerut in acest an modificarea, pentru ca am considerat ca deja acest program are o vechime de 10 ani, este vorba de un anumit plafon, de 66.500 euro, care nu mai este adecvat din punctul nostru de vedere achizitiei unei locuinte noi, si vorbim in primul rand de clienti care doresc sa-si faca la acest moment un upgrade, sunt clienti care au cumparat prin Prima Casa sau au cumparat intr-un alt mod si ar vrea sa-si cumpere apartamente mult mai generoase", a argumentat reprezentantul Asociatiei Dezvoltatorilor Imobiliari din Romania.</p>
      <p>Secretarul-general al ADIR a apreciat ca intrebarile privind cresterea sau scaderea preturilor in imobiliare nu sunt intrebari potrivite.</p>
      <p>"Ar trebui sa incercam sa scadem in continuare birocratia pe toate palierele, pentru ca acest fenomen este in continuare de natura sa nu dea posibilitatea dezvoltatorilor sa construiasca atat de mult pe cat ar putea. De asemenea, ar putea sa fie mult mai bine din punctul nostru de vedere sa invatam sa punem intrebarile corecte. Intrebarile daca vor scadea sau vor creste preturile nu cred ca sunt potrivite, si ar trebui sa invatam, pentru ca deja suntem la 30 de ani de la Revolutie, suntem la 10 ani de la initierea programului Prima Casa, si trebuie sa invatam sa punem intrebarile potrivite. Intrebarea potrivita este ce putem face ca acest moment bun pentru piata imobiliara sa putem sa-l facem si mai bun", a declarat Bogdan Ivan.</p>
      <p>Acesta a sustinut ca programul Prima Casa indeplineste rolul social de a sprijini migratia oamenilor din mediul rural catre orase.</p>
      <p>
        <a href="https://www.wall-street.ro/articol/Legal-Business/244772/senatul-a-adoptat-proiectul-care-atribuie-un-caracter-social-programului-prima-casa.html">Citeste si:<br/>"Prima Casa" devine "O casa, o familie". Ce se schimba la program</a>
      </p>
      <figure>
        <img src="https://img.wall-street.ro/image_thumbs/thumbs/1d6/1d66aba6a83d789996afcdd026c8bf30-400x250-00-65.jpg?v=1568805067"/>
      </figure>
      <p>"In Romania se manifesta un fenomen de urbanizare, iar programul Prima Casa, chiar daca nu mai are rolul acela de a ne face sa iesim din criza, are un rol foarte important social la acest moment, si anume creeaza posibilitatea tinerilor si familiilor de a migra din orasele sau chiar din zona rurala catre zona urbana. Acest fenomen nu este doar in Romania, acest fenomen a aparut in Uniunea Europeana si era normal sa apara si in Romania dupa intrarea Romaniei in UE, si noi credem ca acest program trebuie sa mentina latura sociala, si anume de a sprijini oamenii sa migreze in continuare catre orasele principale, pentru ca e un fenomen natural, si - de ce nu? - de a le da optiunea tinerilor de a ramane in tara si chiar de a se intoarce in Romania, iar un lucru foarte important pentru tineri si pentru tinerele familii este, bineinteles, o casa", a incheiat reprezentantul Asociatiei Dezvoltatorilor Imobiliari din Romania.</p>
    </article>
  </body>
</html>