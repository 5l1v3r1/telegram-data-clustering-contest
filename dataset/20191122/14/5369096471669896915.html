<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.to10.gr/ten-files/epikerotita/776771/ektakti-anakinosi-tis-sygklitou-tou-pantiou-gia-ta-viea-episodia/"/>
    <meta property="og:site_name" content="to10.gr"/>
    <meta property="article:published_time" content="2019-11-22T14:35:14+00:00"/>
    <meta property="og:title" content="Έκτακτη ανακοίνωση της Συγκλήτου του Παντείου για τα βίαια επεισόδια"/>
    <meta property="og:description" content="Η Σύγκλητος του Παντείου Πανεπιστημίου εξέδωσε ανακοίνωση με την οποία εκφράζει την αγανάκτησή της για τα επεισόδια της Τετάρτης με εξωπανεπιστημιακούς να προπηλακίζουν φοιτητές."/>
  </head>
  <body>
    <article>
      <h1>Έκτακτη ανακοίνωση της Συγκλήτου του Παντείου για τα βίαια επεισόδια</h1>
      <h2>Η Σύγκλητος του Παντείου Πανεπιστημίου εξέδωσε ανακοίνωση με την οποία εκφράζει την αγανάκτησή της για τα επεισόδια της Τετάρτης με εξωπανεπιστημιακούς να προπηλακίζουν φοιτητές.</h2>
      <address><time datetime="2019-11-22T14:35:14+00:00">22 Nov 2019, 14:35</time> by <a rel="author">to10.gr</a></address>
      <p>Με έκτακτη ανακοίνωση για τα βίαια επεισόδια στο Πάντειο τοποθετήθηκε η Σύγκλητος του Πανεπιστημίου, καταδικάζοντάς τα.</p>
      <p>Όπως αναφέρεται στην ανακοίνωση, η Σύγκλητος του Παντείου Πανεπιστημίου εκφράζει την αγανάκτησή της για τα επεισόδια της Τετάρτης 20 Νοεμβρίου με εξωπανεπιστημιακούς να προπηλακίζουν φοιτητές, υπογραμμίζοντας ότι στόχος τους ήταν να πλήξουν τη δημοκρατική λειτουργία του Πανεπιστημίου.</p>
      <p>
        <a href="https://www.to10.gr/podosfero/superleague/776639/olybiakos-triada-pou-beni-gia-ta-kala-sto-kadro/">
          <i>Οι τρεις ερυθρόλευκοι που μπαίνουν για τα καλά στο «κάδρο»</i>
        </a>
      </p>
      <p>
        <b>H ανακοίνωση της Συγκλήτου:</b>
      </p>
      <p>«Η Σύγκλητος του Παντείου Πανεπιστημίου ομόφωνα εκφράζει την αγανάκτησή της και καταδικάζει τα βίαια επεισόδια που συνέβησαν κατά τη Γενική Συνέλευση των Φοιτητών στις 20/11/2019, που προκλήθηκαν από εξωπανεπιστημιακούς παράγοντες, οι οποίοι προπηλάκισαν φοιτητές του Παντείου Πανεπιστημίου. Θεωρούμε ότι το γεγονός αυτό αποτελεί μια ακόμη επίθεση κατά του Δημόσιου Πανεπιστημίου, η οποία έχει ως μοναδικό στόχο να πλήξει τη δημοκρατική του λειτουργία, να το απαξιώσει και να το υποβιβάσει συνολικά».</p>
      <p>
        <b>Τα επεισόδια</b>
      </p>
      <p>Υπενθυμίζεται πως τα επεισόδια σημειώθηκαν την Τετάρτη, όταν άτομα με κράνη εισέβαλαν στο αμφιθέατρο, όπου πραγματοποιούταν συνέλευση και επιτέθηκαν σε φοιτητές.</p>
      <p>Σύμφωνα με τα «Φοιτητικά Νέα » τα επεισόδια στο Πάντειο έγιναν λίγη ώρα μετά από αυτά που σημειώθηκαν στην ΑΣΟΕΕ. Την ώρα της συνέλευσης, άγνωστοι, φορώντας κράνη και κρατώντας στο χέρι αντικείμενα, πιθανόν κοντάρια, άρχισαν να χτυπούν στο κεφάλι έναν φοιτητή.</p>
      <p>Κάποιοι άλλοι φοιτητές επιχείρησαν να τους σταματήσουν άλλα δέχθηκαν και αυτοί επίθεση, ενώ οι κρανιοφόροι συνέχισαν να ξυλοκοπούν τον νεαρό φοιτητή, ο οποίος τελικά μεταφέρθηκε στο νοσοκομείο με σοβαρά τραύματα, όπου και νοσηλεύεται.</p>
      <p>Επίσης οι δράστες δε δίστασαν να μπουγελώσουν και μια φοιτήτρια που εκείνη την ώρα βρισκόταν στο βήμα της συνέλευσης.</p>
      <figure>
        <iframe src="https://www.youtube.com/embed/JLVtWSabDzo" width="640" height="360" data-service="Youtube" scrolling="no"/>
      </figure>
      <p>
        <b>Οι μαρτυρίες</b>
      </p>
      <p>Φοιτητής του Τμήματος Κοινωνιολογίας περιέγραψε στα «Φοιτητικά Νέα» το περιστατικό όπως το βίωσε:</p>
      <p>«Λίγο πριν τη στιγμή της επίθεσης στεκόμουν ακριβώς δίπλα στο παιδί το οποίο υπέστη την επίθεση. Σε εκείνο το σημείο είχε γίνει μια μεγάλη άτοπη διαφωνία δύο παρατάξεων για ευρύτερα ζητήματα όπως η κηδεία του Φιντέλ Κάστρο. Σε κάποια στιγμή ο συντονιστής λέει να σταματήσουν και να σηκωθεί η επόμενη παράταξη που έτυχε να είναι η ΔΑΠ. Τότε άτομα με κράνη και αντικείμενα στο χέρι (σαν κοντάρια μου φανήκανε) περνάνε ακριβώς από μπροστά μου και αρχίζουν να χτυπούν το παιδί στο κεφάλι. Αυτό γρήγορα αλλάζει κατεύθυνση έτσι ώστε να γλιτώσει και περνάνε πάλι από μπροστά μου. Σε αυτό το σημείο εγώ και άλλα δύο παιδιά προσπαθούμε να τους συγκρατήσουμε αλλά μας σπρώχνουν και εγώ χτυπάω με την πλάτη μου στον τοίχο, ευτυχώς όμως δεν έπαθα κάτι. Έξω συνεχίζει ο ξυλοδαρμός και το παιδί καταφέρνει να φύγει.</p>
      <p>» Σε αυτό το σημείο λέω πως πρέπει να φύγουν τώρα οι υπεύθυνοι της επίθεσης και συμβαίνουν τα εξής: Δύο αναρχικοί χωρίς κράνη με απειλούν με παρόμοια κατάληξη και πως αυτή θα κάνουνε ό,τι γουστάρουν. Η υπεύθυνη των ΕΑΑΚ μού λέει ‘γιατί να σταματήσουμε τη συνέλευση ξέρεις άμα το παιδί έβγαλε αίμα;’»</p>
      <p>
        <b>
          <a href="https://www.to10.gr/ten-files/epikerotita/776771/ektakti-anakinosi-tis-sygklitou-tou-pantiou-gia-ta-viea-episodia/#dcomments">
            <b>ΓΡΑΨΤΕ ΤΟ ΣΧΟΛΙΟ ΣΑΣ...</b>
          </a>
        </b>
      </p>
    </article>
  </body>
</html>