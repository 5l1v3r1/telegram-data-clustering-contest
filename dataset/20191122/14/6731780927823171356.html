<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.viagginews.com/2019/11/22/hotella-nutella-primo-hotel-nutella-apre-usa/"/>
    <meta property="og:site_name" content="ViaggiNews.com"/>
    <meta property="article:published_time" content="2019-11-22T14:29:14+00:00"/>
    <meta property="og:title" content="Hotella Nutella: il primo hotel tutto dedicato alla Nutella apre negli Usa"/>
    <meta property="og:description" content="Si chiamerà Hotella Nutella, ecco dove aprirà"/>
  </head>
  <body>
    <article>
      <h1>Hotella Nutella: il primo hotel tutto dedicato alla Nutella apre negli Usa</h1>
      <address><time datetime="2019-11-22T14:29:14+00:00">22 Nov 2019, 14:29</time> by <a rel="author">Valeria Bellagamba</a></address>
      <figure>
        <img src="https://www.viagginews.com/wp-content/uploads/2019/11/GettyImages-1183043953-min-6.jpg"/>
        <figcaption>Hotella Nutella</figcaption>
      </figure>
      <p>
        <b>Hotella Nutella: il primo albergo tutto dedicato alla Nutella apre negli Usa, in California.</b>
      </p>
      <p>L’<b>albergo</b> che tutti i golosi hanno sempre sognato: <b>un hotel interamente dedicato alla Nutella</b>. Si chiama “<b>Hotella Nutella</b>” e aprirà l’anno prossimo negli Stati Uniti, in <b>California</b>. Tutto quello che c’è da sapere.</p>
      <h3>Hotella Nutella: apre negli Usa il primo Nutella Hotel</h3>
      <p>Nel 2020 aprirà il <b>primo hotel al mondo dedicato alla Nutella</b>, la golosissima <b>crema spalmabile di cacao e nocciole</b>, prodotta dalla piemontese Ferrero, che ha conquistato i palati di tutto il mondo. Si chiamerà “Hotella Nutella” e aprirà il prossimo gennaio nella <b>Napa Valley</b>, in <b>California</b>. Sarà un “temporary hotel”, ovvero un hotel aperto solo in via temporanea, per<b> un solo weekend di gennaio</b>.</p>
      <figure>
        <img src="https://www.viagginews.com/wp-content/uploads/2017/05/Nutella.jpg"/>
      </figure>
      <p>A dare l’annuncio è stata la stessa azienda tramite i <b>suoi canali web e social</b>, spiegando che il <b>soggiorno nel temporary hotel</b> dedicato alla Nutella si ottiene <b>solo tramite concorso</b>. I partecipanti dovranno inviare un <b>video</b> in cui raccontano <b>come la Nutella rende il loro mattino speciale</b>. I <b>tre video migliori</b> saranno premiati con il <i>Grand Prize Hotella Nutella Weekend Breakfast Experience</i>, che include il <b>soggiorno di 3 giorni e 2 notti</b> presso l’albergo Hotella Nutella per ognuno dei tre vincitori che potranno portare un accompagnatore. I vincitori, e i loro accompagnatori, sarà offerto anche il volo per raggiungere la Napa Valley e il trasferimento dall’aeroporto all’hotel. Immancabile ovviamente la <b>colazione a base di Nutella</b>. Il concorso è aperto solo ai residenti negli Stati Uniti che abbiano compiuto 21 anni.</p>
      <figure>
        <iframe data-src="https://twitter.com/NutellaUSA/status/1194631204013625344?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Anche se non potremo aspirare a vincere una notte nel Nutella hotel, nulla vieta di conoscere questa curiosità. Chissà che un domani un <b>Hotella Nutella</b> arrivi anche in Italia (di sicuro avrà un nome diverso!).</p>
      <p>Come mostrano le foto del rendering pubblicate sul web, l’immagine dell’albergo dedicato alla crema spalmabile mostra un <b>ingresso a forma di barattolo gigante di Nutella</b>, un cartello con la scritta Hotella Nutella e una bandiera con il celebre marchio. I colori prevalenti sono quelli del bianco, rosso e marrone, i colori del famoso barattolo di crema spalmabile, utilizzati anche negli arredi dell’albergo.</p>
      <figure>
        <iframe data-src="https://twitter.com/NutellaUSA/status/1194631254991179778?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Sul letto in ciascuna camera, la coperta riproduce un <b>grande barattolo di Nutella</b>, mentre due cuscini hanno la forma del croissant. Sulla carta da parati alle pareti appaiono dappertutto mini barattoli della crema spalmabile. Inoltre, la sala ristorante ha come tema la Nutella per tutti i pasti, dalla colazione alla cena. Anche qui i colori prevalenti sono quelli del marchio con i tavoli ricoperti di tovaglie rosse e le sedie con l’imbottitura sempre in rosso.</p>
      <figure>
        <iframe data-src="https://twitter.com/NutellaUSA/status/1194631235936456705?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>La Nutella del resto non è nuova a esperimenti del genere. Sempre negli Stati Uniti ha aperto anche i suoi primi <b>Nutella Cafè</b>, questa volta non locali temporanei, prima a <a href="https://www.viagginews.com/2017/05/17/apre-primo-nutella-cafe/"><b>Chicago</b></a>, nel 2017, e poi a <a href="https://www.viagginews.com/2018/11/23/nutella-cafe-aperto-new-york/"><b>New York</b></a>, esattamente un anno fa.</p>
      <p>In Italia per il momento dobbiamo accontentarci dei <a href="https://www.viagginews.com/2019/10/25/ferrero-lancia-nutella-biscuits-biscotto-piu-venduto-italia/">Nutella Biscuits</a>.</p>
      <related>
        <h4>ARTICOLI CORRELATI</h4>
        <a href="https://www.viagginews.com/2019/11/20/iginio-massari-miglior-pasticcere-italia-gambero-rosso/"/>
        <a href="https://www.viagginews.com/2019/11/13/hotel-remoto-mondo-dove/"/>
        <a href="https://www.viagginews.com/2019/11/11/quanto-spendere-cibo-vacanza/"/>
      </related>
    </article>
  </body>
</html>