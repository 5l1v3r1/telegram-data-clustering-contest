<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denizlihaber.com/yasam/polis-adliye/polisten-2-gunde-3-uyusturucu-operasyonu/"/>
    <meta property="og:site_name" content="Denizli Haber"/>
    <meta property="article:published_time" content="2019-11-22T14:36:00+00:00"/>
    <meta property="og:title" content="Polisten 2 günde 3 uyuşturucu operasyonu"/>
    <meta property="og:description" content="Denizli Emniyet Müdürlüğü Narkotik Bürosu ekipleri zehir tacirlerine büyük darbe vurdu. 2 gün içinde gerçekleştirilen 3 ayrı operasyonda gözaltına alınan 4 zanlı tutuklandı, çok miktarda uyuşturucu ele geçirildi."/>
  </head>
  <body>
    <article>
      <h1>Polisten 2 günde 3 uyuşturucu operasyonu</h1>
      <h2>Denizli Emniyet Müdürlüğü Narkotik Bürosu ekipleri zehir tacirlerine büyük darbe vurdu. 2 gün içinde gerçekleştirilen 3 ayrı operasyonda gözaltına alınan 4 zanlı tutuklandı, çok miktarda uyuşturucu ele geçirildi.</h2>
      <address><time datetime="2019-11-22T14:36:00+00:00">22 Nov 2019, 14:36</time> by <a rel="author">Haber Merkezi</a></address>
      <p>Denizli Emniyet Müdürlüğü Narkotik Bürosu ekipleri, il genelinde uyuşturucu ile mücadeleyi sürdürüyor. Polis, uyuşturucu satışı yapıldığının belirlediği adreslere baskınlar düzenledi, takibe aldıkları zanlıları kıskıvrak yakaladı.</p>
      <p>UYUŞTURUCULARI BELİNE SARMIŞ<br/>Narkotik polislerinin ilk operasyonu otogarda gerçekleşti. Alınan bir ihbarı değerlendiren polis, uyuşturucu getirdiği belirlenen zanlıyı otogarda gözaltına aldı. Zanlı A.A.nın özel hazırlanan kuşak ile beline sardığı 575 gram metamfetamin, 335 gram reçine esrar ve 135 adet uyuşturucu hap ele geçirildi.</p>
      <p>İKİNCİ OPERASYON BULDAN’DA<br/>Buldan’da alınan bir istihbarat bilgisinin ardından soruşturmayı derinleştiren narkotik polisleri, uyuşturucu taşındığını değerlendirdikleri aracı takibe aldı. Gerekli güvenlik önlemlerinin sağlanmasının ardından aracı durduran polis, yaptığı aramada 781 gram metamfetamin maddesi ele geçirdi.</p>
      <p>UYUŞTURUC EVİNE BASKIN<br/>Narkotik timlerinin son operasyonu ise Pelitlibağ Mahallesi’nde gerçekleştirildi. Uyuşturucu ticareti yapıldığı belirlenen adrese baskın düzenleyen polis, burada yaptığı aramalarda 447 gram toz esrar ve hassas terazi ele geçirildi.</p>
      <p>ÇOK MİKTARDA UYUŞTURUCU, 4 TUTUKLAMA<br/>Narkotik Suçlarla Mücadele Şube Müdürlüğü ekiplerince son iki günde gerçekleştirilen operasyonlarda toplam 1 kilogram 356 gram metamfetamin, 447 gram toz esrar, 335 gram reçine esrar, 135 adet uyuşturucu hap ve hassas terazi düzeneği ele geçirildi.</p>
      <p>Operasyonlarda gözaltına alınan Ş.K., A.T., A.A., M.A.A. B.B. Emniyet Müdürlüğü’ndeki sorgularının ardından mahkemeye sevk edildi. Zanlılardan A.T.nin yakalandığı sırada polis ekiplerine sahte kimlik verdiği, şüphelinin 5 ayrı suçtan toplam 5 yıl 10 ay kesinleşmiş hapis cezası nedeniyle arandığı tespit edildi.</p>
      <p>Mahkemeye sevk edilen 4 zanlı tutuklanırken, B.B isimli kadın şüpheli adli kontrol şartıyla serbest bırakıldı.</p>
    </article>
  </body>
</html>