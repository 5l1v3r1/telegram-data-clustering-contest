<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ditjesendatjes.nl/cabaretier-alex-klaasen-gevloerd-door-oogontsteking/"/>
    <meta property="og:site_name" content="Ditjes &amp; Datjes"/>
    <meta property="article:published_time" content="2019-11-22T14:51:00+00:00"/>
    <meta property="og:title" content="Cabaretier Alex Klaasen gevloerd door oogontsteking"/>
    <meta property="og:description" content="Het zit cabaretier Alex Klaasen niet mee. De 43-jarige Brabander heeft al vier voorstellingen van zijn revue Showponies 2 afgezegd, omdat hij last heeft van een 'dikke vette oogontsteking aan beide ogen'."/>
  </head>
  <body>
    <article>
      <h1>Cabaretier Alex Klaasen gevloerd door oogontsteking</h1>
      <address><time datetime="2019-11-22T14:51:00+00:00">22 Nov 2019, 14:51</time> by <a rel="author" href="https://www.ditjesendatjes.nl/author/ditjesdatjes/" target="_blank">DitjesDatjes</a></address>
      <p>Het zit cabaretier Alex Klaasen niet mee. De 43-jarige Brabander heeft al vier voorstellingen van zijn revue Showponies 2 afgezegd, omdat hij last heeft van een ‘dikke vette oogontsteking aan beide ogen’.</p>
      <p>Op een foto op Instagram is Klaasen te zien, liggend op de bank in zijn badjas én met zonnebril op. “Want je wil niet weten wat daar onder zit. Denk aan een mix van Quasimodo, The Elephant Man en Marijke Helwegen”, schrijft hij bij de foto.</p>
      <p>Klaasen schaamt zich een beetje en zegt dat hij zich niet durft te vertonen. “Het is immers geen horror-revue. Ik had het ook graag anders gezien”, vervolgt de cabaretier die zijn publiek in Waalwijk, Zutphen, Terneuzen en Roosendaal moet teleurstellen. Hij belooft zijn fans wel dat alle gemiste voorstellingen worden ingehaald.</p>
      <p>BuzzE</p>
    </article>
  </body>
</html>