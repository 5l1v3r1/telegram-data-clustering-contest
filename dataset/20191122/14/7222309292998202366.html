<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hbl.fi/artikel/problem-med-telias-natforbindelser-aven-nodsamtalen-drabbas/"/>
    <meta property="og:site_name" content="HBL"/>
    <meta property="article:published_time" content="2019-11-22T14:31:00+00:00"/>
    <meta property="og:title" content="Problemet med Telias nätförbindelser löst"/>
    <meta property="og:description" content="Mobiloperatören Telia drabbades på fredagseftermiddagen av omfattande tekniska problem. Problemen är nu lösta men det kan löna sig att starta om telefonen för att försäkra sig om att förbindelsen fungerar, meddelar Telia."/>
  </head>
  <body>
    <article>
      <h1>Problemet med Telias nätförbindelser löst</h1>
      <h2>Mobiloperatören Telia drabbades på fredagseftermiddagen av omfattande tekniska problem. Problemen är nu lösta men det kan löna sig att starta om telefonen för att försäkra sig om att förbindelsen fungerar, meddelar Telia.</h2>
      <address><time datetime="2019-11-22T14:31:00+00:00">22 Nov 2019, 14:31</time> by <a rel="author">SPT</a></address>
      <p>Enligt Telia pågick problemen mellan klockan 12.30 och 16.00 på fredagen. De tekniska problemen ledde till upprepade avbrott i mobilnätförbindelserna.</p>
      <p>Enligt Telia började problemen med 4G-nätet, men de tekniska avbrotten drabbade också 2G- och 3G-näten. Avbrotten i nätförbindelserna innebar också att det inte gick att ringa nödnumret 112 via ett Telia-abonnemang.</p>
      <p>Enligt Telia förorsakades problemen av en störning i stödsystemet till mobilnätet. Nätförbindelserna återgick till det normala klockan 16.00 på fredagen, uppger Telia i ett pressmeddelande. Grundorsaken till det tekniska felet ska ännu utredas.</p>
      <p>Telia rekommenderar att bolagets kunder stänger och startar om sina mobiltelefoner för att försäkra sig om att nätförbindelserna fungerar normalt igen.</p>
    </article>
  </body>
</html>