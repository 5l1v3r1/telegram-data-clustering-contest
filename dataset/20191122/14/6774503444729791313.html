<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www2.to10.gr/podosfero/superleague/776759/simos-na-xanadoume-ta-stichia-pou-ichame-stous-perissoterous-agones-mechri-simera-vid/"/>
    <meta property="og:site_name" content="to10.gr"/>
    <meta property="article:published_time" content="2019-11-22T14:27:15+00:00"/>
    <meta property="og:title" content="Σίμος: «Να ξαναδούμε τα στοιχεία που είχαμε στους περισσότερους αγώνες μέχρι σήμερα» (vid)"/>
    <meta property="og:description" content="O Γιώργος Σίμος τόνισε ότι ο ΟΦΗ θέλει να αρχίσει να παίρνει ξανά βαθμούς εκτός έδρας με αφορμή το παιχνίδι με τον Ατρόμητο αλλά και να δείξει ξανά τα στοιχεία της ομάδας που είχε στα περισσότερα ματς ως τώρα."/>
  </head>
  <body>
    <article>
      <h1>Σίμος: «Να ξαναδούμε τα στοιχεία που είχαμε στους περισσότερους αγώνες μέχρι σήμερα» (vid)</h1>
      <h2>O Γιώργος Σίμος τόνισε ότι ο ΟΦΗ θέλει να αρχίσει να παίρνει ξανά βαθμούς εκτός έδρας με αφορμή το παιχνίδι με τον Ατρόμητο αλλά και να δείξει ξανά τα στοιχεία της ομάδας που είχε στα περισσότερα ματς ως τώρα.</h2>
      <address><time datetime="2019-11-22T14:27:15+00:00">22 Nov 2019, 14:27</time> by <a rel="author">to10.gr</a></address>
      <p>Ο προπονητής του ΟΦΗ, Γιώργος Σίμος, μίλησε στην κάμερα του ΟΦΗ TV για τον εκτός έδρας αγώνα με τον Ατρόμητο και το πως θέλει να δει την ομάδα του.</p>
      <p>
        <b>Αναλυτικά:</b>
      </p>
      <p>
        <a href="https://www.to10.gr/podosfero/superleague/776639/olybiakos-triada-pou-beni-gia-ta-kala-sto-kadro/">
          <i>Οι τρεις ερυθρόλευκοι που μπαίνουν για τα καλά στο «κάδρο»</i>
        </a>
      </p>
      <p>«Σίγουρα σε κάθε αλλαγή προπονητή δημιουργείται καινούργια αρχή και κίνητρο στις ομάδες. Εμάς προσωπικά δεν μας επηρεάζει κάπου αυτό. Κοιτάμε τη δική μας ομάδα και τη δική μας απόδοση. Το μόνο που είναι διαφορετικό, θα είναι ίσως η προσέγγιση που θα έχει ο αντίπαλος. Είμαστε προετοιμασμένοι για τη δική μας απόδοση. Δουλεύουμε δύο βδομάδες για τον αγώνα αυτόν. Η προετοιμασία τα πάει πολύ καλά, οι παίκτες μας έχουν δώσει τον καλύτερο τους εαυτό.</p>
      <p>Μας βοήθησε η διακοπή να προετοιμαστούμε, ειδικά για τον Δεκέμβριο που θα έχουμε πολλά και ενδιαφέροντα παιχνίδια για την ομάδα μας. Όσον αφορά αν ανασυνταχθήκαμε, ξέρουμε ότι από αυτή τη διαδικασία θα έχουμε καλές και κακές στιγμές. Εμείς ψάχνουμε τα όρια μας και ψάχνουμε να κατοχυρώσουμε το ποδόσφαιρο που θέλουμε να βλέπουμε. Η σταθερότητα η οποία επιδεικνύουμε, αλλά και η δουλειά είναι αυτή που θα μας δώσει τη βάση που θέλουμε να έχουμε.</p>
      <p>Κάθε παιχνίδι είναι για μας ένα νέο κίνητρο και μία πρόκληση. Στόχος μας αυτή την εβδομάδα είναι να αρχίσουμε ξανά στα εκτός έδρας να παίρνουμε βαθμούς, αλλά όλα αυτά έρχονται μέσα από την απόδοση. Γι’ αυτήν προπονούμαστε και σε αυτή στοχεύουμε και αυτή την Κυριακή.</p>
      <p>Θέλουμε να ξαναδούμε τα στοιχεία που είχαμε στους περισσότερους αγώνες μέχρι σήμερα. Θέλουμε να έχουμε έλεγχο παιχνιδιού, ψηλό τέμπο και καλύτερες αμυντικές συμπεριφορές, είτε σε ανοιχτό, είτε σε κλειστό παιχνίδι».</p>
      <p>
        <b>
          <a href="https://www2.to10.gr/podosfero/superleague/776759/simos-na-xanadoume-ta-stichia-pou-ichame-stous-perissoterous-agones-mechri-simera-vid/#dcomments">
            <b>ΓΡΑΨΤΕ ΤΟ ΣΧΟΛΙΟ ΣΑΣ...</b>
          </a>
        </b>
      </p>
    </article>
  </body>
</html>