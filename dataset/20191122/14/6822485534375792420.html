<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980901123.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-22T14:38:00+00:00"/>
    <meta property="og:title" content="حاج علی اکبری: حضور مردم در محکومیت آشوبگران، میخ پایانی تابوت فتنه بود"/>
    <meta property="og:description" content="حجت الاسلام والمسلمین محمد جواد حاج علی اکبری رئیس شورای سیاست گذاری ائمه جمعه کشور در حاشیه راهپیمایی محکومیت آشوبگران در دماوند در گفت‌و‌گو با فارس اظهار کرد: حضور مردم در این گونه راهپیمایی‌ها در حقیقت، آتش نشان فتنه‌ها است."/>
  </head>
  <body>
    <article>
      <h1>حاج علی اکبری: حضور مردم در محکومیت آشوبگران، میخ پایانی تابوت فتنه بود</h1>
      <address>
        <time datetime="2019-11-22T14:38:00+00:00">22 Nov 2019, 14:38</time>
      </address>
      <p>رئیس شورای سیاست گذاری ائمه جمعه کشور گفت: حضور مردم در محکومیت آشوبگران حقیقتاً میخ پایانی به تابوت فتنه است.</p>
      <p>حجت الاسلام والمسلمین محمد جواد حاج علی اکبری رئیس شورای سیاست گذاری ائمه جمعه کشور در حاشیه راهپیمایی محکومیت آشوبگران در دماوند در گفت‌و‌گو با فارس اظهار کرد: حضور مردم در این گونه راهپیمایی‌ها در حقیقت، آتش نشان فتنه‌ها است.</p>
      <p>وی ادامه داد: هر کجا که مردم حضور داشته باشند، امنیت ملی، آرمان‌های اسلامی و اهداف شهدا حفظ خواهد شد.</p>
      <p>امام جمعه موقت تهران در خصوص حضور مردم در صحنه‌ها، بیان کرد: مردم ایران با بصیرت و روشن بینی همیشه در صحنه‌های انقلابی حاضر بودند.</p>
      <p>حاج علی اکبری ادامه داد: در حادثه اخیر که در برخی نقاط، منافع و امنیت ملی ما توسط آشوب گران به نیابت از استکبار جهانی به خطر افتاد و آسیب‌های زیادی وارد شد اما مجددا مردم ولایتی کشورمان به موقع در سراسر کشور وارد صحنه شدند.</p>
      <p>رئیس شورای سیاست گذاری ائمه جمعه کشور تصریح کرد: حضور مردم در چنین صحنه‌هایی در حقیقت میخ پایانی به تابوت فتنه است.</p>
    </article>
  </body>
</html>