<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/sinirda-gocmen-drami-215930h.htm"/>
    <meta property="og:site_name" content="OLAY"/>
    <meta property="article:published_time" content="2019-11-22T14:08:32+00:00"/>
    <meta property="og:title" content="Sınırda göçmen dramı"/>
    <meta property="og:description" content="İspanya'nın Fas sınırında bulunan toprağı Melilla'da akıllara durgunluk veren bir olay yaşandı. "/>
  </head>
  <body>
    <article>
      <h1>Sınırda göçmen dramı</h1>
      <h2>İspanya'nın Fas sınırında bulunan toprağı Melilla'da akıllara durgunluk veren bir olay yaşandı. </h2>
      <address>
        <time datetime="2019-11-22T14:08:32+00:00">22 Nov 2019, 14:08</time>
      </address>
      <p>Rutin denetimlerini yapan sınır polisi, önceki gün kontrol için bir otomobili durdurdu. İlk bakıldığında araçta herhangi bir sorun görmeyen ekipler, kalp atışlarını ölçen bir dedektör kullandıklarında gözlerine inanamadı. Yalnızca sürücünün bulunduğu araçtan anormal veriler alan polisler, kontrollerini derinleştirdi. Aracın önkonsolundaki parçaları kontrol eden ekipler, özel olarak oluşturulmuş bölmede bir göçmenin saklandığını tespit etti. Aramaya devam edilirken, bu kez de arka koltukla bagaj arasındaki bölmede bir göçmene daha ulaşıldı. 17 ve 19 yaşında oldukları belirlenen göçmenler, aşırı susuz kalmaları nedeniyle tedavi için hastaneye sevk edildi. </p>
    </article>
  </body>
</html>