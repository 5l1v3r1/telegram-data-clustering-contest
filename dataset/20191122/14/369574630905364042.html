<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zpravy.aktualne.cz/domaci/nejvetsi-podporu-si-dal-drzi-ano-lidovci-a-top-09-klesly-pod/r~2897a9b20d3111ea858fac1f6b220ee8/"/>
    <meta property="og:site_name" content="Aktuálně.cz - Víte, co se právě děje"/>
    <meta property="article:published_time" content="2019-11-22T14:41:56+00:00"/>
    <meta property="og:title" content="Největší podporu si dál drží ANO. Starostové a TOP 09 klesli pod pět procent"/>
    <meta property="og:description" content="S velkým odstupem za ANO skončila ODS a piráti."/>
  </head>
  <body>
    <article>
      <h1>Největší podporu si dál drží ANO. Starostové a TOP 09 klesli pod pět procent</h1>
      <address>
        <time datetime="2019-11-22T14:41:56+00:00">22 Nov 2019, 14:41</time>
      </address>
      <p>KSČM a ČSSD si shodně připsaly devět procent. Nad pěti procenty potřebnými pro vstup do dolní komory ještě skončili lidovci a SPD, vzhledem k váhavosti voličů ale podle CVVM nelze říct, jestli by se do sněmovny dostali. Pod pětiprocentní hranicí je TOP 09 a Starostové a nezávislí.</p>
      <p>Vedle ANO se statisticky významněji změnila podpora právě jen u Starostů, kteří si od října polepšilo o 1,5 bodu na čtyři procenta. "U ostatních stran nedošlo oproti předchozímu měření ke statisticky významným změnám," uvedli autoři <a href="https://cvvm.soc.cas.cz/media/com_form2content/documents/c2/a5049/f9/pv191122.pdf">průzkumu</a>.</p>
      <p>Související</p>
      <h3>Nejlepším porevolučním prezidentem byl Havel, nejhorším Zeman, myslí si většina lidí</h3>
      <figure>
        <img src="https://cdn.xsd.cz/resize/741f37f7bb853fdb8923d37b34a32d98_resize=240,135_.jpg?hash=1d14b5df1123f240544c365584f2c105"/>
      </figure>
      <p>Podle jejich volebního modelu ale od letošního června setrvale mírně narůstá podpora hnutí Trikolóra. V listopadu hnutí Václava Klause mladšího podpořilo 3,5 procenta občanů, o měsíc dříve model ukázal tříprocentní podporu.</p>
      <p>CVVM provedlo průzkum v první polovině listopadu mezi tisícovkou lidí s volebním právem. Pokud by se v tomto období konaly volby, zúčastnilo by se jich podle svého vyjádření 61 procent občanů, tedy zhruba stejně jako o měsíc dříve. Reálná účast ve volbách v říjnu 2017 byla 60,8 procenta.</p>
      <p>Volební model CVVM není předpovědí výsledků voleb, na základě získaných odpovědí o preferované straně, jistotě volby a ochotě jít k volbám pouze informuje o rozložení voličské podpory v době průzkumu. Pracuje s pravděpodobností, zda respondent dorazí k volbám, a zohledňuje váhání voličů mezi více stranami.</p>
    </article>
  </body>
</html>