<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/belfold/2019/11/22/kiderult-miert-szalltak-meg-obudat-a-kommandosok"/>
    <meta property="og:site_name" content="infostart"/>
    <meta property="article:published_time" content="2019-11-22T14:49:00+00:00"/>
    <meta property="og:title" content="Kiderült, miért szállták meg Óbudát a kommandósok"/>
    <meta property="og:description" content="Péntek délután lezárták a III. kerületi Bécsi utat az Óbudai Egyetem közelében hatósági intézkedés miatt."/>
  </head>
  <body>
    <article>
      <h1>Kiderült, miért szállták meg Óbudát a kommandósok</h1>
      <address><time datetime="2019-11-22T14:49:00+00:00">22 Nov 2019, 14:49</time> by <a rel="author">Infostart</a></address>
      <related>
        <h4>
          <b>Előzmények:</b>
        </h4>
        <a href="https://infostart.hu/belfold/2019/11/22/kommandosok-szalltak-meg-az-egyetem-kornyeket-obudan"/>
      </related>
      <h3>Péntek délután lezárták a III. kerületi Bécsi utat az Óbudai Egyetem közelében hatósági intézkedés miatt.</h3>
      <p>Rendőrök, mentők, tűzoltók illetve kommandósok érkeztek a Bécsi útra. Mint kiderült, a helyszínen az egyik épületben egy önmagára veszélyes férfi fenyegetőzött öngyilkossággal, kést fordított maga ellen - értesült a <a href="https://www.blikk.hu/aktualis/krimi/rendorok-zartak-le-a-becsi-utat-valaki-fenyegetozik/g4zx7vm">Blikk</a>.</p>
      <p>A Budapesti Rendőr-főkapitányság ügyeletére bejelentés érkezett arról, hogy egy XII. kerületi kórházból megszökött egy fiatal férfi. A rendőrök tudomására jutott, hogy a férfi bezárkózott egy hozzátartozójának a lakásába Óbudán, a Bécsi úton és ott önmagában kárt akar tenni.</p>
      <p>A fiatalt a rendőrök a Katasztrófavédelem és a Terrorelhárító Központ segítségével biztonságba helyezték, majd átadták őt a mentőszolgálat munkatársainak, akik kórházba vitték - közölte a rendőrség a lappal.</p>
    </article>
  </body>
</html>