<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dutchcowboys.nl/techinasia/turkije-toonaangevend-in-de-acceptatie-van-cryptomunten"/>
    <meta property="og:site_name" content="DutchCowboys"/>
    <meta property="article:published_time" content="2019-11-22T14:30:00+00:00"/>
    <meta property="og:title" content="​Turkije toonaangevend in de acceptatie van cryptomunten"/>
    <meta property="og:description" content="Statistica's Global Consumer Survey voor 2019 toont aan dat 20% van de Turken bekend is met digitale valuta of er zelfs gebruik van heeft gemaakt."/>
  </head>
  <body>
    <article>
      <h1>​Turkije toonaangevend in de acceptatie van cryptomunten</h1>
      <address><time datetime="2019-11-22T14:30:00+00:00">22 Nov 2019, 14:30</time> by <a rel="author">Redactie Azië</a></address>
      <p>Statistica's Global Consumer Survey voor 2019 toont aan dat 20% van de Turken bekend is met digitale valuta of er zelfs gebruik van heeft gemaakt. Dat is het hoogste percentage van alle landen ter wereld, meldt <a href="https://cointelegraph.com/news/turkeys-unexpected-rise-to-the-top-of-global-crypto-adopters">Cointelegraph</a>.</p>
      <p>President Recep Tayyip Erdoğan heeft onlangs aangekondigd dat de testfase van de digitale lira naar verwachting in 2020 zal worden afgerond. Met de entree van een officiële Turkse cryptomunt zullen andere cryptomunten waarschijnlijk nog meer tractie krijgen.</p>
      <h3>Digitale valuta’s omarmd</h3>
      <p>Ankara aarzelde lange tijd maar heeft digitale valuta’s nu omarmd, terwijl de Turkse bevolking er eigenlijk meteen al in geloofde. Uit een onderzoek van ING uit 2015 bleek dat 45% van de Turken geloofde dat digitale valuta's zoals Bitcoin de toekomst waren voor online handel. Dit was het hoogste percentage in Europa en aanzienlijke hoger dan het gemiddelde van 28%.</p>
      <p>Deze hogere acceptatie van crypto’s geeft aan dat Turken zich prettiger voelen bij het gebruik van mobiele apparaten voor financiële transacties. Uit hetzelfde onderzoek bleek dat 56% van de Turken mobiele betaalapps had gebruikt in vergelijking met het Europese gemiddelde van 33%.</p>
      <p>De digitale betalingssector in Turkije was al klaar om cryptomunten te accepteren, maar de eerste mogelijkheid diende zich pas aan toen PayPal van het toneel verdween nadat het geen vergunning kreeg. Het gebruik van crypto vulde het vacuüm dat ontstond na het vertrek van Paypal, aldus het rapport van Cointelegraph.</p>
      <h3>Crypto / gamingmarkt</h3>
      <p>Andere experts schrijven de hoge acceptatie van <a href="https://www.dutchcowboys.nl/crypto">crypto</a> toe aan de enorme <a href="https://www.dutchcowboys.nl/gaming">gamingmarkt</a> in Turkije. Gamers staan er om bekend om veel vertrouwen te hebben in digitale valuta en Turkije telt maar liefst 30 miljoen actieve gamers.</p>
      <p>Daarnaast snappen Turken als geen ander dat vraag en aanbod ook in de virtuele wereld een rol speelt bij waardebepaling. Het rijke handelsverleden van de Turken wordt daar verantwoordelijk voor gehouden.</p>
      <p>
        <i>[Fotocredits © Visual Generation - Adobe Stock]</i>
      </p>
      <related>
        <h4>Lees ook:</h4>
        <a href="https://www.dutchcowboys.nl/online/gebrek-aan-kennis-en-regulatie-staan-groei-bitcoin-en-andere-cryptos-in-de-weg"/>
        <a href="https://www.dutchcowboys.nl/online/meeste-nederlanders-hebben-geen-flauw-idee-hoe-om-te-gaan-met-digitale-munten"/>
      </related>
    </article>
  </body>
</html>