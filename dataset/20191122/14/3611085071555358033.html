<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportazinas.com/maradona-sava-stila-pamet-darbu-komanda-bet-atgriezas-jau-pec-48-stundam/"/>
    <meta property="og:site_name" content="Sportazinas.com"/>
    <meta property="article:published_time" content="2019-11-22T14:59:58+00:00"/>
    <meta property="og:title" content="Maradona savā stilā – pamet darbu komandā, bet atgriežas jau pēc 48 stundām"/>
    <meta property="og:description" content="Leģendārais Argentīnas futbolists Djego Maradona pēc 48 stundu prombūtnes nolēma nepamest Argentīnas superlīgas jeb spēcīgākā čempionāta vienības Laplatas “Gimnasia” trenera amatu, ceturtdien paziņoja pats speciālists."/>
  </head>
  <body>
    <article>
      <h1>Maradona savā stilā – pamet darbu komandā, bet atgriežas jau pēc 48 stundām</h1>
      <address><time datetime="2019-11-22T14:59:58+00:00">22 Nov 2019, 14:59</time> by <a rel="author" href="https://www.sportazinas.com/author/leta/" target="_blank">LETA</a></address>
      <p>Leģendārais Argentīnas futbolists Djego Maradona pēc 48 stundu prombūtnes nolēma nepamest Argentīnas superlīgas jeb spēcīgākā čempionāta vienības Laplatas “Gimnasia” trenera amatu, ceturtdien paziņoja pats speciālists.</p>
      <p>Bijušais futbolists pateicās faniem un spēlētājiem, kuri palīdzējuši rast politisku kopsaucēju kluba iekšienē. “Ceru, ka viņi turēs savus solījumus par gaidāmajiem uzlabojumiem,” teica Maradona.</p>
      <figure>
        <iframe data-src="https://twitter.com/FutbolBible/status/1197793149822873600?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Pirms divām dienām klubs paziņoja, ka Maradona atstājis galvenā trenera amatu, lai arī Laplatā viņš ieradās vien septembra sākumā.</p>
      <p>Maradona, kurš ir arī 1986.gada Pasaules kausa čempions, par savas palikšanas lielāko iemeslu norādīja cerību, ka līdzšinējais kluba prezidents Gabriels Pellegrīno tiktu atkārtoti pārvēlēts amatā. Tomēr vēlāk noskaidrojās, ka līdzšinējais prezidents neplāno kandidēt vēlēšanās.</p>
      <p>“Šo lēmumu pieņēmu ar sāpošu sirdi, jo prezidents Pellegrīno nekandidēs 23.novembrī gaidāmajās vēlēšanās,” teica Maradona.</p>
      <p>Kā vēsta Argentīnas mediji, pavērsiens noticis, kad pārējie prezidenta amata kandidāti izgājuši uz kompromisu, pieņemot viens otra atšķirīgos uzskatus pirms sestdien gaidāmajām vēlēšanām.</p>
      <p>Kopš Maradona pārņēma “Gimnasia” vadība grožus, vienība vietējā čempionātā izcīnījusi trīs uzvaras, kas ļāvis pakāpties par divām pozīcijām. Tāpat līdz ar leģendas pievienošanos, vairāki kluba fani kļuvuši par tā biedriem.</p>
    </article>
  </body>
</html>