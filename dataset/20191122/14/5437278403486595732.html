<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.1limburg.nl/samenstelling-poeder-bij-fiscus-heerlen-nog-onduidelijk"/>
    <meta property="og:site_name" content="1limburg"/>
    <meta property="article:published_time" content="2019-11-22T14:27:08+00:00"/>
    <meta property="og:title" content="Samenstelling poeder bij fiscus Heerlen nog onduidelijk"/>
    <meta property="og:description" content="Het is nog steeds niet duidelijk waaruit het poeder in een brief bestond, dat eerder die dag gevonden werd bij de Belastingdienst in Heerlen."/>
  </head>
  <body>
    <article>
      <h1>Samenstelling poeder bij fiscus Heerlen nog onduidelijk</h1>
      <h2>Het is nog steeds niet duidelijk waaruit het poeder in een brief bestond, dat eerder die dag gevonden werd bij de Belastingdienst in Heerlen.</h2>
      <address><time datetime="2019-11-22T14:27:08+00:00">22 Nov 2019, 14:27</time> by <a rel="author">Persbureau ANP en Rosalia Verborg</a></address>
      <p>Dat laat de brandweer vrijdagavond weten. Het gebouw van de belastingdienst zal dichtblijven totdat bekend is om wat voor stof het gaat.</p>
      <p><b>Naar huis</b><br/>Wel mogen alle medewerkers naar huis. Ook de zes medewerkers die in aanraking zijn geweest met de stof. Ze hebben uit voorzorg gedoucht.</p>
      <p>Omdat ze geen gezondheidsklachten hebben mogen ze naar huis.</p>
      <p><b>In aanraking</b><br/>Het gebouw aan de Kloosterweg werd ontruimd, honderd medewerkers gingen naar een gebouw van de Belastingdienst aan de overkant van de weg.</p>
      <p>
        <b>Lees ook: </b>
        <a href="https://www.1limburg.nl/verdachte-brief-heerlen-kantoor-belastingdienst-ontruimd">Verdachte brief in Heerlen: kantoor Belastingdienst ontruimd</a>
      </p>
      <p><b>Niet te analyseren<br/></b>Een speciaal team van defensie, specialisten op het gebied van chemische, biologische, radiologische, nucleaire (CBRN-)incidenten, slaagde er vrijdag niet in te analyseren waaruit het poeder bestaat. Ook experts van het RIVM kwamen er ter plaatse niet uit. Zij besloten het poeder mee te nemen naar Bilthoven voor nader onderzoek, aldus een woordvoerster van de brandweer vrijdagmiddag.</p>
    </article>
  </body>
</html>