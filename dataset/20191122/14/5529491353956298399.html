<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blitzquotidiano.it/salute/antibiotici-sito-ministero-guida-uso-3120429/"/>
    <meta property="og:site_name" content="Blitz quotidiano"/>
    <meta property="article:published_time" content="2019-11-22T14:17:56+00:00"/>
    <meta property="og:title" content="Antibiotici, Italia maglia nera per morti da batteri farmaco-resistenti. Ministero lancia guida all’uso"/>
    <meta property="og:description" content="ROMA – L’Italia è maglia nera in Europa per il numero di morti causate da batteri resistenti agli antibiotici: più di 10.000 ogni anno. Per questo, sul sito del Ministero della Salute sarà aperta una sezione dedicata all’uso corretto di questi preziosi farmaci e ai rischi dovuti a un loro scorretto utilizzo. L’iniziativa è stata lanciata venerdì 22 novembre al convegno “Meno antibiotici, più efficaci“, in occasione della Settimana sull’uso prudente degli antibiotici lanciata dall’Organizzazione Mondiale della Sanità. La sezione del sito, che sarà online dalla prossima settimana, conterrà fact-checking, un glossario e le domande più frequenti.Statine, nessuna perdita di memoria secondo uno studio australianoAifa: possibili tracce di lattice nelle confezioni di sette vaccini antinfluenzali Il Ministero della Salute adottando un metodo One Health e riunendo tutti i possibili attori, istituzionali e non, nel 2015 ha istituito un Gruppo di lavoro sul tema e molti negli ultimi anni sono gli sforzi fatti anche dalle…"/>
  </head>
  <body>
    <article>
      <h1>Antibiotici, Italia maglia nera per morti da batteri farmaco-resistenti. Ministero lancia guida all’uso</h1>
      <address><time datetime="2019-11-22T14:17:56+00:00">22 Nov 2019, 14:17</time> by <a rel="author">redazione Blitz</a></address>
      <figure>
        <img src="https://static.blitzquotidiano.it/wp/wp-content/uploads/2019/11/antibiotici-ansa.jpg"/>
        <figcaption>Blister di farmaci (Foto archivio Ansa)</figcaption>
      </figure>
      <p>ROMA – L’Italia è maglia nera in Europa per il numero di morti causate da batteri resistenti agli <b>antibiotici</b>: più di 10.000 ogni anno. Per questo, sul sito del Ministero della Salute sarà aperta una sezione dedicata all’<b>uso corretto</b> di questi preziosi farmaci e ai rischi dovuti a un loro scorretto utilizzo.</p>
      <p>L’iniziativa è stata lanciata venerdì 22 novembre al convegno “<b>Meno antibiotici, più efficaci</b>“, in occasione della Settimana sull’uso prudente degli antibiotici lanciata dall’Organizzazione Mondiale della Sanità. La sezione del sito, che sarà online dalla prossima settimana, conterrà fact-checking, un glossario e le domande più frequenti.</p>
      <figure>
        <a href="https://www.blitzquotidiano.it/salute/statine-perdita-memoria-3119668/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/salute/statine-perdita-memoria-3119668/">
          <img src="https://static.blitzquotidiano.it/wp/wp-content/uploads/2019/11/statine-1-300x300.jpg"/>
        </a>
      </figure>
      <h3>
        <a href="https://www.blitzquotidiano.it/salute/statine-perdita-memoria-3119668/">Statine, nessuna perdita di memoria secondo uno studio australiano</a>
      </h3>
      <figure>
        <a href="https://www.blitzquotidiano.it/salute/aifa-tracce-lattice-vaccini-antinfluenzali-3119120/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/salute/aifa-tracce-lattice-vaccini-antinfluenzali-3119120/">
          <img src="https://static.blitzquotidiano.it/wp/wp-content/uploads/2019/11/vaccini-1-300x300.jpg"/>
        </a>
      </figure>
      <h3>
        <a href="https://www.blitzquotidiano.it/salute/aifa-tracce-lattice-vaccini-antinfluenzali-3119120/">Aifa: possibili tracce di lattice nelle confezioni di sette vaccini antinfluenzali</a>
      </h3>
      <p>Il Ministero della Salute adottando un metodo One Health e riunendo tutti i possibili attori, istituzionali e non, nel 2015 ha istituito un Gruppo di lavoro sul tema e molti negli ultimi anni sono gli sforzi fatti anche dalle Federazioni degli Ordini dei medici (Fnomceo). Un lavoro che ha avuto i suoi frutti.</p>
      <p><b>I dati della Sorveglianza sull’Antimicrobicoresistenza</b> a cura dell’Istituto Superiore di Sanità (Iss) mostrano che nell’ultimo anno è evidente un trend in calo. “Il lavoro da fare è tanto ma i segnali positivi ci sono”, spiega <b>Francesco Maraglino</b>, direttore dell’Ufficio Prevenzione malattie trasmissibili del Ministero della Salute. “I dati mostrano che la strada intrapresa è quella giusta – sottolinea –  Quindi il senso di ineluttabilità che si percepiva qualche anno fa si è in parte superato”.</p>
      <p>Anche i dati sul consumo di antibiotici in ambito <b>veterinario</b> mostrano un trend in diminuzione, che ha portato a un calo del 30% delle vendite nel periodo 2010-2017. Ma, conclude <b>Alessandro Miani,</b> presidente della Società Italiana di Medicina Ambientale (Sima), “non siamo ancora in linea con le migliori pratiche europee ed è indifferibile intervenire in ambito zootecnico con un capillare controllo”.</p>
      <p>Fonte: Ansa</p>
    </article>
  </body>
</html>