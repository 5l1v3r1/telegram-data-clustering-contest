<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wall-street.ro/articol/Politic/247118/vot-diaspora-peste-30-000-de-romani-la-urne-si-prin-corespondenta-pana-la-ora-14.html"/>
    <meta property="og:site_name" content="Wall-Street"/>
    <meta property="article:published_time" content="2019-11-22T14:17:28+00:00"/>
    <meta property="og:title" content="Diaspora: peste 24.000 de romani au votat, la urne, pana in jurul orei 15:00"/>
    <meta property="og:description" content="Votul in strainatate pentru cel de-al doilea tur al alegerilor prezidentiale este in desfasurare vineri in toate sectiile din Europa, Africa si Asia Centrala, informeaza un comunicat al Ministerului Afacerilor Externe (MAE). La ora 15,00, ora Romaniei, erau deschise 761 de sectii dintre cele 835 organizate in strainatate, iar 24.113 cetateni romani isi exercitasera dreptul la vot."/>
  </head>
  <body>
    <article>
      <h1>Diaspora: peste 24.000 de romani au votat, la urne, pana in jurul orei 15:00</h1>
      <address>
        <time datetime="2019-11-22T14:17:28+00:00">22 Nov 2019, 14:17</time>
      </address>
      <p>
        <b>Votul in strainatate pentru cel de-al doilea tur al alegerilor prezidentiale este in desfasurare vineri in toate sectiile din Europa, Africa si Asia Centrala, informeaza un comunicat al Ministerului Afacerilor Externe (MAE). La ora 15,00, ora Romaniei, erau deschise 761 de sectii dintre cele 835 organizate in strainatate, iar 24.113 cetateni romani isi exercitasera dreptul la vot.</b>
      </p>
      <p>In acest al doilea tur al alegerilor prezidentiale, romanii din diaspora au din nou trei zile la dispozitie pentru a-si exprima optiunea la urne: vineri, sambata si duminica, scrie <a href="http://www.agerpres.ro/">Agerpres</a>.</p>
      <p>Pentru ei au fost organizate 835 de sectii de votare, care sunt deschise astfel: vineri, intre ora locala 12,00 si ora locala 21,00, iar sambata si duminica, intre ora locala 7,00 si ora locala 21,00. Alegatorii care la ora 21,00 se afla la sediul sectiei de votare, precum si cei care se afla la rand in afara sediului sectiei pentru a intra in localul de vot pot sa isi exercite dreptul de a alege pana la ora locala 23,59.</p>
      <p>Harta si lista sectiilor de votare din strainatate pot fi consultate pe site-ul Ministerului Afacerilor Externe - <a href="http://www.mae.ro/">mae.ro</a>. Romanii din diaspora au inceput azi-noapte sa voteze in al doilea tur al alegerilor prezidentiale intre Klaus Iohannis si Viorica Dancila.</p>
      <p>Prima zi a votarii in strainatate s-a incheiat in Noua Zeelanda, Australia, Asia de Est si Sud-Est si urmeaza sa inceapa, de la ora 17,00, ora Romaniei, in sectiile organizate in America de Sud, SUA si Canada, precizeaza MAE.</p>
      <p>
        <a href="https://www.wall-street.ro/articol/Politic/246877/viorica-dancila-prima-masura-ca-presedinte-al-romaniei-un-referendum.html">Citeste si:<br/>Dancila: Prima masura ca presedinte al Romaniei - un referendum</a>
      </p>
      <figure>
        <img src="https://img.wall-street.ro/image_thumbs/thumbs/ffe/ffe87e35c88d0c00ee71212e6e335bb5-400x250-00-65.jpg?v=1573897062"/>
      </figure>
      <p>Ministerul Afacerilor Externe reitereaza recomandarea adresata cetatenilor romani aflati in strainatate de a se prezenta la urne inca din prima parte a perioadei alocate votului (vineri, sambata, duminica) pentru a evita aglomerarea in ultima zi.</p>
      <footer>Sursa foto: <a href="http://foto.agerpres.ro/">Agerpres</a></footer>
    </article>
  </body>
</html>