<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wprost.pl/swiat/10272265/modelka-zostala-postrzelona-w-glowe-na-jej-ciele-byly-liczne-rany-odnalazla-ja-matka.html"/>
    <meta property="og:site_name" content="Wprost"/>
    <meta property="article:published_time" content="2019-11-22T14:34:00+00:00"/>
    <meta property="og:title" content="Modelka została postrzelona w głowę, na jej ciele były liczne rany. Odnalazła ją matka"/>
    <meta property="og:description" content="Jak informuje New York Post, powołując się na lokalne raporty, 23-letnia meksykańska modelka i trenerka fitness została postrzelona w głowę. Co więcej, kobieta miała także zostać wielokrotnie dźgnięta. Nie przeżyła. Do tragicznego zdarzenia doszło w jej własnym domu."/>
  </head>
  <body>
    <article>
      <h1>Modelka została postrzelona w głowę, na jej ciele były liczne rany. Odnalazła ją matka</h1>
      <address>
        <time datetime="2019-11-22T14:34:00+00:00">22 Nov 2019, 14:34</time>
      </address>
      <p>
        <b>Jak informuje New York Post, powołując się na lokalne raporty, 23-letnia meksykańska modelka i trenerka fitness została postrzelona w głowę. Co więcej, kobieta miała także zostać wielokrotnie dźgnięta. Nie przeżyła. Do tragicznego zdarzenia doszło w jej własnym domu.</b>
      </p>
      <p>Bestialska zbrodnia wyszła na jaw, gdy matka Alondry Getsemani Villasenor poszła sprawdzić, co dzieje się z jej córką, która nie odebrała kilku telefonów. Brak kontaktu z dorosłym dzieckiem zaniepokoił kobietę do tego stopnia, że postanowiła interweniować. Wtedy też dokonała makabrycznego odkrycia.</p>
      <h3>Pocisk i dwie małe torebki</h3>
      <p>Zgodnie z wstępnymi ustaleniami śledczych, meksykańska modelka, w chwili, w której jej ciało znalazła matka, nie żyła od co najmniej 24 godzin. Została zamordowana we własnym domu w Tijuanie w Meksyku. Została zastrzelona, a na jej ciele było wiele ran. Policja na miejscu zdarzenia znalazła pocisk i dwie małe torebki, które prawdopodobnie zawierały marihuanę. Zgodnie z informacjami przekazywanymi przez świadków, z domu zamordowanej miał odjeżdżać czerwonym samochodem mężczyzna, który jest podejrzewany o dokonanie zbrodni. Dotychczas nie dokonano żadnych aresztowań w sprawie. Nie wiadomo także, jaki był motyw sprawcy. Śledczy prowadzą dochodzenie w celu ustalenia wszelkich okoliczności zdarzenia.</p>
      <related>
        <h4>Czytaj także:</h4>
        <a href="https://www.wprost.pl/swiat/10271476/na-malcie-aresztowano-czolowego-biznesmena-chodzi-o-morderstwo-dziennikarki.html"/>
      </related>
      <footer>Źródło: New York Post</footer>
    </article>
  </body>
</html>