<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.standartnews.com/balgariya-obshtestvo/vtoriyat-stlb-za-pensii-e-bomba-ss-zaksnitel-407353.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-22T14:13:00+00:00"/>
    <meta property="og:title" content="Вто­ри­ят стълб за пен­сии е бом­ба със за­къс­ни­тел"/>
    <meta property="og:description" content="Все пак ще про­тес­ти­ра­ме за­ра­ди бол­нич­ни­те, НОИ да ка­же как 50 ра­бот­ни­ци имат ед­нак­ва ди­аг­но­за"/>
  </head>
  <body>
    <article>
      <h1>Вто­ри­ят стълб за пен­сии е бом­ба със за­къс­ни­тел</h1>
      <address><time datetime="2019-11-22T14:13:00+00:00">22 Nov 2019, 14:13</time> by <a rel="author">Сте­ла Сто­я­но­ва</a></address>
      <ul>
        <li>
          <b>Все пак ще про­тес­ти­ра­ме за­ра­ди бол­нич­ни­те, НОИ да ка­же как 50 ра­бот­ни­ци имат ед­нак­ва ди­аг­но­за</b>
        </li>
        <li>
          <b>За пър­ви път сис­те­ма­та се взри­ви в Чи­ли, Пол­ша и Ун­га­рия из­бя­га­ха нав­ре­ме, каз­ва пре­зи­ден­тът на КТ "Под­к­ре­па" Ди­ми­тър Ма­но­лов</b>
        </li>
      </ul>
      <p>
        <b>- Гос­по­дин Ма­но­лов, Вие от мно­го вре­ме пре­дуп­реж­да­ва­те, че вто­ри­ят пен­си­о­нен стълб ще се ока­же кух, и те­зи дни бе опо­вес­те­но точ­но то­ва. На как­во се ба­зи­ра­ха то­га­ваш­ни­те Ви прог­но­зи?</b>
      </p>
      <p>- Всъщ­ност той не е кух, той е то­ва, ко­е­то е за­ло­же­но в не­го, и аз от го­ди­ни твър­дя, че той ня­ма да свър­ши ра­бо­та. Ед­ва се­га те­зи не­ща за­поч­на­ха да се го­во­рят, ко­е­то е доб­ре. Тук не ста­ва ду­ма за прог­но­зи, ста­ва ду­ма за то­ва, че не­ща­та са сбър­ка­ни на сис­тем­но ни­во. Не мо­же да ре­шиш да съ­бе­реш в ед­но пър­вия и вто­рия стълб, без да стиг­неш до ня­как­во про­ти­во­ре­чие меж­ду две­те сис­те­ми, а те са аб­со­лют­но раз­лич­ни. То­ва бе един ек­с­пе­ри­мент на Све­тов­на­та бан­ка, кой­то по­ка­за сво­я­та не­със­то­я­тел­ност нав­ся­къ­де, къ­де­то бе при­ло­жен.</p>
      <p>
        <b>- До­кол­ко­то знам, гръм­на в Чи­ли?</b>
      </p>
      <p>- Чи­ли е пър­во­об­ра­зът, пос­ле се опи­та­ха в оме­ко­тен ва­ри­ант да го при­ло­жат къ­де ли не. В Чи­ли пре­ди над 10 го­ди­ни се взри­ви и аб­со­лют­но до­ка­за не­със­то­я­тел­ност­та си, а след то­ва и всич­ки ла­ти­но­а­ме­ри­кан­с­ки дър­жа­ви се из­тег­ли­ха. В Ев­ро­па сме ос­та­на­ли май са­мо но­во при­съ­е­ди­ни­ли­те се. Не знам точ­но кол­ко сме ос­та­на­ли, но те­зи, ко­и­то пър­ви из­б­ра­ха въп­рос­ния мо­дел, ка­то Пол­ша и Ун­га­рия, пър­ви и се от­тег­ли­ха под раз­лич­на фор­ма. Тук ня­ма из­не­на­да, из­не­на­да­та е, че се по­ве­дох­ме по чужд акъл.</p>
      <p>
        <b>- Всъщ­ност и то­ва не е из­не­на­да у нас.</b>
      </p>
      <p>- За мен не е. Ня­кои се­га го от­к­ри­ват, но аз го го­во­ря от око­ло 20 го­ди­ни.</p>
      <p>
        <b>- Как­во би мог­ло да се нап­ра­ви то­га­ва и как­во мо­же да се нап­ра­ви се­га, за да се из­бя­га от си­ту­а­ци­я­та?</b>
      </p>
      <p>- То­га­ва тряб­ва­ше да се нап­ра­ви един ис­тин­с­ки вто­ри стълб - спо­ред на­ло­жи­ли­те се прак­ти­ки в све­та то­ва нап­ри­мер са кор­по­ра­тив­ни­те пен­си­он­ни пла­но­ве. И, раз­би­ра се, да си ос­та­не тре­ти­ят стълб - доб­ро­вол­но­то пен­си­он­но оси­гу­ря­ва­не по же­ла­ние на ли­ца­та. А тук бя­ха из­ва­де­ни ед­ни сред­с­т­ва от пър­вия стълб и пре­мес­те­ни във вто­рия, ко­е­то пред­по­ла­га­ше дос­ти­га­не до ед­но про­ти­во­ре­чие, ко­е­то виж­да­ме се­га.</p>
      <p>
        <b>- А как­во мо­же да се нап­ра­ви се­га, за да бъ­де спа­се­но пен­си­он­но­то оси­гу­ря­ва­не по­не за след­ва­щи­те по­ко­ле­ния? </b>
      </p>
      <p>- То­ва, ко­е­то мо­же да се нап­ра­ви, е да бъ­де пре­мах­на­та вхо­дя­ща­та так­са, ко­я­то съ­би­рат пен­си­он­ни­те фон­до­ве, без да пре­дос­та­вят ни­как­ва ус­лу­га на ни­ко­го.</p>
      <p>
        <b>- Вие сте ги срав­ня­ва­ли в дру­ги ин­тер­вю­та с пе­чал­би­те, ко­и­то по­лу­ча­ва нар­ко­ма­фи­я­та...</b>
      </p>
      <p>- Ами, ка­за­но на ше­га, то­ва е та­ка. Аз про­дъл­жа­вам да че­та и да се ин­те­ре­су­вам и виж­дам, че в чуж­би­на ня­кои по­доб­ни фон­до­ве се гор­де­ят, ако по­лу­чат до­ход­ност 4 на сто. А ние съ­би­ра­ме 6 про­цен­та так­си. 5 вхо­дя­ща и нак­рая на го­ди­на­та един про­цент за уп­рав­ле­ние на пор­т­фей­ла. Раз­би­ра се, оно­ва, ко­е­то още мо­же да се нап­ра­ви за бъ­де­щи­те по­ко­ле­ния, ко­и­то се оси­гу­ря­ват по то­зи на­чин, е да на­пъл­ним с дру­го съ­дър­жа­ние то­зи вто­ри стълб. Все пак го­во­рим за па­зар - до­ри ако за­поч­нем от най-обик­но­ве­но­то не­що, да се поз­во­ли на те­зи хо­ра, ко­и­то под­ле­жат на вто­рия стълб, с те­зи па­ри да си пра­вят пен­си­он­ни вло­го­ве. За­що пен­си­он­ни­те дру­жес­т­ва да ми пра­вят пен­си­о­нен влог, след ко­е­то да ми съ­би­рат за уп­рав­ле­ние? Аз не мо­га ли да си го нап­ра­вя сам без так­са? За та­ки­ва обик­но­ве­ни не­ща го­во­рим - да се поз­во­ли на хо­ра­та, ко­и­то са в със­то­я­ние да уп­рав­ля­ват един ин­вес­ти­ци­о­нен пор­т­фейл, да си нап­ра­вят един та­къв пен­си­о­нен и да го уп­рав­ля­ват са­ми. След ка­то мо­гат, за­що да пла­щат так­си?</p>
      <p>
        <b>- Ма­кар че мно­го от хо­ра­та не са ком­пе­тен­т­ни ико­но­ми­чес­ки.</b>
      </p>
      <p>- Не ня­кои, по­ве­че­то не са. То­ва е дос­та спе­ци­а­ли­зи­ра­на ма­те­рия. До­ри по це­лия свят хо­ра­та, ко­и­то раз­би­рат от фи­нан­си, са страш­но мал­ко. Но за­то­ва е из­мис­ле­на ед­на сис­те­ма - кой­то не раз­би­ра, мо­же да се обър­не към кон­сул­тан­ти, да им въз­ло­жи уп­рав­ле­ни­е­то на сво­и­те сред­с­т­ва. А тук има­ме ед­на из­мис­ле­на сис­те­ма - да се за­пи­шеш във фонд, а ако не ти ха­ре­са, се мес­тиш в друг. За да сме пре­циз­ни към ис­ти­на­та, ще има и хо­ра, ко­и­то ще по­лу­чат от два­та стъл­ба по-ви­со­ка пен­сия. Но в ма­со­вия слу­чай хо­ра­та, ко­и­то са се оси­гу­ря­ва­ли на два стъл­ба, ще по­лу­ча­ват по-нис­ка пен­сия, от­кол­ко­то, ако са се оси­гу­ря­ва­ли са­мо на пър­вия стълб. Има и още ед­на нес­п­ра­вед­ли­вост - хо­ра­та ще мо­гат да по­лу­чат дос­тъп до па­ри­те си от вто­рия стълб, ко­га­то имат не са­мо на­вър­ше­на пен­си­он­на въз­раст, а и оси­гу­ри­те­лен стаж. Ако за пар­ти­да­та им в НОИ то­ва е до­пус­ти­мо, за вто­рия стълб не е. Не­за­ви­си­мо да­ли си нап­ра­вил не­об­хо­ди­мия стаж или не, ти би тряб­ва­ло да имаш дос­тъп до па­ри­те си в мо­мен­та, в кой­то на­вър­шиш пен­си­он­на въз­раст. Ка­то си нап­ра­вил тол­ко­ва, с тол­ко­ва ще раз­по­ла­гаш - ня­ма зна­че­ние за кол­ко вре­ме си ги съб­рал. Спо­ред мен би тряб­ва­ло при на­вър­ш­ва­не­то на оп­ре­де­ле­на въз­раст хо­ра­та да имат дос­тъп до сред­с­т­ва­та си във вто­рия стълб.</p>
      <p>
        <b>- А как­во би се слу­чи­ло, ако ня­кои от пен­си­он­ни­те фон­до­ве фа­ли­рат ут­ре? Ще се пов­то­ри ли си­ту­а­ци­я­та с КТБ?</b>
      </p>
      <p>- Аз не твър­дя, че ня­кои от тях ще фа­ли­рат, а че мо­гат да фа­ли­рат. И ня­ма да е ка­то с вло­го­ве­те в КТБ, за­що­то при тях 150 000 ле­ва все пак бя­ха га­ран­ти­ра­ни. А тук га­ран­ции ня­ма.</p>
      <p>
        <b>- Пър­ви­ят ден от бол­нич­ни­те от стра­на на бол­ния раз­бу­ни ду­хо­ве­те. Ма­кар и пре­ми­е­рът да за­я­ви, че иде­я­та се от­тег­ля, все пак е яс­но, че лип­с­ват по­ли­ти­ки в та­зи об­ласт.</b>
      </p>
      <p>- Аз пър­во не знам до­кол­ко е от­тег­ле­но, за­що­то пре­ми­е­рът мо­же да ре­ши да бъ­де от­тег­ле­но, но кон­с­ти­ту­ци­я­та да­ва ред дру­ги въз­мож­нос­ти та­зи глу­пост да бъ­де из­вър­ше­на, не­за­ви­си­мо как­во мис­ли пре­ми­е­рът по то­зи въп­рос. Та­ка че аз не съм се ус­по­ко­ил на­пъл­но по та­зи те­ма. Ще се ус­по­коя, след ка­то ми­не гла­су­ва­не­то. И за мен, и за мо­и­те ко­ле­ги, та­зи те­ма още не е сва­ле­на от дне­вен ред. Но то­ва, ко­е­то тряб­ва да се нап­ра­ви, е един де­бат, но ис­тин­с­ки, а не глу­пав и по­ли­ти­чес­ки, в кой­то да си раз­мя­та­ме ло­зун­ги и ка­дас­т­ро­ни с гра­фи­ки. И в то­зи де­бат на вся­ка це­на тряб­ва да се вклю­чи НОИ. Те зна­ят най-доб­ре по­не 90 на сто от ме­ха­низ­ми­те и тех­ни­ки­те, по ко­и­то се случ­ват те­зи не­ща с фал­ши­ви­те бол­нич­ни. И кой най-мно­го ги ва­ди, по ка­къв ред, за как­ви це­ли. Те мо­гат да раз­ка­жат как в ед­но пред­п­ри­я­тие от 100 ра­бо­те­щи 50 са в бол­нич­ни с ед­на и съ­ща ди­аг­но­за и ред дру­ги не­ща. Те са страш­но мно­го. А ние в мо­мен­та об­съж­да­ме то­зи факт ка­то че­ти­ри­ма­та слеп­ци и сло­на в ста­я­та. Все­ки ва­ди при­мер, кой­то на не­го му из­на­ся, и се опит­ва чрез не­го да уни­вер­са­ли­зи­ра сис­те­ма­та, а та­ка ня­ма да стиг­нем до ни­къ­де. За­то­ва де­ба­тът тряб­ва да е ек­с­пер­тен. До мо­мен­та НОИ не учас­т­ва, а ние и ра­бо­то­да­те­ли­те си ва­дим ня­как­ви при­ме­ри, ко­и­то ни из­на­сят. И през тях обяс­ня­ва­ме сис­те­ма­та, ко­е­то не е вяр­но, не е чес­т­но и ня­ма да ни до­ве­де до идеи за ре­ша­ва­не на въп­ро­са. По съ­щия на­чин - то­ест глу­па­во, бе про­ве­ден де­ба­тът за хо­ра­та с ув­реж­да­ния ми­на­ла­та го­ди­на. Глу­па­во, не­ком­пе­тен­т­но и по­пу­лис­т­ки и от то­ва та­зи сис­те­ма по­лу­чи та­ки­ва теж­ки ще­ти, от ко­и­то 20 го­ди­ни ня­ма да се оп­ра­ви. Ако тук под­хо­дим по съ­щия на­чин, че по­лу­чим съ­що­то. Тряб­ва сис­те­ма­та да се из­с­лед­ва и да се ви­дят всич­ки при­чи­ни, по­ра­ди ко­и­то то­ва се случ­ва.</p>
      <p>
        <b>- Ще за­па­зи­те ли стач­на го­тов­ност?</b>
      </p>
      <p>- Всич­ки на­ши ор­га­ни­за­ции са на нок­ти, но как точ­но ще про­ве­дем про­тес­та, ще ста­не яс­но през дру­га­та сед­ми­ца. При всич­ки по­ло­же­ния смя­та­ме, че про­тест ще има.</p>
      <p> </p>
      <p> </p>
    </article>
  </body>
</html>