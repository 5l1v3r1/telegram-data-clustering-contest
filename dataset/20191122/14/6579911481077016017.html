<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sport.hotnews.ro/stiri-fotbal-23507672-romania-islanda-mihai-stoichita-directorul-tehnic-frf-multumit-tragerea-sorti.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-11-22T14:40:00+00:00"/>
    <meta property="og:title" content="Islanda vs România - Mihai Stoichiță, directorul tehnic al FRF, mulțumit de tragerea la sorți"/>
    <meta property="og:description" content="Directorul tehnic al FRF, Mihai Stoichiţă, s-a declarat mulţumit de tragerea la sorţi a play-off-ului Ligii Naţiunilor, în care România va întâlni, în deplasare, Islanda."/>
  </head>
  <body>
    <article>
      <h6 class="kicker">Euro 2020</h6>
      <h1>Islanda vs România - Mihai Stoichiță, directorul tehnic al FRF, mulțumit de tragerea la sorți</h1>
      <address><time datetime="2019-11-22T14:40:00+00:00">22 Nov 2019, 14:40</time> by <a rel="author">A.I.</a></address>
      <p><b>Directorul tehnic al FRF, Mihai Stoichiţă, s-a declarat mulţumit de tragerea la sorţi a play-off-ului Ligii Naţiunilor, în care România va întâlni, în deplasare, Islanda, transmite News.ro. <br/></b><a href="https://sport.hotnews.ro/stiri-fotbal-23507384-romania-islanda-barajul-din-liga-natiunilor.htm"><b><br/>VIDEO Euro 2020: România vs Islanda în barajul din Liga Națiunilor<br/></b></a><b><br/></b><b>Ce a spus Stoichiță:<br/></b><b><br/></b>"Să privim cu încredere spre luna martie şi să sperăm că de la starea de supărare pe care o avem acum să trecem la exuberanţă, la bucurie. (n.r. - dacă FRF e mulţumită de tragerea la sorţi) Da. Eu mă gândeam şi la Scoţia, au un fotbal care ne-a convenit nouă de-a lungul timpului şi am jucat foarte bine şi la nivel de cluburi împotriva scoţienilor şi împotriva echipei lor naţionale. <br/><br/>Mie mi-ar fi convenit să jucăm cu Scoţia şi după aceea cu una dintre Ungaria sau Bulgaria, dar şi aşa este bine, pentru că primul meci este extrem de important în Islanda. Trebuie să ţinem cont şi de condiţiile speciale de acolo. Eu am jucat în Islanda când antrenam în Armenia, am avut noroc de vreme bună, a plouat doar, nu a bătut vântul. E un teren foarte bun, cred că nu avem probleme. E foarte important să jucăm pe un teren bun împotriva islandezilor" - <b>Mihai Stoichiţă, la DigiSport.<br/></b><b><br/>Anghel Iordănescu: Să avem încredere</b><br/><br/>"Eu cred că trebuie să avem încredere. Este o tragere la sorți convenabilă pentru noi. Ne convine mai mult Islanda. Sunt convins că tragerea la sorți ne-a avantajat. Ne cunoaștem foarte bine vecinii. Cred că și Ungaria și Bulgaria sunt accesibili"<b>, a spus Anghel Iordănescu, la Digisport.</b><b><br/></b><b><br/></b><b>Cum arată semifinalele:</b></p>
      <p>Islanda - România<br/>Bulgaria - Ungaria</p>
      <p>Dacă va trece de Islanda, România se va duela, tot în deplasare, cu învingătoarea din duelul Bulgaria vs Ungaria.</p>
      <ul>
        <li>Islanda ocupă locul 40 în clasamentul FIFA și are o echipă cotată la 83,63 milioane €.</li>
      </ul>
      <ul>
        <li>România ocupă locul 29 în ierarhia FIFA și are o echipă cotată la 81,90 milioane €.</li>
      </ul>
      <p>Islanda a făcut parte din <b>Grupa H</b> de calificare la Euro 2020, alături de Franța, Turcia, Albania, Andorra și Moldova.</p>
      <p>
        <b>Rezultatele Islandei în această grupă:</b>
      </p>
      <p>Andorra - <b>Islanda</b> 0-2<br/>Franța - <b>Islanda</b> 4-0<br/><b>Islanda</b> - Albania 1-0<br/><b>Islanda </b>- Turcia 2-1<br/><b>Islanda</b> - Moldova 3-0<br/>Albania - <b>Islanda</b> 4-2<br/><b>Islanda</b> - Franța 0-1<br/><b>Islanda</b> - Andorra 2-0<br/>Turcia - <b>Islanda</b> 0-0<br/>Moldova - <b>Islanda </b>1-2</p>
      <p>
        <b>Grupa H, clasament:</b>
      </p>
      <p>1 Franța 25 puncte<br/>2 Turcia 23 <br/>3 Islanda 19 <br/>4 Albania 13<br/>5 Androrra 4</p>
      <p>6 Moldova 3.</p>
      <p><b>Cum arată duelurile din play-off-ul Ligii Națiunilor: <br/></b><br/>Divizia A / Islanda - România şi Bulgaria - Ungaria<br/>Divizia B / Bosnia-Herţegovina - Irlanda de Nord şi Slovacia - Irlanda<br/>Divizia C / Scoţia - Israel şi Norvegia - Serbia<br/>Divizia D / Georgia - Belarus şi Macedonia de Nord - Kosovo.<br/><br/><b>Euro 2020, date de ținut minte</b></p>
      <ul>
        <li>30 noiembrie 2019 - Va avea loc tragerea la sorți a grupelor de la Euro 2020, eveniment care va fi găzduit de București.</li>
      </ul>
      <ul>
        <li>26 martie 2020 - Vor avea loc semifinalele din play-off-ul din Liga Națiunilor.</li>
      </ul>
      <ul>
        <li>31 martie 2020 - Vor avea loc finalele din play-off-ul din Liga Națiunilor.</li>
      </ul>
      <ul>
        <li>12 iunie - 12 iulie 2020 - În această perioadă va avea loc Euro 2020, marea finală urmând să aibă loc pe Wembley, din Londra.</li>
      </ul>
      <related>
        <h4>REFERINTE</h4>
        <a href="https://sport.hotnews.ro/stiri-fotbal-23507384-romania-islanda-barajul-din-liga-natiunilor.htm"/>
      </related>
      <p>   </p>
    </article>
  </body>
</html>