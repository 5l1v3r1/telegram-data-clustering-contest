<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/events/sbu-prokomentuvala-obshuki-v-meriji-odesi-novini-ukrajini-50055166.html"/>
    <meta property="og:site_name" content="НВ"/>
    <meta property="article:published_time" content="2019-11-22T14:42:00+00:00"/>
    <meta property="og:title" content="СБУ щодо обшуків у мерії Одеси: Викрита оборудка з розкрадання 100 млн гривень"/>
    <meta property="og:description" content="У п`ятницю, 22 листопада, СБУ провела обшуки у мерії Одеси, заявивши про викриття оборудки з привласнення 100 млн гривень її чиновниками."/>
  </head>
  <body>
    <article>
      <h1>СБУ щодо обшуків у мерії Одеси: Викрита оборудка з розкрадання 100 млн гривень</h1>
      <h2>У п`ятницю, 22 листопада, СБУ провела обшуки у мерії Одеси, заявивши про викриття оборудки з привласнення 100 млн гривень її чиновниками.</h2>
      <address>
        <time datetime="2019-11-22T14:42:00+00:00">22 Nov 2019, 14:42</time>
      </address>
      <p>У прес-службі відомства <a href="https://ssu.gov.ua/ua/news/1/category/21/view/6745#.mfTdBCGM.dpbs">заявили,</a> що викритий факт заволодіння коштами міського бюджету посадовцями Одеської міськради.</p>
      <p>За даними відомства, чиновники міськради у змові з комерційними структурами привласнили майже 100 мільйонів гривень під час погашення кредитної заборгованості комерційному банку.</p>
      <p>Зловмисники штучно створили кредитну заборгованість комунального підприємства перед банківською установою. Право вимоги на борги у банку викупила приватна фірма афілійована з чиновниками мерії.</p>
      <p>Після цього комерсанти, завищивши суму заборгованості на 100 мільйонів гривень, звернулися до мерії із вимогою її погашення.</p>
      <p>Рішення щодо оплати завищеного боргу приймалося на основі недостовірних матеріалів, свідомо підготовлених посадовцями кількох департаментів мерії. Потім бюджетні гроші були привласнені учасниками оборудки.</p>
      <p>Наразі триває досудове слідство за ознаками злочину, передбаченого ч. 5 ст. 191 (привласнення, розтрата майна або заволодіння ним шляхом зловживання службовим становищем) Кримінального кодексу України.</p>
    </article>
  </body>
</html>