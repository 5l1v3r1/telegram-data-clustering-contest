<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://cosmopolitan.hu/sztarhirek/2019/11/22/a-kiralyi-csaladban-senki-sem-beszel-meghannel-es-harryvel/"/>
    <meta property="og:site_name" content="Cosmopolitan.hu"/>
    <meta property="article:published_time" content="2019-11-22T14:11:00+00:00"/>
    <meta property="og:title" content="A királyi családban senki sem beszél Meghannel és Harryvel"/>
    <meta property="og:description" content="Tovább fokozódik a helyzet a royaloknál... "/>
  </head>
  <body>
    <article>
      <h1>A királyi családban senki sem beszél Meghannel és Harryvel</h1>
      <h2>Tovább fokozódik a helyzet a royaloknál… </h2>
      <address><time datetime="2019-11-22T14:11:00+00:00">22 Nov 2019, 14:11</time> by <a rel="author">Cosmopolitan.hu</a></address>
      <p>A <a href="https://cosmopolitan.hu/divat/2019/11/22/katalin-meghan-hercegne-divat-stilus-ertek-poszt-kutatas/">királyi családban</a> szó szerint mindennap történik valami, leginkább azonban <b>Meghan hercegné és Harry herceg</b> hívja fel magára a figyelmet. Az elmúlt időben sok dolog miatt akadt ki rájuk <b>II. Erzsébet királynő</b>, aki köztudottan hagyomány kedvelő, és nem igazán tűri azt, ha ellenszegülnek a családtagjai.</p>
      <p>Meghan érkezése óta azonban folyamatosan borulnak fel a királyi hagyományok, amit a királynő, és most már az egész royal family egyre kevésbé tolerál.</p>
      <p>A helyzet pedig csak fokozódott, amikor megjelent a <b>Meghan és Harry afrikai utazásáról szóló dokumentumfilm</b>, ahol nyíltan beszéltek érzéseikről. A dolog sajnos visszafelé sült el, az emberek ugyanis csak szimplán kiakadtak, mondván ne hisztizzen Meghan a sajtófigyelem miatt, miközben köztudottan rengeteget költ, és felrúgja a szokásokat.</p>
      <figure>
        <iframe src="https://giphy.com/embed/3oEdv8zVNLCCUzO0k8" width="640" height="360" data-service="Giphy" scrolling="no"/>
      </figure>
      <p>
        <a href="https://giphy.com/gifs/suitsusanetwork-suits-usa-3oEdv8zVNLCCUzO0k8">via GIPHY</a>
      </p>
      <p>A sztori most ott tart, hogy egy forrás szerint a királyi családból már senki nem beszél a házaspárral, mióta bejelentették, hogy <b>a karácsonyt Amerikában töltik</b>. A bennfentes a MailOnline-nak tett nyilatkozatában hozzátette, hogy ez az állapot most már tarthatatlan, és valamit tenni kéne:</p>
      <p>„<i>Hülyeség, hogy eljött Meghan ideje, hogy végre a családjával legyen, hiszen csak az édesanyjával tartja a kapcsolatot… Biztos vagyok benne, hogy a királynő örömmel megengedné, hogy a hercegné anyukája is ott lehessen karácsonykor a palotában.”</i></p>
      <p>Ez egyre kínosabb… Szerinted kinek kéne lépnie, hogy rendeződjön a viszony?</p>
    </article>
  </body>
</html>