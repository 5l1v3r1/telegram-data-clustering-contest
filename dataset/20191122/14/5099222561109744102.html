<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hotnews.ro/stiri-esential-23507711-duminica-vremea-incalzi-toata-tara.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-11-22T14:52:00+00:00"/>
    <meta property="og:title" content="Duminică, vremea se va încălzi în toată țara"/>
    <meta property="og:description" content="Duminică, vremea se va încălzi în toată țara, iar temperaturile maxime vor atinge 15 grade în Banat și Crișana. Şi în Bucureşti, vremea se va încălzi uşor duminică, fiind"/>
  </head>
  <body>
    <article>
      <h1>Duminică, vremea se va încălzi în toată țara</h1>
      <address><time datetime="2019-11-22T14:52:00+00:00">22 Nov 2019, 14:52</time> by <a rel="author">Redactia</a></address>
      <p><b>Duminică, vremea se va încălzi în toată țara, iar temperaturile maxime vor atinge 15 grade în Banat și Crișana. Şi în Bucureşti, vremea se va încălzi uşor duminică, fiind prognozate valori termice maxime de 8-9 grade, în timp ce minimele se vor situa în jurul valorii de 5 grade. <br/></b><br/>Meteorologul Mirela Polifronie de la Administraţia Naţională de Meteorologie (ANM) a declarat pentru Agerpres că trecător, va ploua slab sau va burniţa, local, în Oltenia, Muntenia şi izolat în Dobrogea şi în Moldova. <br/><br/>În zona montană înaltă, trecător, vor mai posibile lapoviţă şi ninsoare. Vântul va avea intensificări în sudul Banatului, în special la munte, la altitudini mari, unde rafalele vor atinge viteze de 70 - 80 km/h.<br/><br/>Maximele vor fi între 1 grad, în nordul Moldovei, şi 15 grade în Banat şi Crişana. Minimele înregistrate vor fi între -2 şi 9 grade, dimineaţa şi noaptea se va produce, izolat, ceaţă, potrivit sursei citatate.<br/><br/>Şi în Bucureşti, pe parcursul zilei de duminică, vremea se va încălzi uşor, valorile termice maxime vor fi de 8-9 grade, în timp ce minimele se vor situa în jurul valorii de 5 grade. În tot acest interval, cerul va fi mai mult noros şi trecător va ploua slab.<br/><br/>Pe parcursul zilei de sâmbătă, în sudul, estul şi parţial în centrul ţării, vremea va fi închisă, rece şi se vor semnala precipitaţii slabe, predominant sub formă de ploaie, local în Oltenia, Muntenia, Dobrogea, sudul Moldovei şi izolat în rest. La munte, în special în Carpaţii Orientali şi Meridionali, vor mai fi şi precipitaţii sub formă de lapoviţă şi ninsoare, precum şi condiţii de producere a poleiului.<br/><br/>În Capitală, sâmbătă, vremea va fi închisă şi rece, trecător va ploua slab și vor fi condiţii de lapoviţă, vânt slab şi moderat. Maxima va fi de 4-5 grade, în timp ce minima se va situa în jurul valorii de 3 grade.</p>
    </article>
  </body>
</html>