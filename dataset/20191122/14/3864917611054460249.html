<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-diaspora/2823673-v-italijskij-mortari-vidbudetsa-blagodijnij-koncert-na-dopomogu-poranenim-ukrainskim-voinam.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-22T14:08:00+00:00"/>
    <meta property="og:title" content="В італійській Мортарі відбудеться благодійний концерт на допомогу пораненим українським воїнам"/>
    <meta property="og:description" content="Українців італійського міста Мортара запрошують 24 листопада на благодійний концерт, метою якого є допомога пораненим українським воїнам."/>
  </head>
  <body>
    <article>
      <h1>В італійській Мортарі відбудеться благодійний концерт на допомогу пораненим українським воїнам</h1>
      <h2>Українців італійського міста Мортара запрошують 24 листопада на благодійний концерт, метою якого є допомога пораненим українським воїнам.</h2>
      <address>
        <time datetime="2019-11-22T14:08:00+00:00">22 Nov 2019, 14:08</time>
      </address>
      <p>Про це повідомила президент асоціації «Відродження України» (Мілан) Ольга Максимів на своїй сторінці у <a href="https://www.facebook.com/photo.php?fbid=2404938389767456&amp;set=a.1488423911418913&amp;type=3&amp;theater">Facebook</a>.</p>
      <p>«Дорогі земляки! Тих, хто незважаючи на відстань, несе в своїм серці любов до рідної землі, тих, хто любить українську пісню, тих, хто не байдужий до долі своєї Батьківщини, тих, хто хоче допомогти пораненим на Сході, - запрошуємо щиро до нас у Mortara, via Belvedere. Пісенне благодійне свято відбудеться 24 листопада», - зазначила Ольга Максимів.</p>
      <p>Як повідомляється, приходити можна від самого ранку. Урочистості почнуться о 13:00. Після концерту на гостей очікує частування.</p>
      <blockquote>
        <b>Читайте також: </b>
        <a href="https://www.ukrinform.ua/rubric-diaspora/2823373-global-ukraine-zapuskae-mobilnij-dodatok-dla-komunikacii-z-ukrainskou-diasporou.html">Global Ukraine запускає мобільний додаток для комунікації з українською діаспорою</a>
      </blockquote>
      <p>Як повідомляв Укрінформ, українці в Мортарі регулярно організовують благодійні заходи з метою збору допомоги, зокрема, пораненим українським воїнам та добровольцям на сході України. Так, у травні відбувся святковий захід "Ти єдина, Україно!", на якому зібрали пона1 тис. євро.</p>
      <p>У вересні українська громада Мортари вже вп'яте взяла участь у традиційному "Дні гуски" та зібрала кошти для поранених військових і дітей-інвалідів в Україні.</p>
      <p>
        <i>Фото: Христина Панасюк у Facebook</i>
      </p>
    </article>
  </body>
</html>