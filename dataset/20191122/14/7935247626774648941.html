<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/kir-zincirlerini-timsahim-215937h.htm"/>
    <meta property="og:site_name" content="OLAY"/>
    <meta property="article:published_time" content="2019-11-22T14:22:43+00:00"/>
    <meta property="og:title" content="Kır zincirlerini Timsah'ım"/>
    <meta property="og:description" content="Yeşil beyazlılar, Başkent ekibi karşısında taraftar desteğiyle kazanmak istiyor."/>
  </head>
  <body>
    <article>
      <h1>Kır zincirlerini Timsah'ım</h1>
      <h2>Yeşil beyazlılar, Başkent ekibi karşısında taraftar desteğiyle kazanmak istiyor.</h2>
      <address>
        <time datetime="2019-11-22T14:22:43+00:00">22 Nov 2019, 14:22</time>
      </address>
      <p>Ligdeki son iki maçından da 1 puanla ayrılan Bursaspor, deplasmanda galibiyeti bulunmayan Keçiörengücü'nü ağırlıyor. Büyükşehir Belediye Stadı'nda saat 19.00'da başlayacak maçı Bülent Birincioğlu yönetecek.</p>
      <p>TFF 1. Lig'de milli aranın ardından heyecan yeniden start alırken, Bursaspor, 12. hafta mücadelesinde bugün evinde Keçiörengücü'nü ağırlayacak. Milli ara öncesinde oynadığı son 2 maçta beraberlikle ayrılan yeşil beyazlılar, sahasındaki yenilmezlik unvanını Başkent ekibi karşısında da sürdürmek istiyor. 3 puan silme cezasına rağmen zirve iddiasını koruyan Timsah, bir puan fazlasıyla bir üst basamağında yer alan rakibiyle saat 19.00'da karşı karşıya gelecek. Büyükşehir Belediye Stadı'nda oynanacak karşılaşmayı Trabzon bölgesi hakemi Bülent Birincioğlu yönetecek. Birincoğlu'nun yardımcılıklarını ise Murat Şener ve Selahattin Altay yapacak. Karşılaşmanın 4. hakemi ise Alim Kandemir olacak.</p>
      <p>İKİNCİLİK ŞANSI VAR</p>
      <p>Ligde oynadığı 11 maçta 6 galibiyet, 2 beraberlik ve 3 yenilgi alan yeşil beyazlılar, ligin en az mağlubiyet alan (1) takımı olan Keçörengücü karşısında sahasındaki başarılı performansını sürdürmek için sahaya çıkacak. Evinde oynadığı 5 maçta 4 galibiyet, 1 beraberlik alan Bursaspor, deplasmanda henüz 3 puanla tanışamayan rakibine taraftar desteğiyle şans tanımak istemiyor. Timsah, 11 maç sonunda 17 puanla 8. sırada yer alırken, 4 galibiyet, 6 beraberlik ve 1 yenilgisi bulunan Keçiörengücü, 18 puanla 7. basamakta bulunuyor. Bursaspor, bugünkü maçtan 3 puanla ayrılırsa, diğer maçların skoruna göre kendisini 2. sıraya kadar taşıyabilid.</p>
      <p>
        <b>LATOVLEVİCİ CEZALI</b>
      </p>
      <p>Bursaspor'un Büyükşehir Belediye Stadı'nda bugün karşılaşacağı mücadelede cezalı Iasmin Latovlevici forma giyemeyecek. Bu sezon Osmanlıspor, Adana Demirspor, Cesar Grup Ümraniyespor ve son olarak da Boluspor maçlarında sarı kart gören tecrübeli futbolcu cezası nedeniyle bugünkü maçta takımı yalnız bırakacak.</p>
      <p>
        <b>EN BÜYÜK GÜÇ TARAFTAR</b>
      </p>
      <p>Bugünkü Keçiörengücü maçında yeşil beyaz sevdalılarına yine büyük iş düşecek.</p>
      <p>Bursaspor, bu sezon evinde oynadığı maçlarda yenilgi yüzü almazken, Büyükşehir Belediye Stadı'ndaki en büyük kozlarından birisi de taraftarı oldu. Bu sezon evindeki maçlarda her ne kadar beklenen ilgiyi göremese de yeşil beyazlı ekip, stada gelen taraftarlarıyla rakipleri karşısında büyük baskı kurmayı başardı. Hafta içinde Bursaspor yönetiminin bilet fiyatlarında büyük indirime gitmesiyle bugünkü maça ilginin de fazla olması bekleniyor. </p>
      <p>
        <b>51 YIL SONRA YENİDEN</b>
      </p>
      <p>İki ekip daha önce iki kez karşılaştı. Bursaspor ile Keçiörengücü 51 yıllık aradan sonra kozlarını paylaşacak. 1967-68 sezonunda oynanan maçlarda; Bursa'daki mücadeleyi ev sahibi 2-1 kazanırken, Ankara'daki karşılaşma ise 1-1'lik eşitlikle sonuçlandı.</p>
      <p><b>STAT</b>: Büyükşehir Belediye<br/><b>HAKEMLER</b>: Bülent Birincioğlu, Murat Şener, Selahattin Altay<br/><b>SAAT</b>: 19.00<br/>YAYIN: beINMAX1<br/><b>EKSİK</b>: Latovlevici<br/><b>EKSİK</b>: -</p>
      <p><b>BURSASPOR</b><br/>34 Çağlar Şahin Akbaba<br/>3 Onur Atasayar<br/>88 Anıl Karaer<br/>66 Mamadou Diarra<br/>12 Abdullahi Shehu<br/>19 Selçuk Şahin<br/>17 Recep Aydın<br/>10 Özer Hurmacı<br/>23 Igor Da Silva<br/>7 Burak Kapacak<br/>9 Kubilay Kanatsızkuş</p>
      <p><b>TEKNİK DİREKTÖR</b><br/>Yalçın KOŞUKAVAK</p>
      <p><b>KEÇİÖRENGÜCÜ</b><br/>71 Metin Uçar<br/>19 Abdulkadir Korkut<br/>93 Hüsamettin Tut<br/>61 Samet Akaydın<br/>4 Erdi Dikmen<br/>5 Süleyman Olgun<br/>77 Cem Ekinci<br/>10 Levy Clement Madinda<br/>27 Famoussa Kone<br/>8 Burak Aydın<br/>55 Bernard Mendy</p>
      <p><b>TEKNİK DİREKTÖR</b><br/>Serkan ÖZBALTA</p>
    </article>
  </body>
</html>