<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/38e636d7cee2e829/peste-4700-de-consumatori-au-fost-deconectati-de-la-gazele-naturale-din-cauza-datoriilor.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-22T14:23:20+00:00"/>
    <meta property="og:title" content="Peste 4700 de consumatori au fost deconectați de la gazele naturale din cauza datoriilor"/>
    <meta property="og:description" content="Circa 4 705 de instalații de gaze naturale ale consumatorilor finali au fost sistate pentru neachitarea la termen a sumelor restante în valoare de 17,717 milioane de lei."/>
  </head>
  <body>
    <article>
      <h1>Peste 4700 de consumatori au fost deconectați de la gazele naturale din cauza datoriilor</h1>
      <address><time datetime="2019-11-22T14:23:20+00:00">22 Nov 2019, 14:23</time> by <a rel="author">Jurnal.md</a></address>
      <p>
        <b>Circa 4 705 de instalații de gaze naturale ale consumatorilor finali au fost sistate pentru neachitarea la termen a sumelor restante în valoare de 17,717 milioane de lei.</b>
      </p>
      <p>Potrivit SA „Moldovagaz” din totalul consumatorilor deconectați de la gaze 4 146 – consumatori casnici, cu datorii de 7,410 milioane de lei și 559 – consumatori noncasnici, cu datorii de 10,307 milioane de lei.</p>
      <p>În adresa acestora au fost expediate 6 080 pretenții, din care 3 735 pretenții în sumă de 23,828 milioane lei au fost achitate benevol.</p>
      <p>Șeful Direcției furnizare gaze și relații cu consumatorii SA „Moldovagaz”, Ilarion Popa, a comunicat că în perioada ianuarie-septembrie 2019, SA „Moldovagaz” a furnizat consumatorilor finali gaze naturale în volum de 682,794 mln m³ în sumă de 3252,6 mln de lei. 99,6 % din această sumă a fost deja achitată de consumatori.</p>
      <p>Mai exact, consumatorii casnici au achitat facturile în proporție de 99,3%, cei noncasnici – în proporție de 99,5%, iar întreprinderile din sectorul termoenergetic au achitat integral consumul.</p>
    </article>
  </body>
</html>