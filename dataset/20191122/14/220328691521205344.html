<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/lifestyle-lyubopitno/serialt-za-vlastelint-s-vtori-sezon-407349.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-22T14:00:11+00:00"/>
    <meta property="og:title" content="Сериалът за „Властелинът“ с втори сезон"/>
    <meta property="og:description" content="Успехът е сигурен, хвалят се от „Амазон“"/>
  </head>
  <body>
    <article>
      <h1>Сериалът за „Властелинът“ с втори сезон</h1>
      <address><time datetime="2019-11-22T14:00:11+00:00">22 Nov 2019, 14:00</time> by <a rel="author">Агенция Стандарт</a></address>
      <p>От „Амазон“ вече са поръчали втори сезон за сериала си от света на „Властелинът на пръстените“, съобщиха от „Variety“. Дебютният дори още не е завършен като производство, но изглежда, че компанията е сигурна в успеха на шоуто. От списанието заявиха, че новината е била потвърдена от шефката на „Амазон“ Дженифър Салк по време на празничен купон в Холивуд. Това означава, че паузата между двата сезона ще бъде по-кратка от обикновеното. Стана ясно, че след като първите два епизода от първия сезон бъдат заснети, екипът ще излезе във ваканция за около 5 месеца. Продуцентите Джон Д. Пейн и Патрик Макей ще използват това време, за да сътворят основата на сценария за втория сезон. Така сцени за него ще бъдат заснети, докато камерите се въртя за първия сезон в Нова Зеландия. Подробностите около сюжета на сериала продължават да се пазят в тайна. Засега е ясно само, че Уил Полтър („Лабиринтът“), австралийската актриса Маркела Кавена и Джоузеф Моули от „Игра на тронове“ ще участват в продукцията в мистериозни роли.</p>
    </article>
  </body>
</html>