<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/novice/slovenija/clanek/kaos-na-cestah-pri-kranju-nalet-treh-vozil-252943"/>
    <meta property="og:site_name" content="Slovenske novice"/>
    <meta property="article:published_time" content="2019-11-22T14:02:00+00:00"/>
    <meta property="og:title" content="Kaos na cestah, pri Kranju nalet treh vozil"/>
    <meta property="og:description" content="Na relaciji Primskovo–krožišče Šenčur pri uvozu na avtocesto Kranj vzhod za smer Ljubljana policisti obravnavajo nalet treh vozil. Ne gre za hujšo nesrečo, promet poteka, glede na uro pa se ..."/>
  </head>
  <body>
    <article>
      <h1>Kaos na cestah, pri Kranju nalet treh vozil</h1>
      <h2>Predvsem po mestnih središčih nastajajo gneče, zato se oborožite s potrpežljivostjo.</h2>
      <address><time datetime="2019-11-22T14:02:00+00:00">22 Nov 2019, 14:02</time> by <a rel="author">T. V.</a></address>
      <p>Na relaciji Primskovo–krožišče Šenčur pri uvozu na avtocesto Kranj vzhod za smer Ljubljana policisti obravnavajo nalet treh vozil. Ne gre za hujšo nesrečo, promet poteka, glede na uro pa se pričakuje zastoj. Možnost zastoja je zaradi izključevanja z avtoceste na izvozu Kranj vzhod in na brniški cesti zato tudi že na avtocesti, so sporočili iz PU Kranj.<br/> </p>
      <hr/>
      <p>Preberite tudi:</p>
      <h3>
        <a href="https://www.slovenskenovice.si/kronika/doma/clanek/srhljiv-posnetek-ce-te-med-voznjo-prime-da-bi-ga-vzel-a-v-roke-video-252714">
          <b>Srhljiv posnetek: če te med vožnjo prime, da ga vzameš v roke (VIDEO)</b>
        </a>
      </h3>
      <hr/>
      <p>Zaradi popoldanske prometne konice je promet povečan na cestah iz mestnih središč in na mestnih obvoznicah. <br/><br/>Predmet na vozišču ovira promet na dolenjski avtocesti pred Drnovim proti Ljubljani ter na gorenjski avtocesti pri Brodu proti Jesenicam.</p>
      <h3>Dela na avtocestah:</h3>
      <p>– Na primorski avtocesti je zaprt prehitevalni pas med Postojno in počivališčem Ravbarkomanda proti Ljubljani, zaradi del na železniškem nadvozu.<br/>– Skozi predor Karavanke na gorenjski avtocesti bo danes in jutri ponoči med 20. in 5. uro promet potekal izmenično enosmerno.<br/>– V nedeljo bo med 7. in 17. uro na štajerski avtocesti zaprt priključek Slovenska Bistrica jug proti Mariboru. Obvoz bo preko priključka Slovenska Bistrica sever.</p>
      <h3>Dela na drugih cestah:</h3>
      <p>– Jutri in v nedeljo bo v Ljubljani zaprta Letališka cesta med Bratislavsko in Leskoškovo, pri krožišču z Bratislavsko cesto.<br/>– Zaradi poglobitve podvoza bo zaprta cesta Branik–Štanjel pri Lisjakih predvidoma do 20. 1. 2020. Obvoz je urejen.<br/>– Mejni prehod Imeno bo zaprt predvidoma do 25. 11. Obvoz je možen preko prehoda Sedlarjevo.<br/>– Cesta Lipnica–Gobovce bo v Lipnici zaradi preplastitve vozišča zaprta jutri med 8. in 16. uro.<br/>– Jutri in v ponedeljek bo zaradi sanacije zaprta cesta Lesično–Podsreda med Gluho Pečjo in Podsredo, oba dneva med 7. in 18. uro.</p>
      <h3>Zaprte ceste:</h3>
      <p>– Krnica–Zgornja Radovna zaradi poplavljenega vozišča, za osebna vozila je obvoz možen po lokalnih cestah;<br/>– Laze–Planina zaradi poplavljenega vozišča;<br/>– lokalna cesta Podkraj–Radeče zaradi poplavljenega vozišča;<br/>– zaradi poškodovanega cestišča je zaprta cesta Mojstrana–Vrata.<br/><br/>Cesta čez prelaz Vršič je prevozna za osebna vozila.</p>
    </article>
  </body>
</html>