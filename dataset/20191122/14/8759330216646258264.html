<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904733/storck-gelooft-in-het-project-van-cercle-brugge-het-komt-goed-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-22T14:28:00+00:00"/>
    <meta property="og:title" content="Storck gelooft in het project van Cercle Brugge: “Het komt goed”"/>
    <meta property="og:description" content="Cercle Brugge is de rode lantaarn in de Jupiler Pro League, maar coach Bernd Storck blijft positief. Tegenover"/>
  </head>
  <body>
    <article>
      <h1>Storck gelooft in het project van Cercle Brugge: “Het komt goed”</h1>
      <address>
        <time datetime="2019-11-22T14:28:00+00:00">22 Nov 2019, 14:28</time>
      </address>
      <p>
        <b>Cercle Brugge is de rode lantaarn in de Jupiler Pro League, maar coach Bernd Storck blijft positief. Tegenover <a href="https://sporza.be/nl/2019/11/21/interview-storck-voor-waasland-beveren-cercle/">Sporza</a> laat de oefenmeester zich uit over het project van Groen-Zwart.</b>
      </p>
      <p>"Cercle staat sinds het begin van het seizoen onderaan”, begint Storkc. “Onze vele jonge spelers hadden waarschijnlijk een ander idee toen ze naar hier kwamen. Met 19 nieuwe spelers heb je ook tijd nodig. Ik probeer iedereen samen te brengen door altijd positief te zijn."</p>
      <p>"Ik geef de spelers vertrouwen, individuele oefeningen en probeer ze plezier te laten beleven. We moeten weg van de laatste plaats. Psychologisch wordt het belangrijk dat voor de winterbreak te doen. Zo kunnen we met een positief gevoel op winterstage en ons zo voorbereiden op het nieuwe jaar."</p>
      <p>Cercle Brugge staat nu voor een belangrijke periode, maar Storck gelooft in een positiefe afloop voor Groen-Zwart. "Elke match was en is nu een finale, maar ik wil geen stress creëren. We zijn op de goede weg. Het komt goed met Cercle”, aldus Storck.</p>
      <aside>Lees meer<br/><a href="https://www.voetbalprimeur.be/nieuws/904715/storck-werd-gelinkt-aan-krc-genk-maar-zet-de-puntjes-op-de-i.html?itm_source=www.voetbalprimeur.be&amp;itm_medium=highlighted-content">Storck werd genoemd bij KRC Genk, maar zet de puntjes op de i</a></aside>
    </article>
  </body>
</html>