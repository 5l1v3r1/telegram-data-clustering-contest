<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aftenbladet.no/aenergi/i/701K14/miljoedirektoratet-kaller-equinor-ledelsen-inn-paa-teppet"/>
    <meta property="og:site_name" content="Aftenbladet"/>
    <meta property="article:published_time" content="2019-11-22T14:49:43+00:00"/>
    <meta property="og:title" content="Miljødirektoratet kaller Equinor-ledelsen inn på teppet"/>
    <meta property="og:description" content="Miljødirektoratet har funnet alvorlige feil og regelbrudd på flere av Equinors anlegg. Nå kalles ledelsen i selskapet inn på teppet, melder DN."/>
  </head>
  <body>
    <article>
      <h1>Miljødirektoratet kaller Equinor-ledelsen inn på teppet</h1>
      <h2>Miljødirektoratet har funnet alvorlige feil og regelbrudd på flere av Equinors anlegg. Nå kalles ledelsen i selskapet inn på teppet, melder DN.</h2>
      <address><time datetime="2019-11-22T14:49:43+00:00">22 Nov 2019, 14:49</time> by <a rel="author">NTB</a></address>
      <p>Direktoratet har gått gjennom en rekke feil på anleggene de siste årene. Det at feilene ikke har blitt rettet etter gjentatte tilsyn, gjør at direktoratet nå reagerer.</p>
      <p>– Dette er et ledelsesspørsmål. Her er det noen som ikke har gjort jobben sin, sier Bjørn Bjørnstad, leder for tilsynsavdelingen i Miljødirektoratet, til <a href="https://www.dn.no/olje/slar-alarm-om-miljolovbrudd-i-equinor-kaller-ledelsen-inn-pa-teppet/2-1-711564?_l">Dagens Næringsliv</a>.</p>
      <p>Bjørnstad sier til avisen at han nå sikter til ledelsen i selskapet, ikke bare ute på installasjonene.</p>
      <p>– Bruddene på regelverket som vi har avdekket, skjer på felter i hele norsk sokkel. Derfor vil vi snakke med ledelsen i Equinor, som har mandat til å håndtere og rette opp dette. Vil vi at de skal redegjøre for hvorfor det er blitt slik og hva de skal gjøre for å bedre situasjonen, sier Bjørnstad.</p>
      <p>Equinor sier at de vil svare på spørsmålene fra direktoratet.</p>
      <p>– Vi har mottatt brevet fra direktoratet. Spørsmål som direktoratet ønsker besvart, er det viktig for oss å oppklare og få redegjort for, sier pressetalsmann Morten Eek i Equinor til DN.</p>
    </article>
  </body>
</html>