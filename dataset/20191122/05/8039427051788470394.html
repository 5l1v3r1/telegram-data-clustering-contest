<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=961491"/>
    <meta property="og:site_name" content="Andhrajyothy"/>
    <meta property="article:published_time" content="2019-11-22T05:27:20+00:00"/>
    <meta property="og:title" content="హిజ్రాలపై పెత్తనం కోసం గొడవ.. ఒకరికి కత్తిపోట్లు"/>
    <meta property="og:description" content="ADVT"/>
  </head>
  <body>
    <article>
      <h1>హిజ్రాలపై పెత్తనం కోసం గొడవ.. ఒకరికి కత్తిపోట్లు</h1>
      <address>
        <time datetime="2019-11-22T05:27:20+00:00">22 Nov 2019, 05:27</time>
      </address>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>బంజారాహిల్స్‌/హైదరాబాద్ : </b>హిజ్రా బృందాల వద్ద మాముళ్లు తీసుకుంటున్న ఓ రౌడీషీటర్‌పై పీడీ యాక్ట్‌ నమోదు చేయడంతో జైలుకెళ్లాడు. అతడి అనుచరులు ప్రస్తుతం హిజ్రాలపై పెత్తనం చెలాయించేందుకు చేస్తున్న ప్రయత్నాలు ఒకరి కత్తిపోట్లకు దారి తీసింది. రెండు బృందాల మధ్య జరిగిన గొడవలో ఓ యువకుడు కత్తిపోట్లకు గురయ్యాడు. రౌడీషీటర్‌ వెంకట్‌ హిజ్రాల వద్ద మామూళ్లు తీసుకుంటూ జల్సాలు చేసేవాడు. ఓ హత్య చేయడంతో పోలీసులు అరెస్టు చేసి పీడీ యాక్ట్‌ నమోదు చేశారు. అతడి అనుచరులుగా ముద్రపడ్డ నవీన్‌యాదవ్‌, జమాల్‌ మరో ఎనిమిదిమంది వెంకట్‌ మాదిరిగా మామూళ్లు తీసుకునేందుకు పథకం వేశారు. ప్రతిరోజూ ఇందిరానగర్‌లో హిజ్రాలు ఉండే నివాసాల వద్ద కాపు కాస్తున్నారు. సనత్‌నగర్‌కు చెందిన గౌస్‌ హిజ్రాలతో చనువుగా ఉంటాడు. వారి కోసం ఆటో నడుపుతుంటాడు. ఈ విషయం గమనించిన నవీన్‌, జమాల్‌ హిజ్రాలతో కలిసి తిరగొద్దంటూ గౌస్‌ను పలుమార్లు హెచ్చరించారు. గత సోమవారం వీరి మధ్య గొడవ జరిగింది.</p>
      <p>గురువారం తెల్లవారు జామున రెండు గంటలకు గౌస్‌ ఇద్దరు హిజ్రాలను తన ఆటోలో తీసుకొచ్చి ఇందిరానగర్‌లో విడిచిపెట్టాడు. స్నేహితులు గణేష్‌, అనిల్‌తో కలిసి ఆటోలో కూర్చొని కూల్‌డ్రింక్‌ తాగుతున్నాడు. గౌస్‌ ఇందిరానగర్‌లో ఉండటం గమనించిన నవీన్‌ అనుచరుడు మహేష్‌ వారిని ప్రశ్నించాడు. ఇదే విషయాన్ని నవీన్‌ సహచర గ్యాంగ్‌ సభ్యులకు చెప్పాడు. నవీన్‌, జమాల్‌, మహేష్‌, మల్లేష్‌ మరో ఆరుగురు వెళ్లి గౌస్‌, అతడి స్నేహితులపై దాడికి యత్నించారు. గౌస్‌ తన ఆటోలో ఉన్న కర్రతో నవీన్‌ తలపై కొట్టాడు.</p>
      <p> అతడు ఆగ్రహంతో తన వద్ద ఉన్న కత్తితో గౌస్‌ వెన్నులో పొడవడంతో అక్కడే కుప్పకూలిపోయాడు. నవీన్‌ బృందం అక్కడి నుంచి పారిపోయింది. విషయం గమనించిన స్థానికులు బంజారాహిల్స్‌ పోలీ్‌సస్టేషన్‌కు సమాచారం అందించారు. పోలీసులు ఘటనా స్థలానికి చేరుకొని గౌస్‌ను చికిత్స నిమిత్తం ఉస్మానియా ఆస్పత్రికి తరలించారు. అతడి పరిస్థితి విషమంగా ఉందని వైద్యులు తెలిపారు. కేసు నమోదు చేసి దర్యాప్తు చేస్తున్నారు. నవీన్‌యాదవ్‌(19) గతంలో ఓ భర్తడే వేడుకల్లో హత్యాయత్నానికి పాల్పడ్డాడు. అతడిపై ఇప్పటికే రెండు కేసులు ఉన్నట్లు పోలీసులు తెలిపారు.</p>
    </article>
  </body>
</html>