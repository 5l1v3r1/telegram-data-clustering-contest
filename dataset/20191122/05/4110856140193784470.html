<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.real.gr/koinonia/arthro/isxyres_broxes_kai_kataigides_simera_pou_tha_ekdilothoun_entona_fainomena-588806/"/>
    <meta property="og:site_name" content="Real.gr"/>
    <meta property="article:published_time" content="2019-11-22T05:39:00+00:00"/>
    <meta property="og:title" content="Aπίστευτη διάρρηξη: Έδεσαν ΑΤΜ σε αυτοκίνητο και το πήραν μαζί τους"/>
    <meta property="og:description" content="Το κύμα κακοκαιρίας που πλήττει τη χώρα θα συνεχίσει να απασχολεί και σήμερα."/>
  </head>
  <body>
    <article>
      <h1>
        <a href="https://www.real.gr/koinonia/arthro/apisteuti_diarriksi_edesan_atm_se_autokinito_kai_to_piran_mazi_tous-588800/">Aπίστευτη διάρρηξη: Έδεσαν ΑΤΜ σε αυτοκίνητο και το πήραν μαζί τους</a>
      </h1>
      <address><time datetime="2019-11-22T05:39:00+00:00">22 Nov 2019, 05:39</time> by <a rel="author">Real.gr</a></address>
      <p>
        <b>Το κύμα κακοκαιρίας που πλήττει τη χώρα θα συνεχίσει να απασχολεί και σήμερα.</b>
      </p>
      <p>Συγκεκριμένα, στην ανατολική χώρα, περιμένουμε τοπικές βροχές και σποραδικές καταιγίδες, οι οποίες θα είναι κατά τόπους ισχυρές στην ανατολική Κρήτη και τις ανατολικές Κυκλάδες, στα νησιά του ανατολικού Αιγαίου και τα Δωδεκάνησα, στα ανατολικά τμήματα της κεντρικής Μακεδονίας (περιοχή Χαλκιδικής), στην ανατολική Μακεδονία, τη Θράκη, στα νησιά του βόρειου Αιγαίου και πιθανώς πρόσκαιρα στις Σποράδες. Τα φαινόμενα βαθμιαία από τα δυτικά και τα νότια θα εξασθενήσουν.</p>
      <p>Οι άνεμοι θα πνέουν από δυτικές διευθύνσεις 3 με 5 μποφόρ και στο βόρειο Αιγαίο βόρειοι βορειοανατολικοί μέχρι 6 μποφόρ. Η θερμοκρασία θα σημειώσει μικρή πτώση στα ανατολικά.</p>
      <p><b>Στην Αττική</b> αναμένονται νεφώσεις με τοπικές βροχές και σποραδικές καταιγίδες, πιθανώς πρόσκαιρα ισχυρές τις πρώτες πρωινές ώρες. Τα φαινόμενα βαθμιαία θα εξασθενήσουν και ο καιρός θα βελτιωθεί. Οι άνεμοι από δυτικές διευθύνσεις 3 με 5 μποφόρ. Η θερμοκρασία από 15 έως 20 βαθμούς Κελσίου.</p>
      <p><b>Στη Θεσσαλονίκη</b> θα έχουμε νεφώσεις με τοπικές βροχές και σποραδικές καταιγίδες με εξασθένηση από το βράδυ. Οι άνεμοι από βόρειες διευθύνσεις 3 με 5 μποφόρ. Η θερμοκρασία από 14 έως 17 βαθμούς Κελσίου.</p>
      <p><b>Στη Μακεδονία και τη Θράκη</b>, περιμένουμε σε ότι αφορά τη δυτική Μακεδονία λίγες νεφώσεις, με κατά τόπους περιορισμένη ορατότητα τις πρωινές και βραδινές ώρες. Στις υπόλοιπες περιοχές νεφώσεις με βροχές και καταιγίδες κατά τόπους ισχυρές, στα ανατολικά τμήματα της κεντρικής Μακεδονίας (περιοχή Χαλκιδικής), στην ανατολική Μακεδονία και τη Θράκη. Τα φαινόμενα το βράδυ από τα δυτικά σταδιακά θα εξασθενήσουν. Οι άνεμοι βόρειοι βορειοανατολικοί 4 με 5 μποφόρ και στο Θρακικό ανατολικοί μέχρι 6 μποφόρ. Η θερμοκρασία από 9 έως 17 βαθμούς Κελσίου. Στη δυτική Μακεδονία 3 με 4 βαθμούς χαμηλότερη.</p>
      <p><b>Στα νησιά του Ιονίου, την Ήπειρο, τη δυτική Στερεά και τη δυτική Πελοπόννησο,</b> θα έχουμε λίγες νεφώσεις παροδικά αυξημένες. Κατά τόπους περιορισμένη ορατότητα τις πρωινές και βραδινές ώρες. Οι άνεμοι από δυτικές διευθύνσεις 3 με 5 μποφόρ. Η θερμοκρασία από 12 έως 20 βαθμούς Κελσίου. Στην Ήπειρο 3 με 4 βαθμούς χαμηλότερη.</p>
      <p><b>Στη Θεσσαλία, την ανατολική Στερεά, την Εύβοια και την ανατολική Πελοπόννησο,</b> θα έχουμε νεφώσεις με τοπικές βροχές και σποραδικές καταιγίδες, οι οποίες πιθανώς να είναι πρόσκαιρα ισχυρές τις πρώτες πρωινές ώρες στην ανατολική Στερεά και τη νότια Εύβοια και μέχρι αργά το απόγευμα στις Σποράδες. Τα φαινόμενα από τα νότια σταδιακά θα εξασθενήσουν και ο καιρός θα βελτιωθεί. Οι άνεμοι από δυτικές διευθύνσεις 3 με 5 μποφόρ. Στα βόρεια από βόρειες διευθύνσεις με την ίδια ένταση. Η θερμοκρασία από 12 έως 20 βαθμούς Κελσίου.</p>
      <p><b>Στις Κυκλάδες και την Κρήτη</b>, θα έχουμε λίγες νεφώσεις με βροχές και καταιγίδες οι οποίες μέχρι τις πρώτες πρωινές ώρες κυρίως στα ανατολικά τμήματα θα είναι κατά τόπους ισχυρές. Τα φαινόμενα σταδιακά από τα δυτικά θα εξασθενήσουν. Οι άνεμοι από δυτικές διευθύνσεις 3 με 5 μποφόρ. Η θερμοκρασία από 15 <b>έως 21 βαθμούς Κελσίου.</b></p>
      <p><b>Στα νησιά του ανατολικού Αιγαίου και τα Δωδεκάνησα,</b> αναμένονται νεφώσεις με βροχές και καταιγίδες οι οποίες μέχρι το μεσημέρι θα είναι κατά τόπους ισχυρές. Οι άνεμοι, στα νότια, νότια νότιοι νοτιοδυτικοί 4 με 5 μποφόρ και στα βόρεια ανατολικοί βορειοανατολικοί πρόσκαιρα μέχρι 6 μποφόρ. Η θερμοκρασία από 15 έως 22 βαθμούς Κελσίου. Στα βόρεια 2 με 3 βαθμούς χαμηλότερη.</p>
      <p>
        <b>Πρόγνωση καιρού για το Σάββατο</b>
      </p>
      <p>Το Σάββατο, αναμένονται νεφώσεις παροδικά αυξημένες στα δυτικά, τα βόρεια, τα νησιά του ανατολικού Αιγαίου και τα Δωδεκάνησα, όπου θα σημειωθούν τοπικές βροχές. Πιθανότητα μεμονωμένων καταιγίδων στο Ιόνιο, το βόρειο και το ανατολικό Αιγαίο. Λίγα χιόνια στα βόρεια ορεινά. Στην υπόλοιπη χώρα λίγες πρόσκαιρες νεφώσεις.</p>
      <p>Οι άνεμοι θα πνέουν στα δυτικά νοτιοανατολικοί 4 με 5 και βαθμιαία στο Ιόνιο τοπικά 6 μποφόρ. Στα ανατολικά μεταβλητοί 3 με 4 και στο βόρειο Αιγαίο βορειοανατολικοί 4 με 5 μποφόρ. Η θερμοκρασία θα σημειώσει μικρή πτώση στα βόρεια.</p>
    </article>
  </body>
</html>