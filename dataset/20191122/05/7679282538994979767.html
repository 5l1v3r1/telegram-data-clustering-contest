<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/uttar-pradesh/story-mulayam-singh-yadav-birthday-today-akhilesh-and-shivpal-will-celebrate-separately-2862406.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-22T05:15:55+00:00"/>
    <meta property="og:title" content="मुलायम सिंह का जन्मदिन आज, अलग-अलग celebrate करेंगे अखिलेश और शिवपाल "/>
    <meta property="og:description" content="सपा संरक्षक मुलायम सिंह यादव का आज 81वां जन्मदिन है। इस खास मौके पर अखिलेश यादव व शिवपाल सिंह यादव अपने-अपने तरीके से उनका जन्मदिन मनाएंगे। इन दोनों के बीच एका की चर्चाओं के चलते अब सबकी निगाहे..."/>
  </head>
  <body>
    <article>
      <h1>मुलायम सिंह का जन्मदिन आज, अलग-अलग celebrate करेंगे अखिलेश और शिवपाल </h1>
      <address><time datetime="2019-11-22T05:15:55+00:00">22 Nov 2019, 05:15</time> by <a rel="author">राज्य मुख्यालय, लखनऊ।</a></address>
      <p>सपा संरक्षक मुलायम सिंह यादव का आज 81वां जन्मदिन है। इस खास मौके पर अखिलेश यादव व शिवपाल सिंह यादव अपने-अपने तरीके से उनका जन्मदिन मनाएंगे। इन दोनों के बीच एका की चर्चाओं के चलते अब सबकी निगाहे जन्मदिवस आयोजन और उसके साथ होनी वाली गतिविधियों पर हैं। </p>
      <p>सपा संरक्षक मुलायम सिंह यादव गुरुवार शाम दिल्ली से लखनऊ लौट आए। वह कल लखनऊ में रहेंगे जबकि सपा मुखिया व उनके बेटे अखिलेश यादव भी सपा मुख्यालय में रहेंगे। पार्टी ने पूरे प्रदेश में अपने संरक्षक के जन्मदिवस पर विविध आयोजन किए हैं।</p>
      <p>उधर प्रसपा के अध्यक्ष शिवपाल सैफई में रहेंगे। वह वहां होने वाले दंगल कार्यक्रम में शिरकत करेंगे। उनकी पार्टी लखनऊ में भी कार्यक्रम का आयोजन करेगी। माना जा रहा है कि मुलायम सिंह यादव शुक्रवार को पार्टी मुख्यालय आ सकते हैं। यहां वह पार्टी कार्यकर्ताओं को संबोधित कर सकते हैं। इस मौके पर पुराने समाजवादी नेताओं की जुटान हो सकती है। </p>
    </article>
  </body>
</html>