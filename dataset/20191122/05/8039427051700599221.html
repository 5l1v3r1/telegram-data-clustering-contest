<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=961501"/>
    <meta property="og:site_name" content="Andhrajyothy"/>
    <meta property="article:published_time" content="2019-11-22T05:33:51+00:00"/>
    <meta property="og:title" content="‘జార్జిరెడ్డి’ మూవీపై ఎవరికైనా అభ్యంతరముంటే...: జీవన్‌రెడ్డి"/>
    <meta property="og:description" content="ADVT"/>
  </head>
  <body>
    <article>
      <h1>‘జార్జిరెడ్డి’ మూవీపై ఎవరికైనా అభ్యంతరముంటే...: జీవన్‌రెడ్డి</h1>
      <address>
        <time datetime="2019-11-22T05:33:51+00:00">22 Nov 2019, 05:33</time>
      </address>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>హిమాయత్‌నగర్/హైదరాబాద్ : </b>జార్జిరెడ్డి సినిమాను నేడు విడుదల చేస్తున్న నేపథ్యంలో గురువారం చిత్ర యూనిట్‌ నారాయణగూడలోని క్రైస్తవ శ్మశానవాటికలో ఉన్న జార్జిరెడ్డి సమాధి వద్ద నివాళి అర్పించారు. నిర్మాతలు దామోదర్‌రెడ్డి, సుధాకర్‌రెడ్డి, దర్శకుడు జీవన్‌రెడ్డి, సినిమాలో జార్జిరెడ్డి పాత్రను పోషించిన హీరో సందీప్‌ మాధవ్‌, నటుడు సత్యదేవ్‌ సాంకేతికబృందం తదితరులు జార్జిరెడ్డి సమాధిపై పుష్పగుచ్ఛాలు ఉంచి నివాళి అర్పించారు.</p>
      <p> అనంతరం నిర్మాతలలో ఒకరైన సుధాకర్‌రెడ్డి మాట్లాడుతూ జార్జిరెడ్డిలాంటి వారిని చాలామంది సమాజం కోల్పోయిందని, ఎలా కోల్పోయామో కూడా తమ సినిమాలో చూపించామని, రెండేళ్లపాటు అన్ని మార్గాల్లో జార్జిరెడ్డి జీవితాన్ని అధ్యయనం చేసిన తర్వాతే సినిమాగా రూపొందించామని చెప్పారు. జార్జిరెడ్డి వ్యక్తిత్వాన్ని ప్రజలకు ఈ సినిమా ద్వారా కనెక్ట్‌ చేయడాన్ని ఓ చాలెంజ్‌గా తీసుకుని రూపొందించామని ఆయన చెప్పారు. 25ఏళ్లకే ఓ విద్యార్థి నాయకుడు నాయకుడిగా ఎదిగి నాటికి, నేటికి యువతకు స్ఫూర్తిగా నిలిచాడని సుధాకర్‌రెడ్డి అన్నారు.  చిత్ర దర్శకుడు జీవన్‌రెడ్డి మాట్లాడుతూ జార్జిరెడ్డి గురించి తెలుసుకున్న తర్వాత ఐదేళ్లపాటు ఏ సినిమాను చేయలేదని, ఆయన నిజాయితీని కళ్లకు కట్టేవిధంగా తెరకెక్కించే ప్రయత్నం చేసామని చెప్పారు. సినిమాపై ఎలాంటి అపోహలు వద్దని,ఎవరికైనా అభ్యంతరముంటే వారితో కలిసి తాము సినిమాను చూస్తామని జీవన్‌రెడ్డి చెప్పారు. జార్జిరెడ్డి జీవిత చరిత్రను, ఆయన వ్యక్తిత్వాన్ని నేటి తరానికి పరిచయం చేయాలనే తపన తప్ప ఎవరినీ కించపరిచే విధంగా చూపలేదని, అసలు ఎవరినీ కించపరిచే ఉద్దేశ్యమే తమకు లేదని జీవన్‌రెడ్డి స్పష్టం చేశారు.</p>
    </article>
  </body>
</html>