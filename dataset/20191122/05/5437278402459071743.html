<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.1limburg.nl/miljoenen-stromen-limburg-binnen-voor-maasbescherming"/>
    <meta property="og:site_name" content="1limburg"/>
    <meta property="article:published_time" content="2019-11-22T05:44:28+00:00"/>
    <meta property="og:title" content="Miljoenen stromen Limburg binnen voor Maasbescherming"/>
    <meta property="og:description" content="Het Ministerie van Waterstaat stelt tientallen miljoenen beschikbaar voor de bescherming van Limburgse Maasdorpen."/>
  </head>
  <body>
    <article>
      <h1>Miljoenen stromen Limburg binnen voor Maasbescherming</h1>
      <h2>Het Ministerie van Waterstaat stelt tientallen miljoenen beschikbaar voor de bescherming van Limburgse Maasdorpen.</h2>
      <address><time datetime="2019-11-22T05:44:28+00:00">22 Nov 2019, 05:44</time> by <a rel="author">Jochem Rietjens</a></address>
      <p>In totaal stroomt er 55,4 miljoen euro vanuit Den Haag naar het zuiden om de Maasdijken bij Arcen, tussen Baarlo en Hout-Blerick en bij Well te verbeteren. Dat heeft minister Cora van Nieuwenhuizen bekendgemaakt.</p>
      <p><b>Bescherming</b><br/>Het geld is bedoeld om de plannen uit te werken waarmee de minister kwam na gesprekken die zij afgelopen zomer in Limburgse Maasregio's voerde. Die gingen over bescherming tegen de Maas bij hoogwater.</p>
      <p><b>Lees ook</b>: <a href="https://www.1limburg.nl/minister-wil-maatwerk-bij-bescherming-maasdorpen?context=default">Minister wil maatwerk bij bescherming Maasdorpen</a></p>
      <p><b>Thorn</b><br/>Thorn valt voorlopig nog uit de boot. Van Nieuwenhuizen schippert nog tussen meerdere opties en neemt tot het voorjaar van 2020 de tijd om te besluiten welke Maasmaatregelen het beste bij het witte stadje passen.</p>
      <p>Dijkversterkingen en -verleggingen zijn nodig, omdat op sommige plekken de dijken niet meer aan de norm voldoen. Op die plaatsen bieden de dijken te weinig bescherming bij hoogwater.</p>
    </article>
  </body>
</html>