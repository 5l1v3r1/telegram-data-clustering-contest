<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.enikos.gr/economy/685807/neo-rekor-tou-tourismou-fetos-ti-deichnoun-ta-stoicheia-9minou"/>
    <meta property="og:site_name" content="enikos.gr"/>
    <meta property="article:published_time" content="2019-11-22T05:12:00+00:00"/>
    <meta property="og:title" content="Νέο ρεκόρ του τουρισμού φέτος"/>
    <meta property="og:description" content="Η αύξηση των ταξιδιωτικών εισπράξεων οφείλεται στην αύξηση της μέσης δαπάνης ανά ταξίδι κατά 10,8%..."/>
  </head>
  <body>
    <article>
      <h1>Νέο ρεκόρ του τουρισμού φέτος</h1>
      <address>
        <time datetime="2019-11-22T05:12:00+00:00">22 Nov 2019, 05:12</time>
      </address>
      <p>Πλεόνασμα ύψους 2.631 εκατ. ευρώ εμφάνισε το<a href="http://www.enikonomia.gr/economy/224364,oi-vretanoi-odigoun-tin-anodo-tou-tourismou-fetos-ti-deichnoun-st.html%CF%84%CE%B1%CE%BE%CE%B9%CE%B4%CE%B9%CF%89%CF%84%CE%B9%CE%BA%CF%8C%20%CE%B9%CF%83%CE%BF%CE%B6%CF%8D%CE%B3%CE%B9%CE%BF">ταξιδιωτικό ισοζύγιο</a> τον Σεπτέμβριο του 2019 έναντι 2.282 εκατ. ευρώ τον αντίστοιχο μήνα του 2018, σύμφωνα με στοιχεία της Τράπεζας της Ελλάδας .</p>
      <p>Όπως αναφέρει η ΤτΕ σε ανακοίνωση της, αύξηση κατά 16,0% κατέγραψαν το Σεπτέμβριο του 2019 οι ταξιδιωτικές εισπράξεις, οι οποίες διαμορφώθηκαν στα 2.847 εκατ. ευρώ, έναντι 2.454 εκατ. ευρώ τον αντίστοιχο μήνα του 2018, ενώ αύξηση κατά 25,8% παρατηρήθηκε και στις ταξιδιωτικές πληρωμές (Σεπτέμβριος 2019: 216 εκατ. ευρώ, Σεπτέμβριος 2018: 172 εκατ. ευρώ).</p>
      <p>Η αύξηση των ταξιδιωτικών εισπράξεων οφείλεται στην αύξηση της μέσης δαπάνης ανά ταξίδι κατά 10,8%, καθώς και στην αύξηση της εισερχόμενης ταξιδιωτικής κίνησης κατά 5,0% σε σχέση με το Σεπτέμβριο του 2018.</p>
      <p>Την περίοδο Ιανουαρίου-Σεπτεμβρίου 2019, το ταξιδιωτικό ισοζύγιο εμφάνισε πλεόνασμα 14.032 εκατ. ευρώ, έναντι πλεονάσματος 12.507 εκατ. ευρώ την αντίστοιχη περίοδο του 2018. Η εξέλιξη αυτή οφείλεται στην αύξηση των ταξιδιωτικών εισπράξεων κατά 1.976 εκατ. ευρώ ή 14,0%, οι οποίες μόνο εν μέρει αντισταθμίστηκαν από την αύξηση των ταξιδιωτικών πληρωμών κατά 450 εκατ. ευρώ ή 28,0%.</p>
      <p>Η αύξηση των ταξιδιωτικών εισπράξεων οφείλεται στην αύξηση της μέσης δαπάνης ανά ταξίδι κατά 10,0%, καθώς και στην αύξηση της εισερχόμενης ταξιδιωτικής κίνησης κατά 3,8%.</p>
      <p>
        <b>Οι ταξιδιωτικές εισπράξεις</b>
      </p>
      <p>Το Σεπτέμβριο του 2019, όπως προαναφέρθηκε, οι ταξιδιωτικές εισπράξεις αυξήθηκαν κατά 16,0% σε σύγκριση με τον αντίστοιχο μήνα του 2018.</p>
      <p>Αναλυτικότερα, αύξηση κατά 17,7% εμφάνισαν οι εισπράξεις από κατοίκους των χωρών της ΕΕ-28, οι οποίες διαμορφώθηκαν στα 2.032 εκατ. ευρώ, ενώ οι εισπράξεις από κατοίκους των χωρών εκτός της ΕΕ-28 αυξήθηκαν κατά 12,6% (Σεπτέμβριος 2019: 758 εκατ. ευρώ, Σεπτέμβριος 2018: 673 εκατ. ευρώ).</p>
      <p>Η αύξηση των εισπράξεων από κατοίκους των χωρών της ΕΕ-28 ήταν αποτέλεσμα της αύξησης των εισπράξεων από κατοίκους των χωρών της ζώνης του ευρώ κατά 7,2% (Σεπτέμβριος 2019: 1.168 εκατ. ευρώ, Σεπτέμβριος 2018: 1.090 εκατ. ευρώ), καθώς και των εισπράξεων από κατοίκους των χωρών της ΕΕ-28 εκτός της ζώνης του ευρώ, οι οποίες διαμορφώθηκαν στα 864 εκατ. ευρώ, αυξημένες κατά 35,8%.</p>
      <p>Ειδικότερα, όσον αφορά τις σημαντικότερες χώρες προέλευσης ταξιδιωτών, οι εισπράξεις από τη Γερμανία μειώθηκαν κατά 8,9% και διαμορφώθηκαν στα 480 εκατ. ευρώ, ενώ οι εισπράξεις από τη Γαλλία αυξήθηκαν κατά 53,7% και διαμορφώθηκαν στα 177 εκατ. ευρώ. Αύξηση κατά 67,6% παρουσίασαν και οι εισπράξεις από το Ηνωμένο Βασίλειο, οι οποίες διαμορφώθηκαν στα 478 εκατ. ευρώ.</p>
      <p>Από τις χώρες εκτός της ΕΕ-28, αύξηση κατά 31,6% παρουσίασαν οι εισπράξεις από τις ΗΠΑ, οι οποίες διαμορφώθηκαν στα 197 εκατ. ευρώ, ενώ οι εισπράξεις από τη Ρωσία αυξήθηκαν κατά 17,2% και διαμορφώθηκαν στα 55 εκατ. ευρώ.</p>
      <p>Την περίοδο Ιανουαρίου-Σεπτεμβρίου 2019, οι ταξιδιωτικές εισπράξεις εμφάνισαν αύξηση κατά 14,0% σε σύγκριση με την αντίστοιχη περίοδο του 2018 και διαμορφώθηκαν στα 16.088 εκατ. ευρώ. Η εξέλιξη αυτή οφείλεται στην αύξηση κατά 13,6% των εισπράξεων από κατοίκους των χωρών της ΕΕ-28, οι οποίες διαμορφώθηκαν στα 11.178 εκατ. ευρώ, και στην αύξηση κατά 15,8% των εισπράξεων από κατοίκους των χωρών εκτός της ΕΕ-28, οι οποίες διαμορφώθηκαν στα 4.546 εκατ. ευρώ.</p>
      <p>Αναλυτικότερα, οι εισπράξεις από κατοίκους των χωρών της ζώνης του ευρώ διαμορφώθηκαν στα 6.820 εκατ. ευρώ, αυξημένες κατά 8,2%, ενώ οι εισπράξεις από κατοίκους των χωρών της ΕΕ-28 εκτός της ζώνης του ευρώ αυξήθηκαν κατά 23,0% και διαμορφώθηκαν στα 4.358 εκατ. ευρώ. Ειδικότερα, οι εισπράξεις από τη Γερμανία μειώθηκαν κατά 5,6% και διαμορφώθηκαν στα 2.441 εκατ. ευρώ, ενώ οι εισπράξεις από τη Γαλλία αυξήθηκαν κατά 19,0% και διαμορφώθηκαν στα 1.002 εκατ. ευρώ. Οι εισπράξεις από το Ηνωμένο Βασίλειο αυξήθηκαν κατά 39,2% και διαμορφώθηκαν στα 2.427 εκατ. ευρώ. Από τις χώρες εκτός της ΕΕ-28, άνοδο κατά 16,6% παρουσίασαν οι εισπράξεις από τις ΗΠΑ, οι οποίες διαμορφώθηκαν στα 960 εκατ. ευρώ, ενώ και οι εισπράξεις από τη Ρωσία σημείωσαν αύξηση κατά 19,9% και διαμορφώθηκαν στα 368 εκατ. ευρώ.</p>
      <related>
        <h4>σχετικά άρθρα</h4>
        <a href="http://www.enikos.gr/economy/682743/aisiodoxa-minymata-gia-ton-elliniko-tourismo-to-2020-kalyptetai-t%0A%20%20%20%20%0A"/>
        <a href="http://www.enikos.gr/economy/680038/o-tourismos-apotelei-mia-megali-viomichania-kai-simantiki-pigi-es%0A%20%20%20%20%0A"/>
        <a href="http://www.enikos.gr/economy/679829/oi-vretanoi-odigoun-tin-afxisi-tou-tourismou-fetos-ti-deichnoun-s%0A%20%20%20%20%0A"/>
        <a href="http://www.enikos.gr/economy/685779/doro-apo-ti-mevgal-se-olous-tous-ergazomenous-tis%0A%20%20%20%20%0A"/>
        <a href="http://www.enikos.gr/economy/685745/proypologismos-2020-1181-dis-evro-gia-foroelafrynseis-enischysi-e%0A%20%20%20%20%0A"/>
        <a href="http://www.enikos.gr/economy/685705/rythmo-anaptyxis-21-to-2020-provlepei-gia-tin-ellada-o-oosa-ti-an%0A%20%20%20%20%0A"/>
        <a href="http://www.enikos.gr/economy/685712/pote-plironei-o-opeka-epidomata-kai-paroches%0A%20%20%20%20%0A"/>
        <a href="http://www.enikos.gr/economy/685722/proypologismos-2020-yperpleonasma-436-ekat-evro-fetos-ti-provlepe%0A%20%20%20%20%0A"/>
        <a href="http://www.enikos.gr/economy/685719/katatethike-sti-vouli-o-proypologismos-gia-to-2020-tora%0A%20%20%20%20%0A"/>
      </related>
    </article>
  </body>
</html>