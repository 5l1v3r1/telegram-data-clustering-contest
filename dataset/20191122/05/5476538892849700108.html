<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://grodnonews.by/news/ekonomika/shchuchynskiya_amunalniki_pylasosyats_vulitsy.html"/>
    <meta property="og:site_name" content="Гродненская правда"/>
    <meta property="article:published_time" content="2019-11-22T05:12:00+00:00"/>
    <meta property="og:title" content="Як шчучынскія камунальнікі “пыласосяць” вуліцы"/>
    <meta property="og:description" content="Зіма не за гарамі, і дрэвы ўжо скінулі сваю пажаўцелую лістоту, заслаўшы наваколле залатым дываном. Для камунальнікаў гэта не праблема: у іх на ўзбраенні ёсць самаходны “пыласос”, пры дапамозе якога яны наводзяць парадак на гарадскіх вуліцах. Популярныеновости На цуда-тэхніцы працуе вадзіцель Вадзім Канюк з напарнікам Юрыем Шмідтам, расказвае карэспандэнт &quot;Дзянніцы&quot;.  – Раней даводзілася загружаць кучы лісця ў кузаў грузавога аўтамабіля ўручную, што аднімала шмат часу і сіл, – гаворыць работнік РУП ЖКГ Юрый Шмідт. – Цяпер жа ўвесь працэс нагадвае ўборку ў доме: я хаджу і “пыласошу” траву пад дрэвамі. Асабліва эфектыўна рабіць гэта, калі лісце сухое. Тады парадак наводзіцца вельмі хутка! – Канструкцыя “пыласоса” даволі простая, – далучаецца да гутаркі вадзіцель Вадзім Канюк. – На трактары “Беларус-320.4” усталяваны вал адбора магутнасці – вузел, які перадае вярчальны момант ад рухавіка на крыльчатку вентылятара. Той праз спецыяльны рукаў засасвае лісце і высыпае яго ў трохтонны прычэп, накрыты тэнтам. Дзякуючы…"/>
  </head>
  <body>
    <article>
      <h1>Як шчучынскія камунальнікі “пыласосяць” вуліцы</h1>
      <address><time datetime="2019-11-22T05:12:00+00:00">22 Nov 2019, 05:12</time> by <a rel="author">dzyannica.by</a></address>
      <p>Зіма не за гарамі, і дрэвы ўжо скінулі сваю пажаўцелую лістоту, заслаўшы наваколле залатым дываном. Для камунальнікаў гэта не праблема: у іх на ўзбраенні ёсць самаходны “пыласос”, пры дапамозе якога яны наводзяць парадак <a href="https://grodnonews.by/news/bezopasnost/k_snegopadam_vo_vseoruzhii.html">на гарадскіх вуліцах.</a><br/><br/><b>Популярные</b>новости <br/>На цуда-тэхніцы працуе вадзіцель Вадзім Канюк з напарнікам Юрыем Шмідтам, расказвае <a href="https://dzyannica.by/">карэспандэнт "Дзянніцы"</a>.<br/><br/> – <i>Р</i><i>аней даводзілася загружаць кучы лісця ў кузаў грузавога аўтамабіля ўручную, што аднімала шмат часу і сіл,</i> – гаворыць работнік РУП ЖКГ Юрый Шмідт. –<i> Цяпер жа ўвесь працэс нагадвае ўборку ў доме: я хаджу і “пыласошу” траву пад дрэвамі. Асабліва эфектыўна рабіць гэта, калі лісце сухое. Тады парадак наводзіцца вельмі хутка!</i><br/><br/>–<i> Канструкцыя “пыласоса” даволі простая,</i> – далучаецца да гутаркі вадзіцель Вадзім Канюк. – <i>На трактары “Беларус-320.4” усталяваны вал адбора магутнасці – вузел, які перадае вярчальны момант ад рухавіка на крыльчатку вентылятара. Той праз спецыяльны рукаў засасвае лісце і высыпае яго ў трохтонны прычэп, накрыты тэнтам. Дзякуючы малым габарытам тэхнікі мы можам дабрацца ў любы куточак і аператыўна прыбраць там. Усё для таго, каб наш горад заставаўся чыстым і ўтульным!</i></p>
    </article>
  </body>
</html>