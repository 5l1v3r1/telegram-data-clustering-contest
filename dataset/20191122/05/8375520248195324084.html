<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/vinnytsia/news/vinnichanin-proponuje-ne-prikrashati-tramvaji-ta-troleybusi-svyatkovimi-girlyandami-641602.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-22T05:06:41+00:00"/>
    <meta property="og:title" content="Вінничанин пропонує не прикрашати трамваї та тролейбуси святковими гірляндами"/>
    <meta property="og:description" content="Новорічні свята наближаються ..."/>
  </head>
  <body>
    <article>
      <h1>Вінничанин пропонує не прикрашати трамваї та тролейбуси святковими гірляндами</h1>
      <address>
        <time datetime="2019-11-22T05:06:41+00:00">22 Nov 2019, 05:06</time>
      </address>
      <h4>Новорічні свята наближаються ...</h4>
      <p>Вінничанин Олександр Горунов звернувся до міської ради із пропозицією заборонити прикрашати перед Новим роком трамваї та тролейбуси святковими гірляндами. За словами автора петиції, гірлянди можуть створювати аварійні ситуації.</p>
      <p>«Прошу підтримати заборону встановлення світлової ілюмінації – гірлянд на міському електротранспорті – трамвай і тролейбус. Це не є заводською конструкцією транспортного засобу. Воно відволікає водіїв і підвищує аварійність на дорозі в місті, переповненому автомобілями, а також є ризик короткого замикання і загоряння, що може призвести до виникнення пожежі і травм пасажирів у транспорті», – йдеться в петиції.</p>
      <p>На даний час петиція зібрала 2 підписи. Щоб її розглянули в міській раді, потрібно 350.</p>
      <p>Раніше ми писали, вінничани зібрали підписи петицією, в якій пропонували купувати ялинки в горщиках, а потім висаджувати їх у парку. Петиція зібрала 366 підписів, тому міська рада має опублікувати відповідь протягом двох тижнів.</p>
      <p>Також, зареєстрували петицію, в якій просять, щоб під час новорічних свят головна ялинка міста була штучною. Штучна ялинка допоможе зберегти як живі ялинки так і заощадити міські кошти на щорічних їх закупках. Крім того, буде гарним прикладом для містян та гостей міста, - переконаний Іван Соляр.</p>
      <footer>Джерело: <a href="http://www.vinnitsa.info/">vinnitsa.info</a></footer>
      <related>
        <a href="https://glavcom.ua/vinnytsia/news/-u-potochnomu-roci-pobilshalo-inklyuzivnih-klasiv-u-vinnici--641588.html"/>
        <a href="https://glavcom.ua/kyiv/news/stala-vidoma-vartist-igrashok-y-ilyuminaciji-dlya-novorichnoji-yalinki-na-sofiyskiy-ploshchi-v-kijevi-641516.html"/>
        <a href="https://glavcom.ua/kyiv/news/novorichni-svyatkuvannya-u-stolici-startuyut-14-grudnya-shcho-chekaje-na-kiyan-programa-641490.html"/>
      </related>
    </article>
  </body>
</html>