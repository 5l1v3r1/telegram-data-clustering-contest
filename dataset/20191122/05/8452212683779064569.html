<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cotidianul.ro/a-inceput-turul-doi-in-diaspora/"/>
    <meta property="og:site_name" content="Cotidianul"/>
    <meta property="article:published_time" content="2019-11-22T05:00:30+00:00"/>
    <meta property="og:title" content="A început turul doi în Diaspora"/>
    <meta property="og:description" content="Prima secție de votare pentru turul al doilea al prezidențialelor s-a deschis în Auckland din Noua Zeelandă, vineri, 01.00 ora României, echivalentul orei locale 12.00. La alegerile prezidențiale din acest an au fost organizate 835 de secții de votare pentru românii din străinătate."/>
  </head>
  <body>
    <article>
      <h1>A început turul doi în Diaspora</h1>
      <address><time datetime="2019-11-22T05:00:30+00:00">22 Nov 2019, 05:00</time> by <a rel="author">(R.C.)</a></address>
      <p>UPDATE 203 români au votat în primele şapte ore de la deschiderea secţiilor de votare din străinătate pentru cel de al doilea tur al alegerilor prezidenţiale, potrivit datelor Biroului Electoral Central.</p>
      <p>Astfel, numărul total al celor care au votat pentru turul al doilea a ajuns la 17.706 de alegători, fiind format din cei 17.503 care au votat deja prin corespondenţă şi 203 care au votat în secţiile de vot.</p>
      <p>Prima secție de votare pentru turul al doilea al prezidențialelor s-a deschis în Auckland din Noua Zeelandă, vineri, 01.00 ora României, echivalentul orei locale 12.00. La alegerile prezidențiale din acest an au fost organizate 835 de secții de votare pentru românii din străinătate.</p>
      <p>Tot vineri noaptea vor fi deschise șase secții de votare în Australia, în orașele Sidney, Melbourne, Brisbane, Canberra, Adelaide și Perth.</p>
      <p>În străinătate au fost organizate 835 de secții de votare.<br/>La cel de-al doilea tur al alegerilor prezidențiale românii de peste hotare vor vota între 22 și 24 noiembrie.</p>
      <p>Prin urmare, votul în diaspora se va desfășura vineri, 22 noiembrie, între orele 12.00 – 21.00, sâmbătă, 23 noiembrie, între orele 7.00 – 21.00 și duminică, 24 noiembrie, între orele 7.00 – 21.00.</p>
      <p>Potrivit AEP, numărul total de cetățeni români cu domiciliul în străinătate care figurează cu drept de vot la acest scrutin este 715.752 de persoane.</p>
      <p>De asemenea, numărul total al alegătorilor români din străinătate care au optat pentru votul la secția de votare, prin înregistrarea pe site-ul votstrainatate.ro, este de 33.802 de cetățeni.<br/>Ministerul de Externe anunță că a trimis în străinătate, pentru cel de-al doilea tur al alegerilor prezidențiale, 4.608.175 de buletine de vot și 2.866.260 de timbre autocolante cu mențiunea ”VOTAT”. Instituția precizează că în alegerile în diaspora se vor desfășura în 835 de secții.</p>
      <related>
        <h4>Articole asemănătoare</h4>
        <a href="https://www.cotidianul.ro/adversara-simonei-halep-daca-se-califica-in-turul-doi/"/>
        <a href="https://www.cotidianul.ro/batalia-pentru-primaria-chisinau-rezultate-finale/"/>
        <a href="https://www.cotidianul.ro/sectiile-de-votare-din-tara-s-au-deschis-la-ora-7-00/"/>
      </related>
    </article>
  </body>
</html>