<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/belfold/2019/11/22/kamionbaleset-a-8-as-fouton-halalos-aldozat-is-van"/>
    <meta property="og:site_name" content="infostart"/>
    <meta property="article:published_time" content="2019-11-22T05:31:00+00:00"/>
    <meta property="og:title" content="Kamionbaleset a 8-as főúton, halálos áldozat is van"/>
    <meta property="og:description" content="Az Ajkához tartozó Bakonygyepesen történt a szerencsétlenség."/>
  </head>
  <body>
    <article>
      <h1>Kamionbaleset a 8-as főúton, halálos áldozat is van</h1>
      <address><time datetime="2019-11-22T05:31:00+00:00">22 Nov 2019, 05:31</time> by <a rel="author">Infostart</a></address>
      <h3>Az Ajkához tartozó Bakonygyepesen történt a szerencsétlenség.</h3>
      <p>Kamion ütközött személyautóval az Ajkához tartozó Bakonygyepesen csütörtök éjszaka, egy ember meghalt - közölte a Veszprém Megyei Rendőr-főkapitányság. A baleset a 8-as főút 84-es kilométerénél történt.</p>
      <p>A karambolban a személygépkocsi sofőrje a helyszínen életét veszítette. A szemle és a műszaki mentés idejére a rendőrség teljes szélességében lezárta az érintett útszakaszt, kerülni Devecser felé lehet - olvasható a közleményben.</p>
    </article>
  </body>
</html>