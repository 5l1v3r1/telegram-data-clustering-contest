<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.republika.rs/lifestyle/ishrana/170382/bez-njega-nema-slave-ovako-mesi-pravi-slavski-kolac-otkrivamo-caku-ukrasavanje"/>
    <meta property="og:site_name" content="REPUBLIKA"/>
    <meta property="article:published_time" content="2019-11-22T05:14:00+00:00"/>
    <meta property="og:title" content="Bez njega nema slave: Ovako se mesi pravi slavski kolač, a otkrivamo i caku za ukrašavanje!"/>
    <meta property="og:description" content="Nijedna slava ne sme proći bez pravog slavskog kolača! Pogledajte pravi recept i adekvatan način da ga ukrasite za predstojeću slavu..."/>
  </head>
  <body>
    <article>
      <h1>Bez njega nema slave: Ovako se mesi pravi slavski kolač, a otkrivamo i caku za ukrašavanje!</h1>
      <h2>Nijedna slava ne sme proći bez pravog slavskog kolača! Pogledajte pravi recept i adekvatan način da ga ukrasite za predstojeću slavu...</h2>
      <address><time datetime="2019-11-22T05:14:00+00:00">22 Nov 2019, 05:14</time> by <a rel="author">Republika</a></address>
      <h3>Priprema</h3>
      <p>Ako je kvasac pivski, onda ga prvo zamesite: izdrobite ga u manjem sudu, nalijte mlakim mlekom i razbijte grudvice, pa dodajte so i brašno tako da napravite retko testo. Sud sa kvascem stavite na toplo mesto (instant kvasac se direktno upotrebljava - na svakih pola kilograma brašna ide kesica kvasca).</p>
      <p>Dok kvasac kisne, prosejte brašno u sud za mešenje i stavite da se dobro zagreje pored šporeta.</p>
      <p>U drugi sud stavite žumanca, šećer, parče putera i uskisli kvasac, pa sve izmešajte.</p>
      <p>Narendajte koru limuna, dodajte po malo brašna i mesite uz dolivanje mlakog mleka dok ne zamesite testo kao za svaku pitu. Kad testo počne da se odvaja od suda i po njemu počnu da iskaču klobuci, znači da je dovoljno mešeno.</p>
      <figure>
        <img src="https://www.republika.rs/data/images/2019-11-21/124456_kolac_f.jpg?1574350736"/>
        <figcaption>Foto: Ilustracija<cite>youtube.com/Pekar Pekarica</cite></figcaption>
      </figure>
      <p>Da bi testo bilo još bolje, tokom mešenja dodajte po malo rastopljenog putera (rastopite 100 g) i pritom kvasite ruke, pa nastavljate mešenje. Ako ovako mesite testo, kolač će biti mnogo vlažniji i ukusniji.</p>
      <p>Pokrijte ga krpom i ostavite na toplom mestu pored šporeta da uskisne. Gotovo je kad napuni sud, to jest kada se udvostruči. Izručite ga na dasku.</p>
      <figure>
        <img src="https://www.republika.rs/data/images/2019-11-21/124455_kolac-2_f.jpg?1574350723"/>
        <figcaption>Foto: Ilustracija<cite>youtube.com/Milica Mihailović</cite></figcaption>
      </figure>
      <h4>Sastojci</h4>
      <ul>
        <li>1,5 kg brašna</li>
        <li>30 g pivskog kvasca</li>
        <li>4 žumanceta</li>
        <li>4 kašike šećera</li>
        <li>parče putera</li>
        <li>kora limuna</li>
        <li>žumance, so, mleko</li>
      </ul>
      <h3>Ukrašavanje</h3>
      <p>Izgled kolača zavisi od veštine domaćice. Pravi se u obliku okruglog hleba i peče u kalupu. Važno je da bude "prekršten", da ima šaru u obliku krsta u sredini i da bude optočen vencem od pletenica.</p>
      <p>Ukrase ne pravite od kiselog testa, već posebno zamesite posno testo bez kvasca, jaja i mleka.</p>
      <p>Napravite sve ono što želite u kući: ptice (za zdravlje i veselje), grozd (da vinograd dobro rodi), burence (u kući svega u izobilju), knjigu (da deca dobro uče), a najvažniji je ukras poskurica sa slovima ИС, ХC, НИ, КА (Isus Hristos pobeđuje), koji se utiskuje drvenim pečatom u sredinu kolača.</p>
      <related>
        <h4>Pročitajte još:</h4>
        <a href="http://republika.rs/lifestyle/ishrana/169947/Zaboravite-pekarske-Sami-napravite-domace-PERECE"/>
        <a href="http://republika.rs/lifestyle/ishrana/169735/VIDEO-najedes-covek-Piletina-prezlama-sosom-belog-luka"/>
        <a href="http://republika.rs/lifestyle/ishrana/169377/Pile-punjeno-kestenom-tikvom-kao-stvoreno-porodicni-rucak"/>
        <a href="http://republika.rs/lifestyle/ishrana/168796/OMILJENA-SLAVSKA-SALATA-Spremite-najukusniju-MIMOZU-piletinom"/>
        <a href="http://republika.rs/lifestyle/ishrana/168617/Ako-zelite-smrsate-brzo-efikasno-umesto-vecere-smazite-OVO-Rezultati-vas-oduseviti"/>
        <a href="http://republika.rs/lifestyle/ishrana/168376/Pileci-raznjici-marinadom-meda-Cudna-kombinacija-zdrav-rucak"/>
      </related>
      <p>Ceo kolač premažite žumancetom, a ukras ostavite beo.</p>
      <p>Stavite u rernu i pažljivo pecite.</p>
      <p>Ispečen kolač izvadite iz kalupa i ostavite da se prohladi.</p>
      <h3>Posna verzija</h3>
      <p>Umesite kolač na isti način kao i mrsni, samo bez mleka, jaja i putera. Umesto putera, možete staviti margarin (od biljnih je masti i postan).</p>
    </article>
  </body>
</html>