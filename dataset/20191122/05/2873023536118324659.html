<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.efsyn.gr/ellada/koinonia/219975_ypohoroyn-oi-entones-brohoptoseis"/>
    <meta property="og:site_name" content="Efsyn.gr"/>
    <meta property="article:published_time" content="2019-11-22T05:42:38+00:00"/>
    <meta property="og:title" content="Υποχωρούν οι έντονες βροχοπτώσεις"/>
    <meta property="og:description" content="Τοπικά ισχυρές βροχές και καταιγίδες στα ανατολικά ηπειρωτικά και στις Σποράδες, περιοχές όπου γρήγορα θα σταματήσουν, περιμένουμε την Παρασκευή."/>
  </head>
  <body>
    <article>
      <h1>Υποχωρούν οι έντονες βροχοπτώσεις</h1>
      <address><time datetime="2019-11-22T05:42:38+00:00">22 Nov 2019, 05:42</time> by <a rel="author">efsyn.gr</a></address>
      <p>Τοπικά ισχυρές βροχές και καταιγίδες στα ανατολικά ηπειρωτικά και στις Σποράδες, περιοχές όπου <b>γρήγορα θα σταματήσουν</b>, στην Κεντρική και Ανατολική Μακεδονία, στη Θράκη, στα νησιά του Βόρειου και Ανατολικού Αιγαίου, στα ανατολικά τμήματα των Κυκλάδων και της Κρήτης και στα Δωδεκάνησα, περιμένουμε την Παρασκευή. <b>Παροδικές χιονοπτώσεις</b> θα εκδηλωθούν στα βόρεια ορεινά πάνω από τα 1600 μέτρα. Βαθμιαία στις Κυκλάδες και στην Κρήτη και από τις απογευματινές ώρες στα ανατολικά νησιωτικά τμήματα του Αιγαίου ο καιρός <b>θα παρουσιάσει βελτίωση</b>, ενώ στη βορειοανατολική χώρα τα φαινόμενα θα συνεχιστούν έως το βράδυ. Παράλληλα, σχετικά <b>αυξημένες</b> θα είναι οι <b>συγκεντρώσεις σκόνης</b> στην ατμόσφαιρα, δημιουργώντας κατά τόπους το φαινόμενο των λασποβροχών.</p>
      <p>Η <b>θερμοκρασία </b>θα κυμανθεί στη Δυτική Μακεδονία από 2 έως 13 βαθμούς, στη Βόρεια Ελλάδα από 7 έως 16, στην Ήπειρο από 8 έως 18 βαθμούς, στην Κεντρική Ελλάδα από 7 έως 20, στη Δυτική και Νότια Ελλάδα από 12 έως 19 βαθμούς, στα υπόλοιπα ηπειρωτικά από 8 έως 20 βαθμούς, στα νησιά του Ιονίου από 12 έως 19, και στα νησιά του Αιγαίου και στην Κρήτη από 12 έως 20 βαθμούς Κελσίου.</p>
      <figure>
        <iframe data-src="https://twitter.com/EFSYNTAKTON/status/1197602245728030721?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Οι <b>άνεμοι </b>στο Αιγαίο θα πνέουν από νότιες διευθύνσεις με εντάσεις έως 5 μποφόρ, με εξαίρεση τα βορειότερα πελάγη και κυρίως το Θρακικό όπου θα επικρατήσουν ανατολικοί βορειοανατολικοί άνεμοι εντάσεων 5 με 6 μποφόρ και το βράδυ τοπικά7 μποφόρ, ενώ στο Νότιο Αιγαίο οι άνεμοι σταδιακά θα στραφούν σε δυτικούς μέτριους 5 μποφόρ. Στο Ιόνιο οι άνεμοι θα πνέουν βορειοδυτικοί ασθενείς έως σχεδόν μέτριοι, 3 με 4 μποφόρ και από τις απογευματινές ώρες ανατολικοί με ίδιες εντάσεις.</p>
      <p>Στην <b>Αττική</b> περιμένουμε νεφώσεις με τοπικές βροχές και πιθανόν σποραδικές καταιγίδες φαινόμενα που μέχρι το πρωί θα σταματήσουν. Οι άνεμοι θα πνέουν νότιοι μέτριοι και βαθμιαία δυτικοί βορειοδυτικοί με εντάσεις έως 4 μποφόρ. Η θερμοκρασία θα κυμανθεί στην πόλη της Αθήνας από 15 έως 20 βαθμούς.</p>
      <p>Στη <b>Θεσσαλονίκη</b> περιμένουμε νεφώσεις με τοπικές βροχές κατά περιόδους. Οι άνεμοι θα πνέουν βορειοδυτικοί ασθενείς έως σχεδόν μέτριοι, 3 με 4 μποφόρ. Η θερμοκρασία στο κέντρο της πόλης θα κυμανθεί από 11 έως 15 βαθμούς.</p>
      <p>Πηγή: <u><a href="https://www.meteo.gr/">Meteo.gr</a></u></p>
      <related>
        <h4>Σχετικά Άρθρα</h4>
        <a href="https://www.efsyn.gr/node/219961"/>
        <a href="https://www.efsyn.gr/node/219667"/>
        <a href="https://www.efsyn.gr/ellada/koinonia/219544_ishyres-kataigides-anamenontai-tis-epomenes-ores"/>
        <a href="https://www.efsyn.gr/ellada/koinonia/219509_erhontai-brohes-kai-kataigides"/>
        <a href="https://www.efsyn.gr/node/219366"/>
        <a href="https://www.efsyn.gr/ellada/koinonia/219172_kalos-o-kairos-me-kanonikes-gia-tin-epohi-thermokrasies"/>
      </related>
    </article>
  </body>
</html>