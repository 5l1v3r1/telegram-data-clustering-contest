<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ceskenoviny.cz/zpravy/sparta-a-budejovice-chteji-v-predehravce-natahnout-uspesne-serie/1823699?utm_source=rss&amp;utm_medium=feed"/>
    <meta property="og:site_name" content="www.ceskenoviny.cz"/>
    <meta property="article:published_time" content="2019-11-22T05:08:00+00:00"/>
    <meta property="og:title" content="Sparta a Budějovice chtějí v předehrávce natáhnout úspěšné série"/>
    <meta property="og:description" content="Praha - Už pětkrát za sebou naopak slavil Liberec, dnes se Bílí Tygři utkají před zaplněným hledištěm s Kladnem. Poslední Pardubice nastoupí proti dvanáctému Zlínu, který má jen o bod víc. Na programu jsou i zápasy Litvínov - Mladá Boleslav a Plzeň - Olomouc."/>
  </head>
  <body>
    <article>
      <h1>Sparta a Budějovice chtějí v předehrávce natáhnout úspěšné série</h1>
      <address><time datetime="2019-11-22T05:08:00+00:00">22 Nov 2019, 05:08</time> by <a rel="author" href="http://www.ctk.cz/" target="_blank">ČTK</a></address>
      <p>Praha - Už pětkrát za sebou naopak slavil Liberec, dnes se Bílí Tygři utkají před zaplněným hledištěm s Kladnem. Poslední Pardubice nastoupí proti dvanáctému Zlínu, který má jen o bod víc. Na programu jsou i zápasy Litvínov - Mladá Boleslav a Plzeň - Olomouc.</p>
      <slideshow>
        <figure>
          <img src="https://i3.cn.cz/6/1573410647_P201911100605001.jpg"/>
        </figure>
        <figure>
          <img src="https://i3.cn.cz/6/1573410613_P201911100604901.jpg"/>
        </figure>
        <figure>
          <img src="https://i3.cn.cz/6/1573409746_P201911100592001.jpg"/>
        </figure>
        <figure>
          <img src="https://i3.cn.cz/6/1573408600_P201911100573801.jpg"/>
        </figure>
        <figcaption>
          <a href="https://www.ceskenoviny.cz/fotogalerie/?id=3246">Fotogalerie: První fotbalová liga 2019/20</a>
        </figcaption>
      </slideshow>
      <p>Oba celky se na podzim utkají už potřetí. Na úvod ligové sezony Dynamo se Spartou doma remizovalo 2:2 a nedávno v poháru Pražanům podlehlo 0:4. V nejvyšší soutěži Letenští, kterým patří páté místo, s Českými Budějovicemi osmkrát za sebou neprohráli a doma s Jihočechy nebodovali jen v prvním z 18 duelů.</p>
      <p>"Potkáváme se s Budějovicemi na podzim už potřetí, to s většinou týmů nebývá. Ale myslím, že utkání bude v podobném duchu, v kterém se odvíjela ta první dvě. Byť soupeř bude hrát venku, jejich způsob hry se nějak zásadně neliší," řekl pro klubový web sparťanský trenér Václav Jílek.</p>
      <p>Dynamo po pěti ligových výhrách vystoupalo na osmou příčku tabulky a na Spartu ztrácí jen dva body. "Pohled na tabulku je dobrý, ale říkal jsem i klukům, ať na to moc nekoukají. Jsem rád, jak to zatím zvládáme, to nebudu lhát. Zároveň nás ale čeká ještě hodně zápasů a bude to ještě hodně těžké, hlavně teď závěr před zimou. Čekají nás zápasy na hřištích Sparty, Slavie a Jablonce, což jsou týmy, které pomýšlejí na nejvyšší příčky," uvedl českobudějovický trenér David Horejš.</p>
      <p>"Se Spartou jsme hráli už dvakrát. Víme, jak uspět, ale musíme se vyvarovat určitých věcí, které se nám nepovedly v poháru. Víme, že se s nimi dá hrát, a bude pro nás důležité, abychom si i na hřišti potvrdili, že to je pravda," dodal kouč, jemuž bude vedle marodů chybět trojice hráčů, kteří na jihu Čech hostují z Letné.</p>
      <p>Pražané nastoupí vzhledem k výročí, které oslavili v sobotu, ve vzpomínkových dresech se svislými rudými a bílými pruhy a jitřenkou, jež byla součástí klubového loga až do 90. let.</p>
      <p>"Možná, že ve chvíli, kdy hráči v těch dresech nastoupí, člověku dojde nějaká historická souvislost. Ale v tuhle chvíli je pro nás důležitý zejména výsledek na hřišti, musíme udělat maximum pro to, abychom byli úspěšní," dodal Jílek.</p>
      <p>Zápas začne na Letné v pátek v 18:00. </p>
      <h3>Statistické údaje před páteční předehrávkou:</h3>
      <p>
        <b>--------</b>
      </p>
      <p>
        <b>Sparta Praha (v tabulce: 5.) - Dynamo České Budějovice (8.)</b>
      </p>
      <p>Výkop: pátek 22. listopadu, 18:00.</p>
      <p>Rozhodčí: Marek - Horák, Poživil.</p>
      <p>Bilance: 37 25-7-5 84:25.</p>
      <p>Poslední zápas: 2:2.</p>
      <p>
        <b>Předpokládané sestavy:</b>
      </p>
      <p>Sparta: Heča - Sáček, Kaya, Lischka, Frýdek - Vindheim, Hašek, Krejčí, Kanga, Hložek - Kozák.</p>
      <p>Č. Budějovice: Drobný - Čolič, Havel, Sivok, Novák - Schranz, Čavoš - Brandner, Javorek, Mršič - Ledecký.</p>
      <p>Absence: Dočkal, Drchal, Kadlec, Panák, Pulkrab, Zahustel (všichni zranění), Plavšič, Graiciar (oba nejistý start) - Havelka, Kulhánek, Mustedanagič (všichni dohoda klubů), Rabušic, Polom (oba zranění).</p>
      <p>Disciplinární ohrožení: Hašek, Trávník, Kozák - Schranz (všichni 3 ŽK).</p>
      <p>Nejlepší střelci: Kanga (8) - Brandner, Schranz (oba 5).</p>
      <p>
        <b>Zajímavosti:</b>
      </p>
      <p>- Sparta z 18 domácích ligových zápasů s Č. Budějovicemi prohrála jen ten první v roce 1993 (15 výher, 2 remízy)</p>
      <p>- Sparta v lize s Č. Budějovicemi posledních 8 zápasů neprohrála (7 výher, remíza)</p>
      <p>- Sparta se na podzim utkala s Č. Budějovicemi už 2x (v lize remizovala na jihu Čech 2:2, v poháru vyhrála 4:0)</p>
      <p>- Sparta v lize 5x za sebou neprohrála (3 výhry, 2 remízy)</p>
      <p>- Sparta poslední 2 domácí ligové zápasy vyhrála shodně 4:0</p>
      <p>- Č. Budějovice vyhrály posledních 5 kol a vytvořily vlastní klubový rekord v samostatné lize</p>
      <p>- Č. Budějovice vyhrály poslední 2 venkovní zápasy shodně 3:1</p>
      <p>- českobudějovický kapitán Sivok působil ve Spartě</p>
      <h3>Tabulka:</h3>
      <ul>
        <li>1. | Slavia | 16 | 14 | 2 | 0 | 36:3 | 44</li>
        <li>2. | Plzeň | 16 | 10 | 3 | 3 | 31:15 | 33</li>
        <li>3. | Mladá Boleslav | 16 | 9 | 2 | 5 | 32:22 | 29</li>
        <li>4. | Jablonec | 16 | 8 | 4 | 4 | 29:22 | 28</li>
        <li>5. | Sparta | 16 | 7 | 4 | 5 | 30:21 | 25</li>
        <li>6. | Ostrava | 16 | 8 | 1 | 7 | 27:22 | 25</li>
        <li>7. | Slovácko | 16 | 7 | 4 | 5 | 20:21 | 25</li>
        <li>8. | České Budějovice | 16 | 7 | 2 | 7 | 26:26 | 23</li>
        <li>9. | Liberec | 16 | 6 | 3 | 7 | 25:26 | 21</li>
        <li>10. | Olomouc | 16 | 4 | 7 | 5 | 22:23 | 19</li>
        <li>11. | Teplice | 16 | 4 | 6 | 6 | 13:23 | 18</li>
        <li>12. | Bohemians | 16 | 4 | 4 | 8 | 18:28 | 16</li>
        <li>13. | Zlín | 16 | 4 | 3 | 9 | 11:22 | 15</li>
        <li>14. | Příbram | 16 | 3 | 4 | 9 | 14:28 | 13</li>
        <li>15. | Karviná | 16 | 2 | 5 | 9 | 11:23 | 11</li>
        <li>16. | Opava | 16 | 2 | 4 | 10 | 7:27 | 10</li>
      </ul>
    </article>
  </body>
</html>