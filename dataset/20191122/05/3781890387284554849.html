<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/crime/742971"/>
    <meta property="og:site_name" content="เดลินิวส์"/>
    <meta property="article:published_time" content="2019-11-22T05:30:00+00:00"/>
    <meta property="og:title" content="&quot;วงจรปิด&quot;จับภาพสุดสยอง หนุ่มกรุงเก่า&quot;จ่อยิงหัว&quot;เมียรัก"/>
    <meta property="og:description" content="วงจรปิดจับภาพนาที หนุ่มเมืองกรุงเก่าชักปืนยิงใส่หัวภรรยาดับอนาถต่อหน้าลูกน้อย 4 ขวบและแม่ยาย ก่อนยิงตัวเองหวังฆ่าตัวตาม แต่กลับกระสุนเจาะเบ้าตาสาหัส ต้องหามส่งรพ.รักษา"/>
  </head>
  <body>
    <article>
      <h1>"วงจรปิด"จับภาพสุดสยอง หนุ่มกรุงเก่า"จ่อยิงหัว"เมียรัก</h1>
      <address>
        <time datetime="2019-11-22T05:30:00+00:00">22 Nov 2019, 05:30</time>
      </address>
      <p>
        <b>วงจรปิดจับภาพนาที หนุ่มเมืองกรุงเก่าชักปืนยิงใส่หัวภรรยาดับอนาถต่อหน้าลูกน้อย 4 ขวบและแม่ยาย ก่อนยิงตัวเองหวังฆ่าตัวตาม แต่กลับกระสุนเจาะเบ้าตาสาหัส ต้องหามส่งรพ.รักษา</b>
      </p>
      <p>จากกรณี นายสิทธิพร วันดี อายุ 28 ปี โพสต์เฟซบุ๊กไลฟ์สดจัดงานฉลองวันเกิดลูกน้อย โดยมีการเป่าเทียนและร้องเพลงอวยพรอย่างมีความสุข ขณะที่ลูกร้องไห้อยากเจอแม่ด้วยความคิด เพราะว่าแม่เพิ่งเลิกลากับพ่อได้ไม่นาน และมีการแยกบ้านกันอยู่ ปรากฏว่าว่า น.ส.วรวลัญช์  สังข์วิเศษ อายุ 31 ปี ผู้เป็นแม่มาเห็นลูกร้องไห้ทนไม่ไหวรีบเดินทางมารับที่บ้านของนายสิทธิพร แต่ฝ่ายนายสิทธิพรไม่ยินยอม สุดท้ายคว้าปืนยิงใส่ศีรษะภรรยาตัวเองถึงแก่ชีวิต ก่อนใช้ปืนกระบอกเดียวกันยิงตัวเองบาดเจ็บสาหัส เบ้าตาทะลัก ตามที่ปรากฏเหตุการณ์ไปแล้วนั้น<br/><br/>เกี่ยวกับเรื่องนี้ เมื่อวันที่ 22 พ.ย. เจ้าหน้าที่ตำรวจได้ตรวจสอบภาพจากกล้องวงจรปิดหน้าบ้านพักของนายสิทธิพร แล้วพบว่า ฝ่ายน.ส.วรวลัญช์  ได้ขับรถมารับลูกไปอยู่ด้วย ขณะที่ นายสิทธิพร สามีไม่ยินยอมและมีปากเสียงกันทั้งยังชักปืนมาข่มขู่ ก่อนจะเล็งยิงใส่หัวภรรยาจนล้มทั้งยืน จนลูกน้อยหล่นกระแทกพื้นร้องไห้ด้วยความตกใจ ขณะนางธวัลรัตน์ ธัญญาดี อายุ 54 ปี แม่ของ น.ส.น.ส.วรวลัญช์ (ยายของเด็ก) ต้องรีบมาอุ้มและดูอาการหลานในทันที โดยตัวเองได้รับบาดเจ็บกระสุนเฉี่ยวไหล่ด้วย ก่อนที่ภาพจะตัดออกไป โดยหลังจากนี้เจ้าหน้าที่จะได้สอบพยานแวดล้อมที่เกี่ยวข้อง รวมทั้งรอให้อาการของ นายสิทธิพร ดีขึ้นสามารถให้ปากคำได้เสียก่อน ถึงจะสอบสวนดำเนินคดีตามกฎหมาย  </p>
      <figure>
        <iframe src="https://www.youtube.com/embed/jOE5cqWCYcY" width="640" height="360" data-service="Youtube" scrolling="no"/>
      </figure>
      <p>
        <b>
          <i>ข่าวที่เกี่ยวข้อง</i>
        </b>
        <br/>
        <br/>
        <b>
          <a href="https://www.dailynews.co.th/crime/742749">หนุ่มเครียดจ่อยิงเมียเก่าดับ เป่าตัวสาหัสต่อหน้าลูก4ขวบ</a>
        </b>
      </p>
    </article>
  </body>
</html>