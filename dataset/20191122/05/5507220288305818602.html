<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80187834/"/>
    <meta property="og:site_name" content="Janam TV"/>
    <meta property="article:published_time" content="2019-11-22T05:49:33+00:00"/>
    <meta property="og:title" content="ഇറാന്‍ ദമ്പതികള്‍ തട്ടിപ്പ് കേസ്സില്‍ പിടിയില്‍"/>
    <meta property="og:description" content="പൂനെ: ഇന്ത്യയിലെത്തി നടത്തിയ തട്ടിപ്പിന് ഇറാന്‍ പൗരന്മാരായ ഭാര്യയും ഭര്‍ത്താവും അറസ്റ്റില്‍. പൂനെയിലെ ഒരു മെഡിക്കല്‍ ഷോപ്പ് ഉടമസ്ഥനെ വഞ്ചിച്ചെന്ന"/>
  </head>
  <body>
    <article>
      <h1>ഇറാന്‍ ദമ്പതികള്‍ തട്ടിപ്പ് കേസ്സില്‍ പിടിയില്‍</h1>
      <address><time datetime="2019-11-22T05:49:33+00:00">22 Nov 2019, 05:49</time> by <a rel="author">Janam TV Web Desk</a></address>
      <p>പൂനെ: ഇന്ത്യയിലെത്തി നടത്തിയ തട്ടിപ്പിന് ഇറാന്‍ പൗരന്മാരായ ഭാര്യയും ഭര്‍ത്താവും അറസ്റ്റില്‍. പൂനെയിലെ ഒരു മെഡിക്കല്‍ ഷോപ്പ് ഉടമസ്ഥനെ വഞ്ചിച്ചെന്ന പരാതിയിലാണ് പോലീസ് അറസ്റ്റ് ചെയ്തത്.</p>
      <p>പൂനെ ക്രൈംബ്രാഞ്ച് വിഭാഗമാണ് ഇറാന്‍കാരനായ മുഹമ്മദ് ഷംഷാബാദ് അബുള്‍ ഫൈസലിനേയും ഭാര്. റേഷ്മ അഹമദി ഫിറോസിനേയും അറസ്റ്റ് ചെയ്തത്. ഇറാനിലെ ടെഹ്‌റാന്‍ നിവാസികളാണിവരെന്ന് പോലീസ് അറിയിച്ചു. ഇവരില്‍ നിന്ന 24,500 രൂപ പിടിച്ചെടുക്കുകയും ചെയ്തു.</p>
      <p>നവംബര്‍ 18നാണ് തട്ടിപ്പിനാസ്പദമായ സംഭവം നടന്നതെന്ന് പോലീസ് പറയുന്നു. വിനോദയാത്രാ വിസയിലെത്തിയ ഇറാന്‍ ദമ്പതികള്‍ ധോളേ പാട്ടീല്‍ റോഡിലെ ഹോട്ടലിലാണ് താമസിച്ചിരുന്നത്. വിദേശ പണമിടപാടില്‍ തട്ടിപ്പുനടത്തിയതായാണ് പോലീസിന്റെ പ്രാഥമിക നിഗമനം. ഇരുവര്‍ക്കുമെതിരെ ഇന്ത്യന്‍ ശിക്ഷാ നിയമമനുസരിച്ച് 420, 34 എന്നീ വകുപ്പുകളെടുത്ത് കേസ്സ് അന്വേഷിക്കുന്നതായി പോലീസ് പറഞ്ഞു.</p>
    </article>
  </body>
</html>