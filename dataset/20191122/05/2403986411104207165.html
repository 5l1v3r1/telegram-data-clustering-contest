<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/tramp_spodivayetsya_shho_rozglyad_impichmentu_diyde_do_senatu_n1237727"/>
    <meta property="og:site_name" content="24 Канал"/>
    <meta property="article:published_time" content="2019-11-22T05:48:00+00:00"/>
    <meta property="og:title" content="Трамп сподівається, що розгляд імпічменту дійде до Сенату"/>
    <meta property="og:description" content="Президент США Дональд Трамп хоче проведення розгляду в Сенаті, оскільки вважає, що це єдине місце, де він може розраховувати на справедливість і належний судовий процес в рамках Конституції."/>
  </head>
  <body>
    <article>
      <h1>Трамп сподівається, що розгляд імпічменту дійде до Сенату</h1>
      <address><time datetime="2019-11-22T05:48:00+00:00">22 Nov 2019, 05:48</time> by <a rel="author" href="https://24tv.ua/mihaylo_goda_tag5966/" target="_blank">Михайло Года</a></address>
      <p>
        <b>Президент США Дональд Трамп хоче проведення розгляду в Сенаті, оскільки вважає, що це єдине місце, де він може розраховувати на справедливість і належний судовий процес в рамках Конституції.</b>
      </p>
      <p>Про це мовиться у поширеному в четвер зверненні заступника прес-секретаря Білого дому Гогана Гідлі, повідомляє телеканал <a href="https://www.foxnews.com/category/politics/trump-impeachment-inquiry">FOX News</a>.</p>
      <blockquote>Цікаво: <a href="https://24tv.ua/kovdri_proti_raket_u_ssha_znovu_posvarilisya_v_kongresi_cherez_ukrayinu_n1237106">Ковдри проти ракет: у США знову посварилися в Конгресі через Україну</a></blockquote>
      <p>За його словами, Трамп не бачить подальших кроків для його відсторонення в палаті представників. Але якщо вони все ж будуть, президент викличе у ролі свідків автора скарги Адама Шиффа, а також батька та сина Байденів.</p>
      <aside>Ми розраховуємо нарешті почути там свідків, які насправді були очевидцями і, можливо, брали участь в цій коррупційній схемі, таких як Адам Шифф, Джо Байден, Гантер Байден і так званий інформатор,<cite>– заявив Гідлі.</cite></aside>
      <p>Таким чином Трамп має намір викрити демократів у шахрайстві та їх планах нав'язати американцям "фейкову й нелегітимну процедуру".</p>
      <h3>Навіщо Трампу розгляд в Сенаті</h3>
      <p>Річ у тім, що для оголошення імпічменту Трампа необхідні голоси <b>двох третин сенаторів</b>. Водночас у верхній палаті конгресу більшість займають республіканці, які <b>підтримують чинного президента</b>.</p>
      <p>Демократи звинуватили Трампа у тиску на українську владу з метою домогтися від Києва розслідування проти компанії Burisma та Байденів. Зараз у США проходять громадські слухання в рамках процедури імпічменту Трампа.</p>
      <blockquote>Мовиться про компанію Burisma, до якої причетний син головного конкурента Трампа на президентських виборах Джо Байдена – Ганте. Burisma Holdings – одна із найбільших приватних газовидобувних компаній в Україні. Її засновник та кінцевий бенефіціар – Микола Злочевський. Зареєстрована на Кіпрі.Більше про неї і причетність сина Байдена – <a href="https://24tv.ua/sprava_burisma_shho_vidomo_pro_ukrayinsku_kompaniyu_yaka_sprichinila_skandal_u_ssha_n1213803">тут.</a></blockquote>
      <p>Процедуру імпічменту проти чинного президента США розпочали 24 вересня 2019 року після того, як американський інформатор висловив стурбованість у зв'язку з телефонною розмовою Трампа з українським лідером Володимиром Зеленським.</p>
      <h3>Скандал через розмову Зеленського та Трампа: основне</h3>
      <ul>
        <li>Під час телефонної розмови 25 липня 2019 року Трампа і Зеленського американський президент нібито пообіцяв, що стосунки між країнами покращаться, якщо Україна поновить розслідування у справі газової компанії Burisma.</li>
        <li>До цієї компанії причетний син головного конкурента Трампа на президентських виборах Джо Байдена – Гантер. Більше про те, що це за скандальна компанія, <a href="https://24tv.ua/sprava_burisma_shho_vidomo_pro_ukrayinsku_kompaniyu_yaka_sprichinila_skandal_u_ssha_n1213803">читайте тут</a>.</li>
        <li>25 вересня Білий дім оприлюднив стенограму розмови. Повний текст українською мовою (переклад 24 каналу) – <a href="https://24tv.ua/rozmova_zelenskogo_z_trampom_tekst_rozmovi_stenograma_n1210132">читайте тут</a>. Її текст засвідчує: Трамп таки говорив Зеленському: "було б добре", якби той вивчив справу Байдена.</li>
        <li>Через цей скандал у Палаті представників Конгресу <a href="https://24tv.ua/impichment_trampu_shho_zagrozhuye_prezidentu_ssha_i_naslidki_dlya_ukrayini_n1210419">оголосили початок формальної процедури імпічменту</a> президента США.</li>
      </ul>
    </article>
  </body>
</html>