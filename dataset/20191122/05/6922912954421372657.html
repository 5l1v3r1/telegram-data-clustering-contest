<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zougla.gr/politismos/article/i-proti-pagosmios-entipi-xristougeniatiki-karta"/>
    <meta property="og:site_name" content="Ζούγkλ@"/>
    <meta property="article:published_time" content="2019-11-22T05:31:44+00:00"/>
    <meta property="og:title" content="Η πρώτη, παγκοσμίως, έντυπη χριστουγεννιάτικη κάρτα"/>
    <meta property="og:description" content="Η πρώτη, παγκοσμίως, έντυπη χριστουγεννιάτικη κάρτα, μια εικαστική δημιουργία του 1843, η οποία οδήγησε στη συνέχεια στη γέννηση μιας παγκόσμιας βιομηχανίας, εκτέθηκε στο Μουσείο του Καρόλου Ντίκενς στο Λονδίνο, όπως αναφέρει σε σημερινό δημοσίευμά της η Guardian. Σε σχέδιο του Χένρι Κόουλ και εικονογράφηση του Τζον Κάλκοτ, η ζωγραφισμένη στο χέρι κάρτα, η οποία δημιουργήθηκε την ίδια χρονιά που κυκλοφόρησε το έργο του Καρόλου Ντίκενς «Χριστουγεννιάτικη Ιστορία», δείχνει μια οικογένεια να απολαμβάνει ένα ποτήρι κρασί καθισμένη γύρω από το τραπέζι και συνοδεύεται από το μήνυμα: «Ευχές για Χαρούμενα Χριστούγεννα και Ευτυχισμένος ο Νέος Χρόνος». Είχε σταλεί από κάποιον γιο στους γονείς του. Από τις 1.000 που τυπώθηκαν αρχικά, διασώθηκαν οι 21 και μία δόθηκε δανεική στο μουσείο από έναν έμπορο βιβλίων στο Σαν Φρανσίσκο. Οι Ντίκενς και Κόουλ, που εργάζονταν παράλληλα χωρίς να γνωρίζει ο ένας τον άλλον, συνέβαλαν στη δημιουργία της δημοφιλούς παράδοσης."/>
  </head>
  <body>
    <article>
      <h1>Η πρώτη, παγκοσμίως, έντυπη χριστουγεννιάτικη κάρτα</h1>
      <address>
        <time datetime="2019-11-22T05:31:44+00:00">22 Nov 2019, 05:31</time>
      </address>
      <p>Η πρώτη, παγκοσμίως, έντυπη χριστουγεννιάτικη κάρτα, μια εικαστική δημιουργία του 1843, η οποία οδήγησε στη συνέχεια στη γέννηση μιας παγκόσμιας βιομηχανίας, εκτέθηκε στο Μουσείο του Καρόλου Ντίκενς στο Λονδίνο, όπως αναφέρει σε σημερινό δημοσίευμά της η Guardian.<br/><br/>Σε σχέδιο του Χένρι Κόουλ και εικονογράφηση του Τζον Κάλκοτ, η ζωγραφισμένη στο χέρι κάρτα, η οποία δημιουργήθηκε την ίδια χρονιά που κυκλοφόρησε το έργο του Καρόλου Ντίκενς «Χριστουγεννιάτικη Ιστορία», δείχνει μια οικογένεια να απολαμβάνει ένα ποτήρι κρασί καθισμένη γύρω από το τραπέζι και συνοδεύεται από το μήνυμα: «Ευχές για Χαρούμενα Χριστούγεννα και Ευτυχισμένος ο Νέος Χρόνος».<br/><br/>Είχε σταλεί από κάποιον γιο στους γονείς του. Από τις 1.000 που τυπώθηκαν αρχικά, διασώθηκαν οι 21 και μία δόθηκε δανεική στο μουσείο από έναν έμπορο βιβλίων στο Σαν Φρανσίσκο.<br/><br/>Οι Ντίκενς και Κόουλ, που εργάζονταν παράλληλα χωρίς να γνωρίζει ο ένας τον άλλον, συνέβαλαν στη δημιουργία της δημοφιλούς παράδοσης.</p>
      <p>Πηγή: ΑΠΕ - ΜΠΕ</p>
    </article>
  </body>
</html>