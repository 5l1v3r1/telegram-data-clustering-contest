<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ert.gr/perifereiakoi-stathmoi/florina/agrotikos-synetairismos-dimitriakon-ktinotrofikon-proionton-kastorias-anisychia-gia-tis-asfalistikes-eisfores/"/>
    <meta property="og:site_name" content="ert.gr"/>
    <meta property="article:published_time" content="2019-11-22T05:40:35+00:00"/>
    <meta property="og:title" content="Αγροτικός Συνεταιρισμός Δημητριακών &amp; Κτηνοτροφικών Προϊόντων Καστοριάς: Ανησυχία για τις ασφαλιστικές εισφορές"/>
    <meta property="og:description" content="Ανακοίνωση σε σχέση με το υπό διαβούλευση ασφαλιστικό νομοσχέδιο, εξέδωσε ο Αγροτικός Συνεταιρισμός Δημητριακών &amp; Κτηνοτροφικών Προϊόντων Καστοριάς: Το τελευταίο διάστημα στα μέσα μαζικής ενημέρωσης έχει δημοσιοποιηθεί η πρόταση της κυβέρνησης για το ασφαλιστικό το οποίο βρίσκεται σε διαβούλευση. Πρόκειται για επτά κατηγορίες, με την κατώτατη μηνιαία ασφαλιστική εισφορά τα 220 €. Αυτό έχει προκαλέσει ανησυχία στην πλειοψηφία των αγροτών, καθώς είναι χαμηλοεισοδηματίες. Σήμερα η κατώτατη ασφαλιστική εισφορά δεν ξεπερνά τα 114 € το μήνα, το ποσό αυτό ήδη αδυνατεί να καταβάλει η πλειοψηφία των αγροτών και αυτό φαίνεται από τα χρέη που έχουν συσσωρευθεί τα τελευταία χρόνια στον Ενιαίο Φορέα Κοινωνικής Ασφάλισης (ΕΦΚΑ). Από το 2016 έως και σήμερα η αύξηση των ασφαλιστικών εισφορών ξεπερνά το 70%. Με την νέα πρόταση της κυβέρνησης των επτά κατηγοριών , καιμε την μικρότερη κατηγορία να ξεκινάει από τα 220 € το μήνα, αντιλαμβανόμαστε ότι θα υπάρξει μια επιπλέον αύξηση της τάξεως του 100% εκτοξεύοντας στα ύψη τις ασφαλιστικές…"/>
  </head>
  <body>
    <article>
      <h1>Αγροτικός Συνεταιρισμός Δημητριακών &amp; Κτηνοτροφικών Προϊόντων Καστοριάς: Ανησυχία για τις ασφαλιστικές εισφορές</h1>
      <address><time datetime="2019-11-22T05:40:35+00:00">22 Nov 2019, 05:40</time> by <a rel="author">ΣΟΦΙΑ ΖΟΥΖΕΛΗ</a></address>
      <p>Ανακοίνωση σε σχέση με το υπό διαβούλευση ασφαλιστικό νομοσχέδιο, εξέδωσε ο Αγροτικός Συνεταιρισμός Δημητριακών &amp; Κτηνοτροφικών<br/>Προϊόντων Καστοριάς:<br/>Το τελευταίο διάστημα στα μέσα μαζικής ενημέρωσης έχει δημοσιοποιηθεί η πρόταση της κυβέρνησης για το ασφαλιστικό το οποίο βρίσκεται σε διαβούλευση. Πρόκειται για επτά κατηγορίες, με την κατώτατη μηνιαία ασφαλιστική εισφορά τα 220 €. Αυτό έχει προκαλέσει ανησυχία στην πλειοψηφία των αγροτών, καθώς είναι χαμηλοεισοδηματίες.<br/>Σήμερα η κατώτατη ασφαλιστική εισφορά δεν ξεπερνά τα 114 € το μήνα, το ποσό αυτό ήδη αδυνατεί να καταβάλει η πλειοψηφία των αγροτών και αυτό φαίνεται από τα χρέη που έχουν συσσωρευθεί τα τελευταία χρόνια στον Ενιαίο Φορέα Κοινωνικής Ασφάλισης (ΕΦΚΑ). Από το 2016 έως και σήμερα η αύξηση των ασφαλιστικών εισφορών ξεπερνά το 70%.<br/>Με την νέα πρόταση της κυβέρνησης των επτά κατηγοριών , καιμε την μικρότερη κατηγορία να ξεκινάει από τα 220 € το μήνα, αντιλαμβανόμαστε ότι θα υπάρξει μια επιπλέον αύξηση της τάξεως του 100% εκτοξεύοντας στα ύψη τις ασφαλιστικές εισφορές μέσα σε μια τριετία στο 170%. Αυτό οδηγεί σε αδυναμία των μικρών αγροτών να ανταπεξέλθουν στις νέες αυξήσεις , συσσωρεύοντας χρέη προς τον οργανισμό ενώ συγχρόνως θα παραμένουν ανασφάλιστοι.<br/>Αν λοιπόν η πρόταση αυτή τεθεί σε εφαρμογή, θα έχει ως αποτέλεσμα το ξεκλήρισμα των μικρών καλλιεργητών που είναι και η ραχοκοκαλιά της υπαίθρου.</p>
      <related>
        <h4>ΣΧΕΤΙΚΕΣ ΕΙΔΗΣΕΙΣ</h4>
        <a href="https://www.ert.gr/perifereiakoi-stathmoi/florina/dytiki-makedonia-psifisma-symparastasis-ston-th-agapito/"/>
        <a href="https://www.ert.gr/perifereiakoi-stathmoi/florina/synantisi-dimarchoy-kai-proedroy-koinotitas-florinas-me-ton-mitropoliti-k-theoklito/"/>
        <a href="https://www.ert.gr/perifereiakoi-stathmoi/florina/florina-proedros-posyfy-p-charelas-simantikes-oi-proslipseis-gia-ti-diacheirisi-ton-metanasteytikon-roon/"/>
        <a href="https://www.ert.gr/perifereiakoi-stathmoi/florina/florina-80chronos-zei-se-kalyva-apo-choma-kai-achyra-giati-den-mporei-na-parei-syntaxi/"/>
        <a href="https://www.ert.gr/perifereiakoi-stathmoi/seres/l-avramakis-thema-epiviosis-gia-toys-agrotes-i-ayxisi-ton-asfalistikon-eisforon/"/>
        <a href="https://www.ert.gr/%ce%b1%cf%84%ce%b1%ce%be%ce%b9%ce%bd%cf%8c%ce%bc%ce%b7%cf%84%ce%b1/n-mitarakis-stin-ert-den-tha-epivarynthoyn-oi-agrotes-apo-to-neo-systima-eisforon-video/"/>
      </related>
    </article>
  </body>
</html>