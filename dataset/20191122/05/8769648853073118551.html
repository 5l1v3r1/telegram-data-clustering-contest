<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.diarilaveu.com/multada-familia-un-menor-ferit-bou-festejos-taurins-nules"/>
    <meta property="og:site_name" content="Diari La Veu"/>
    <meta property="article:published_time" content="2019-11-22T05:02:00+00:00"/>
    <meta property="og:title" content="Multada la família d'un menor ferit per un bou als festeigs taurins de Nules "/>
    <meta property="og:description" content="La sanció interposada serà la mínima perquè la mare del xiquet va reconéixer els fets i va mostrar la seua voluntat de col·laborar."/>
  </head>
  <body>
    <article>
      <h1>Multada la família d'un menor ferit per un bou als festeigs taurins de Nules </h1>
      <h2>La sanció interposada serà la mínima perquè la mare del xiquet va reconéixer els fets i va mostrar la seua voluntat de col·laborar</h2>
      <address><time datetime="2019-11-22T05:02:00+00:00">22 Nov 2019, 05:02</time> by <a rel="author">DLV</a></address>
      <p>CASTELLÓ DE LA PLANA (EFE). La direcció general d'Emergències de la Generalitat ha incoat un expedient sancionador a un menor que va patir una agafada en els festeigs taurins de Nules del passat mes d'agost i al qual se li imposa una sanció mínima pel fet que la mare ha reconegut els fets i col·laborat amb l'administració.<br/><br/>Segons han informat fonts de Emergències de la Generalitat a EFE, l'expedient es va obrir després dels fets, quan el menor de 15 anys va patir una agafada durant els festeigs de Sant Bartolomé de la localitat, als quals no es permet l'accés a menors de 16 anys, i ara ja s'ha tancat.<br/><br/>La responsabilitat dels fets, en els quals el menor no va patir ferides de gravetat i no es va produir un altre perjudici a tercers, va recaure sobre els pares del menor.<br/><br/>La mare del xiquet, amb qui va contactar la Generalitat, va reconéixer els fets i va mostrar la seua voluntat de col·laborar, per la qual cosa la sanció imposada –que en aquests casos és de 600 i 30.000 euros– serà la mínima i es rebaixarà tenint en compte les facilitats oferides per la mare i el fet que el menor no patira ferides.</p>
      <related>
        <h4>Les més llegides</h4>
        <a href="https://www.diarilaveu.com/educacio-amenaces-vox-petrer-professor-del-seu-fill"/>
        <a href="https://www.diarilaveu.com/juga-en-valencia-reclama-normalitat-linguistica-clubs-esportius-valencians"/>
        <a href="https://www.diarilaveu.com/bea-guanya-eleccions-estudiantils-universitat-de-valencia"/>
        <a href="https://www.diarilaveu.com/antifrau-pregunta-jutge-investigacio-oberta-francis-puig-tancar-expedient"/>
        <a href="https://www.diarilaveu.com/viure-sota-sospita-color-de-la-pell-unic-motiu-identificat-per-la-policia"/>
      </related>
    </article>
  </body>
</html>