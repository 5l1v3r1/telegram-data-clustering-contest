<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wahcricket.com/news/india-vs-bangladesh-the-entire-city-has-gone-pink-sourav-ganguly-ahead-of-historic-day-night-test-143455"/>
    <meta property="og:site_name" content="Wah Cricket"/>
    <meta property="article:published_time" content="2019-11-22T05:58:27+00:00"/>
    <meta property="og:title" content="India vs Bangladesh: सौरव गांगुली ने मैच से पहले कहा, 'पूरा शहर गुलाबी हो चुका है'"/>
    <meta property="og:description" content="बीसीसीआई अध्यक्ष सौरव गांगुली भारत और बांग्लादेश के बीच होने वाले पहले एतेहासिक टेस्ट मैच की तैयारियों से काफी खुश नजर आ रहे हैं. आज दोपहर 1 बजे से दोनों टीमों के बीच गुलाबी गेंद से पहला डे नाइट टेस्ट मैच खेला जाएगा. ये मैच ईडन गार्डन्स के मैदान पर खेला जाएगा. ऐसा पहली बार होगा जब फ्ल्डलाइट्स की मदद से क्रिकेट के सबसे लंबे फॉर्मेट वाला ये मैच खेला जाएगा. भारतीय टीम अगर ये मैच जीत जाती है तो पहले ही डे नाइट टेस्ट मैच में इतिहास रच देगी तो वहीं 2 मैचों की टेस्ट सीरीज भी अपने नाम कर लेगी."/>
  </head>
  <body>
    <article>
      <h1>India vs Bangladesh: सौरव गांगुली ने मैच से पहले कहा, 'पूरा शहर गुलाबी हो चुका है'</h1>
      <h2>बीसीसीआई के अध्यक्ष सौरव गांगुली मैच और स्टेडियम की तैयारियों से काफी खुश नजर आ रहे हैं. गांगुली ने इस दौरान ये भी खुलासा किया कि मैच देखने कौन कौन सी बड़ी हस्तियां इसमें आने वाली हैं.</h2>
      <address>
        <time datetime="2019-11-22T05:58:27+00:00">22 Nov 2019, 05:58</time>
      </address>
      <p>बीसीसीआई अध्यक्ष सौरव गांगुली भारत और बांग्लादेश के बीच होने वाले पहले ऐतिहासिक टेस्ट मैच की तैयारियों से काफी खुश नजर आ रहे हैं. आज दोपहर 1 बजे से दोनों टीमों के बीच गुलाबी गेंद से पहला डे नाइट टेस्ट मैच खेला जाएगा. ये मैच ईडन गार्डन्स के मैदान पर खेला जाएगा. ऐसा पहली बार होगा जब फ्ल्डलाइट्स की मदद से क्रिकेट के सबसे लंबे फॉर्मेट वाला ये मैच खेला जाएगा. भारतीय टीम अगर ये मैच जीत जाती है तो पहले ही डे नाइट टेस्ट मैच में इतिहास रच देगी तो वहीं 2 मैचों की टेस्ट सीरीज भी अपने नाम कर लेगी.</p>
      <p>इस दौरान बीसीसीआई के अध्यक्ष सौरव गांगुली मैच और स्टेडियम की तैयारियों से काफी खुश नजर आ रहे हैं. गांगुली ने इस दौरान ये भी खुलासा किया कि मैच देखने कौन कौन सी बड़ी हस्तियां इसमें आने वाली हैं. सौरव ने कहा, '' आप देख सकते हैं पूरा स्टेडियम बदल गया है. कई बड़े लोग आ रहे हैं. इस दौरान साल 2000 में भारत और बांग्लादेश के बीच खेले गए पहले टेस्ट के पूर्व खिलाड़ी भी शामिल होंगे. साथ में बांग्लादेश की प्रधानमंत्री के साथ बांगाल की सीएम भी स्टेडियम में मौजूद होंगी.</p>
      <figure>
        <iframe data-src="https://twitter.com/SGanguly99/status/1197214255923154944?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>मैच को देखते हुए पूरे कोलकाता को गुलाबी कर दिया गया है. कई बिल्डिंग्स, पार्क और दूसरी जगहों को गुलाबी रंगों में ढाल दिया गया है.</p>
      <p>पिंक गेंद की अगर बात करें तो कुछ भारतीय खिलाड़ी फर्स्ट क्लास क्रिकेट में इस गेंद से खेल चुके हैं जिसमें मोहम्मद शमी, चेतेश्वर पुजारा, कुलदीप यादव और हनुमा विहारी जैसे खिलाड़ियों का नाम शामिल है.</p>
    </article>
  </body>
</html>