<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mambiznes.pl/wlasny-biznes/czeskie-piwo-pozbedzie-sie-smogu-wystarczy-napic-sie-96108"/>
    <meta property="og:site_name" content="MamBiznes.pl"/>
    <meta property="article:published_time" content="2019-11-22T05:58:34+00:00"/>
    <meta property="og:title" content="Czeskie piwo pozbędzie się smogu. Wystarczy napić się"/>
    <meta property="og:description" content="U naszych południowych pojawiła się nietypowa kampania marketingowa, mająca zachęcić Czechów do picia piwa Pražskŷ chodec, czyli „Praski pieszy”. Określone zostało piwem antysmogowym które, aby spełniło swoje zadanie musi zostać skonsumowane. Nadciąga zima, a wraz z nim smog, który już dziś odmieniany jest przez wszystkie przypadki. Jednak to, co jest problemem, może wygenerować wiele kreatywnych […]"/>
  </head>
  <body>
    <article>
      <h1>Czeskie piwo pozbędzie się smogu. Wystarczy napić się</h1>
      <address><time datetime="2019-11-22T05:58:34+00:00">22 Nov 2019, 05:58</time> by <a rel="author" href="https://mambiznes.pl/author/bartek-godziszewski" target="_blank">Bartłomiej Godziszewski</a></address>
      <h3>U naszych południowych pojawiła się nietypowa kampania marketingowa, mająca zachęcić Czechów do picia piwa Pražskŷ chodec, czyli „Praski pieszy”. Określone zostało piwem antysmogowym które, aby spełniło swoje zadanie musi zostać skonsumowane.</h3>
      <figure>
        <img src="https://mambiznes.pl/wp-content/uploads/2019/11/OpenGraph_Share.png"/>
        <figcaption>Fot. pivoprazskychodec.cz</figcaption>
      </figure>
      <p>Nadciąga zima, a wraz z nim smog, który już dziś odmieniany jest przez wszystkie przypadki. Jednak to, co jest problemem, może wygenerować wiele kreatywnych biznesów. Przed rokiem pisaliśmy, chociażby o <a href="https://mambiznes.pl/wlasny-biznes/wiedza-zarobic-smogu-polacy-sprzedaja-odziez-antysmogowa-89732">Lekkowear, którzy opracowali antysmogową odzież</a> czy też o <a href="https://mambiznes.pl/wlasny-biznes/gorniczy-pomysl-biznes-dwojka-pracownikow-kopalni-stworzyla-lawke-smogowa-91921">dwóch górnikach ze Śląska, którzy stworzyli ławkę smogową</a>. Jednak w Czechach znaleźli sposób na znacznie skuteczniejszy sposób rozstrzygnięcia problemu smogu.</p>
      <p>W Polsce głównym czynnikiem smogu jest sposób ogrzewania domów. Jednak poza naszymi granicami, największym „trucicielem” są spaliny pochodzące z samochodów. Wykorzystali to prascy przedsiębiorcy, którzy zaoferowali piwo Pražskŷ chodec co oznacza Praski pieszy. Wyrabiane przez siebie piwo postanowili w bardzo kreatywny sposób zareklamować. Określili je bowiem piwem antysmogowym. Aby odniosło pozytywny skutek dla środowiska wystarczy wziąć łyka.</p>
      <p>Wiele praskich firm przyłączyło się do tej akcji, kupując od browarników piwo, które następnie wręczyli swoim pracownikom. Gdy skończyli pracę, mogli oni uraczyć się nim. Idea jest prosta: po spożyciu nie będzie można usiąść za kierownicą samochodu i trzeba będzie wrócić do domu na piechotę bądź korzystając ze zbiorowej komunikacji, co zaowocuje wyemitowaniem do atmosfery mniejszej ilości zanieczyszczeń i pozwoli odetchnąć mieszkańcom Pragi.</p>
    </article>
  </body>
</html>