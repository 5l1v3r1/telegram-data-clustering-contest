<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dotekomanie.cz/2019/11/spotify-free-nove-pro-alexu-bose-a-sonos/"/>
    <meta property="og:site_name" content="Dotekomanie.cz"/>
    <meta property="article:published_time" content="2019-11-22T05:59:09+00:00"/>
    <meta property="og:title" content="Spotify Free nově pro Alexu, Bose a Sonos"/>
    <meta property="og:description" content="Hudební průmysl se za posledních několik let značně změnil. Z původního prodeje nosičů a následně souborů se vše přesunulo na stramovací služby, kde stačí zaplatit měsíční poplatek a máte přístup ke kompletnímu obsahu dané služby. V tomto segmentu najdeme mnoho společností, ale jedná udává směr. Samozřejmě tím myslíme Spotify. Že je tato společnost na vrcholu, […]"/>
  </head>
  <body>
    <article>
      <h1>Spotify Free nově pro Alexu, Bose a Sonos</h1>
      <address><time datetime="2019-11-22T05:59:09+00:00">22 Nov 2019, 05:59</time> by <a rel="author" href="https://dotekomanie.cz/author/premyslvaculik/" target="_blank">Přemysl Vaculík</a></address>
      <p>Hudební průmysl se za posledních několik let značně změnil. Z původního prodeje nosičů a následně souborů se vše přesunulo na stramovací služby, kde stačí zaplatit měsíční poplatek a máte přístup ke kompletnímu obsahu dané služby. V tomto segmentu najdeme mnoho společností, ale jedná udává směr. Samozřejmě tím myslíme Spotify. Že je tato společnost na vrcholu, ještě neznamená, že nemusí bojovat o uživatele. I z tohoto důvodu nyní přichází s novinkou pro nové zájemce.</p>
      <h3>Alexa, Bose, Sonos</h3>
      <p>Pokud si dnes koupíte chytrý reproduktor, automaticky to neznamená, že si můžete nechat streamovat jakoukoliv službu do něj. V první řadě zde musí být podpora z obou stran, ale i tak v některých případech zde bylo ještě jedno omezení. U Spotify jste museli mít placenou verzi, abyste mohli napojit tuto službu na reproduktory Alexa, Bose a Sonos.</p>
      <p>
        <a href="https://dotekomanie.cz/2019/10/spotify-nove-podporuje-siri-apple-tv-a-prinasi-upravenou-aplikaci-pro-ipad/">Spotify nově podporuje Siri, Apple TV a přináší upravenou aplikaci pro iPad</a>
      </p>
      <p>Spotify v tomto týdnu oznámilo, že tato podmínka již není nutná. Jinými slovy můžete napojit Spotify Free na jmenované produkty. Samozřejmě zde panuje stejné omezení jako v aplikacích, přičemž si budete sem tam muset vyslechnout reklamu.</p>
      <slideshow>
        <figure>
          <img src="https://dotekomanie.cz/wp-content/uploads/2019/11/2019-11-21-170407-1440x2960x.jpg"/>
        </figure>
        <figure>
          <img src="https://dotekomanie.cz/wp-content/uploads/2019/11/2019-11-21-170352-1440x2960x.jpg"/>
        </figure>
      </slideshow>
      <p>Společnost si od tohoto kroku slibuje novou příležitost, jak nalákat nové uživatele, kteří budou ochotni si za streamování připlatit. Kromě otevření služby zdarma pro reproduktory Alexa, Bose a Sonos je nutné podotknout, že novinka se týká i reproduktorů <a href="https://dotekomanie.cz/2019/01/ikea-ve-spolupraci-se-sonos-brzy-predstavi-nove-reproduktory-symfonisk/">SYMFONISK</a> společnosti Ikea, které vznikly ve spolupráci s firmou Sonos.</p>
      <footer>Zdroje: <a href="https://www.phonearena.com/news/spotify-free-users-amazon-bose-smart-speakers-support_id120565#c4ca4/">phonearena.com</a>, <a href="https://www.engadget.com/2019/11/20/spotify-free-streaming-alexa-bose-speakers/#c4ca4/">engadget.com</a></footer>
    </article>
  </body>
</html>