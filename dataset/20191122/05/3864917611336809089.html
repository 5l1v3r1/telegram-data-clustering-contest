<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-regions/2823170-ukrzaliznica-vidkrila-zal-ocikuvanna-dla-vijskovih-u-mikolaevi.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-22T05:26:00+00:00"/>
    <meta property="og:title" content="Укрзалізниця відкрила зал очікування для військових у Миколаєві"/>
    <meta property="og:description" content="Зал очікування для військовослужбовціввідкри вся на залізничному вокзалі Миколаєва. Це вже шостий такий зал в Україні."/>
  </head>
  <body>
    <article>
      <h1>Укрзалізниця відкрила зал очікування для військових у Миколаєві</h1>
      <h2>Зал очікування для військовослужбовціввідкри вся на залізничному вокзалі Миколаєва. Це вже шостий такий зал в Україні.</h2>
      <address>
        <time datetime="2019-11-22T05:26:00+00:00">22 Nov 2019, 05:26</time>
      </address>
      <p>Про це <a href="https://www.uz.gov.ua/press_center/up_to_date_topic/505780/">повідомляє</a> пресслужба АТ “Укрзалізниця”.</p>
      <p>“У листопаді відкрито ще один зал очікування для військовослужбовців - цього разу на залізничному вокзалі Миколаєва. Загалом такі приміщення вже працюють на 6 вокзалах України. Усі вони переобладнані з колишніх депутатських залів”, - ідеться у повідомленні.</p>
      <p>Зал працює цілодобово, вхід до нього - з боку першої пасажирської платформи.</p>
      <p>Для комфорту відвідувачів тут є кімната для прийому їжі, санвузли, душ, телевізори, холодильники, розетки для зарядки мобільних пристроїв, доступ до <a href="https://www.ukrinform.ua/tag-internet">інтернету</a>. Крім того, військові можуть скористатися пральною машиною, прасувальною дошкою з праскою, сушаркою для білизни, кавоваркою та чайником.</p>
      <blockquote>
        <b>Читайте також: </b>
        <a href="https://www.ukrinform.ua/rubric-regions/2813481-zali-ocikuvanna-dla-vijskovih-vidkrili-na-vokzalah-vinnici-ta-mariupola.html">Зали очікування для військових відкрили на вокзалах Вінниці та Маріуполя</a>
      </blockquote>
      <p>Усі зали переобладнані за кошти Укрзалізниці. Вони призначені для короткочасного перебування військовослужбовців (учасників ООС) за наявності посвідчення, що засвідчує особу, та проїзного документа на поїзд (крім приміського сполучення).</p>
      <p>Як повідомляв Укрінформ, перший зал очікування для військовослужбовців відкрився 1 жовтня 2019 року на Центральному залізничному вокзалі в Києві. </p>
      <p>
        <i>Фото з відкритих джерел</i>
      </p>
    </article>
  </body>
</html>