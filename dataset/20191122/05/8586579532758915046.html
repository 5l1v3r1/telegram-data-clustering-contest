<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.yenicaggazetesi.com.tr/enver-cenk-sahin-her-zaman-gururla-turkum-dedim-257409h.htm"/>
    <meta property="og:site_name" content="Yeni Çağ Gazetesi"/>
    <meta property="article:published_time" content="2019-11-22T05:12:00+00:00"/>
    <meta property="og:title" content="Enver Cenk Şahin: Her zaman gururla 'Türk’üm' dedim"/>
    <meta property="og:description" content="Barış Pınarı Harekatı’na destek olduğu için kadro dışı bırakılmasının ardından sözleşmesi de feshedilen Enver Cenk Şahin, &quot;Türklüğümden gocunmadım her zaman gururla Türk'üm dedim. Desteğini hissettiren herkese teşekkür ederim” açıklamasında bulundu."/>
  </head>
  <body>
    <article>
      <h1>Enver Cenk Şahin: Her zaman gururla 'Türk’üm' dedim</h1>
      <address><time datetime="2019-11-22T05:12:00+00:00">22 Nov 2019, 05:12</time> by <a rel="author">Yeni Çağ Gazetesi</a></address>
      <p>
        <b>Barış Pınarı Harekatı’na destek olduğu için kadro dışı bırakılmasının ardından sözleşmesi de feshedilen Enver Cenk Şahin, "Türklüğümden gocunmadım her zaman gururla Türk'üm dedim. Desteğini hissettiren herkese teşekkür ederim” açıklamasında bulundu.</b>
      </p>
      <p>Barış Pınarı Harekatı’na destek olduğu için Almanya’nın St. Pauli takımı tarafından bir süre önce kadro dışı bırakılan Enver Cenk Şahin, Alman kulübüyle karşılıklı anlaşarak sözleşmesini fesh etti. Türklüğünden hiçbir zaman gocunmadığını ifade eden Cenk Şahin, ''Türklüğümden gocunmadım her zaman gururla Türk'üm dedim. Desteğini hissettiren herkese teşekkür ederim” dedi.</p>
      <p><b>PAYLAŞIMDA BULUNDU</b><br/><br/>Almanya’nın St. Pauli takımı ile sözleşmesini karşılıklı anlaşarak sonlandıran Enver Cenk Şahin kişisel sosyal medya hesabından bir paylaşımda bulundu.</p>
      <p>
        <i>
          <b>Türklüğünden hiçbir zaman gocunmadığını ifade eden Cenk Şahin, paylaşımında şu ifadelere yer verdi:</b>
        </i>
      </p>
      <p>“Bu noktaya ülkemin toprakları, takımları ve bana güvenen hocaları ile geldim. Türkiye’den ayrıldığım ilk günden bugüne kadar bir an olsun Türklüğümden gocunmadım her zaman gururla Türk'üm dedim. Çok şükür bu gururu bu kez bana inanan, arkamda duran tüm ülkem sayesinde tekrar yaşadım. Kulüple olan sözleşmem karşılıklı olarak feshedildi. Desteğini hissettiren herkese teşekkür ederim”</p>
      <related>
        <a href="https://www.yenicaggazetesi.com.tr/ozan-kabak-gollerine-devam-ediyor-255681h.htm"/>
        <a href="https://www.yenicaggazetesi.com.tr/baris-pinarina-destek-verdi-kadro-disi-birakildi-252427h.htm"/>
      </related>
    </article>
  </body>
</html>