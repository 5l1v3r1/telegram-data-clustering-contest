<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-world/2823173-pat-dniv-bez-zvazku-iz-zovnisnim-svitom-v-irani-vidnovili-dostup-v-internet.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-22T05:33:00+00:00"/>
    <meta property="og:title" content="П’ять днів без зв’язку із зовнішнім світом: в Ірані відновили доступ в інтернет"/>
    <meta property="og:description" content="В Ірані частково відновили доступ в інтернет після початку протестів проти підвищення цін на бензин."/>
  </head>
  <body>
    <article>
      <h1>П’ять днів без зв’язку із зовнішнім світом: в Ірані відновили доступ в інтернет</h1>
      <h2>В Ірані частково відновили доступ в інтернет після початку протестів проти підвищення цін на бензин.</h2>
      <address>
        <time datetime="2019-11-22T05:33:00+00:00">22 Nov 2019, 05:33</time>
      </address>
      <p>Про це повідомляє <a href="https://www.aljazeera.com/news/2019/11/iran-loosens-internet-restrictions-protest-shutdown-191121195539005.html">Aljazeera</a>.</p>
      <p>«Іран почав відновлювати доступ в інтернет у столиці і ряді провінцій після п'ятиденного загальнонаціонального закриття доступу, покликаного допомогти придушити протести проти підвищення цін на паливо», - йдеться в повідомленні.</p>
      <p>Згідно з повідомленнями місцевих ЗМІ, у провінціях Хормозган, Керманшах, Арак, Мешхед, Кум, Тебріз, Хамадан та Бушер, а також у деяких частинах Тегерана було відновлено стаціонарний інтернет.</p>
      <p>Як зазначає видання, за даними неурядової організації NetBlocks, яка моніторить доступ в інтернет по всьому світу, відновлення інтернет-з'єднання в<a href="https://www.ukrinform.ua/tag-iran"> Ірані</a> охопило 10% території країни.</p>
      <blockquote>
        <b>Читайте також: </b>
        <a href="https://www.ukrinform.ua/rubric-world/2822893-v-irani-vid-pocatku-protestiv-zaginuli-vze-250-ludej-tisaci-poranenih-i-zaarestovanih.html">В Ірані від початку протестів загинули вже 250 людей, тисячі поранених і заарештованих</a>
      </blockquote>
      <p>Як повідомлялося, рішення нормувати продаж і одночасно підвищити ціни на паливо мінімум на 50 відсотків уряд Ірану прийняв у ніч на 15 листопада. Це викликало масові акції протесту. Протягом останніх днів було затримано близько тисячі осіб. Протестувальникиі підпалювали банки й магазини. За даними Amnesty International, під час протестів загинуло щонайменше 106 демонстрантів.</p>
    </article>
  </body>
</html>