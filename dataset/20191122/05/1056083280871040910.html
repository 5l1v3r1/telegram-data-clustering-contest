<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090100035/%D8%A2%D8%BA%D8%A7%D8%B2-%D8%AD%D8%B0%D9%81-%D9%82%D8%A8%D9%88%D8%B6-%DA%A9%D8%A7%D8%BA%D8%B0%DB%8C-%DA%AF%D8%A7%D8%B2-%D8%A7%D8%B2-%D8%A7%D9%85%D8%B1%D9%88%D8%B2"/>
    <meta property="og:site_name" content="ایسنا"/>
    <meta property="article:published_time" content="2019-11-22T05:34:43+00:00"/>
    <meta property="og:title" content="آغاز حذف قبوض کاغذی گاز از امروز"/>
    <meta property="og:description" content="سخنگوی شرکت ملی گاز از حذف قبوض کاغذی از امروز خبر داد و افزود: برای رفاه حال مشترکان به کسانی که ثبت‌نام نکرده‌اند، دو ماه دیگر فرصت داده‌ایم."/>
  </head>
  <body>
    <article>
      <h1>آغاز حذف قبوض کاغذی گاز از امروز</h1>
      <address><time datetime="2019-11-22T05:34:43+00:00">22 Nov 2019, 05:34</time> by <a rel="author">فاطمه محمد نژاد</a></address>
      <p>سخنگوی شرکت ملی گاز از حذف قبوض کاغذی از امروز خبر داد و افزود: برای رفاه حال مشترکان به کسانی که ثبت‌نام نکرده‌اند، دو ماه دیگر فرصت داده‌ایم.</p>
      <p>محمد عسگری در گفت‌وگو با ایسنا، با بیان این‌که تاکنون حدود ۶۰ درصد افراد در این طرح ثبت‌نام کرده‌اند، گفت: برای مشترکانی که ثبت‌نام کرده‌اند، قبوض کاغذی گاز ارسال نمی‌شود، اما برای آن‌هایی که ثبت‌نام نکرده‌اند، مهلت ارسال قبوض کاغذی گاز تا دو سال تمدید شده‌است. اما از همه مردم تقاضا داریم زودتر ثبت‌نام خود را در این طرح تکمیل کنند.</p>
      <p>وی با اشاره به راهکارهای ثبت‌نام حذف قبوض کاغذی گاز اظهار کرد: هر استان راهکارهایی را برای این مساله اعلام کرده که در هرکدام از قبوض کاغذی گاز اعلام شده است؛ اما در مجموع دو راهکار ملی برای این مساله درنظر گرفته شده است. راهکار اول این است که مشترک به راحتی می‌تواند با مراجعه به سایت و ثبت‌نام فرایند کار را تکمیل کند.</p>
      <p>وی افزود: در راهکار دوم هر مشترک می‌تواند برای هر شماره تلفن بی‌نهایت اشتراک وارد کند که برعکس این آن نیز ممکن است. به عبارت بهتر اگر یک مشترک مالکیت چند کنتور گاز را در اختیار داشته باشد، می‌تواند برای همه این کنتورها از یک شماره تلفن برای دریافت قبوض گاز استفاده کند و یا اگر در یک ساختمان کنتور گازی به صورت مشاء مورد استفاده قرار گیرد، همه اعضای آن ساختمان می‌توانند با وارد کردن شماره تلفن‌های متفاوت خود، وضعیت قبض گاز را مشاهده کنند.</p>
      <p>سخنگوی شرکت ملی گاز درباره نحوه ثبت‌نام برای حذف قبوض کاغذی گاز، گفت: مشترکان می‌توانند با ارسال پیامک "۱*شماره اشتراک" به سرشماره ۱۰۰۰۱۹۴ برای حذف قبوض کاغذی گاز اقدام کنند.</p>
      <p>انتهای پیام</p>
      <related>
        <h4>اخبار مرتبط</h4>
        <a href="https://www.isna.ir/news/98082214041/%D8%AD%D8%B0%D9%81-%D9%82%D8%A8%D8%B6-%DA%A9%D8%A7%D8%BA%D8%B0%DB%8C-%D8%A8%D8%B1%D9%82-%D8%A8%D9%87%D8%A7%D9%86%D9%87-%D8%A7%DB%8C-%D8%A8%D8%B1%D8%A7%DB%8C-%DA%AF%D8%B1%D8%A7%D9%86%DB%8C"/>
        <a href="https://www.isna.ir/news/98082113201/%DA%86%DA%AF%D9%88%D9%86%D9%87-%D9%82%D8%A8%D8%B6-%D8%A8%D8%B1%D9%82-%D8%B1%D8%A7-%D8%AF%D8%B1-%D8%B5%D9%88%D8%B1%D8%AA-%D8%AA%D8%BA%DB%8C%DB%8C%D8%B1-%D8%A2%D8%AF%D8%B1%D8%B3-%D8%AF%D8%B1%DB%8C%D8%A7%D9%81%D8%AA-%DA%A9%D9%86%DB%8C%D9%85"/>
      </related>
    </article>
  </body>
</html>