<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posta.com.tr/yazarlar/opr-dr-hande-akbas/10-yildan-uzun-sure-kullanimi-riskli-2221049"/>
    <meta property="og:site_name" content="Posta"/>
    <meta property="article:published_time" content="2019-11-22T05:00:55+00:00"/>
    <meta property="og:title" content="10 yıldan uzun süre kullanımı riskli"/>
    <meta property="og:description" content="Polikistik over sendromu varsa doğum kontrol ilacı veriliyor. Yaşı çok genç hastalarıma kilo vermelerini öneriyorum. Çünkü hormon içeren hapların 10 yıldan uzun süre kullanımı meme kanseri riskini artırıyor."/>
  </head>
  <body>
    <article>
      <h1>10 yıldan uzun süre kullanımı riskli</h1>
      <address><time datetime="2019-11-22T05:00:55+00:00">22 Nov 2019, 05:00</time> by <a rel="author">Opr. Dr. Hande Akbaş</a></address>
      <p>
        <i>Polikistik over sendromu varsa doğum kontrol ilacı veriliyor. Yaşı çok genç hastalarıma kilo vermelerini öneriyorum. Çünkü hormon içeren hapların 10 yıldan uzun süre kullanımı meme kanseri riskini artırıyor.</i>
      </p>
      <p>
        <b>Kanamam uzun sürüyor</b>
      </p>
      <p>30 yaşındayım ve nişanlıyım. Benim aadeet düzeensiizlliiğiimm olldu.. Uzun süreellii aadeet kaanaammaallaarıımm oluyor. Yumurtlamayan kadın kısır mı demektir?</p>
      <p>
        <b>CEVAP</b>
      </p>
      <p>Sevgili okuyucum, adet düzensizliği ve adet miktarlarında değişikliğin en baş sebebi hormonal düzensizliklerdir. Aynı sebepten yumurtlamanız da olmuyor olabilir. Eğer bu durum kontrol altına alınabilirse o zaman şikayetleriniz ortadan kalkıp hamile kalabilirsiniz. Bir kadının gebe kalabilmesi için o ay için yumurtlamasının gerçekleşmiş olması şarttır.</p>
      <p>
        <b>Haplar kilo aldırır mı?</b>
      </p>
      <p>20 yaşındayım. Adetlerim 2 ayda bir oluyor ve çok sancılı geçiyor. Ağrı kesici kullanıyorum. O da adetin kesilmesine neden oluyor. Doktora gittim, doğum kontrol hapı verdi. Küçük bir kist varmış. Ancak hap bana çok kilo aldırdığı için bıraktım. Sizce ne yapmalıyım?</p>
      <p>
        <b>CEVAP</b>
      </p>
      <p>Sevgili okuyucum, anlatmış olduğunuz adet düzensizliği, küçük kistler, kilo artışı bulguları polikistik over sendromu gibi duruyor. Sizi muayene etmeden kesin bir tanı koymak çok zor. Ama doktorunuzun doğum kontrol ilacı verme nedeninin bu bulguları kontrol altına almak amacıyla olduğunu düşünüyorum.</p>
      <p>Kiloyu ne yazık ki size haplar değil, mevcut metabolik bozukluğunuz aldırıyor. Eğer düzenli bir cinsel ilişkiniz yoksa ben sırf adet düzensizliğini kontrol altına almak için doğum kontrol ilacına bu kadar erken yaşta başlanmasına karşıyım.</p>
      <p>Size önerim diyetisyene gitmeniz ve verebildiğiniz kadar kilo vermek için beslenmenize dikkat edip spor yapmanızdır. Devamlı doğum kontrol ilaçları kullanmanız adetlerinizi düzene sokacaktır ama 10 yıldan uzun hormon kullanımlarında bu ilaçların meme kanseri riskini artırdığı artık kanıtlanmıştır.</p>
      <p>
        <b>Pembesi akıntı var</b>
      </p>
      <p>1 hafta önce adetim bitti. Birkaç gündür pembemsi kırmızı bir akıntı geliyor. Acaba neden kaynaklanıyor?</p>
      <p>
        <b>CEVAP</b>
      </p>
      <p>Sevgili okuycum, öncelikle bir kadın doğum uzmanına başvurarak muayene olmalı ve vajinal smear aldırmalısınız. Smear sonucunda özellik yoksa o zaman rahimin iç tabakasında polip, myom gibi yer kaplayıcı oluşumlar olup zaman zaman kanama yapabilecek yapılar var mı araştırılmalıdır.</p>
      <p>Tüm bunlarda bir sorun tespit edilmezse lekelenme tekrar edecek mi takip edilmelidir. Eğer lekelenmeyi açıklayacak hormonal bir bozukluk da saptanmazsa, o zaman rahim içinden ufak bir biyopsi alınarak kötü huylu herhangi bir oluşum var mı dışlanması gerekebilir.</p>
    </article>
  </body>
</html>