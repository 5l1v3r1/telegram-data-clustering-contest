<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.republika.rs/hronika/hronika/170424/lekari-morali-jelicicu-usivaju-vrat-prvo-klao-sudnici-sad-taksista-pronasao-bez-svesti-putu"/>
    <meta property="og:site_name" content="REPUBLIKA"/>
    <meta property="article:published_time" content="2019-11-22T05:53:00+00:00"/>
    <meta property="og:title" content="Lekari morali Jeličiću da ušivaju vrat! Prvo se klao u sudnici, sad ga taksista pronašao bez svesti na putu"/>
    <meta property="og:description" content="Zoran Jeličić (51), jedan od optuženih iz &quot;valjevske grupe&quot; koji je u sredu pokušao da se zakolje u sudnici Specijalnog suda u Beogradu, juče rano ujutru pronađen je bez svesti u selu Čučuge kod Uba!"/>
  </head>
  <body>
    <article>
      <h1>Lekari morali Jeličiću da ušivaju vrat! Prvo se klao u sudnici, sad ga taksista pronašao bez svesti na putu</h1>
      <h2>Zoran Jeličić (51), jedan od optuženih iz "valjevske grupe" koji je u sredu pokušao da se zakolje u sudnici Specijalnog suda u Beogradu, juče rano ujutru pronađen je bez svesti u selu Čučuge kod Uba!</h2>
      <address><time datetime="2019-11-22T05:53:00+00:00">22 Nov 2019, 05:53</time> by <a rel="author">T. M.</a></address>
      <p>Jeličića, koji se tereti za brojna krivična dela, među kojima i ubistvo Željka Đedovića 2009, pronašao je taksista i odmah ga odvezao u bolnici, tvrdi za naš list advokat optuženog Dragoljub Đorđević.</p>
      <p>Pretpostavlja se da je optuženom koji je u sredu ujutru tokom suđenja sebi prerezao vrat i ruke pozlilo nakon otpuštanja sa Vojnomedicinske akademije, na kojoj je zbrinut posle incidenta.</p>
      <p>- Mom branjeniku su dežurni lekari konstatovali samo neke ogrebotine. Nisu ga zadržali u bolnici i čovek je, tako povređen, krenuo da se vraća kući u Valjevo i nestao! Njega je u petak oko tri ujutru pronašao taksista na nekom seoskom putu u Čačugama kako leži bez svesti - tvrdi Đorđević.</p>
      <h3>Advokat: Nisam aplaudirao</h3>
      <p>Advokat Dragoljub Đorđević, koji je kažnjen sa 150.000 dinara jer je navodno aplaudirao nakon incidenta u sudnici, tvrdi da je nije tačno da je to uradio.</p>
      <figure>
        <img src="https://www.republika.rs/data/images/2019-11-20/124342_advokat-censored_f.jpg?1574357941"/>
        <figcaption>
          <cite>youtube.com/Pink.rs</cite>
        </figcaption>
      </figure>
      <p>- Moje kažnjavanje je posledica slabosti suda. Prvo, nisam aplaudirao, jer kada neko aplaudira, onda je to pohvala radu suda. Cela atmosfera napetosti u sudu je posledica ponašanja sudije i sudskog veća, a reakcija Jeličića usledila je nakon grubog kršenja njegovog prava na odbranu - kaže Đorđević.</p>
      <p>Kako navodi, Jeličić je nakon toga hitno odvezen u valjevsku bolnicu.</p>
      <p>- Lekari su konstatovali da je u polusvesnom stanju i morali su da mu ušivaju vrat, šokirani što to nije učinjeno na VMA s obzirom na povrede koje je imao! Izgubio je dosta krvi i polomljen mu je prst na desnoj ruci, verovatno prilikom intervencije obezbeđenja. Posle intervencije je prevezen na neuropsihijatriju, odakle je ubrzo pušten. Da li je otišao u kućni pritvor ili pritvor, ne znam jer sa branjenikom ne mogu da stupim u kontakt od tada - dodaje Đorđević.</p>
      <p>Podsetimo, Jeličić je pokušao da se ubije tokom pretresa, nezadovoljan dosadašnjim tokom suđenja. On se u jednom trenutku javio za reč, izašao za sudsku govornicu i rečima da "ne može drugačije da dođe do pravde" izvadio iz džepa žilet i sebi prerezao vrat i ruke. Jeličić je na suđenje došao iz kućnog pritvora.</p>
      <related>
        <h4>Pročitajte još:</h4>
        <a href="http://republika.rs/hronika/hronika/170238/Ovo-svima-promaklo-krvavom-sudjenju-Beogradu-Jelicicev-advokat-kaznjen-evo-zasto"/>
        <a href="http://republika.rs/hronika/hronika/114044/DRAMA-CUKARICI-Covek-pokusao-sebi-prereze-vene-spasao-policajac"/>
        <a href="http://republika.rs/hronika/hronika/170264/Otkriven-motiv-klanja-sudnici-Evo-zasto-Jelicic-digao-ruku-sebe"/>
      </related>
    </article>
  </body>
</html>