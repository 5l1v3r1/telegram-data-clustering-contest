<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posta.com.tr/yazarlar/dr-haydar-dumen/fren-yapmayi-ogrenin-2221048"/>
    <meta property="og:site_name" content="Posta"/>
    <meta property="article:published_time" content="2019-11-22T05:00:55+00:00"/>
    <meta property="og:title" content="Fren yapmayı öğrenin"/>
    <meta property="og:description" content="Gençler aşırıya kaçmamak koşuluyla mastürbasyon yapabilir. Ama hızlı koşan, kendini frenleyemeyen başına dert açar. Çünkü bir kez mastürbasyona saplanırsanız ilk ilişki ve evlilik kabusa dönebilir. Eşinizi gözü yaşlı bırakıp kendinizi filmlere teslim etmeyin."/>
  </head>
  <body>
    <article>
      <h1>Fren yapmayı öğrenin</h1>
      <address><time datetime="2019-11-22T05:00:55+00:00">22 Nov 2019, 05:00</time> by <a rel="author">Dr. Haydar Dümen</a></address>
      <p><i>Gençler aşırıya kaçmamak koşuluyla mastürbasyon yapabilir. Ama hızlı koşan, kendini frenleyemeyen başına dert açar. Çünkü bir kez mastürbasyona saplanırsanız ilk ilişki ve evlilik kabusa dönebilir. Eşinizi gözü yaşlı bırakıp kendinizi filmlere teslim etmeyin.</i>﻿﻿﻿﻿﻿﻿﻿﻿﻿﻿﻿﻿﻿﻿﻿﻿﻿﻿﻿﻿﻿﻿﻿﻿﻿﻿﻿﻿﻿﻿﻿﻿﻿﻿﻿﻿﻿﻿﻿﻿﻿﻿﻿﻿﻿﻿﻿﻿﻿﻿﻿﻿﻿﻿﻿﻿﻿﻿﻿﻿﻿﻿﻿﻿</p>
      <p>
        <b>Kızlık zarım esnek mi?</b>
      </p>
      <p>19 yaşındayım. Erkek arkadaşımla ilişkiye girdik ama kan gelmedi. Kadınların elastik zara sahip olabileceğini okudum. Acaba kızlık zarım bozuldu da kan mı gelmedi?</p>
      <p>
        <b>CEVAP</b>
      </p>
      <p>Sevgili okurum, zaten zar net yanıtını vermiş. Kanamadığına göre esnek. Bu matematiksel bir sonuç. Bir ihtimal ileride kanayabilir de. Hiç kanamayabilir, taa doğuma bırakabilir de. Bunlar zarın yapısı ile ilgili.</p>
      <p>
        <b>Midesi bulanıyor</b>
      </p>
      <p>20 yaşındayım. Kız arkadaşımı öpüyorum ama bana midesinin bulandığını söylüyor. Sizce neden böyle yapıyor?</p>
      <p>
        <b>CEVAP</b>
      </p>
      <p>Değerli okurum, ilk önce git ağzını temizle, dişlerini fırçala. Diş doktoruna git, çürük dişlerin var mı? Öpüşmeden 24 saat öncesinden sarımsak, soğan, sucuk falan yeme. Ağzının suyu kızı bulandırmasın. Ne bileyim neden bulanıyor? Kız karşında, kıza sor. Bu yaşta öpüşme kitabı mı yazacağız?</p>
      <p>
        <b>Sorun çıkartır mı?</b>
      </p>
      <p>18 yaşındayım ve penisim 23 santim. Acaba bu ileride sorun yaratır mı?</p>
      <p>
        <b>CEVAP</b>
      </p>
      <p>Değerli okurum, her yerde sorun olur. İdareli kullanmayı öğreneceksin, sana uygun bir eş seçeceksin. Onun isteklerine uyup boynunu eğeceksin, başka çıkar yolu yok.</p>
      <p>
        <b>Tuhaf oluyorum</b>
      </p>
      <p>20 yaşındayım, olgun kadınlardan hoşlanıyorum. 30-35 yaşındaki kadınlar çekici geliyor. Hepsiyle sevişmek istiyorum. Bazılarıyla bakışıyorum, boşalıyorum. Psikolojim bozuk mu? Ne yapmalıyım?</p>
      <p>
        <b>CEVAP</b>
      </p>
      <p>Değerli okurum, psikolojini düzeltmen gerekir. Arabanın dingili ya da direksiyonu bozulmuşsa, ne yapman gerekirse onu yapacaksın. Yanlış yola çıkmayacaksın. Bakarken bile orgazm olduğun o kadınlarla beraber olsan 10 saniye sonra işin bittiğinde kadın seni tekmeyle dışarı atar. Konuları tek yönlü düşünmeyin, oyunu kuralına göre oynayın. Beğenine karışmıyorum o sana ait. Ama yürüyeceğin yolun projesi de bana ait.</p>
      <p>
        <b>﻿﻿﻿﻿﻿﻿﻿﻿﻿﻿﻿﻿﻿﻿﻿﻿﻿﻿﻿﻿﻿﻿﻿﻿﻿﻿﻿﻿﻿﻿﻿﻿﻿﻿﻿﻿﻿﻿﻿﻿Baş ağrımı geçiriyor</b>
      </p>
      <p>Cinsel organım her yerde hareketleniyor. Mini etekli kızları görünce saldırasım geliyor. Günde en az 7-8 kere boşalıyorum. Başım ağrıyınca mastürbasyon yapıyorum, geçiyor. Ne olur bana çözüm bulun.</p>
      <p>
        <b>CEVAP</b>
      </p>
      <p>Değerli okurum, bataklığa düşmüşsün. Cevap versem beni dinleyecek misin? Kızlara saldıracakmış. Hadi saldır da görelim bakalım. Sıkı mı? Peşine bir ordu takılır. O kızlar sahipsiz değiller. Baş ağrısı bahane, mastürbasyon şahane vay be. Bu da yeni tedavi yöntemi olsa gerek. İradeni kullan. Çok gençsin. Aile reisi ve baba olacaksın. Bir onun tadına varsan ya hayatında ne ufuklar açılacak.</p>
      <p>
        <b>﻿﻿﻿﻿﻿﻿﻿﻿﻿﻿﻿﻿﻿﻿﻿﻿﻿﻿﻿﻿﻿﻿﻿﻿﻿﻿﻿﻿﻿﻿﻿﻿﻿﻿Yapmak istemiyorum</b>
      </p>
      <p>Çok mastürbasyon yapıyorum. Yapmayı istemiyorum ama kendimi frenleyemiyorum. Ne olur bana yol gösterin.</p>
      <p>
        <b>CEVAP</b>
      </p>
      <p>Değerli okurum, yor kendini. Zor işlere gir. Beynin pırıl pırıl aydınlansın. Cinselliğe az zaman kalsın.</p>
      <p>
        <b>Penis boyum yeterli mi?</b>
      </p>
      <p>19 yaşındayım. 90 kiloyum. Penisim ereksiyon halinde 12 santim. Sizce boyu iyi mi? Bir de bu durumun kilo ile ilgisi varmış, doğru mu?</p>
      <p>
        <b>CEVAP</b>
      </p>
      <p>Değerli okurum, boyu iyi. Kasık yağları penisi biraz yuttuğundan kilo ile ilgisi var. İşe zayıflamayla başla gerisi kolay.</p>
      <p>
        <b>Akıntı geliyor</b>
      </p>
      <p>26 yaşındayım. Ne zaman kız arkadaşımla telefonda konuşsam penisim sertleşiyor, akıntı geliyor. Ne yapacağım?</p>
      <p>
        <b>CEVAP</b>
      </p>
      <p>Değerli okurum, gelen zevk suyu olduğu için hiçbir olumsuz anlamı yok. Cinsel coşkudur ve gençlerde görülen olaylar. İşin doğası böyle. Ne yapalım, her şey zamanla yerine oturacak. Sen kafana takma. Ama kendini birazcık frenlemeyi de öğren.</p>
      <p>
        <b>Çıkmazdayım</b>
      </p>
      <p>18 yaşında kızım, ilişkiye girmedim. Evlenmeden böyle bir şey yaşamak istemiyorum. Erkek arkadaşım cinselliğe çok düşkün. Onunla ileriye gitmeden bir şeyler yaşamalı mıyım? Çıkmaza girdim.</p>
      <p>
        <b>CEVAP</b>
      </p>
      <p>Sevgili okurum, bilemem. Umarım bu durum seni cinselliğin oyununa getirmez. Çünkü bu oyunun kurbanı olacaksın gibime geliyor. Birlikteliğin ve evlilliğin kuralları da böyle işlenmez.</p>
      <p>
        <b>Ya hamileyse?</b>
      </p>
      <p>23 yaşındayım, kız arkadaşım da 20 yaşında. Bu yaz evleneceğiz. Bir hata yaptık ve ilişkiye girdik. İçine boşalmadım ama sevgilim hamile kalmaktan korkuyor. Ne yapacağız?</p>
      <p>
        <b>CEVAP</b>
      </p>
      <p>Değerli okurum, varsayalım ki gebe kaldı. Doğacak çocuğun yarısı senin, yarısı kız arkadaşının. Dere geçerken at değiştirilmez. Yarı yoldan dönülmez. Umarım, gebe kalmamıştır. Yeter ki evlenin. Ya da ona kesin karar verin. Gerisi sizi ilgilendirir.</p>
      <p>
        <b>Hap kullansam mı?</b>
      </p>
      <p>Erken boşalıyorum. Sevgilimle sevişirken 2 dakika bile olmadan boşalıyorum. Hap ya da geciktirici kullansam geçer mi? CEVAP Değerli okurum, gerçek ilacını ve yöntemini bulursan geçer. O da doktordan geçer. Çok çekiniyorum 24 yaşında, yakışıklıyım. Hiç ilişkiye girmedim. Kızlardan çok çekiyorum. Ne yapmalıyım?</p>
      <p>
        <b>CEVAP</b>
      </p>
      <p>Değerli okurum, senin bu yaşa kadar da bir şeyler öğrenmen gerekirdi. Böyle bilgisizce evlenilmez. Paniklersin. İlk izlenimler seni üzer. Evlenmeden önce bu deneyimleri bir parça yaşasan iyi olur. Sorun bulacağın partnerde. O da sana kalmış.</p>
      <p>
        <b>BÖYLE SORU YOK!</b>
      </p>
      <p>
        <b>Daha milli olmadım</b>
      </p>
      <p>20 yaşındayım. Bugüne kadar milli olmadım. Kendi yaşımdaki kızlardan hoşlanmıyorum. Ama 25-30 yaş arasında kadınları gördükçe isteğim artıyor. Kendime hakim olamıyorum. Onlarla ilişki yaşamak istiyorum. Penisim sönmüyor, ne yapacağım?</p>
      <p>
        <b>CEVAP</b>
      </p>
      <p>Değerli okurum, Türkiye’de genellikle milli olmak genelevlerde gerçekleşiyor. Oradaki kadınların yaşları dediğin gibi. Eğer o yolu izleyeceksen sorun yok. Ama dışarıdan bir kadın bulup “Onunla bir birleşme yapacağım” dersen ve kızsa ayrı sorun, kadınsa ayrı sorun. Evlenme umudu olmayan genci 28-30 yaşındaki bir kız ne yapsın? Gel aklını kullan, oyunu kuralına göre oyna. Hangi yolu izlersen izle başını derde sokma.</p>
      <p>
        <b>GÜNÜN SORULARI</b>
      </p>
      <p>
        <b>Aklıma gelmiyor</b>
      </p>
      <p>19 yaşındayım. Bir hafta mastürbasyon yapmasam aklıma gelmiyor. Acaba kısır mıyım?</p>
      <p>
        <b>CEVAP</b>
      </p>
      <p>İşler iyi gidiyor okurum, bozma. Şimdilik tempo senden yana. Zaman gelecek, aklına neler neler düşecek? Kısır falan değilsin. Evlilik yaşın gelmemiş. Sorumluluk alacak duruma gel, evlilik düşün. Arada bir mastürbasyon yapmalısın ki motorun yağı kurumasın. Mutlaka olmalı ki cinsellikten uzak kalınmasın. Arada bir mastürbasyona “Hayır” demiyoruz. Sadece tekniğe dikkat diyoruz, kolay gelsin.</p>
      <p>
        <b>Orgazm olur muyum?</b>
      </p>
      <p>23 yaşında kızım. Erkek arkadaşımla sevişirken bile boşalıyorum. İlk ilişkiye evliliğe saklıyoruz. Bende mi sorun var, ona yetmiyor muyum? Cinsel ilişkide de boşalıyor mıyım?</p>
      <p>
        <b>CEVAP</b>
      </p>
      <p>Sevgili okurum, gençlik, acemilik takıntıları bunlar. Sende sorun yok. Doğal olan boşalma erkekle kadının birlikteliğinde daha güzel olur. Ama şartlar buna uygunsa bunda anormallik yok. Yeter ki ruhun ve bedenin bu tür boşalmaya demir atmasın. İlla ki mastürbasyon demesin. Çünkü kadınlarda bu tutku vardır. Malum futbol çift kaleli bir oyun. Asla suçluluk kompleksine kapılma, onsuz olmaz saplantısına düşme. Unutmamalı ki ilişki soyların sürmesi için yaşamın parçasıdır.</p>
      <p>
        <b>GÜNÜN SÖZÜ</b>
      </p>
      <p>Yaşam evrensel süreçte biyolojik bir döngüdür. H.D.</p>
    </article>
  </body>
</html>