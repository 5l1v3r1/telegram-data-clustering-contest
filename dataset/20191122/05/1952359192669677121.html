<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nieuwsblad.be/cnt/dmf20191121_04729051"/>
    <meta property="og:site_name" content="Het Nieuwsblad"/>
    <meta property="article:published_time" content="2019-11-22T05:00:00+00:00"/>
    <meta property="og:title" content="Ons seksleven mag gerust iets ‘stouter’ zijn: zes op de tien staan open voor bdsm"/>
    <meta property="og:description" content="Meer dan de helft van de Belgen vindt dat het er allemaal iets pikanter, iets stouter mag aan toegaan tussen de lakens, zo blijkt uit een nieuw onderzoek. ..."/>
  </head>
  <body>
    <article>
      <h1>Ons seksleven mag gerust iets ‘stouter’ zijn: zes op de tien staan open voor bdsm</h1>
      <address>
        <time datetime="2019-11-22T05:00:00+00:00">22 Nov 2019, 05:00</time>
      </address>
      <p>
        <b>Meer dan de helft van de Belgen vindt dat het er allemaal iets pikanter, iets stouter mag aan toegaan tussen de lakens, zo blijkt uit een nieuw onderzoek. Ruim 6 op de 10 van de ondervraagden staan zelfs niet weigerachtig tegenover een plagerige tik op het achterwerk of handboeien tijdens het vrijen.</b>
      </p>
      <p>In opdracht van de groep Babylon, die in november de vroegere erotiekwinkels van Pabo Roeselare, Wetteren en Aartselaar een doorstart gaf onder de naam Babylon loveshop, ondervroeg het onderzoeksbureau iVOX 1.000 Belgen, representatief op geslacht, taal, leeftijd en diploma over hun diepste bedgeheimen en het gebruik van seksspeeltjes.</p>
      <p>“De resultaten bevestigen dat Belgen niet langer schroom hebben om over hun seksleven te praten. Zeven op de tien deelnemers vinden seks een belangrijk onderdeel van hun leven en zijn over het algemeen ook tevreden over zijn of haar seksleven.”</p>
      <p>Maar tegelijk zegt 63 procent wel dat het af en toe allemaal toch wat pikanter, wat stouter, zou mogen zijn.</p>
      <p>Op de vraag of ze wel eens een erotische winkel bezoeken, antwoordde 54,2 procent van de mannen en 46,2 procent van de vrouwen positief. Wat ze daar kochten, zowel mannen als vrouwen, waren voornamelijk seksspeeltjes om vrouwen meer te laten genieten van het liefdesspel.</p>
      <figure>
        <img src="https://static.nieuwsblad.be/Assets/Images_Upload/2019/11/22/99b3c422-0c65-11ea-97ee-655d192871aa_web_scale_0.0730994_0.0730994__.jpg?nomaxheight=513&amp;nomaxwidth=767&amp;scale=both"/>
      </figure>
      <p>Van de deelnemers aan het onderzoek die wel eens speeltjes gebruiken in bed, geeft 38 procent van de vrouwen een verhoging van hun eigen genot als hoofdreden, terwijl een even groot aantal van de mannen de bevrediging van hun partner als belangrijkste reden opgeeft voor het gebruiken van vibrators en andere attributen.</p>
      <p>Bijna de helft van de dames geeft aan gemakkelijker tot een orgasme te komen met behulp van een vibrator of ander hulpinstrument, tegenover een vierde van de heren.</p>
      <p>
        <b>Zweepjes</b>
      </p>
      <p>Nog een opvallende conclusie is dat 66 procent van de ondervraagden positief staat tegenover bdsm, ofwel rollenspellen rond dominantie met het gebruik van accessoires zoals o.a. handboeien, blinddoeken, zweepjes, klemmen... Op voorwaarde dat beide partners daarmee instemmen, uiteraard.</p>
      <figure>
        <img src="https://static.nieuwsblad.be/Assets/Images_Upload/2019/11/22/2a89d7e6-0c7c-11ea-9005-c5feac6d461c_web_scale_0.3134796_0.3134796__.jpg?nomaxheight=513&amp;nomaxwidth=767&amp;scale=both"/>
        <figcaption>Veel mensen staan open voor wat (light) bdsm, zoals in ‘Fifty shades of grey’.<cite>Foto: fifty shades</cite></figcaption>
      </figure>
      <p>Maar de meer open houding tegenover seks en seksspeeltjes belet niet dat 1 op de 3 Belgen die beweren nooit naar een seksshop te zijn geweest, vreest dat ze daar een ongemakkelijk gevoel aan over zullen houden. Twee op de tien van de ondervraagden zegt dat ze zich zouden schamen als ze gezien werden in een seksshop. Toch nog een beetje schroom dus.</p>
      <p>
        <b>Oud speeltje ruilen voor een nieuw</b>
      </p>
      <p>Nu zaterdag, 23 november, opent de nieuwe Babylon-winkel langs de A12. De eerste 50 klanten die met een oud seksspeeltje langskomen, worden gratis getrakteerd op een nieuw exemplaar.</p>
      <related>
        <a href="https://www.nieuwsblad.be/cnt/dmf20190724_04525546"/>
      </related>
      <related>
        <a href="https://www.nieuwsblad.be/cnt/dmf20191117_04721701"/>
      </related>
      <p>bekijk ook</p>
      <p>
        <b>Zohra, de populairste sekspop van Doll House in Meise: “Soms vind ik een pop terug in houdingen dat je zegt van: ‘Wat heeft die daarmee willen doen’”</b>
      </p>
      <p>
        <b>Wat de populairste seksspeeltjes zijn? “Bij vrouwen is dat een pinguïn”</b>
      </p>
      <p>
        <b>Zo worden seksspeeltjes gemaakt: dildogigant neemt je mee op rondleiding door hun fabriek</b>
      </p>
    </article>
  </body>
</html>