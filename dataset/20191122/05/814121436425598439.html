<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wprost.pl/wybory-prezydenckie-2020/10272077/sondaz-prezydencki-andrzej-duda-liderem-szymon-holownia-na-trzecim-miejscu.html"/>
    <meta property="og:site_name" content="Wprost"/>
    <meta property="article:published_time" content="2019-11-22T05:47:00+00:00"/>
    <meta property="og:title" content="Sondaż prezydencki. Andrzej Duda liderem, Szymon Hołownia na trzecim miejscu"/>
    <meta property="og:description" content="Andrzej Duda jest niekwestionowanym liderem sondażu przeprowadzonego przez firmę Maison&amp;Partners dla portalu Onet.pl. Jeżeli wybory prezydenckie odbyłyby się teraz, druga na podium byłaby Małgorzata Kidawa-Błońska, a na trzecim miejscu ex aequo z liderem PSL Władysławem Kosiniakiem-Kamyszem, znalazłby się dziennikarz i prezenter Szymon Hołownia."/>
  </head>
  <body>
    <article>
      <h1>Sondaż prezydencki. Andrzej Duda liderem, Szymon Hołownia na trzecim miejscu</h1>
      <address>
        <time datetime="2019-11-22T05:47:00+00:00">22 Nov 2019, 05:47</time>
      </address>
      <p>
        <b>Andrzej Duda jest niekwestionowanym liderem sondażu przeprowadzonego przez firmę Maison&amp;Partners dla portalu Onet.pl. Jeżeli wybory prezydenckie odbyłyby się teraz, druga na podium byłaby Małgorzata Kidawa-Błońska, a na trzecim miejscu ex aequo z liderem PSL Władysławem Kosiniakiem-Kamyszem, znalazłby się dziennikarz i prezenter Szymon Hołownia.</b>
      </p>
      <p>Respondentom zadano pytanie: „Czy wziąłbyś/wzięłabyś udział w wyborach prezydenckich, gdyby odbyły się w najbliższą niedzielę?”. 51 procent z nich odpowiedziało „zdecydowanie tak”, 21 procent „raczej tak”, 8 procent „raczej nie”, 7 procent „zdecydowanie nie”, a 13 procent wybrało opcję „trudno powiedzieć”.</p>
      <p>Najwięcej badanych, jako kandydata, na którego oddaliby swój głos wskazało <a href="https://www.wprost.pl/tematy/10124501/prezydent-rp-andrzej-duda.html">Andrzeja Dudę</a> (41 procent). Na drugim miejscu znalazła się <a href="https://www.wprost.pl/tematy/10247726/malgorzata-kidawa-blonska.html">Małgorzata Kidawa-Błońska</a> z <a href="https://www.wprost.pl/tematy/10127348/platforma-obywatelska.html">PO</a> (21 procent), a na trzecim Szymon Hołownia i Władysław Kosiniak-Kamysz, którzy mogliby liczyć na 8 procent głosów. 7 procent respondentów wskazało <a href="https://www.wprost.pl/tematy/10136523/robert-biedron.html">Roberta Biedronia</a>, a 2 procent Krzysztofa Bosaka. 12 procent pytanych wybrało opcję „trudno powiedzieć”.</p>
      <p>Badanie przeprowadzone przez firmę Maison&amp;Partners na internetowym panelu badawczym Ariadna na ogólnopolskiej, reprezentatywnej pod względem płci, wieku oraz wielkości miejsca zamieszkania próbie N=1064 Polaków w wieku 18+. Badanie zostało zrealizowane w dniach 15-19 listopada 2019 r.</p>
      <related>
        <h4>Czytaj także:</h4>
        <a href="https://www.wprost.pl/polityka/10272075/trzeba-anulowac-bo-przegramy-kontrowersyjne-glosowanie-ws-krs.html"/>
      </related>
      <footer>Źródło: <a href="http://onet.pl/">Onet.pl</a></footer>
    </article>
  </body>
</html>