<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3159066_1.html"/>
    <meta property="og:site_name" content="Novsport"/>
    <meta property="article:published_time" content="2019-11-22T05:52:00+00:00"/>
    <meta property="og:title" content="Стана ясно колко са готови да платят от Милан на Ибрахимович"/>
    <meta property="og:description" content="Футболистът обещал да отговори до няколко седмици"/>
  </head>
  <body>
    <article>
      <h1>Стана ясно колко са готови да платят от Милан на Ибрахимович</h1>
      <address>
        <time datetime="2019-11-22T05:52:00+00:00">22 Nov 2019, 05:52</time>
      </address>
      <p>Ръководството на Милан е отправило оферта към Златан Ибрахимович отново да облече екипа на клуба. 38-годишният нападател за последно игра в американския ЛА Галакси, но ще си тръгне през декември.<br/> <br/>Сега “росонерите” имат желание да го върнат на “Джузепе Меаца”, като са му предложили договор за 6 месеца, който може да бъде удължен с още година, а общата стойност на сделката е 6 милиона евро, твърди “Гадзета дело Спорт”.<br/> <br/>Сега всичко зависи от шведа - да прецени дали това предложение го устройва. Преди време имаше информации, че Златан иска по 1 милион на месец, но е ясно, че Милан няма как да му предложи подобна сделка.<br/> <br/>Разговорите за привличането на Ибра са водени между спортния директор на Милан Звонимир Бобан и агента на играча Мино Райола. Първата оферта на “рооснерите” е била за 6 месеца, но впоследствие е добавена и опцията за удължаване с още 12 месеца. Футболистът е казал, че ще даде отговора си в близките седмици.<br/> <br/>Ибрахимович игра в Милан от 2010 до 2012 година. За тези две години той отбеляза 56 гола в 85 мача за “росонерите”.</p>
      <p> </p>
    </article>
  </body>
</html>