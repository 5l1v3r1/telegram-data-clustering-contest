<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.haber61.net/gundem/erdogan-imzaladi-turkiye-uzay-ajansi-kadrolaru-aciklandi-h375036.html"/>
    <meta property="og:site_name" content="HABER 61"/>
    <meta property="article:published_time" content="2019-11-22T05:51:05+00:00"/>
    <meta property="og:title" content="Erdoğan imzaladı! Türkiye Uzay Ajansı kadrolaru açıklandı"/>
    <meta property="og:description" content="Daha önce kurulan Türkiye Uzay Ajansı hakkında yeni bir Cumhurbaşkanlığı Kararnamesi yayımlandı. Cumhurbaşkanı Recep Tayyip Erdoğan'ın imzasıyla Resmi Gazete'de yayımlanan kararnamede, ajansın işleyişi, esasları, yönetmeliği ve atamaları gibi konular yer aldı."/>
  </head>
  <body>
    <article>
      <h1>Erdoğan imzaladı! Türkiye Uzay Ajansı kadrolaru açıklandı</h1>
      <h2>Daha önce kurulan Türkiye Uzay Ajansı hakkında yeni bir Cumhurbaşkanlığı Kararnamesi yayımlandı. Cumhurbaşkanı Recep Tayyip Erdoğan'ın imzasıyla Resmi Gazete'de yayımlanan kararnamede, ajansın işleyişi, esasları, yönetmeliği ve atamaları gibi konular yer aldı.</h2>
      <address>
        <time datetime="2019-11-22T05:51:05+00:00">22 Nov 2019, 05:51</time>
      </address>
      <p>Türkiye Uzay Ajansı Hakkında Cumhurbaşkanlığı Kararnamesinde Değişiklik Yapılmasına Dair Cumhurbaşkanlığı Kararnamesi, Resmi Gazete'de yayımlandı. Cumhurbaşkanı Recep Tayyip Erdoğan imzasıyla yayımlanan "52 numaralı" Cumhurbaşkanlığı Kararnamesi ile Türkiye Uzay Ajansına verilen görev ve yetkilerin kullanımına ilişkin usul ve esaslar Ajans tarafından çıkarılacak yönetmeliklerle belirlenecek.</p>
      <p>ATAMALAR NAKLEN VEYA AÇIKTAN YAPILACAK</p>
      <p>Uzman istihdamına yönelik yapılan düzenleme ile Ajans bünyesinde uzay teknolojileri uzmanı ve uzay teknolojileri uzman yardımcısı istihdam edilebilecek. Söz konusu uzman ve uzman yardımcıları mali, sosyal hak ve yardımlar ile diğer özlük hakları bakımından adalet uzmanı ve adalet uzman yardımcısına denk olacak. İhdas edilen yeni kadrolarla birlikte Türkiye Uzay Ajansında 123 personel görev yapacak ve memur kadrolarına atama sayısı sınırı aranmaksızın açıktan veya naklen atama yapılabilecek.</p>
      <p>KADROLAR BELLİ OLDU</p>
      <p>Kararname ile Türkiye Uzay Ajansına ihdas edilen kadro ve unvanlar şöyle: Başkan (1), Başkan Yardımcısı (2), I. Hukuk Müşaviri (1), Daire Başkanı (6), Başkanlık Müşaviri (4), Uzay Teknolojileri Uzmanı (20),  Uzay Teknolojileri Uzman Yardımcısı (10), Şube Müdürü (12), İç Denetçi (1), Avukat (3), Mühendis (20), Fizikçi (6), Matematikçi (6), Astronom (12), Grafiker (3), Memur (10), Sekreter (6).</p>
    </article>
  </body>
</html>