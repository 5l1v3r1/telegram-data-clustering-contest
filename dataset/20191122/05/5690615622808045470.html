<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837164-v-iraku-pid-chas-protestiv-zaginuli-devyat-osib"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-22T05:14:00+00:00"/>
    <meta property="og:title" content="В Іраку під час протестів загинули дев'ять осіб"/>
    <meta property="og:description" content="КИЇВ. 22 листопада. УНН. Дев'ять людей загинули, 135 постраждали за останні п'ять днів в ході протестів в Багдаді і низці південних провінцій Іраку. Про це …"/>
  </head>
  <body>
    <article>
      <h1>В Іраку під час протестів загинули дев'ять осіб</h1>
      <address><time datetime="2019-11-22T05:14:00+00:00">22 Nov 2019, 05:14</time> by <a rel="author">Денис Масліков</a></address>
      <p><b>КИЇВ. 22 листопада. УНН.</b> Дев'ять людей загинули, 135 постраждали за останні п'ять днів в ході протестів в Багдаді і низці південних провінцій Іраку. Про це повідомляє <b>УНН</b> з посиланням на Сіньхуа.</p>
      <p>За даними Комітету з прав людини при парламенті, іракські сили безпеки 16-20 листопада застосували проти демонстрантів бойові боєприпаси, гумові кулі і сльозогінний газ, убивши в цілому дев'ять осіб в Багдаді і провінціях Ді-Кар і Басра. У столиці в результаті зіткнень в ході протестів постраждали 135 демонстрантів, заарештовано понад 100.</p>
      <p>Нагадаємо, з жовтня <a href="https://www.unn.com.ua/uk/news/1835044-kilkist-zagiblikh-pid-chas-protestiv-v-iraku-zbilshilasya-do-319-osib">в Іраку тривають протести</a> проти корупції, погіршення рівня життя і високого рівня безробіття. Президент Іраку Бархам Салех 31 жовтня заявив, що влада працює над новим законом про вибори і реструктуризацією виборчої комісії.</p>
      <p>Глава держави підкреслив, що схвалить дострокові вибори після завершення відповідної роботи.</p>
    </article>
  </body>
</html>