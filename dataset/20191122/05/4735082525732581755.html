<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rp.pl/Wybory-prezydenckie-2020/191129797-Sondaz-prezydencki-Duda-liderem-Holownia-trzeci.html"/>
    <meta property="og:site_name" content="Rzeczpospolita"/>
    <meta property="article:published_time" content="2019-11-22T05:25:24+00:00"/>
    <meta property="og:title" content="Sondaż prezydencki: Duda liderem, Hołownia trzeci"/>
    <meta property="og:description" content="Gdyby wybory prezydenckie odbyły się w najbliższy weekend I turę wygrałby Andrzej Duda - wynika z sondażu Maison&amp;Partners przeprowadzonego na internetowym panelu badawczym Ariadna, który opisuje Onet."/>
  </head>
  <body>
    <article>
      <h1>Sondaż prezydencki: Duda liderem, Hołownia trzeci</h1>
      <address><time datetime="2019-11-22T05:25:24+00:00">22 Nov 2019, 05:25</time> by <a rel="author">arb</a></address>
      <p>
        <b>Gdyby wybory prezydenckie odbyły się w najbliższy weekend I turę wygrałby Andrzej Duda - wynika z sondażu Maison&amp;Partners przeprowadzonego na internetowym panelu badawczym Ariadna, który opisuje Onet.</b>
      </p>
      <p>Z sondażu wynika, że Duda zdobyłby 41 proc. głosów i zdecydowanie wyprzedził drugą w sondażu Małgorzatę Kidawę-Błońską, która może liczyć na 21 proc. głosów - <a href="https://wiadomosci.onet.pl/tylko-w-onecie/wybory-prezydenckie-2020-sondaz-duda-prowadzi-holownia-na-trzecim-miejscu/vn7ktk6">podaje Onet.</a></p>
      <p>Trzecie miejsce w sondażu zajął Szymon Hołownia - od kilkunastu dni spekuluje się, że dziennikarz planuje start w wyborach prezydenckich. W sondażu opublikowanym przez Onet uzyskał 8 proc. głosów. Takie samo poparcie notuje Władysław Kosiniak-Kamysz, prezes PSL.</p>
      <p>Robert Biedroń z Lewicy uzyskuje w sondażu 7 proc. wskazań, a Krzysztof Bosak z Konfederacji - 2 proc.</p>
      <p>Spośród uczestników badania 72 proc. zadeklarowało, że wzięliby udział w wyborach.</p>
      <p>Badanie zostało zrealizowane w dniach 15-19 listopada 2019 r.</p>
    </article>
  </body>
</html>