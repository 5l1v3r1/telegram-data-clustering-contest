<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/economic/742977"/>
    <meta property="og:site_name" content="เดลินิวส์"/>
    <meta property="article:published_time" content="2019-11-22T05:32:00+00:00"/>
    <meta property="og:title" content="ปิดตลาดหุ้นไทยภาคเช้าบวก 4.55 จุด"/>
    <meta property="og:description" content="หุ้นไทยแกว่งตัวผันผวน ก่อนดัชนีปิดบวก 4.55 จุด ความตึงเครียดในตะวันออกกลางซึ่งเป็นบวกต่อกลุ่มพลังงาน"/>
  </head>
  <body>
    <article>
      <h1>ปิดตลาดหุ้นไทยภาคเช้าบวก 4.55 จุด</h1>
      <address>
        <time datetime="2019-11-22T05:32:00+00:00">22 Nov 2019, 05:32</time>
      </address>
      <p>
        <b>หุ้นไทยแกว่งตัวผันผวน ก่อนดัชนีปิดบวก 4.55 จุด ความตึงเครียดในตะวันออกกลางซึ่งเป็นบวกต่อกลุ่มพลังงาน</b>
      </p>
      <p>ตลาดหุ้นไทยภาคเช้า 21 พ.ย.62 บรรยากาศการลงทุนช่วงเช้าดัชนีค่อนข้างผันผวน ส่งผลให้ปิดตลาดภาคเช้าดัชนีอยู่ที่ 1,596.41 จุด เพิ่มขึ้น4.55 จุด มูลค่าการซื้อขาย 19,836.92 ล้านบาท โดย บล.กรุงศรี คาดดัชนีวันนี้แกว่งตัว 1,585 - 1,600 จุด โดยแม้ว่าภาวะตลาดจะได้แรงหนุนจากราคาน้ำมันดิบที่ดีดตัวขึ้นราว 2.8% จากคาดการณ์การประชุม 5 – 6 ธ.ค.กลุ่มโอเปกและพันธมิตรจะขยายเวลาการลดกำลังการผลิตน้ำมันออกไปถึงกลางปี 63 ประกอบกับความตึงเครียดในตะวันออกกลางซึ่งเป็นบวกต่อกลุ่มพลังงาน<br/>  อย่างไรก็ตามความกังวลการเจรจาการค้าระหว่างสหรัฐ-จีนที่ไม่แน่นอนหลังสหรัฐผ่านร่างกฎหมายปกป้องสิทธิมนุษยชนในฮ่องกงซึ่งกดดันต่อความสัมพันธ์ของ 2 ประเทศ ซึ่งล่าสุดแม้ว่าทางจีนได้เชิญผู้แทนการค้าสหรัฐเข้าร่วมการเจรจารอบใหม่ที่กรุงปักกิ่งแต่ยังไม่กำหนดวันที่ชัดเจน ส่งผลให้สหรัฐมีโอกาสเก็บภาษีสินค้านำเข้าจากจีนเพิ่มขึ้นอีก 15% รวม 3 แสนล้านดอลล่าร์ในวันที่ 15 ธ.ค. ซึ่งกดดันต่อทิศทางการลงทุนโดยรวม</p>
    </article>
  </body>
</html>