<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.kvartha.com/2019/11/kerala-girl-dies-of-snakebite-in-school.html"/>
    <meta property="og:site_name" content="Kvatha.com"/>
    <meta property="article:published_time" content="2019-11-22T05:51:00+00:00"/>
    <meta property="og:title" content="മരിച്ചതല്ല കൊന്നതാണ്; ക്ലാസ് മുറിയില്‍ സഹപാഠി പാമ്പ് കടിയേറ്റു മരിച്ച സംഭവത്തില്‍ വിദ്യാര്‍ത്ഥികളുടെ കരിങ്കൊടി പ്രതിഷേധം, അധ്യാപകര്‍ക്കെതിരെ മുദ്രാവാക്യം വിളിയും"/>
    <meta property="og:description" content="ക്ലാസ് മുറിയില്‍ സഹപാഠി പാമ്പ് കടിയേറ്റു മരിച്ചNews, Teachers, Students, Snake, Protest, Probe, Kerala,"/>
  </head>
  <body>
    <article>
      <h1>മരിച്ചതല്ല കൊന്നതാണ്; ക്ലാസ് മുറിയില്‍ സഹപാഠി പാമ്പ് കടിയേറ്റു മരിച്ച സംഭവത്തില്‍ വിദ്യാര്‍ത്ഥികളുടെ കരിങ്കൊടി പ്രതിഷേധം, അധ്യാപകര്‍ക്കെതിരെ മുദ്രാവാക്യം വിളിയും</h1>
      <address><time datetime="2019-11-22T05:51:00+00:00">22 Nov 2019, 05:51</time> by <a rel="author">Kvartha Omega</a></address>
      <p><b>സുല്‍ത്താന്‍ ബത്തേരി:(www.kvartha.com 22.11.2019)</b> ക്ലാസ് മുറിയില്‍ സഹപാഠി പാമ്പ് കടിയേറ്റു മരിച്ച സംഭവത്തില്‍ പ്രതിഷേധവുമായി വിദ്യാര്‍ത്ഥികള്‍. മരിച്ചതല്ല കൊന്നതാണ് എന്ന പ്‌ളക്കാഡുകള്‍ ഉയര്‍ത്തിക്കൊണ്ടാണ് വിദ്യാര്‍ത്ഥികള്‍ രംഗത്തെത്തിയത്. അധ്യാപകര്‍ക്കെതിരെ വിദ്യാര്‍ത്ഥികള്‍ മുദ്രാവാക്യവും വിളിച്ചു.</p>
      <figure>
        <img src="https://1.bp.blogspot.com/-qNT144PK-RA/Xdd_AIE_9uI/AAAAAAAAR28/0yFKEx89T1s60d1hHeqL3QZouiY9bm1RACLcBGAsYHQ/s1600/shaha.jpg"/>
      </figure>
      <p>ബുധനാഴ്ച വൈകുന്നേരമാണ് അഞ്ചാം ക്ലാസുകാരി ഷഹല ഷെറിന് ക്ലാസ് മുറിയില്‍ പാമ്പ് കടിയേറ്റത്. പാമ്പ് കടിച്ചെന്ന് പറഞ്ഞിട്ടും അധ്യാപകര്‍ ആശുപത്രിയില്‍ എത്തിക്കാത്തതാണ് കുട്ടിയുടെ മരണത്തിന് കാരണമായത്. ഇതില്‍ പ്രതിഷേധിച്ചാണ് വിദ്യാര്‍ത്ഥികള്‍ രംഗത്തെത്തിയത്. പ്രതീകാത്മകമായി പാമ്പിനെയടക്കം കഴുത്തില്‍ തൂക്കിയാണ് വിദ്യാര്‍ത്ഥികള്‍ പ്രതിഷേധമറിയിച്ചത്.</p>
      <figure>
        <img src="https://1.bp.blogspot.com/-WFIVL5nU7I4/Xdd2jqv1ofI/AAAAAAAAR2o/2xtAbs3-CTQBn2Iy3OxODDp4XnIyiaABgCLcBGAsYHQ/s1600/shahala-sherine.jpg"/>
      </figure>
      <p>വിവരമറിഞ്ഞ് ജില്ലാ ജഡ്ജിയടക്കം സ്‌കൂളിലെത്തി സ്‌കൂളും പരിസരവും പരിശോധിച്ചു. ഹൈക്കോടതി ഈ വിഷയത്തില്‍ നേരിട്ട് ഇടപെട്ടിട്ടുണ്ട്. വയനാട് ജില്ലാ കലക്ടര്‍ വയനാട്ടിലെ സ്‌കൂളുകളുടെ സുരക്ഷ നേരിട്ട് പരിശോധിക്കാന്‍ പഞ്ചായത്ത് സെക്രട്ടറിമാര്‍ക്ക് നിര്‍ദേശം നല്‍കി. സ്‌കൂളുകളില്‍ അടിയന്തര ശുചീകരണ പ്രവര്‍ത്തനങ്ങള്‍ നടത്തി സുരക്ഷ ഉറപ്പുവരുത്തണമെന്ന് വിദ്യാഭ്യാസ വകുപ്പും അറിയിച്ചു.<br/><br/><a href="https://play.google.com/store/apps/details?id=news.kvartha">(ശ്രദ്ധിക്കുക: ഗൾഫ് - വിനോദം - ടെക്നോളജി - സാമ്പത്തികം- പ്രധാന അറിയിപ്പുകൾ-വിദ്യാഭ്യാസം-തൊഴിൽ വിശേഷങ്ങൾ ഉൾപ്പെടെ മലയാളം വാർത്തകൾ നിങ്ങളുടെ മൊബൈലിൽ ലഭിക്കാൻ കെവാർത്തയുടെ പുതിയ ആൻഡ്രോയിഡ് ആപ്പ് ഇവിടെ ക്ലിക്ക് ചെയ്ത് ഡൗൺലോഡ് ചെയ്യുക. ഉപയോഗിക്കാനും ഷെയർ ചെയ്യാനും എളുപ്പം )</a><br/><br/>Keywords: <b>Kerala Girl Dies of Snakebite in School, Students Say Teacher Continued With Class Despite Injury,News, Teachers, Students, Snake, Protest, Probe, Kerala,</b></p>
    </article>
  </body>
</html>