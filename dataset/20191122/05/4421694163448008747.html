<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://varta1.com.ua/na-shodi-vnaslidok-obstriliv-okupantiv-poraneno-troh-ukrayinskyh-bijtsiv/"/>
    <meta property="og:site_name" content="VARTA1"/>
    <meta property="article:published_time" content="2019-11-22T05:00:31+00:00"/>
    <meta property="og:title" content="На Сході внаслідок обстрілів окупантів поранено трьох українських бійців"/>
    <meta property="og:description" content="На Сході внаслідок обстрілів окупантів поранено трьох українських бійців"/>
  </head>
  <body>
    <article>
      <h1>На Сході внаслідок обстрілів окупантів поранено трьох українських бійців</h1>
      <address>
        <time datetime="2019-11-22T05:00:31+00:00">22 Nov 2019, 05:00</time>
      </address>
      <p>Post Views: 39</p>
      <p>
        <b>21 листопада збройні формування Російської Федерації 6 разів порушили режим припинення вогню. Про це інформує пресцентр ООС.</b>
      </p>
      <p>Противник обстрілював позиції підрозділів Об’єднаних сил із заборонених Мінськими домовленостями мінометів калібру 82 мм, озброєння БМП, гранатометів різних систем та стрілецької зброї, з великокаліберними кулеметами включно. Окрім того, зафіксовано вогонь з ПТРК.</p>
      <p>У районі відповідальності оперативно-тактичного угруповання “СХІД” російські окупаційні війська здійснили 4 обстріли:</p>
      <ul>
        <li>двічі біля Водяного — з мінометів калібру 82 мм, гармат БМП-1, автоматичних гранатометів, великокаліберних кулеметів та іншої стрілецької зброї;</li>
        <li>неподалік Невельського — з великокаліберних кулеметів;</li>
        <li>поблизу Красногорівки — зі станкових протитанкових гранатометів та стрілецької зброї.</li>
      </ul>
      <p>У районі відповідальності оперативно-тактичного угруповання “ПІВНІЧ” зафіксовано 2 ворожих обстріли:</p>
      <ul>
        <li>неподалік Шумів — з протитанкового ракетного комплексу;</li>
        <li>біля Кіндрашівки-Нової — з підствольних гранатометів.</li>
      </ul>
      <p>Вчора, 21 листопада, внаслідок обстрілів, бойові травми отримали 3 військовослужбовця зі складу Об’єднаних сил.</p>
      <p>З початку цієї доби, російські окупаційні війська вогневої активності не проявляли. Втрат не зафіксовано.</p>
      <p>загрузка...</p>
      <figure>
        <a href="https://reindaks.com/link?i=p1jgx8tf9db46an0ef">
          <img src="https://reindaks.com/img?i=p1jgx8tf9db46an0ef"/>
        </a>
      </figure>
      <p> </p>
      <p> </p>
    </article>
  </body>
</html>