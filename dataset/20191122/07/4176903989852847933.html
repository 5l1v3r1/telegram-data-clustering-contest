<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/vesti/svet/visok-nivo-zagadjenja-vazduha-u-australiji-zbog-pozara/"/>
    <meta property="og:site_name" content="Krstarica"/>
    <meta property="article:published_time" content="2019-11-22T07:24:00+00:00"/>
    <meta property="og:title" content="Visok nivo zagađenja vazduha u Australiji zbog požara"/>
    <meta property="og:description" content="SIDNEJ - Nivo zagađenja vazduha u australijskoj državi Novi Južni Vels porastao je danas na najviši zabeleženi nivo, a dim koji se širi od šumskih požara"/>
  </head>
  <body>
    <article>
      <h1>Visok nivo zagađenja vazduha u Australiji zbog požara</h1>
      <address><time datetime="2019-11-22T07:24:00+00:00">22 Nov 2019, 07:24</time> by <a rel="author" href="https://www.krstarica.com/author/tanjug/" target="_blank">Tanjug</a></address>
      <p>SIDNEJ – Nivo zagađenja vazduha u australijskoj državi Novi Južni Vels porastao je danas na najviši zabeleženi nivo, a dim koji se širi od šumskih požara predstavlja opasnost za vozače zbog smanjene vidljivosti.</p>
      <p>Sidnej, najmnogoljudniji grad u zemlji, četvrti dan zaredom prekriven je gustom izmaglicom, što ga je dovelo na listu deset najzagađenijih gradova na svetu, prenosi Rojters.</p>
      <p>U nekim fazama poslednjih dana, glavni grad države, Sidnej, dostigao je čak 8. mesto na globalnoj rang listi Er Vižual gradova sa najgorim zagađenjem vazduha na svetu, ispred Džakarte i Šenžena i odmah iza Mumbaja.</p>
      <p>U požarima su od početka novembra poginule najmanje četiri osobe, a uništeno je više od 400 kuća.</p>
      <p>Požari i dalje gore u Novom Južnom Velsu, Viktoriji, Južnoj Australiji i saveznoj državi Kvinslend.</p>
      <p>(Tanjug)</p>
    </article>
  </body>
</html>