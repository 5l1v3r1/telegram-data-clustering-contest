<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.publika.md/rujeola-face-ravagii-in-lume-tara-in-care-pojarul-a-ucis-aproape-5000-de-oameni_3059805.html"/>
    <meta property="og:site_name" content="PUBLIKA"/>
    <meta property="article:published_time" content="2019-11-22T07:56:02+00:00"/>
    <meta property="og:title" content="Rujeola face ravagii în lume. Țara în care POJARUL a ucis aproape 5.000 de oameni"/>
    <meta property="og:description" content="Pojarul a ucis aproape 5.000 de oameni în Republica Democrată Congo în 2019, au spus autoritățile, după ce boala s-a extins în toate provinciile din țară. Aproape un sfert de milion de oameni au fost infectați doar anul acesta. Organizația Mondială a Sănă"/>
  </head>
  <body>
    <article>
      <h1>Rujeola face ravagii în lume. Țara în care POJARUL a ucis aproape 5.000 de oameni</h1>
      <address><time datetime="2019-11-22T07:56:02+00:00">22 Nov 2019, 07:56</time> by <a rel="author">PUBLIKA.MD</a></address>
      <p><b>Pojarul a ucis aproape 5.000 de oameni în Republica Democrată Congo în 2019, au spus autoritățile, după ce boala s-a extins în toate provinciile din țară.</b> Aproape un sfert de milion de oameni au fost infectați doar anul acesta. Organizația Mondială a Sănătății (OMS) spune că aceasta este cea mai mare și cea mai rapidă epidemie din lume relatează BBC.</p>
      <p>Pojarul din RD Congo a ucis acum de peste două ori numărul celor care au murit de Ebola în ultimele 15 luni în aceeași țară, scrie <a href="https://www.realitatea.net/index.php/stiri/actual/epidemie-de-pojar-5000-de-oameni_5dd7055ede57242de40a1e55">realitatea.net</a>.</p>
      <p>Guvernul congolez și OMS au lansat în septembrie un program de vaccinare de urgență care avea drept scop inocularea a peste 800.000 de copii. Dar infrastructura deficitară, atacurile la centrele de sănătate și lipsa accesului la asistența medicală de rutină au împiedicat toate eforturile de a opri răspândirea bolii.</p>
      <p>Majoritatea celor infectați cu pojar din țară sunt sugari.</p>
      <p>Pojarul poate provoca un handicap de-a lungul vieții. Poate fi mortal, mai ales dacă provoacă pneumonie sau encefalită.</p>
    </article>
  </body>
</html>