<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://varta1.com.ua/u-lvovi-prygotuyut-yizhu-yaku-yily-lyudy-pid-chas-golodomoru/"/>
    <meta property="og:site_name" content="VARTA1"/>
    <meta property="article:published_time" content="2019-11-22T07:40:44+00:00"/>
    <meta property="og:title" content="У Львові приготують їжу, яку їли люди під час Голодомору"/>
    <meta property="og:description" content="У Львові приготують їжу, яку їли люди під час Голодомору"/>
  </head>
  <body>
    <article>
      <h1>У Львові приготують їжу, яку їли люди під час Голодомору</h1>
      <address>
        <time datetime="2019-11-22T07:40:44+00:00">22 Nov 2019, 07:40</time>
      </address>
      <p>Post Views: 4</p>
      <p>На площі Ринок 23 листопада з 15.00 до 16.00 год. студенти Української академії лідерства проведуть акцію — вуличний ресторан «Непораховані з 1932», присвячений трагічним подіям Голодомору. Про це інформує пресслужба ЛМР.</p>
      <p>Організатори приготують те, що були змушені їсти українці 86 років тому через злочини Радянського союзу.</p>
      <figure>
        <img src="https://varta1.com.ua/wp-content/uploads/2019/11/afishaneporakhovani-0fef6092c459b4c0eb7942d449e08756.jpg"/>
      </figure>
      <p>«Вшанування пам’яті загиблих відбудеться у незвичному для міста форматі, щоб відтворити атмосферу 1932−1933 років та нагадати львів’янам про ті страшні події, які були геноцидом української нації», — акцентують організатори.</p>
      <p>Адже, за даними Інституту національної пам’яті, від штучного голоду померло від 4,5 до 7 мільйонів осіб. Радянська влада знищувала документи та докази своїх злочинів, тому точну кількість жертв порахувати неможливо. Мільйони українців так і залишились невідомими, безіменними та Непорахованими.</p>
      <p>«Нам би хотілося, щоб Україна навчилася для себе і всього світу зробити правильні уроки з цієї трагедії, горе — зробити потугою, щоб цього більше не повторилося», — зазначив засновник та керівник Української академії лідерства Роман Тичківський про акцію «Непораховані з 1932».</p>
      <p>Посилання на подію можна знайти тут: <a href="https://www.facebook.com/events/422768321731708/">https://www.facebook.com/events/422768321731708/</a></p>
      <p>загрузка...</p>
      <figure>
        <a href="https://reindaks.com/link?i=p1jgx8tf9db46an0ef">
          <img src="https://reindaks.com/img?i=p1jgx8tf9db46an0ef"/>
        </a>
      </figure>
      <p> </p>
      <p> </p>
    </article>
  </body>
</html>