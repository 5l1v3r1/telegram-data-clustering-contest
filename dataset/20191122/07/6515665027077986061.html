<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/stars/3362167/rat-pevaca-i-njegove-bivse-ljubavnice-halid-ja-sam-brend-hoce-da-me-sruse-sonja-stigao-ti-je-kraj-spremaj-se"/>
    <meta property="og:site_name" content="kurir.rs"/>
    <meta property="article:published_time" content="2019-11-22T07:21:00+00:00"/>
    <meta property="og:title" content="RAT PEVAČA I NJEGOVE BIVŠE LJUBAVNICE! Halid: Ja sam brend, hoće da me sruše! Sonja: Stigao ti je kraj, spremaj se!"/>
    <meta property="og:description" content="Rat: Govoreći o zahtevu Ermina Elezovića da mu se oduzme imovina zbog naplate duga, folker nije propustio priliku da pomene ljubavnicu kojoj takođe duguje pare, ali mu je ona odmah uzvratila udarac"/>
  </head>
  <body>
    <article>
      <h6 class="kicker">Saga Novi sudski postupak protiv Muslimovića</h6>
      <h1>RAT PEVAČA I NJEGOVE BIVŠE LJUBAVNICE! Halid: Ja sam brend, hoće da me sruše! Sonja: Stigao ti je kraj, spremaj se!</h1>
      <address>
        <time datetime="2019-11-22T07:21:00+00:00">22 Nov 2019, 07:21</time>
      </address>
      <p>
        <b>Rat: Govoreći o zahtevu Ermina Elezovića da mu se oduzme imovina zbog naplate duga, folker nije propustio priliku da pomene ljubavnicu kojoj takođe duguje pare, ali mu je ona odmah uzvratila udarac</b>
      </p>
      <p>Ermin Erko Elezović, pevač koji skoro 30 godina pokušava da naplati dug od 32.000 evra od Halida Muslimovića, podneo je zahtev sudu u Prijedoru da se pokrene postupak za oduzimanje pokretne imovine i putnih isprava folkeru. Ne čekajući da nadležni donesu odluku o ovome, Muslimović je izvređao Elezovića.</p>
      <p>- Ma, kakvo oduzimanje imovine? Ermin Elezović laže i blefira. Čovek mi duguje pare koje sam pozajmio kad je meni bilo najteže, za vreme rata. Sud je prihvatio neke stvari koje nemaju veze s tim postupkom. Bio sam nemoćan u Jagodini i oni su radili šta su hteli. Došlo je do toga da oni to ne mogu realizovati. On je jedan običan krpelj, lešinar, laže - kazao je Halid za Avaz.</p>
      <p>Ništa od ovoga što je Muslimović izjavio nije istina, a za to je dokaze našla redakcija Kurira. Apelacioni sud, pred kojim je doneta odluka da je Halid obavezan da plati 32.000 Elezoviću nije u Jagodini, nego u Kragujevcu. Kad je Kurir 2017. godine prvi put pisao o ovom slučaju, Muslimović je podneo tužbu pred Višim sudom protiv našeg lista, kao i protiv Ermina pred Prvim osnovnim sudom u Beogradu. U oba slučaja tužbe su mu odbačene već na prvim ročištima jer su sudije ustanovile da Halid ne govori istinu.</p>
      <p>Naravno, Muslimović ni ovaj put nije propustio da pomene svoju bivšu ljubavnicu Sonju Bašić, s kojom je na sudu zbog optužbi da ju je pretukao i da joj duguje 107.000 evra.</p>
      <p>- Nije da me boli, ali nije mi ni svejedno. Svi su navalili na brend koji se zove Halid Muslimović, a to nije baš lako srušiti. Imam milionske preglede i fanove i to se ne ruši. Čekam da se ovaj cirkus završi, da se rešim toga, da stavim tačku - kaže on.</p>
      <p>Kontaktirali smo i s Bašićevom, koja poručuje da se tačka neće uskoro staviti, sve dok Muslimović ne bude pravno odgovarao za ono što je njoj učinio. - Kad će Halid sebe da upita zašto ima suđenja i zašto je krivično gonjen? Ako iko kleveta čim zine, to je on, dokaz je sud. Sud je pravda, a nad sudom je Bog. Dosta je bilo uništavanja nevinih ljudi i njihove dece da bi svoju hranio. Halide, nisi iznad Boga! Spremaj se za svoj kraj, jer veruj, stigao ti je - izjavila je Sonja.</p>
      <figure>
        <img src="https://www.kurir.rs/data/images/2019/11/21/18/2059699_2205ermin-erko_ff.jpg?ver=1574359211"/>
        <figcaption>
          <cite>foto: Privatna Arhiva</cite>
        </figcaption>
      </figure>
      <blockquote><b>Još jedna prevara <br/></b><b>HALID LAŽIRAO DOKAZE ZA SUD<br/></b>Da bi na sudu dokazao kako je Elezović izjavama u Kuriri naštetio njegovom ugledu, Halid je predočio ugovor i raskid ugovora sa stadionom u Novom Pazaru, gde je navodno trebalo da održi koncert. Muslimović je tvrdio da su organizatori otkazali njegov nastup nakon što je u našem listu objavljen tekst u kojem piše da on skoro 30 godina neće da plati 32.000 evra Erminu. Sud je to odbacio.<br/>Međutim, ispostavilo se da su i ugovor i raskid bili lažni, to jest fiktivno sastavljeni za potrebe suda, što je krivično delo. Ugovor je navodno potpisan 28. avgusta, a raskid 10. septembra 2017, nekoliko dana od objavljivanja spornog teksta u Kuriru. Prema dokazima koje posedujemo, ispostavilo se da su oba dokumenta napravljena i potpisana 5. decembra 2017, dakle tri meseca kasnije nego što je trebalo da se održi koncert u Novom Pazaru.</blockquote>
      <p>Kurir / Ivan Ercegovčević Foto: Marina Lopičić, Dragana Udovičić</p>
      <related>
        <h4>NE PROPUSTITE</h4>
        <a href="https://www.kurir.rs/stars/3348701/haos-u-banjaluci-bivsi-ljubavnici-se-sreli-na-sudu-sonja-basic-tvrdi-da-je-pevac-hteo-da-je-ubije-halid-muslimovic-proveravao-sam-da-li-si-ziva-posto-si-bila-pijana"/>
        <a href="https://www.kurir.rs/stars/3348347/nije-mamic-halid-muslimovic-je-bosanski-pevac-stigao-u-sud-zbog-nasilja-nad-sonjom-pa-hladan-kao-spricer-porucio-jedno-kurir-tv"/>
        <a href="https://www.kurir.rs/stars/3343801/zena-je-bila-agresivna-i-pijana-popila-je-litar-i-po-civasa-halid-muslimovic-prvi-put-progovorio-o-prebijanju-ljubavnice-sonje-a-onda-se-dotakao-i-duga-od-400000"/>
        <a href="https://www.kurir.rs/stars/3318155/je-te-policija-vozacu-te-u-gepeku-mrak-ce-te-progutati-halid-muslimovic-brutalno-prebio-ljubavnicu-a-sad-izbegava-sudjenje"/>
      </related>
    </article>
  </body>
</html>