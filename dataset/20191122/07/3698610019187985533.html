<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/POLITICS/arahamiya-vidpoviv-advokatu-nebesnoyi-sotni-zakrevskiy-na-zayavu-pro-goloduvannya-330502_.html"/>
    <meta property="og:site_name" content="DT.ua"/>
    <meta property="article:published_time" content="2019-11-22T07:16:00+00:00"/>
    <meta property="og:title" content="Арахамія відповів адвокату Небесної сотні Закревській на заяву про голодування"/>
    <meta property="og:description" content="Як відомо, адвокат Небесної сотні Олена Закревська заявила про голодування у зв'язку з затягуванням прийняття потрібних для розслідування документів"/>
  </head>
  <body>
    <article>
      <h1>Арахамія відповів адвокату Небесної сотні Закревській на заяву про голодування</h1>
      <h2>Як відомо, адвокат Небесної сотні Олена Закревська заявила про голодування у зв'язку з затягуванням прийняття потрібних для розслідування документів</h2>
      <address>
        <time datetime="2019-11-22T07:16:00+00:00">22 Nov 2019, 07:16</time>
      </address>
      <p>Глава фракції "Слуга народу" відповів намагається достукатися до депутатів <a href="https://dt.ua/POLITICS/advokat-simey-geroyiv-nebesnoyi-sotni-ogolosila-goloduvannya-330490_.html"><b>Олені Закревській - адвокату Небесної сотні</b>.</a> Як відомо, у зв'язку із непевною долею документів про розслідування злочинів проти героїв Майдану, адвокат заявила про початок голодування.</p>
      <p>Фракція "Слуга народу" підтримає поправку №318 до другого читання законопроєкту про зміни до закону про Держбюро розслідувань щодо вдосконалення його діяльності.</p>
      <p>Про це сказав Давид Арахамія в ефірі ток-шоу "Право на владу" на телеканалі "1+1", звертаючись до адвоката Євгенії Закревської, яка оголосила голодування, доки поправка №318 не буде ухвалена Радою, повідомляє кореспондент Укрінформу.</p>
      <p>"Я вам особисто гарантую, що позиція нашої фракції буде цю поправку проголосувати. Я думаю, підтримає весь зал... До 3 грудня це з об'єктивних причин неможливо - люди працюють в округах, тому треба потерпіти до 3 грудня", - сказав Арахамія.</p>
      <p>Він запевнив, що цю поправку Верховна Рада розгляне 3 грудня.</p>
      <p>Поправка №318 до законопроєкту №2116 про внесення змін до Закону "Про Державне бюро розслідувань" передбачає, що для забезпечення безперервності й ефективності досудових розслідувань слідчі органів прокуратури, прокурори можуть бути переведені за їхньою згодою в ДБР без обов'язкового проведення конкурсу - якщо вони на час набрання чинності цим законом проводять досудове розслідування або здійснюють процесуальне керівництво (не менше 4 місяців поспіль входили до складу груп слідчих або прокурорів) у кримінальних провадженнях щодо акцій протесту з 21 листопада 2013 року по 22 лютого 2014 року, і які підлягають передачі за підслідністю до ДБР, але не пізніше, ніж 11 січня 2020 року.</p>
      <p>Раніше <b><a href="https://dt.ua/POLITICS/slidstvo-po-spravah-maydanu-bude-zupineno-na-neviznacheniy-chas-329937_.html">адвокати сімей героїв Небесної Сотні закликали Верховну Раду прийняти поправку</a></b>, яка дозволила б перевести слідчих з Управління спецсрасследований ГПУ до ДБР за спрощеною процедурою, щоб не допустити зупинки розслідування справ Майдану. Це необхідно зробити, так як Генпрокуратуру позбавили функції досудового слідства.</p>
      <p>3 жовтня начальнику Управління спецрозслідувань ГПУ <b><a href="https://dt.ua/POLITICS/gorbatyuk-poobicyav-suditisya-z-gpu-cherez-zvilnennya-327142_.html">Сергієві Горбатюку повідомили, що він звільнений</a></b>. Горбатюк вважає наказ генепрокурора Руслана Рябошапки незаконним і пообіцяв оскаржити його в суді.</p>
      <p>Тим часом, в ДБР повідомили про створення слідчого відділу для <b><a href="https://dt.ua/UKRAINE/u-derzhbyuro-rozsliduvan-stvorili-pidrozdil-dlya-rozsliduvannya-sprav-maydanu-330052_.html">розслідування злочинів, скоєних під час Революції Гідності</a></b>. ГПУ передала ДБР справи Майдану. Адвокат Євгенія Закревська заявила, що це "передача справ у порожнечу", так як слідчим ДБР, які не працювали в Управлінні спецрозслідувань, знадобитися дуже багато часу, щоб вникнути у суть матеріалів.</p>
      <p>Як повідомляв Горбатюк, в справах про злочини проти учасників <b><a href="https://dt.ua/UKRAINE/gorbatyuk-vkazav-na-nemozhlivist-peredachi-do-sudu-spravi-pro-organizaciyu-vbivstv-maydanivciv-302820_.html">Євромайдану</a></b> українські суди винесли 48 вироків. При цьому лише дев'ять із них стосуються реального позбавлення волі.</p>
      <p>Уданий час в справах про злочини проти Євромайдану оголошено підозру більш ніж 440 людям, обвинувальні акти щодо 288 скеровано до судів.</p>
      <p> </p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a> / <a href="https://dt.ua/go/aHR0cDovL3d3dy51a3JpbmZvcm0udWEv">Укрінформ</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>