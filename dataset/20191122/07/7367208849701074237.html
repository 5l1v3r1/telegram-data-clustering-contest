<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.targatocn.it/2019/11/22/leggi-notizia/argomenti/attualita/articolo/garessio-e-la-raccolta-rifiuti-regole-e-novita-nellincontro-in-programma-questa-sera.html"/>
    <meta property="og:site_name" content="Targatocn.it"/>
    <meta property="article:published_time" content="2019-11-22T07:30:00+00:00"/>
    <meta property="og:title" content="Garessio e la raccolta rifiuti: regole e novità nell'incontro in programma questa sera"/>
    <meta property="og:description" content="L'appuntamento con i referenti della cooperativa sociale &quot;Proteo&quot; è previsto alle 20.30 presso i locali del cinema &quot;Excelsior&quot;. Sarà presentato contestualmente il progetto &quot;Turismo&quot;, dedicato ai possessori di seconde case e ai..."/>
  </head>
  <body>
    <article>
      <h1>Garessio e la raccolta rifiuti: regole e novità nell'incontro in programma questa sera</h1>
      <h2>L'appuntamento con i referenti della cooperativa sociale "Proteo" è previsto alle 20.30 presso i locali del cinema "Excelsior". Sarà presentato contestualmente il progetto "Turismo", dedicato ai possessori di seconde case e ai visitatori</h2>
      <address><time datetime="2019-11-22T07:30:00+00:00">22 Nov 2019, 07:30</time> by <a rel="author">Alessandro Nidi</a></address>
      <p>"Le nuove regole per la raccolta rifiuti nel Comune di Garessio": questo è il tema dell'incontro con i referenti della cooperativa sociale "Proteo", in programma alle 20.30 di oggi, venerdì 22 novembre, presso i locali del cinema "Excelsior".</p>
      <p>Nel corso della serata avrà luogo un "ripasso" generale di come fare una differenziata corretta dei materiali, della buona pratica del compostaggio domestico e di come utilizzare l'isola ecologica comunale.</p>
      <p>Saranno inoltre condivisi con la cittadinanza i risultati raggiunti e sarà comunicata la variazione dei giorni di raccolta.</p>
      <p>Infine, una novità, denominata progetto "Turismo": a decorrere dal 1° gennaio 2020 entreranno in vigore le norme per il corretto smaltimento dei rifiuti da parte dei possessori di seconde case e dei visitatori. Agli utenti sarà fornito il "Compobox" per l'esposizione del rifiuto organico.</p>
    </article>
  </body>
</html>