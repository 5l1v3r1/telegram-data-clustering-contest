<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.to10.gr/podosfero/superleague/776535/aek-archizi-mesa-ston-dekemvrio-ypogiopiisi-sti-nea-filadelfia/"/>
    <meta property="og:site_name" content="to10.gr"/>
    <meta property="article:published_time" content="2019-11-22T07:12:16+00:00"/>
    <meta property="og:title" content="ΑΕΚ : Αρχίζει μέσα στον Δεκέμβριο η υπογειοποίηση στη Νέα Φιλαδέλφεια"/>
    <meta property="og:description" content="Ο project manager της «Αγιά Σοφιάς» με δηλώσεις του αποκάλυψε ότι το έργο της υπογειοποίησης θα ξεκινήσει περίπου στα μέσα Δεκέμβρη."/>
  </head>
  <body>
    <article>
      <h1>ΑΕΚ : Αρχίζει μέσα στον Δεκέμβριο η υπογειοποίηση στη Νέα Φιλαδέλφεια</h1>
      <h2>Ο project manager της «Αγιά Σοφιάς» με δηλώσεις του αποκάλυψε ότι το έργο της υπογειοποίησης θα ξεκινήσει περίπου στα μέσα Δεκέμβρη.</h2>
      <address><time datetime="2019-11-22T07:12:16+00:00">22 Nov 2019, 07:12</time> by <a rel="author">to10.gr</a></address>
      <p>Τα έργα στην «Αγιά Σοφιά» συνεχίζονται με γοργούς ρυθμούς και το όνειρο των φίλων της ΑΕΚ παίρνει σάρκα και οστά καθημερινά και όσο περνάει ο καιρός.</p>
      <p>Ο project manager της «Αγιάς Σοφιάς», Δημήτρης Ανδριόπουλος, μάλιστα τόνισε, μιλώντας στην εφημερίδα Sportime, πως το έργο της υπογειοποίησης, που συνδέεται άμεσα με το νέο γήπεδο της ΑΕΚ, θα ξεκινήσει στα μέσα Δεκεμβρίου.</p>
      <p>
        <a href="https://www.to10.gr/dekaria/776366/tesseris-gami-ke-mia-kidia-gia-ton-olybiako/">
          <i>Γιατί έχει αλλάξει πρόσωπο ο Ολυμπιακός του Κεμζούρα</i>
        </a>
      </p>
      <p>Παράλληλα, ο Ανδριόπουλος έδωσε το χρονοδιάγραμμα της ολοκλήρωσης των έργων για την υπογειοποίηση, το οποίο θα έχει ένα εύρος από 8-16 μήνες.</p>
      <p>
        <b>Αναλυτικά οι δηλώσεις του Ανδριόπουλου:</b>
      </p>
      <p>«Προχωράμε κανονικά. Δεν αλλάξει τίποτε. Στις 10-15 Δεκεμβρίου αναμένεται να εγκατασταθεί η ΙΝΤΡΑΚΑΤ στη Νέα Φιλαδέλφεια για να πιάσει δουλειά και να αρχίσουν τα έργα. Έχει εγκρίνει θετικά το Ελεγκτικό Συμβούλιο και απομένει να καθαρογραφεί η απόφαση. Το περιμένουμε τις προσεχείς ημέρες. Τα επικαιροποιημένα δικαιολογητικά της ΙΝΤΡΑΚΑΤ είναι έτοιμα και θα κατατεθούν άμεσα. Η υπογραφή της σύμβασης ανάμεσα στην ΙΝΤΡΑΚΑΤ και την Περιφέρεια είναι υπόθεση μιας ημέρας και αμέσως μετά ξεκινά το έργο στη Νέα Φιλαδέλφεια», τόνισε και πρόσθεσε:</p>
      <p>«Ήδη το κλιμάκιο της ΙΝΤΡΑΚΑΤ κάνει μετρήσεις και προετοιμάζεται για να είναι όλα έτοιμα. Εκτιμούμε ότι 10-15 Δεκεμβρίου θα ξεκινήσει το έργο. Από εκεί και πέρα η διάρκειά του έχει ένα εύρος 8-16 μήνες. Διότι έχουμε να κάνουμε με υπόγεια δίκτυα κάτω από το δρόμο, τα οποία δεν γνωρίζει κανένας και θα τα δούμε για πρώτη φορά όταν γίνει το σκάψιμο. Γι αυτό υπάρχει μια τέτοια απόκλιση. Δεν έχει αλλάξει τίποτε και προχωράμε κανονικά. Όσα ειπώθηκαν και συμφωνήθηκαν στην τελευταία συνάντηση μας στην Περιφέρεια Αττικής ισχύουν κανονικά».</p>
      <p>
        <b>
          <a href="https://www.to10.gr/podosfero/superleague/776535/aek-archizi-mesa-ston-dekemvrio-ypogiopiisi-sti-nea-filadelfia/#dcomments">
            <b>ΓΡΑΨΤΕ ΤΟ ΣΧΟΛΙΟ ΣΑΣ...</b>
          </a>
        </b>
      </p>
    </article>
  </body>
</html>