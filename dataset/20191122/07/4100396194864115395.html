<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ashdodnet.com/%d7%a1%d7%a4%d7%95%d7%a8%d7%98/%d7%91%d7%9e-%d7%a1-%d7%90%d7%a9%d7%93%d7%95%d7%93-%d7%a2%d7%95%d7%a7%d7%91%d7%99%d7%9d-%d7%90%d7%97%d7%a8-%d7%9e%d7%a6%d7%91%d7%95-%d7%a9%d7%9c-%d7%a8%d7%95%d7%a0%d7%99-%d7%90%d7%95%d7%95%d7%90%d7%98-419321"/>
    <meta property="og:site_name" content="אשדוד נט"/>
    <meta property="article:published_time" content="2019-11-22T07:36:00+00:00"/>
    <meta property="og:title" content="במ.ס אשדוד עוקבים אחר מצבו של רוני אוואט"/>
    <meta property="og:description" content="במ.ס אשדוד עוקבים אחר מצב בריאותו של רוני אוואט, שהתבקש על ידי רופאיו לנוח בביתו בשבוע הקרוב. אוואט מעורב בהכנת הקבוצה ומתדרך את הצוות המקצועי, אך ברור בקבוצה וגם אוואט מחכים לתשובה סופית מהרופאים בכדי לקבל החלטה"/>
  </head>
  <body>
    <article>
      <h1>במ.ס אשדוד עוקבים אחר מצבו של רוני אוואט</h1>
      <address><time datetime="2019-11-22T07:36:00+00:00">22 Nov 2019, 07:36</time> by <a rel="author">שחר כחלון</a></address>
      <h3>במ.ס אשדוד עוקבים אחר מצב בריאותו של רוני אוואט, שהתבקש על ידי רופאיו לנוח בביתו בשבוע הקרוב. אוואט מעורב בהכנת הקבוצה ומתדרך את הצוות המקצועי, אך ברור בקבוצה וגם אוואט מחכים לתשובה סופית מהרופאים בכדי לקבל החלטה</h3>
      <p><a href="https://www.ashdodnet.com/%d7%a1%d7%a4%d7%95%d7%a8%d7%98/%d7%9b%d7%93%d7%95%d7%a8%d7%92%d7%9c">במ.ס אשדוד</a> כבר נמצאים בהכנות להמשך הליגה, הפגרה מאחורינו ובשבת הבאה (30/11) תפגוש הקבוצה במשחק בית חשוב את העולה החדשה הפועל כפ"ס בתקווה לחזור לנצח.</p>
      <p>בינתיים את אשדוד מעסיקה מידת כשירותו של המאמן רוני אוואט שהתבקש על ידי רופאיו לנוח בביתו לאחר שעבר הליך רפואי נוסף במהלך עשרת הימים האחרונים. </p>
      <p>"כדורגל זאת האהבה הכי גדולה של רוני", בסביבתו סיפרו, "הוא חי את המשחק ואכפת לו, אבל רוני חייב לחשוב על הבריאות שלו לפני הכל". אוואט יעשה הכל בכדי לחזור <a href="https://www.ashdodnet.com/%D7%90%D7%99%D7%A0%D7%93%D7%A7%D7%A1/%D7%99%D7%99%D7%A2%D7%95%D7%A5-%D7%98%D7%99%D7%A4%D7%95%D7%9C-%D7%95%D7%90%D7%99%D7%9E%D7%95%D7%9F">לאימון</a> אך הדברים לא תלויים בו ובאשדוד לא יקחו סיכון אם לא יקבל אישור מלא מהרופאים לחזור לדשא. </p>
      <p>במועדון גם התייחסו למצבו הבריאותי של אוואט, כששחקנים בקבוצה, שחוו עם המאמן לא מעט מתחים בשבועות האחרונים, ביקשו לתמוך בו: "עברנו תקופה לא פשוטה וברור שהיא השפיעה, אבל ברגעים כאלה הכל מתגמד ומקבלים פרופורציות. רוני בן אדם טוב לפני הכל, נאחל לו רפואה שלמה ושישוב אלינו במהרה".</p>
      <figure>
        <img src="https://www.ashdodnet.com/dyncontent/2019/9/28/a16c215a-421c-49a8-930c-cd490a024d7e.JPG"/>
      </figure>
      <p>בינתיים, מי שמתפקד כמאמנה הזמני של הקבוצה, הוא עוזרו של אוואט, משה אוחיון. שחקן העבר, שכבר ביצע את התפקיד בעונה שעברה, צפוי לעמוד על הקווים במשחק בשבת הבאה, נגד הפועל כפר סבא.</p>
      <p>חשוב לציין שבמידה ואוואט לא יוכל להמשיך, אשדוד תצטרך למצוא פתרון לעמדת המאמן, שכן לאוחיון אין תעודת פרו והוא יכול לעמוד על הקווים רק חודש. אוואט נמצא בקשר עם הצוות המקצועי והאנשים בקבוצה ומתדרך אותם לגבי ההכנות למשחק מול כפ"ס. </p>
      <p>
        <b>
          <u>צילום: אורי קריספין</u>
        </b>
      </p>
      <p>אנו מכבדים זכויות יוצרים ועושים מאמץ לאתר את בעלי הזכויות בצילומים המגיעים לידינו. אם זיהיתים בפרסומינו צילום שיש לכם זכויות בו, אתם רשאים לפנות אלינו ולבקש לחדול מהשימוש באמצעות כתובת המייל: info@isnet.co.il</p>
      <p>
        <a href="https://www.ashdodnet.com/%D7%90%D7%99%D7%A0%D7%93%D7%A7%D7%A1/%D7%98%D7%99%D7%A4%D7%95%D7%9C%D7%99-%D7%90%D7%A1%D7%AA%D7%98%D7%99%D7%A7%D7%94-%D7%95%D7%99%D7%95%D7%A4%D7%99/%D7%94%D7%A1%D7%A8%D7%AA-%D7%A9%D7%99%D7%A2%D7%A8/%D7%94%D7%A1%D7%A8%D7%AA-%D7%A9%D7%99%D7%A2%D7%A8-%D7%91%D7%90%D7%A9%D7%93%D7%95%D7%93-%D7%93%D7%A0%D7%99%D7%90%D7%9C%D7%94?utm_content=LinksUnderArticles">הסרת שיער בלייזר באשדוד -לפרטים לחצו כאן</a>
      </p>
    </article>
  </body>
</html>