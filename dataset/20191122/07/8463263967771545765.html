<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportowefakty.wp.pl/pilka-reczna/855607/pierwsze-testy-arne-senstada-kadra-szczypiornistek-rozpoczyna-turniej-w-lublinie"/>
    <meta property="og:site_name" content="WP SportoweFakty"/>
    <meta property="article:published_time" content="2019-11-22T07:00:16+00:00"/>
    <meta property="og:title" content="Pierwsze testy Arne Senstada. Kadra szczypiornistek rozpoczyna turniej w Lublinie"/>
    <meta property="og:description" content="Przed el. ME 2020 nie było czasu na eksperymenty. Turniej w Lublinie będzie okazją do sprawdzenia nowych nazwisk w kadrze szczypiornistek. Polki zaczną rywalizację od spotkania z Litwą."/>
  </head>
  <body>
    <article>
      <h1>Pierwsze testy Arne Senstada. Kadra szczypiornistek rozpoczyna turniej w Lublinie</h1>
      <address><time datetime="2019-11-22T07:00:16+00:00">22 Nov 2019, 07:00</time> by <a rel="author" href="https://sportowefakty.wp.pl/autor/marcin-gorczynski" target="_blank">Marcin Górczyński</a></address>
      <h4>Przed el. ME 2020 nie było czasu na eksperymenty. Turniej w Lublinie będzie okazją do sprawdzenia nowych nazwisk w kadrze szczypiornistek. Polki zaczną rywalizację od spotkania z Litwą.</h4>
      <related>
        <a href="https://sportowefakty.wp.pl/pilka-reczna/855568/oficjalnie-blaz-janc-opusci-pge-vive-kielce-sigvaldi-gudjonsson-nastepca-slowenc"/>
      </related>
      <p>Biało-Czerwone zakończą w Lublinie burzliwy rok, "okraszony" brakiem awansu do MŚ 2019 i utratą szans na udział w igrzyskach w Tokio. Humory nieco poprawiła jesień, Polki przynajmniej zdobyły komplet punktów w el. ME 2020. Teraz czas na poszukiwanie nowych nazwisk na przyszłość, bo jak do tej pory w dwóch występach  z przymusu (i braku czasu) bazował na zawodniczkach znanych z kadry Leszka Krowickiego.</p>
      <p>
        <a href="https://sportowefakty.wp.pl/pilka-reczna/855549/oczekiwanie-na-werdykt-michal-daszek-niepewny-udzialu-w-me-2020">ZOBACZ: Daszek niepewny udziału w ME 2020</a>
      </p>
      <p>W Lublinie nie będzie wielkich presji, dlatego Norweg przyjrzy się debiutantkom albo dawno niewidzianym w reprezentacji. Bramkarka KPR-u Kobierzyce <a href="https://sportowefakty.wp.pl/pilka-reczna/barbara-zima">Barbara Zima</a> to pierwsza zawodniczka z rocznika 2000 powołana do kadry, wkrótce dołączyła do niej <a href="https://sportowefakty.wp.pl/pilka-reczna/magda-wieckowska">Magda Więckowska</a> z Korony Kielce, która zastąpiła kontuzjowaną Martę Gęgę. Debiutu prawdopodobnie doczeka się objawienie ostatnich miesięcy i zdecydowana liderka strzelczyń w Superlidze <a href="https://sportowefakty.wp.pl/pilka-reczna/kinga-jakubowska">Kinga Jakubowska</a>. Pierwotnie 20-latka znalazła się w kadrze B, ale na zgrupowaniu nie pojawiły się Bogna Sobiech i długo nieobecna w składzie Paulina Masna.</p>
      <p>Z nowych-starych nazwisk powołanie dostała jeszcze Aleksandra Zimny, dobrze znająca Senstada ze Storhamar. Poza tym wszystko po staremu - sześć zawodniczek mistrzyń Polski z Lublina, liderki z Bundesligi i ligi francuskiej (m.in. <a href="https://sportowefakty.wp.pl/pilka-reczna/monika-kobylinska">Monika Kobylińska</a> i <a href="https://sportowefakty.wp.pl/pilka-reczna/karolina-kudlacz">Karolina Kudłacz-Gloc</a>) ---&gt; <a href="https://sportowefakty.wp.pl/pilka-reczna/852794/nowe-twarze-u-szczypiornistek-arne-senstad-powolal-kadre">ZOBACZ KADRĘ</a>. Najważniejsza różnica w porównaniu do wrześniowego zgrupowania to dłuższy czas na wspólną pracę </p>
      <p>Na początek Litwinki, dobre rywalki na rozgrzewkę. Szczypiornistki ze wschodu od lat nie mogą przebić się do wielkiej imprezy, stać je co najwyżej na pojedyncze mecze. W 2012 roku właśnie Polki wybiły im z głowy marzenia o udziale w MŚ. </p>
      <p>W drugim dniu turnieju spotkanie z Ukrainkami, niedawnymi rywalkami podczas el. ME 2020, na zakończenie starcie z Białorusinkami. </p>
      <p><a href="https://sportowefakty.wp.pl/pilka-reczna/reprezentacja-polski-kobiet">Polska</a> - <a href="https://sportowefakty.wp.pl/pilka-reczna/reprezentacja-litwy-kobiet">Litwa</a> / 22.11.2019, godz. 20.00</p>
      <p>WP SportoweFakty</p>
    </article>
  </body>
</html>