<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nyheter24.se/nyheter/936362-6-aring-forsvunnen-fran-kalmar-polisen-vadjar-om-hjalp"/>
    <meta property="og:site_name" content="Nyheter24"/>
    <meta property="article:published_time" content="2019-11-22T07:36:59+00:00"/>
    <meta property="og:title" content="6-årig pojke försvunnen sen igår – polisen vädjar om hjälp"/>
    <meta property="og:description" content="En sexårig pojke har varit försvunnen från sitt hem i Färjestaden på Öland sedan igår. Polisen har sökt hela natten och ber nu allmänheten om hjälp."/>
  </head>
  <body>
    <article>
      <h1>6-årig pojke försvunnen sen igår – polisen vädjar om hjälp</h1>
      <address><time datetime="2019-11-22T07:36:59+00:00">22 Nov 2019, 07:36</time> by <a rel="author" href="https://nyheter24.se/profil/emmy.norgren" target="_blank">Emmy Norgren</a></address>
      <p>
        <b>En sexårig pojke har varit försvunnen från sitt hem i Färjestaden på Öland sedan igår. Polisen har sökt hela natten och ber nu allmänheten om hjälp.</b>
      </p>
      <p>Jones försvann från sitt hem i Färjestaden på Öland vid 15–tiden under torsdagen och har sedan dess inte setts till. Polisen har gått ut med vad Jones var klädd i vid försvinnandet. </p>
      <ul>
        <li>Grön jacka med kamouflagemönster</li>
        <li>Jeans</li>
        <li>Svart mössa med texten "Puma"</li>
        <li>Grå vantar</li>
        <li>Gummistövlar</li>
      </ul>
      <p>Jones är 126 cm lång och har kortklippt svart hår. Under fredagsmorgonen kopplades Missing People och Försvarsmakten in och sökandet har fortsatt. Sökinsatserna kommer primärt att riktas till områden i Mörbylånga kommun.</p>
      <p><b>Filip Annas</b> är presstalesperson vid polisregion Syd. Han säger till <b>Nyheter24 </b>att polisen kommer att fortsätta att söka efter pojken. </p>
      <p>– Vi kommer att ta hjälp av frivilliga sökorganisationer. Helikopter kommer också att användas i sökandet.</p>
      <p>
        <b>Vet polisen varför pojken försvann?</b>
      </p>
      <p>– Det är för tidigt att säga det. Vi är fortfarande inne i sökinsatsen just nu och kommer att återkomma till det när vi vet vad som ligger bakom. Det primära just nu är att hitta pojken, säger Filip Annas. </p>
      <figure>
        <img src="https://cdn03.nyheter24.se/c913b4b803d802dc05/2019/11/22/1593976/Screenshot%202019-11-22%20at%2008.03.42.png"/>
        <figcaption>Foto: Polisen</figcaption>
      </figure>
      <figure>
        <img src="https://cdn02.nyheter24.se/1d05f07103d802dc05/2019/11/22/1594016/sdl96eSX6jP7a8-nh.jpg"/>
        <figcaption>Frivilliga anmäler sig till Missing People för att delta i sökandet efter den försvunne 6-åringen. Foto: Suvad Mrkonjic/TT</figcaption>
      </figure>
      <figure>
        <img src="https://cdn03.nyheter24.se/26104d4e03d802dc05/2019/11/22/1594018/sdlp53BulfsS4c-nh.jpg"/>
        <figcaption>En helikopter användes i sökandet efter den försvunne 6-åringen i Färjestaden på Öland. Foto: Suvad Mrkonjic / TT</figcaption>
      </figure>
      <figure>
        <img src="https://cdn03.nyheter24.se/9cf030a403d802dc05/2019/11/22/1594020/sdl0C0flGDe-jw-nh.jpg"/>
        <figcaption>Missing Peoples västar i Färgehallen i Färjestaden. Sökandet fortsätter. Foto: Suvad Mrkonjic/TT</figcaption>
      </figure>
      <p>UPPDATERING 10.10</p>
      <p>Klockan tio under fredagen gick polisen ut med att en kvinna hade misstänkts för egenmäktighet med barn efter sexårige Jones försvinnande. </p>
      <p>Om du vet något om Jones eller har uppgifter till polisen så ring 114 14. Be att bli kopplad till ledningscentralen i polisregion Syd. Ser du pojken just nu eller har akut information att lämna om försvinnandet ring 112.</p>
      <p>
        <a href="https://nyheter24.se/forsvunnen-person">Försvunnen person</a>
      </p>
      <figure>
        <a href="https://nyheter24.se/profil/emmy.norgren">
          <img src="https://cdn02.nyheter24.se/7ab853b1024b004b00/profile/avatars/107102_1571038924.png"/>
        </a>
      </figure>
      <p><a href="https://nyheter24.se/profil/emmy.norgren">Emmy Norgren </a><br/>emmy.norgren@nyheter24.se</p>
    </article>
  </body>
</html>