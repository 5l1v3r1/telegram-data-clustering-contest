<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://femina.hu/vilagsztar/robbie-williams-vallomas/"/>
    <meta property="og:site_name" content="FEMINA"/>
    <meta property="article:published_time" content="2019-11-22T07:52:00+00:00"/>
    <meta property="og:title" content="Egy hajszálon múlt Robbie Williams élete - Ki nem találod, ki húzta ki a csávából"/>
    <meta property="og:description" content="Robbie Williams élete legsötétebb korszakáról vallott."/>
  </head>
  <body>
    <article>
      <h1>Egy hajszálon múlt Robbie Williams élete - Ki nem találod, ki húzta ki a csávából</h1>
      <h2>Robbie Williams élete legsötétebb korszakáról vallott.</h2>
      <address><time datetime="2019-11-22T07:52:00+00:00">22 Nov 2019, 07:52</time> by <a rel="author">Laci Patricia</a></address>
      <p><b>Robbie Williams</b> a '90-es évek egyik szívtipró énekese volt. Karrierjét a Take That brit fiúcsapatban kezdte, egyik pillanatról a másikra emberek milliói kezdtek érte rajongani. Később elhatározta, szólókarrierbe kezd, miután kivált a bandából, sajnos eluralkodtak felette a démonjai. Alkohol- és drogproblémákkal is küzdött, függőségei pedig nemcsak a karrierjére, hanem az életére is veszélyt jelentettek.</p>
      <h3>Robbie Williams Elton Johnnak köszönheti az életét</h3>
      <p>A februárban 46. születésnapját ünneplő sztár Jonathan Ross show-jában volt vendég, ahol élete legnehezebb időszaka is terítékre került. Bevallása szerint az életét zenésztársának, Elton Johnnak köszönheti. Köztudott, hogy a 72 éves legenda fiatalon hasonló cipőben járt, mint Williams, neki is meggyűlt a baja az alkohollal és a drogokkal, muszáj volt rehabra elmennie, hogy legyőzze betegségét, ami szerencsére sikerült neki, 1990 óta nem él tudatmódosító szerekkel, és alkoholt sem fogyaszt.</p>
      <figure>
        <img src="https://kep.cdn.indexvas.hu/1/0/3046/30468/304681/30468157_f52c075b728ff8b3696def7ef845443a_wm.jpg"/>
        <figcaption>Robbie Williams és Elton John a mai napig jó viszonyt ápolnak egymással.<cite>Fotó: BBC/The Graham Norton Show</cite></figcaption>
      </figure>
      <p>- Tényleg megpróbált nekem segíteni. A kezdeti időkben volt egy hét, amikor muszáj volt elmennem rehabra, előtte két dalomat kellett felvennem, az egyik volt az Angels, a másik pedig a Let me entertain you - mesélte, hozzátette, először a munkáját végezte el, amit meg is mutatott Elton Johnnak, aki észrevette, valami nincs rendben a zenésztársával.</p>
      <p>- Elton meghívott a házába, hogy meghallgassa az új dalaim. Aznap reggel beültem egy taxiba, és azt a játékot játszottam, hogy ha megláttam útközben egy kocsmát, megállítottam az autót, és bedobtam két deci alkoholt. Már volt bennem vagy két liternyi pia, aztán elmentem a stúdióba, ahol teljesen kiütött az alkohol, és a mixelőpult alatt végeztem. A fejemben volt, hogy délután háromra Eltonnál kell lennem, de még egy kis vörösbort ittam azért előtte - mesélte el a részleteket.</p>
      <figure>
        <img src="https://kep.cdn.indexvas.hu/1/0/3046/30468/304681/30468159_3bf3b53208e71f48598afa19be97bd58_wm.jpg"/>
        <figcaption>
          <cite>Fotó: Shirlaine Forrest / Getty Images Hungary</cite>
        </figcaption>
      </figure>
      <p>Oda is ért Elton Johnhoz, de akkor már Robbie Williams szörnyen festett, bűzlött az alkoholtól, ráadásul, mivel nagyon kiütötte magát, tele volt ételmaradékkal és vörösborral a ruhája. A veterán zenész fiatalabb kollégájának azt tanácsolta, most rögtön menjen el rehabra, de Williams ellenkezett. Kisebb vita alakult ki köztük, végül Elton gyorsan elintézte, hogy a Take That egykori szépfiúja rátérjen a gyógyulás útjára.</p>
      <p>- Arra ébredtem, hogy valaki megkopogtatta a vállamat, kinyitottam a szemeim, erre azt láttam, hogy ott állt Elton John, David Furnish, egy orvos, illetve egy pszichiáter, és aztán elvittek engem. Úgy éreztem, hogy nem tudom ebből a szituációból kihúzni már magam. (...) Nagy pillanat volt, amikor Elton konyhájában kijózanodtam néhány répa társaságában, és azon gondolkodtam, mégis hogyan fogok kijönni ebből a zűrzavarból?</p>
      <p>A rehabot eleinte nehezen viselte, de végül sikerült leküzdenie függőségeit, és bevallása szerint 19 éve teljesen tiszta.</p>
      <h3>Elton John bevallotta, hogy teltek Freddie Mercury utolsó napjai</h3>
      <p>Elton John és Freddie Mercury jó barátságban álltak egymással, így az énekest nagyon megviselte a Queen frontemberének halála. Az énekes így vallott cimborája utolsó napjairól.</p>
      <figure>
        <img src="https://kep.index.hu/1/0/2211/22115/221154/22115410_1459942_baaf1163bed7309c92f8ecc242824887_wm.jpg"/>
        <figcaption>
          <a href="https://femina.hu/vilagsztar/freddie-mercury-utolso-napjai/">
            <b>Így teltek Freddie Mercury utolsó napjai: Elton John számolt be a tragédiáról</b>
          </a>
        </figcaption>
      </figure>
    </article>
  </body>
</html>