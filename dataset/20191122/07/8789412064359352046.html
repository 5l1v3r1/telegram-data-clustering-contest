<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://jablickar.cz/jak-v-iphonu-ze-safari-smazat-sekci-casto-navstevovane/"/>
    <meta property="og:site_name" content="Jablíčkář.cz"/>
    <meta property="article:published_time" content="2019-11-22T07:30:47+00:00"/>
    <meta property="og:title" content="Jak v iPhonu ze Safari smazat sekci s často navštěvovanými stránkami"/>
    <meta property="og:description" content="Pokaždé, když na iPhonu v Safari načtete nějakou webovou stránku, tak se uloží záznam do historie. Apple se však rozhodl, že stránky, které navštěvujete několikrát denně (anebo častěji, než ty ostatní) umístí na domovskou stránku do sekce Často navštěvované. V některých případech může být tato sekce užitečná, ale pokud sem tam iPhone někomu půjčíte, tak si dotyčný může prohlédnout, jaké stránky nejčastěji navštěvujete. To může být nepříjemné například nyní v předvánočním, kdy sháníte nejrůznější dárky. Proto si dnes ukážeme, jak můžete záznamy ze sekce Často navštěvované odstranit, anebo jak tuto sekci úplně deaktivovat."/>
  </head>
  <body>
    <article>
      <h1>Jak v iPhonu ze Safari smazat sekci s často navštěvovanými stránkami</h1>
      <address><time datetime="2019-11-22T07:30:47+00:00">22 Nov 2019, 07:30</time> by <a rel="author">Pavel Jelič</a></address>
      <p>Pokaždé, když na iPhonu v Safari načtete nějakou webovou stránku, tak se uloží záznam do historie. Apple se však rozhodl, že stránky, které navštěvujete několikrát denně (anebo častěji, než ty ostatní) umístí na domovskou stránku do sekce Často navštěvované. V některých případech může být tato sekce užitečná, ale pokud sem tam iPhone někomu půjčíte, tak si dotyčný může prohlédnout, jaké stránky nejčastěji navštěvujete. To může být nepříjemné například nyní v předvánočním, kdy sháníte nejrůznější dárky. Proto si dnes ukážeme, jak můžete záznamy ze sekce Často navštěvované odstranit, anebo jak tuto sekci úplně deaktivovat.</p>
      <related>
        <a href="https://jablickar.cz/jak-v-ios-13-narovnat-fotografii-vyfocenou-nakrivo/"/>
      </related>
      <h3>Jak smazat záznamy ze sekce Často navštěvované</h3>
      <p>Na iPhonu či iPadu se přesuňte do aplikace <b>Safari,</b> kde si otevřete <b>nový panel</b> s výchozí domovskou stránkou. Zde se poté nachází vaše oblíbené webové stránky a hned pod nimi najdete sekci <b>Často navštěvované</b>. Pokud chcete nějaký web z této sekce <b>odstranit,</b> tak na něm <b>podržte prst</b>. Zobrazí se rychlý náhled webu s ostatními možnostmi, kde stačí pouze stisknout tlačítko <b>Smazat.</b> Tímto dojde k odstranění záznamu ze sekce Často navštěvované.</p>
      <slideshow>
        <figure>
          <img src="https://jablickar.cz/wp-content/uploads/2019/11/casto_navstevovane_safari_ios6.jpeg"/>
        </figure>
        <figure>
          <img src="https://jablickar.cz/wp-content/uploads/2019/11/casto_navstevovane_safari_ios5.jpeg"/>
        </figure>
        <figure>
          <img src="https://jablickar.cz/wp-content/uploads/2019/11/casto_navstevovane_safari_ios4.jpeg"/>
        </figure>
      </slideshow>
      <h3>Jak sekci Často navštěvované úplně vypnout</h3>
      <p>Pokud nestojíte o to, aby se v Safari sekce Často navštěvované vůbec zobrazovala, tak je samozřejmě možné tuto funkci úplně deaktivovat. Pro deaktivaci přejděte iPhonu či iPadu do aplikace <b>Nastavení</b> a sjeďte <b>níže,</b> kde rozklepněte možnost <b>Safari.</b> Zde poté stačí opět sjet o kousek <b>níž</b> a pomocí přepínače <b>deaktivovat</b> funkci s názvem <b>Často navštěvované stránky</b>. Po deaktivaci této funkce už se vám sekce Často navštěvované na domovské stránce v Safari zobrazovat <b>nebude.</b></p>
      <slideshow>
        <figure>
          <img src="https://jablickar.cz/wp-content/uploads/2019/11/casto_navstevovane_safari_ios3.jpeg"/>
        </figure>
        <figure>
          <img src="https://jablickar.cz/wp-content/uploads/2019/11/casto_navstevovane_safari_ios2.jpeg"/>
        </figure>
        <figure>
          <img src="https://jablickar.cz/wp-content/uploads/2019/11/casto_navstevovane_safari_ios1.jpeg"/>
        </figure>
      </slideshow>
    </article>
  </body>
</html>