<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.kamuajans.com/genel-ilanlar/ulastirma-ve-altyapi-bakanligi-btk-sozlesmeli-personel-temini-giris-sinavi-basvurulari-devam-ediyor-h543426.html"/>
    <meta property="og:site_name" content="KamuAjans"/>
    <meta property="article:published_time" content="2019-11-22T07:15:26+00:00"/>
    <meta property="og:title" content="Ulaştırma ve Altyapı Bakanlığı BTK Sözleşmeli Personel Temini Giriş Sınavı Başvuruları Devam Ediyor!"/>
    <meta property="og:description" content="BTK sözleşmeli personel alımı yapacağını ilan etti. Yazılı ve sözlü giriş sınavlarıyla yapılacak olan alımlar için yazılı sınav; merkez teşkilatı için 21 - 22 Aralık 2019, taşra teşkilatı için 28 Aralık 2019 tarihlerinde Ankara’da yapılacaktır. Başvuruların bitiminin ardından BTK web sayfasında sınav yeri ve saati yayınlanacaktır. Başvuru yapmak isteyen adayların; 2019 yılının Ocak ayının birinci günü itibarıyla 35 yaşını doldurmamış olmaları gerekiyor."/>
  </head>
  <body>
    <article>
      <h1>Ulaştırma ve Altyapı Bakanlığı BTK Sözleşmeli Personel Temini Giriş Sınavı Başvuruları Devam Ediyor!</h1>
      <address><time datetime="2019-11-22T07:15:26+00:00">22 Nov 2019, 07:15</time> by <a rel="author">KamuAjans</a></address>
      <p>
        <b>BTK sözleşmeli personel alımı yapacağını ilan etti. Yazılı ve sözlü giriş sınavlarıyla yapılacak olan alımlar için yazılı sınav; merkez teşkilatı için 21 - 22 Aralık 2019, taşra teşkilatı için 28 Aralık 2019 tarihlerinde Ankara’da yapılacaktır. Başvuruların bitiminin ardından BTK web sayfasında sınav yeri ve saati yayınlanacaktır. Başvuru yapmak isteyen adayların; 2019 yılının Ocak ayının birinci günü itibarıyla 35 yaşını doldurmamış olmaları gerekiyor.</b>
      </p>
      <p>Bilgi Teknolojileri ve İletişim Kurumu merkez ve taşra teşkilatına <a href="http://www.kamuajans.com/haberleri/yaz%C4%B1l%C4%B1">yazılı</a> ve <a href="http://www.kamuajans.com/haberleri/s%C3%B6zl%C3%BC">sözlü</a> olmak üzere iki aşamada yapılacak giriş <a href="http://www.kamuajans.com/haberleri/s%C4%B1nav">sınav</a>ı ile <a href="http://www.kamuajans.com/haberleri/bili%C5%9Fim">Bilişim</a> Uzman Yardımcısı <a href="http://www.kamuajans.com/haberleri/al%C4%B1m">alım</a>ı yapılacaktır. Toplam 120 (yüz yirmi) Bilişim Uzman Yardımcısının alan/bölüm ve kontenjanları ilan detayında verilen tablolarda gösterilmiştir. Bilişim uzman yardımcısı adayları başvurularını 20 - 29 Kasım 2019 tarihleri arasında mesai saatleri içinde  şahsen yada posta yolu ile yapmalılar.<br/><b><br/><br/>Giriş sınavına katılmak isteyen adayların öncelikle kariyer.<a href="http://www.kamuajans.com/haberleri/btk">btk</a>.gov.tr adresinde yer alan başvuru formunu doldurarak elektronik ortamda göndermeleri gerekmektedir.</b></p>
      <p>Adayların;</p>
      <p>a) Başvuru formunun bilgisayar çıktısının imzalı ve fotoğraflı sureti,</p>
      <p>b) Yükseköğrenim diploması veya mezuniyet belgesinin aslı veya kurumca onaylı örneği (edevlet çıktısı kabul edilir, denkliği olanlar denklik belgesini de ibraz etmelidir.),</p>
      <p>c) KPSS sonuç belgesi</p>
      <p>ile başvurularını 20 - 29 Kasım 2019 tarihleri arasında mesai saatleri içinde Kurumun merkez teşkilatının bulunduğu Eskişehir Yolu 10. Km. No: 276 Çankaya/ANKARA adresine şahsen ya da posta ile yapmaları gerekir. Posta ile yapılan başvurularda, istenilen belgelerin Kuruma en geç son başvuru tarihi mesai saati bitimine kadar ulaşması şarttır. Postadaki gecikmeler dikkate alınmaz.</p>
      <p>Yurt dışındaki yükseköğretim kurumlarından mezun olan adayların, diploma denkliğinin Yükseköğretim Kurulunca kabul edildiğini gösterir belgenin aslını veya kurumca onaylı örneğini de başvuru belgelerine eklemeleri gerekir. Başvuru esnasında, adaylardan istenen belgelerin asılları ibraz edilmek kaydı ile fotokopileri de tasdik edilerek kabul edilir. Posta ile başvuru yapacak adaylar, belgelerin noter onaylı suretleri veya asılları ile başvuruda bulunabilirler. Adayların belgelerin asıllarını talep etmeleri halinde, ilgili evrakların fotokopileri Kurum tarafından tasdik edilerek asılları adaya iade edilir.</p>
      <p>
        <b>Yapılacak olan giriş sınavına katılabilmek için;</b>
      </p>
      <p>a) 657 sayılı Devlet Memurları Kanununun 48 inci maddesinde yer alan genel şartları taşımak,</p>
      <p>b) En az dört yıllık lisans öğrenimi veren, siyasal bilgiler, iktisadi ve idari bilimler, iktisat ve işletme fakülteleri veya bölümleri, hukuk fakültesi ve mühendislik alanında elektrik-elektronik, elektronik, elektronik ve haberleşme, endüstri, telekomünikasyon ve bilgisayar mühendisliği bölümlerinden ya da bunlara denkliği Yükseköğretim Kurulunca kabul edilmiş yurt içindeki veya yurt dışındaki yüksek öğretim kurumlarından mezun olmak,</p>
      <p>c) 2019 yılının Ocak ayının birinci günü itibarıyla 35 yaşını doldurmamış olmak (01/01/1984 ve sonraki tarihlerde doğanlar).</p>
      <p>ç) 2018 ve 2019 yılında A Grubu kadrolar için yapılan Kamu <a href="http://www.kamuajans.com/haberleri/personel">Personel</a> Seçme Sınavında (KPSS), alanlara göre aşağıda belirtilen puan türlerinin herhangi birinden en az 70 puan almış olmak kaydıyla, başvuru yapanlar arasında alanlar itibarıyla yüksek puandan düşük puana doğru yapılan sıralama sonucunda;</p>
      <p> Sosyal bilimler alanında, KPSSP3 veya KPSSP48 puan türlerinin herhangi birinden aldığı puan ile başvurduğu ilin kadro sayısının 20 katı,</p>
      <p> Hukuk alanında, KPSSP3 veya KPSSP4 puan türlerinin herhangi birinden aldığı puan ile başvurduğu ilin kadro sayısının 20 katı,</p>
      <p> Mühendislik alanında, KPSSP2 veya KPSSP3 puan türlerinin herhangi birinden aldığı puan ile başvurduğu ilin kadro sayısının 20 katı aday arasına girmesi gerekmektedir.</p>
      <p>Adaylar, başvuru sırasında sadece bir ili tercih edebileceklerdir. Adayların başvurdukları alanda belirtilen iki KPSS puan türünden yüksek olana göre sıralama yapılacaktır. Alanlar itibariyle başvuru yaptıkları ilin son sırasındaki adayla aynı puana sahip olan adaylar da giriş sınavına girmeye hak kazanır.</p>
      <p>
        <b>Sınav ve Değerlendirme</b>
      </p>
      <p>Yazılı sınava katılacak adaylar Kurumun resmi internet sitesinde ilan edilir. İlanda yer alan adaylar önce yazılı sınava alınacaktır. Yazılı sınav; merkez teşkilatı için 21 - 22 Aralık 2019, taşra teşkilatı için 28 Aralık 2019 tarihlerinde Ankara’da (Başvuruların bitimine müteakip Kurumumuz web sayfasında sınav yeri ve saati yayınlanacaktır) yapılacaktır.</p>
      <p>
        <a href="http://kamuilan.dpb.gov.tr/ilanDetay.aspx?67751ef4-d8c2-43fa-8964-9a3efda066ab">
          <b>İLANIN TÜMÜ İÇİN TIKLAYINIZ</b>
        </a>
      </p>
    </article>
  </body>
</html>