<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://kg.ua/news/zavdyaki-zahodam-vzhitim-prokuraturoyu-do-byudzhetu-kremenchuka-povernuli-bilshe-80-tis-grn"/>
    <meta property="og:site_name" content="Кременчугская газета"/>
    <meta property="article:published_time" content="2019-11-22T07:35:00+00:00"/>
    <meta property="og:title" content="Завдяки заходам, вжитим прокуратурою, до бюджету Кременчука повернули більше 80 тис грн"/>
    <meta property="og:description" content="Завдяки прокуратурі заборгованість з орендної плати погашена."/>
  </head>
  <body>
    <article>
      <h1>Завдяки заходам, вжитим прокуратурою, до бюджету Кременчука повернули більше 80 тис грн</h1>
      <address>
        <time datetime="2019-11-22T07:35:00+00:00">22 Nov 2019, 07:35</time>
      </address>
      <p>
        <b>Завдяки прокуратурі заборгованість з орендної плати погашена.</b>
      </p>
      <p>За позовом Кременчуцької місцевої прокуратури на виконання рішення Господарського суду Полтавської області фізичною особою-підприємцем до місцевого бюджету Горішніх Плавнів перерахували 83 тис грн заборгованості з орендної плати за користування земельною ділянкою. Про це повідомляє підрозділ прокуратури.</p>
      <p>Договір оренди земельної ділянки площею 0,0522 га для розташування магазину продовольчих товарів був укладений між Горішньоплавнівською міською радою та жінкою-підприємцем у 2007 році. Термін дії договору неодноразово продовжувався додатковими угодами. У документі сторони узгодили порядок, строки та розмір внесення орендної плати, однак ФОП неналежним чином виконувала свої договірні зобов’язання, унаслідок чого утворився борг на суму 83 тисячі гривень. З метою захисту інтересів держави Кременчуцька місцева прокуратура звернулася до суду, який задовольнив її позовні вимоги.</p>
      <p>Таким чином, завдяки прокуратурі заборгованість з орендної плати погашена.</p>
      <p><b>Довідково:</b> згідно ст. 14 Податкового кодексу України орендна плата за земельні ділянки державної та комунальної власності – обов’язковий платіж, який орендар вносить орендодавцеві за користування земельною ділянкою.</p>
      <p>Відповідно до ст. 96 Земельного кодексу України землекористувачі зобов'язані своєчасно сплачувати земельний податок або орендну плату.</p>
      <p> </p>
      <p> </p>
      <p>Аріна Алініна</p>
    </article>
  </body>
</html>