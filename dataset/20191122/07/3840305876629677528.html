<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.b1.ro/stiri/eveniment/b1-ministerul-sanatatii-demareaza-controalele-la-toate-firmele-de-deratizare-dezinfectie-si-dezinsectie-ce-vor-cauta-inspectorii-si-pana-cand-dureaza-verificarile-306654.html"/>
    <meta property="og:site_name" content="B1 TV"/>
    <meta property="article:published_time" content="2019-11-22T07:06:44+00:00"/>
    <meta property="og:title" content="Ministerul Sănătăţii demarează controalele la toate firmele de deratizare, dezinfecţie şi dezinsecţie. Ce vor căuta inspectorii şi până când durează verificările"/>
    <meta property="og:description" content="Vineri vor fi demarate controale la prestatorii de servicii pentru deratizare, dezinfecţie şi dezinsecţie, precum şi la distribuitorii de produse utilizate în acest scop, se arată într-un comunicat de presă"/>
  </head>
  <body>
    <article>
      <h1>Ministerul Sănătăţii demarează controalele la toate firmele de deratizare, dezinfecţie şi dezinsecţie. Ce vor căuta inspectorii şi până când durează verificările</h1>
      <address><time datetime="2019-11-22T07:06:44+00:00">22 Nov 2019, 07:06</time> by <a rel="author">Redacția B1.ro</a></address>
      <p>Vineri vor fi demarate controale la prestatorii de servicii pentru deratizare, dezinfecţie şi dezinsecţie, precum şi la distribuitorii de produse utilizate în acest scop, se arată într-un comunicat de presă al <b><a href="http://www.ms.ro/2019/11/21/semnarea-protocolului-de-colaborare-pentru-desfasurarea-unei-actiuni-de-control-la-prestatorii-de-servicii-pentru-deratizare-dezinfectie-si-dezinsectie/">Ministerului Sănătăţii</a></b>.</p>
      <p>Anunţul a fost confirmat chiar de către vicepremierul Raluca Ţurcan, care a mai precizat şi ca: <i><b>"Există suspiciuni că substanța toxică din Timiș a mai fost folosită și în alte județe"</b></i>.</p>
      <p>Controalele vor fi făcute de echipe mixte, formate din reprezentanţi ai DSP, DSVSA şi poliţişti, şi se vor desfăşura până în 31 decembrie.</p>
      <p><b><i>"Echipe mixte formate din reprezentanţi ai direcţiilor de sănătate publică, inspectori ai direcţiilor sanitar-veterinare şi pentru siguranţa alimentului, dar şi personal al Poliţiei Române vor verifica documentele privind înfiinţarea şi funcţionarea prestatorilor de servicii, documentele privind instituirea şi atestarea personalului care îşi desfăşoară activitatea în aceste societăţi comerciale"</i></b>, se arată în comunicatul Ministerului Sanatii.</p>
      <p>Inspectorii vor verifica şi conformitatea produselor folosite în cadrul operaţiunilor, conformitatea produselor deţinute la data controlului, precum şi orice alte documente sau aspecte relevante în timpul controlului.</p>
      <p><i><b>"Am cerut ca reprezentanţii direcţiilor de sănătate publică să fie pregătiţi ca mâine să se alăture echipelor de control pentru această acţiune. Lucrăm acum la ordinele comune de control care prevăd metodologia de control. Este nevoie de astfel de acţiuni în scopul protejării sănătăţii publice, pentru ca tragedii precum cea de la Timişoara să fie prevenite”,</b></i> a spus ministrul Sănătăţii, Victor Costache, citat în comunicat.</p>
    </article>
  </body>
</html>