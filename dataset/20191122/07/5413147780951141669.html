<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mobilizujeme.cz/clanky/apple-ze-svych-stranek-bleskove-odstranil-uzivatelska-hodnoceni"/>
    <meta property="og:site_name" content="Mobilizujeme"/>
    <meta property="article:published_time" content="2019-11-22T07:59:59+00:00"/>
    <meta property="og:title" content="Apple ze svých stránek bleskově odstranil uživatelská hodnocení"/>
    <meta property="og:description" content="Dělá Apple na svých stránkách úpravu faceliftu, nebo radikální úklid? Někteří uživatelé si totiž všimli, že na jeho produktových stránkách záhadně zmizela nejen hodnocení, ale i uživatelské recenze."/>
  </head>
  <body>
    <article>
      <h1>Apple ze svých stránek bleskově odstranil uživatelská hodnocení</h1>
      <address><time datetime="2019-11-22T07:59:59+00:00">22 Nov 2019, 07:59</time> by <a rel="author">Tomáš Richter</a></address>
      <p>Dělá Apple na svých stránkách úpravu faceliftu, nebo radikální úklid? Někteří uživatelé si totiž všimli, že na jeho produktových stránkách záhadně zmizela nejen hodnocení, ale i uživatelské recenze.</p>
      <figure>
        <img src="https://mobilizujeme.cz/wp-content/uploads/2016/08/apple-logo.png"/>
      </figure>
      <blockquote>TIP: <a href="https://mobilizujeme.cz/clanky/apple-pracuje-po-cely-rok-dnes-predstavil-novy-16-macbook-pro">Apple pracuje po celý rok. Dnes představil nový 16″ MacBook Pro</a></blockquote>
      <p>Portál AppleInsider včera přišel s velice zvláštní zprávou. Podle něj totiž Apple před pár dny odstranil populární uživatelskou záložku “Hodnocení &amp; Recenze” na vlastních produktových webových stránkách ve Spojených státech, Velké Británíi a Austrálii. Ozývají se kritiky, že jde spíš o úmysl, než o dočasný výpadek.</p>
      <p>Následující obrázek názorně ukazuje situaci před a po změně. Názory uživatelů se různí, ale velká část má zato, že tento krok má co do činění s nejnovějším laptopem <a href="https://mobilizujeme.cz/stitky/macbook">MacBook Pro</a>, který Apple představil před necelými dvěma týdny.</p>
      <figure>
        <img src="https://mobilizujeme.cz/wp-content/uploads/2019/11/Apple-Ratings-Reviews-Product-Page-Removal.jpg"/>
      </figure>
      <p>Navzdory tomu, že jde o vcelku ultimátní zařízení, které si získalo i některé recenzenty, samotní uživatelé s výsledkem úplně spokojení nejsou. Na YouTube dokonce vznikl kanál, který byl kompilací těch nejšťavnatějších negativních názorů. AppleInsider tvrdí, že by ale bylo hodně naivní hledat příčinu v konkrétním videu. Rozhodl se proto jablečnou společnost kontaktovat a momentálně čeká na její oficiální vyjádření.</p>
      <h3>SOUVISEJÍCÍ</h3>
      <ol>
        <li>
          <a href="https://mobilizujeme.cz/clanky/google-ze-svych-oficialnich-stranek-odstranil-smartphony-huawei">Google ze svých oficiálních stránek odstranil smartphony Huawei</a>
        </li>
        <li>
          <a href="https://mobilizujeme.cz/clanky/iphone-11-pro-ziskal-hodnoceni-od-dxomark-jak-si-vede-v-porovnani-s-konkurenci">iPhone 11 Pro získal hodnocení od DxOMark. Jak si vede v porovnání s konkurencí?</a>
        </li>
        <li>
          <a href="https://mobilizujeme.cz/clanky/google-odstranil-24-skodlivych-aplikaci-s-vice-nez-pul-milionem-stazeni">Google odstranil 24 škodlivých aplikací s více než půl milionem stažení</a>
        </li>
      </ol>
    </article>
  </body>
</html>