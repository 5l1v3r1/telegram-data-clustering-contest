<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/np/_druga-nadzvichajna-podiya-za-dobu-bilya-odesi-tanker-siv-na-milinu/939371"/>
    <meta property="og:site_name" content="Gazeta.ua"/>
    <meta property="article:published_time" content="2019-11-22T07:53:00+00:00"/>
    <meta property="og:title" content="Друга надзвичайна подія за добу. Біля Одеси танкер сів на мілину"/>
    <meta property="og:description" content="Танкер &quot;Делфі&quot; під прапором Молдови, який раніше терпів лихо недалеко від Одеси, сів на мілину. Рятувальники і приватний буксир &quot;Австралія&quot; намагалися евакуювати екіпаж судна. Екіпаж від евакуації відмовився, пише Інтерфакс-Україна. На борту перебувають до 15 осіб. &quot;Судно сіло ..."/>
  </head>
  <body>
    <article>
      <h1>Друга надзвичайна подія за добу. Біля Одеси танкер сів на мілину</h1>
      <address><time datetime="2019-11-22T07:53:00+00:00">22 Nov 2019, 07:53</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/939/939371_w_300.jpg?v=0"/>
        <figcaption>Рятувальники намагалися евакуювати екіпаж судна Фото: Вести</figcaption>
      </figure>
      <p>Танкер "Делфі" під прапором Молдови, який раніше терпів лихо недалеко від Одеси, сів на мілину.</p>
      <p>Рятувальники і приватний буксир "Австралія" намагалися евакуювати екіпаж судна. Екіпаж від евакуації відмовився, пише <a href="https://interfax.com.ua/news/general/626135.html">Інтерфакс-Україна.</a></p>
      <p>На борту перебувають до 15 осіб.</p>
      <p>"Судно сіло на мілину приблизно в кілометрі від берега. Люди на борту евакуюватися відмовилися. Небезпеки для екосистеми затоки поки немає", - сказано в повідомленні.</p>
      <p>Корабель <a href="https://gazeta.ua/articles/np/_potuzhnij-shtorm-zirvav-z-yakorya-sudno-z-lyudmi/939365">зірвав з якоря сильний вітер</a>. З акваторії порту "Південний" його віднесло в бік Одеси. На борту перебувають до 15 осіб. У судна відмовив двигун.</p>
      <p>Його відносило до Ланжерону. З порту на порятунок вийшов великий приватний буксир "Австралія".</p>
      <blockquote>Раніше в Одесі сталася ще одна надзвичайна подія. Пізно вечором в аеропорту Boeing 737 турецької авіакомпанії Turkish Airlines надламав стійку переднього шасі під час посадки. Ніхто не постраждав.<br/>Рейс TK465, котрий прямував зі Стамбула до Одеси в умовах потужного бокового вітру, під час дотику до ЗПС наддломив передню стійку шасі. У результаті вона склалась.<br/>З літака за допомогою надувних трапів евакуювали 136 пасажирів. Ніхто з них не постраждав.</blockquote>
    </article>
  </body>
</html>