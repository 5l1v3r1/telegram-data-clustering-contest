<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurointegration.com.ua/news/2019/11/22/7103353/"/>
    <meta property="og:site_name" content="Європейська правда"/>
    <meta property="article:published_time" content="2019-11-22T07:27:32+00:00"/>
    <meta property="og:title" content="Глава МЗС Литви закликав не забувати злочин Голодомору"/>
    <meta property="og:description" content="Глава МЗС Литви, вшановуючи жертв Голодомору в Україні, закликав не забувати злочини проти людства, вчиненні тоталітарними режимами."/>
  </head>
  <body>
    <article>
      <h1>Глава МЗС Литви закликав не забувати злочин Голодомору</h1>
      <address>
        <time datetime="2019-11-22T07:27:32+00:00">22 Nov 2019, 07:27</time>
      </address>
      <p>Глава МЗС Литви, вшановуючи жертв Голодомору в Україні, закликав не забувати злочини проти людства, вчиненні тоталітарними режимами.</p>
      <p>Про це повідомляє "Європейська правда".</p>
      <p>"Вшановуючи жертв Голодомору, геноциду українського народу, здійсненого жорстоким сталінським режимом 86 років тому, ми ніколи не повинні забувати злочини проти людства, скоєні тоталітарними режимами", - написав глава литовської дипломатії у Twitter.</p>
      <figure>
        <iframe data-src="https://twitter.com/LinkeviciusL/status/1197729979045470209?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Щороку в четверту суботу листопада  в Україні відзначають День пам’яті жертв Голодомору.</p>
      <p>82% громадян України <b><a href="https://www.pravda.com.ua/news/2019/11/19/7232426/">вважають</a></b>, що Голодомор 1932-33 років був геноцидом українського народу.</p>
      <p>У жовтні 2018 року Сенат США одностайним рішенням визнав Голодомор <b><a href="https://www.pravda.com.ua/news/2018/10/4/7194127/">геноцидом українського народу</a>.</b> </p>
      <p>30 жовтня шоста канадська провінція <b><a href="https://www.eurointegration.com.ua/news/2019/10/30/7102429/">визнала</a></b> Голодомор геноцидом. На державному рівні закон про Голодомор діє у Канаді з 2008 року.</p>
      <p>МЗС Німеччини проти того, аби німецький Бундестаг визнавав <b><a href="https://www.eurointegration.com.ua/news/2019/10/21/7102117/">Голодомор геноцидом</a></b> українського народу.</p>
    </article>
  </body>
</html>