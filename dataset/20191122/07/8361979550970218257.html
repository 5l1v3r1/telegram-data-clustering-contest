<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/borodyanskiy-status-zhurnalista-novini-ukrajini-50054953.html"/>
    <meta property="og:site_name" content="НВ"/>
    <meta property="article:published_time" content="2019-11-22T07:53:00+00:00"/>
    <meta property="og:title" content="Бородянський пояснив, хто виноситиме рішення про маніпулятивність інформації і позбавлятиме статусу журналіста"/>
    <meta property="og:description" content="Міністр культури, молоді та спорту Володимир Бородянський розповів НВ, що більша частина концепції законопроекту про захист інформаційного простору «спрямована на саморегулювання»."/>
  </head>
  <body>
    <article>
      <h1>Бородянський пояснив, хто виноситиме рішення про маніпулятивність інформації і позбавлятиме статусу журналіста</h1>
      <h2>Міністр культури, молоді та спорту Володимир Бородянський розповів НВ, що більша частина концепції законопроекту про захист інформаційного простору «спрямована на саморегулювання».</h2>
      <address>
        <time datetime="2019-11-22T07:53:00+00:00">22 Nov 2019, 07:53</time>
      </address>
      <p>«З'являється організація - об'єднання журналістів - яка, наприклад, буде видавати журналістські картки, що засвідчують статус журналіста. Або позбавляти цього статусу. ... Вона буде виносити рішення про маніпулятивність, про ступінь маніпулятивності», - пояснив Бородянський.</p>
      <p>За словами міністра, ці рішення і будуть впливати на медіаринок.</p>
      <p>«Ступінь цього впливу буде визначатися в тому числі тим законодавством, яке ми разом будемо розробляти. У нас є якесь бачення, але його доповнить професійне співтовариство», - зазначив він.</p>
      <p>Раніше повідомлялося, що міністр культури, молоді та спорту Володимир Бородянський <a href="https://nv.ua/ukr/ukraine/politics/borodyanskiy-hoche-vvesti-kriminalne-pokarannya-dlya-zhurnalistiv-novini-ukrajini-50051954.html">пропонує ввести кримінальну відповідальність для журналістів за «маніпуляцію інформацією»</a>.</p>
      <p>Президент України Володимир Зеленський доручив Кабінету міністрів до кінця року <a href="https://nv.ua/ukr/ukraine/events/zelenskiy-doruchiv-kabminu-rozrobiti-dlya-zmi-zagalniy-standart-novin-novini-ukrajini-50052588.html">розробити законопроект щодо врегулювання діяльності медіа в Україні</a>.</p>
      <p>
        <i>Більше читайте у свіжому номері <a href="https://magazine.nv.ua/">журналу НВ</a> - № 43 від 21 листопада 2019 року</i>
      </p>
    </article>
  </body>
</html>