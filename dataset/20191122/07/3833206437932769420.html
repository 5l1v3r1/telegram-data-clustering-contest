<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/plovdiv/Kmetut-na-Severen-gostuva-na-DG-Vesela-v-Denya-na-hristiyanskoto-semeistvo-915808"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-22T07:32:00+00:00"/>
    <meta property="og:title" content="Кметът на &quot;Северен&quot; гостува на ДГ &quot;Весела&quot; в Деня на християнското семейство"/>
    <meta property="og:description" content="Цветно тържество зарадва малки и големи в ДГ &quot;Весела&quot; в район &quot;Северен&quot;. Повод за инициативата е 21 ..."/>
  </head>
  <body>
    <article>
      <h1>Кметът на "Северен" гостува на ДГ "Весела" в Деня на християнското семейство</h1>
      <address>
        <time datetime="2019-11-22T07:32:00+00:00">22 Nov 2019, 07:32</time>
      </address>
      <p>Цветно тържество зарадва малки и големи в ДГ "Весела" в район "Северен". Повод за инициативата е 21 ноември - Денят на християнското семейство. На тържеството присъстваха кметът на района <a href="https://www.plovdiv24.bg/novini/persons/4509.html">Стоян Алексиев</a>, заместник-кметът Лариса Кътова и главният експерт "Образование и култура“ Нели Нончева. </p>
      <p>Във фоайето на детското заведение бе подредена тематична изложба, свързана с големия църковен празник Въведение Богородично. Деца и родители бяха подготвили апетитни погачи, питки и сладкиши, изработени с много майсторство и любов.</p>
      <p>Малчуганите от трета и четвърта група представиха програма, включваща танци, песни и музикални игри. </p>
      <p>"ДГ "Весела“ е градина с традиции, вече 43 години се грижи за най-веселите деца на Пловдив. Всички ние от голямото християнско семейство "Весела“ - деца, родители и служители, топло Ви прегръщаме с пожелание за здраве, топлина и уют“, поздрави гостите на събитието дългогодишният директор на учебното заведение Дора Пенкова. </p>
      <p>"Домът е свещено място, в което децата научават най-ценните житейски уроци, усвояват важни знания за света. В семейството те не само биват възпитавани, но и изграждат своя характер и именно семейната среда е предпоставка за развитие на техните заложби и дарби", каза кметът на район "Северен" <a href="https://www.plovdiv24.bg/novini/persons/4509.html">Стоян Алексиев</a>. </p>
      <p>Самият той сподели, че като баща на три деца уважава много този светъл празник,  който е олицетворение на сплотеността на семейството и домашното огнище.</p>
    </article>
  </body>
</html>