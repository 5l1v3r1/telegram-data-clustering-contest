<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.extra.cz/predpoved-meteorologu-ceka-nas-teplejsi-vikend-v-nedeli-vyjde-i-slunicko"/>
    <meta property="og:site_name" content="eXtra.cz"/>
    <meta property="article:published_time" content="2019-11-22T07:00:00+00:00"/>
    <meta property="og:title" content="Předpověď meteorologů: Čeká nás teplejší víkend, v neděli vyjde i sluníčko"/>
    <meta property="og:description" content="Podzim je v plném proudu a podle toho vypadá i počasí. O víkendu se ale nemusíme bát mrazů, teploty vyšplhají až ke 12 stupňům. Z předpovědi Českého hydrometeorolo­gického ústavu (ČHMÚ) také vyplývá, že zatímco v sobotu bude mhlavo, v neděli může vyjít i sluníčko."/>
  </head>
  <body>
    <article>
      <h6 class="kicker">počasí</h6>
      <h1>Předpověď meteorologů: Čeká nás teplejší víkend, v neděli vyjde i sluníčko</h1>
      <address><time datetime="2019-11-22T07:00:00+00:00">22 Nov 2019, 07:00</time> by <a rel="author">Zdeněk Drgáč</a></address>
      <slideshow>
        <figure>
          <img src="https://www.extra.cz/images/thumbs/82/1c/821c303-200585-3-0d0000000-0d0000000-1d0000000-1d0000000-sector_2560x0-shrink.png"/>
          <figcaption>
            <cite>Pixabay</cite>
          </figcaption>
        </figure>
        <figure>
          <img src="https://www.extra.cz/images/thumbs/e0/6e/e06e9b9-219107-cyclone-2102397-1920-2560x0-shrink.jpg"/>
          <figcaption>O víkendu bude mrholit.<cite>pixabay.com</cite></figcaption>
        </figure>
        <figure>
          <img src="https://www.extra.cz/images/thumbs/38/54/38548e3-201693-7-2560x0-shrink.png"/>
          <figcaption>Teploty ale budou na podzim poměrně vysoké.<cite>Unsplash.com</cite></figcaption>
        </figure>
      </slideshow>
      <p>
        <b>Podzim je v plném proudu a podle toho vypadá i počasí. O víkendu se ale nemusíme bát mrazů, teploty vyšplhají až ke 12 stupňům. Z předpovědi Českého hydrometeorologického ústavu (ČHMÚ) také vyplývá, že zatímco v sobotu bude mhlavo, v neděli může vyjít i sluníčko.</b>
      </p>
      <p>Teplejší vzduch od jihu přivane o víkendu do Česka, takže se můžeme těšit na příjemnější teploty.</p>
      <p>
        <b>Pátek</b>
      </p>
      <p>Většinou zataženo, ojediněle slabý déšť nebo mrholení. Ráno místy, postupně ojediněle mlhy. Během dne ojediněle, hlavně na horách polojasno. Nejnižší noční teploty 9 až 5 °C, v západní polovině Čech 5 až 1 °C. Nejvyšší denní teploty 8 až 12 °C, na západě Čech kolem 6 °C, v 1000 m na horách 7 °C. Čerstvý jihovýchodní vítr 4 až 8 m/s, místy s nárazy kolem 15 m/s, v západní polovině Čech slabý proměnlivý nebo východní vítr do 4 m/s.</p>
      <p>
        <b>Sobota</b>
      </p>
      <p>Zataženo nízkou oblačností, mlhavo a ojediněle mrholení. Místy polojasno, zejména na horách a na východě. Nejnižší noční teploty 8 až 4 °C, při zmenšené oblačnosti a slabším větru až 2 °C. Nejvyšší denní teploty 6 až 10 °C, při zmenšené oblačnosti až 12 °C. Čerstvý jihovýchodní vítr 5 až 10 m/s, místy s nárazy 15 až 20 m/s (55 až 70 km/h), na horách na severu a severovýchodě až 25 m/s (až 90 km/h). V západní polovině Čech vítr mírný 2 až 6 m/s. Později večer bude vítr slábnout.</p>
      <p><b>„Nejsilnější nárazy větru očekáváme v oblasti Českomoravské vrchoviny, na jižní Moravě a na severu území,“</b> upřesnil meteorolog.</p>
      <p>
        <b>Neděle</b>
      </p>
      <p>Zataženo nízkou oblačností, mlhavo a ojediněle mrholení. Na horách místy, jinde ojediněle až polojasno. Nejnižší noční teploty 7 až 3 °C. Nejvyšší denní teploty 6 až 10 °C, při zmenšené oblačnosti až 12 °C. Mírný jihovýchodní až jižní vítr 2 až 6 m/s, zpočátku místy s nárazy kolem 15 m/s, v západní polovině Čech slabý vítr do 4 m/s.</p>
    </article>
  </body>
</html>