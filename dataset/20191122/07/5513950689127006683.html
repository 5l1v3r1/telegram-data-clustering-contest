<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nyheter24.se/nyheter/inrikes/936456-wilma-anderssons-pojkvan-begars-haktad-pa-sannolika-skal"/>
    <meta property="og:site_name" content="Nyheter24"/>
    <meta property="article:published_time" content="2019-11-22T07:15:33+00:00"/>
    <meta property="og:title" content="Wilma Anderssons pojkvän begärs häktad på sannolika skäl"/>
    <meta property="og:description" content="Den 14 november försvann 17-åriga Wilma Andersson från ett område i Uddevalla i Västsverige. Nu begärs hennes pojkvän häktad misstänkt för mord."/>
  </head>
  <body>
    <article>
      <h1>Wilma Anderssons pojkvän begärs häktad på sannolika skäl</h1>
      <address><time datetime="2019-11-22T07:15:33+00:00">22 Nov 2019, 07:15</time> by <a rel="author" href="https://nyheter24.se/profil/norea.dahlskog" target="_blank">Norea Dahlskog</a></address>
      <p>
        <b>Den 14 november försvann 17-åriga Wilma Andersson från ett område i Uddevalla i Västsverige. Nu begärs hennes pojkvän häktad misstänkt för mord.</b>
      </p>
      <p><b><a href="https://nyheter24.se/wilma-andersson/">Wilma Andersson</a></b> har varit försvunnen i mer än en vecka. Den 19 november, sex dagar efter Wilma sist sågs, <a href="https://nyheter24.se/nyheter/inrikes/936210-polisen-misstanker-att-wilma-17-blivit-mordad-en-man-har-gripits">anhölls och greps Wilmas pojkvän</a> skäligen misstänkt för mord. Nu begärs mannen häktad. </p>
      <h3>Begärs häktad efter förhör </h3>
      <p>I ett pressmeddelande berättar chefsåklagaren <b>Caroline Fransson</b> om grunden för beslutet. </p>
      <p>– Efter förhör med den misstänkta och med personer som allteftersom är intressanta i utredningen samt utifrån omständigheter som framkommit i tekniska undersökningar har jag beslutat att begära mannen häktad på sannolika skäl misstänkt för mord. </p>
      <p>Häktningsförhandlingen är planerad senare under fredagen, enligt <a href="https://via.tt.se/pressmeddelande/man-begard-haktad-misstankt-for-mord-i-uddevalla?publisherId=3235540&amp;releaseId=3265916">pressmeddelandet</a>.</p>
      <h3>Stor sökinsats </h3>
      <p>Efter Wilmas försvinnande har en stor sökinsats pågått. Kläder och skor som misstänks tillhöra 17-åringen har hittats, men Wilma har fortfarande inte återfunnits. </p>
      <p>Både Wilmas familj och pojkvännens pappa har uttalat sig till media om situationen. </p>
      <p><a href="https://nyheter24.se/nyheter/936300-familjen-om-misstankta-mordet-pa-17-ariga-wilma-en-mardrom">Wilmas nära och kära</a> menar att de sett en mörk sida av pojkvännen den senaste tiden. <a href="https://nyheter24.se/nyheter/936310-mordmisstankte-pojkvannens-pappa-om-forsvunna-wilma-jag-lovar">Pojkvännens pappa</a> å andra sidan hävdar att sonen aldrig skulle kunna göra det som han misstänks för. </p>
      <p>
        <b>Mer om Wilma: </b>
      </p>
      <p>
        <b>
          <a href="https://nyheter24.se/nyheter/936364-polisen-om-sokandet-efter-wilma-17-vi-har-fortfarande-inte-gett-upp-hoppet">Polisen om sökandet efter Wilma, 17: "Vi har fortfarande inte gett upp hoppet"</a>
        </b>
      </p>
      <p>
        <b>
          <a href="https://admin.nyheter24.se/nyheter/936314-egendomliga-inlagget-efter-misstankta-mordet-pa-17-ariga-wilma">Egendomliga inlägget – efter misstänkta mordet på 17-åriga Wilma</a>
        </b>
      </p>
      <p>
        <b>
          <a href="https://nyheter24.se/nyheter/936278-gw-persson-om-misstankta-mordet-pa-wilma17-kan-hittas-forst-i-var">GW Persson om misstänkta mordet på Wilma,17: Kan hittas först i vår</a>
        </b>
      </p>
      <p>
        <a href="https://nyheter24.se/wilma-andersson">Wilma Andersson</a>
      </p>
      <figure>
        <a href="https://nyheter24.se/profil/norea.dahlskog">
          <img src="https://cdn01.nyheter24.se/434d7597024b004b00/profile/avatars/107080_1556115421.jpg"/>
        </a>
      </figure>
      <p><a href="https://nyheter24.se/profil/norea.dahlskog">Norea Dahlskog </a><br/>norea.dahlskog@nyheter24.se</p>
      <figure>
        <a href="https://nyheter24.se/profil/jenny.carlsson">
          <img src="https://cdn02.nyheter24.se/ed7aa58c024b004b00/profile/avatars/106538_1507900994.png"/>
        </a>
      </figure>
      <p><a href="https://nyheter24.se/profil/jenny.carlsson">Jenny Carlsson </a><br/>jenny.carlsson@nyheter24.se</p>
    </article>
  </body>
</html>