<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.thebangkokinsight.com/243007/"/>
    <meta property="og:site_name" content="The Bangkok Insight"/>
    <meta property="article:published_time" content="2019-11-22T07:17:02+00:00"/>
    <meta property="og:title" content="‘อีซูซุ’ ทุ่ม 4,000 ล้าน ผนึกดีลเลอร์ ‘ยกเครื่องโชว์รูม’ ทั่วประเทศ"/>
    <meta property="og:description" content="อีซูซุทุ่มกว่า 4,300 ล้านปรับโชว์รูมและศูนย์บริการใหม่ ชูคอนเซ็ปต์ “The TOUCH” เพื่อลูกค้าคนสำคัญ คาดเดินหน้าปรับโฉมกว่า 300 แห่งทั่วประเทศปี 2565 ตอกย้ำเครือข่ายโชว์รูมและศูนย์บริการรถยนต์ใหญ่ที่สุดในประเทศไทย"/>
  </head>
  <body>
    <article>
      <h1>‘อีซูซุ’ ทุ่ม 4,000 ล้าน ผนึกดีลเลอร์ ‘ยกเครื่องโชว์รูม’ ทั่วประเทศ</h1>
      <address><time datetime="2019-11-22T07:17:02+00:00">22 Nov 2019, 07:17</time> by <a rel="author" href="https://www.thebangkokinsight.com/author/wanpen/" target="_blank">WANPEN PUTTANONT</a></address>
      <p>อีซูซุทุ่มกว่า 4,300 ล้านปรับโชว์รูมและศูนย์บริการใหม่ ชูคอนเซ็ปต์ “The TOUCH” เพื่อลูกค้าคนสำคัญ คาดเดินหน้าปรับโฉมกว่า 300 แห่งทั่วประเทศปี 2565 ตอกย้ำเครือข่ายโชว์รูมและศูนย์บริการรถยนต์ใหญ่ที่สุดในประเทศไทย</p>
      <p>ปนัดดา เจณณวาสิน กรรมการรองผู้จัดการ บริษัท ตรีเพชร อีซูซุเซลส์ จำกัด เปิดเผยว่า กลุ่มตรีเพชรได้ร่วมมือกับผู้จำหน่ายอีซูซุทั่วประเทศดำเนินการปรับโฉมโชว์รูมและศูนย์บริการอีซูซุคอนเซ็ปต์ใหม่ ภายใต้แนวคิด “The TOUCH” ซึ่งไม่เพียงเป็นการเปลี่ยนแปลงด้าน “ฮาร์ดแวร์” คือตัวโชว์รูมและศูนย์บริการรูปแบบใหม่เท่านั้น แต่สิ่งที่เราให้ความสำคัญไม่แพ้เรื่องสถานที่คือเรื่องของ “ซอฟต์แวร์” ด้วยการยกระดับการบริการด้านต่างๆ</p>
      <figure>
        <img src="https://www.thebangkokinsight.com/wp-content/uploads/2019/11/%E0%B8%AD%E0%B8%B5%E0%B8%8B%E0%B8%B9%E0%B8%8B%E0%B8%B8.jpg"/>
      </figure>
      <p>หนึ่งในเป้าหมายสำคัญคือ การโปรับโฉมโชว์รูมและศูนย์บริการคอนเซ็ปต์ใหม่ โดยทยอยปรับปรุงเสร็จเรียบร้อยจำนวน 16 แห่งทั่วประเทศ เริ่มจากอาคารสำนักงานใหญ่และศูนย์บริการของบริษัท ตรีเพชรอีซูซุเซลส์ จำกัด เพื่อเป็นต้นแบบให้กับผู้จำหน่ายทั่วประเทศ หลังจากนี้คาดว่าภายในปี 2565 จะแล้วเสร็จมากกว่า 300 แห่งทั่วประเทศ รวมมูลค่าเงินลงทุนทั้งสิ้น 4,300 ล้านบาท นับเป็นเครือข่ายโชว์รูมและศูนย์บริการรถยนต์ที่ใหญ่ที่สุดในประเทศไทย</p>
      <p>สำหรับความหมายที่แฝงผ่านตัวอักษร T-O-U-C-H มีดังนี้</p>
      <ul>
        <li>T – Trust หรือ “ความเชื่อมั่น” ที่ผู้ใช้รถชาวไทยมีให้กับ อีซูซุ ซึ่งได้ชื่อว่าเป็นแบรนด์ที่คุ้มค่าเงินสูงสุด (Best Value for Money) จากการที่ คุณภาพดีที่สุด ประหยัดน้ำมันที่สุด เครือข่ายการจำหน่ายและการบริการหลังการขายดีที่สุด และราคาขายต่อดีที่สุด</li>
        <li>
          <figure>
            <img src="https://www.thebangkokinsight.com/wp-content/uploads/2019/11/%E0%B8%AD%E0%B8%B5%E0%B8%8B%E0%B8%B9%E0%B8%8B%E0%B8%B81.jpg"/>
          </figure>
        </li>
        <li>O – Omotenashi หรือ วัฒนธรรมการบริการเหนือระดับ ซึ่งเป็นแนวคิดของวัฒนธรรมการบริการของญี่ปุ่น ซึ่งเป็นประเทศที่มีชื่อเสียงว่าคนมีจิตบริการเป็นเลิศ อีซูซุถือเป็นเจ้าแรกในแวดวงธุรกิจเมืองไทย ไม่เฉพาะแต่ในวงการรถยนต์เท่านั้น ที่นำวัฒนธรรมการบริการนี้มาปฏิบัติอย่างเป็นรูปธรรม โดยยกระดับจากโครงการ ยิ้มจากใจ หรือ Hearty Smile ซึ่ง ผู้จำหน่ายอีซูซุทุกแห่งได้ปฏิบัติเป็นมาตรฐานเรียบร้อยแล้ว</li>
        <li>U – Understanding หรือ ความเข้าใจในความต้องการของลูกค้า โดยอีซูซุมุ่งมั่นพัฒนาและยกระดับผลิตภัณฑ์หรือบริการต่าง ๆ ให้มีประสิทธิภาพยิ่งขึ้นเสมอ โดยยึดจากความต้องการของลูกค้าเป็นหลักตลอดมา</li>
        <li>
          <p>C – Community หรือ เพื่อชุมชน เป็นสถานที่ที่ก่อให้เกิดประโยชน์แก่สมาชิกในชุมชนต่าง ๆ ของสังคมไทย</p>
          <figure>
            <img src="https://www.thebangkokinsight.com/wp-content/uploads/2019/11/%E0%B8%AD%E0%B8%B5%E0%B8%8B%E0%B8%B9%E0%B8%8B%E0%B8%B83.jpg"/>
          </figure>
        </li>
        <li>H – Hi-tech หรือ เทคโนโลยีล้ำสมัย อีซูซุคือผู้นำด้านนวัตกรรมในวงการรถยนต์ของไทยที่สร้างประวัติศาสตร์ใหม่ๆ มาโดยตลอด เช่น ออลนิว อีซูซุดีแมคซ์ ที่พัฒนาตามแนวคิด “ยนตรกรรมที่เหนือคำว่าปิกอัพ” รวมถึงการนำเทคโนโลยีต่างๆ มาใช้ในการบริการหลังการขายในยุคดิจิทัล</li>
      </ul>
      <p>
        <a href="https://www.facebook.com/sharer/sharer.php?u=https%3A%2F%2Fwww.thebangkokinsight.com%2F243007%2F&amp;src=sdkpreparse">Share</a>
      </p>
      <related>
        <h4>You may also like</h4>
        <a href="https://www.thebangkokinsight.com/243186/"/>
        <a href="https://www.thebangkokinsight.com/243155/"/>
        <a href="https://www.thebangkokinsight.com/242954/"/>
        <a href="https://www.thebangkokinsight.com/242873/"/>
      </related>
    </article>
  </body>
</html>