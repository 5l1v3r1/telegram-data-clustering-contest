<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/152746-u-lucku-na-chymalomu-habari-vzialy-pracivnyka-departamentu-vnutrishnoi-bezpeky-policii"/>
    <meta property="og:site_name" content="ВолиньPost"/>
    <meta property="article:published_time" content="2019-11-22T07:42:00+00:00"/>
    <meta property="og:title" content="У Луцьку на чималому хабарі «взяли» працівника департаменту внутрішньої безпеки поліції"/>
    <meta property="og:description" content="Йдеться про працівника, який із управління Департаменту внутрішньої безпеки Національної поліції якраз переводився у інший підрозділ"/>
  </head>
  <body>
    <article>
      <h1>У Луцьку на чималому хабарі «взяли» працівника департаменту внутрішньої безпеки поліції</h1>
      <address>
        <time datetime="2019-11-22T07:42:00+00:00">22 Nov 2019, 07:42</time>
      </address>
      <p>Працівника Волинського управління Департаменту внутрішньої безпеки Національної поліції України затримали під час спроби отримання хабаря.<br/><br/>Про це повідомили "<a href="https://www.volynnews.com/news/all/u-lutsku-pratsivnyk-vnutrishnoyi-bezpeky-natspolitsiyi-pohoriv-na-khabari/">Волинські новини</a>" з посиланням на власні джерела. <br/><br/>У коментарі <b>Інформаційному агентству ВолиньPost</b> факт підтвердив і очільник обласного управління Департаменту внутрішньої безпеки поліції <b>Віталій Святченко</b>.<br/><br/>Відомо, що інцидент трапився пізно увечері 21 листопада на вулиці Винниченка у Луцьку. <br/><br/>Як повідомили у Державному бюро розслідувань, йдеться про суму 3 тисячі доларів. <br/><br/>За словами Віталія Святченка, йдеться про працівника, який із управління Департаменту внутрішньої безпеки Національної поліції якраз переводився у інший підрозділ. <br/><br/><i><b>Фото ілюстративне.</b></i></p>
    </article>
  </body>
</html>