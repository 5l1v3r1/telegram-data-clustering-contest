<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/countries/rf-viyshla-z-zhenevskoji-konvenciji-shchodo-zahistu-civilnogo-naselennya-pid-chas-mizhnarodnih-viyn-novini-svitu-50055047.html"/>
    <meta property="og:site_name" content="НВ"/>
    <meta property="article:published_time" content="2019-11-22T07:30:00+00:00"/>
    <meta property="og:title" content="РФ де-факто вийшла з Женевської конвенції щодо захисту цивільного населення під час міжнародних збройних конфліктів"/>
    <meta property="og:description" content="Російська Федерація фактично вийшла з Женевської конвенції щодо захисту цивільного населення під час міжнародних збройних конфліктів."/>
  </head>
  <body>
    <article>
      <h1>РФ де-факто вийшла з Женевської конвенції щодо захисту цивільного населення під час міжнародних збройних конфліктів</h1>
      <h2>Російська Федерація фактично вийшла з Женевської конвенції щодо захисту цивільного населення під час міжнародних збройних конфліктів.</h2>
      <address>
        <time datetime="2019-11-22T07:30:00+00:00">22 Nov 2019, 07:30</time>
      </address>
      <p>Відповідний закон <a href="https://sozd.duma.gov.ru/bill/815671-7">підписав</a> президент РФ Володимир Путін 12 листопада.</p>
      <p>Згідно з текстом документа, Росія тепер не визнає статтю додаткового протоколу до цієї конвенції про визнання юрисдикції спеціальної комісії ООН виконувати роль судового органу, який розбирає порушення.</p>
      <p>Таким чином ООН тепер не зможе судити Росію за порушення прав цивільних осіб під час війни.</p>
      <p>Детальніше про те, що значить цей крок Росії, читайте в колонці російського історика і політолога, доктора історичних наук Андрія Зубова <a href="https://nv.ua/ukr/opinion/putin-krim-i-dopovid-oon-shcho-pridumali-v-rosiji-novini-rosiji-50048513.html"><b>«Подаруночок» Путіна для Криму і не тільки</b></a>.</p>
      <p>У листопаді 2016 року <a href="https://nv.ua/ukr/world/geopolitics/rosija-vijshla-z-ugodi-z-mizhnarodnogo-kriminalnogo-sudu-274926.html">Росія вийшла з договору про Міжнародний кримінальний суд</a>, який розслідує злочини під час військових дій. Президент РФ Володимир Путін визнав, що це було зроблено через анексію Криму і військовий конфлікт на Донбасі.</p>
      <p>У травні 2019 року постійний представник РФ при Раді Європи Іван Солтановський допустив можливість <a href="https://nv.ua/ukr/world/geopolitics/u-moskvi-zagovorili-pro-vihid-rosiji-z-radi-yevropi-i-konvenciji-z-prav-lyudini-50019862.html">виходу Росії з Європейської конвенції з прав людини та Ради Європи</a>.</p>
    </article>
  </body>
</html>