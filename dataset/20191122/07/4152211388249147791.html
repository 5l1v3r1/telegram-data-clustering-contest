<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.banglatribune.com/foreign/news/593037/%E0%A6%B2%E0%A6%A8%E0%A7%8D%E0%A6%A1%E0%A6%A8%E0%A7%87-%E0%A6%A6%E0%A7%81%E0%A6%B0%E0%A7%8D%E0%A6%AC%E0%A7%83%E0%A6%A4%E0%A7%8D%E0%A6%A4%E0%A7%87%E0%A6%B0-%E0%A6%B9%E0%A6%BE%E0%A6%AE%E0%A6%B2%E0%A6%BE%E0%A7%9F-%E0%A6%B8%E0%A6%BF%E0%A6%B2%E0%A7%87%E0%A6%9F%E0%A7%87%E0%A6%B0-%E0%A6%AF%E0%A7%81%E0%A6%AC%E0%A6%95-%E0%A6%A8%E0%A6%BF%E0%A6%B9%E0%A6%A4"/>
    <meta property="og:site_name" content="বাংলা ট্রিবিউন"/>
    <meta property="article:published_time" content="2019-11-22T07:49:00+00:00"/>
    <meta property="og:title" content="লন্ডনে দুর্বৃত্তের হামলায় সিলেটের যুবক নিহত"/>
    <meta property="og:description" content="পূর্ব লন্ডনের বাংলাদেশি অধ্যুষিত টাওয়ার হ্যামলেটসে হিরন আলী (৩০) নামে বাংলাদেশি বংশোদ্ভুত এক ব্রিটিশ গুলিবিদ্ধ হয়ে মারা গেছেন। মঙ্গলবার রাত সাড়ে ১০টার দিকে হামলার শিকার হওয়ার পর বৃহস্পতিবার তাকে মৃত ঘোষণা করা হয়। মৃত হিরন আলীর পৈত্রিক বাড়ি সিলেটের বিশ্বনাথ সদর ইউনিয়নের বৈদ্যকাপন..."/>
  </head>
  <body>
    <article>
      <h1>লন্ডনে দুর্বৃত্তের হামলায় সিলেটের যুবক নিহত</h1>
      <address><time datetime="2019-11-22T07:49:00+00:00">22 Nov 2019, 07:49</time> by <a rel="author">বিদেশ ডেস্ক</a></address>
      <p>
        <b>পূর্ব লন্ডনের বাংলাদেশি অধ্যুষিত টাওয়ার হ্যামলেটসে হিরন আলী (৩০) নামে বাংলাদেশি বংশোদ্ভুত এক ব্রিটিশ গুলিবিদ্ধ হয়ে মারা গেছেন। মঙ্গলবার রাত সাড়ে ১০টার দিকে হামলার শিকার হওয়ার পর বৃহস্পতিবার তাকে মৃত ঘোষণা করা হয়।</b>
      </p>
      <figure>
        <img src="http://cdn.banglatribune.com/contents/cache/images/800x0x1/uploads/media/2019/11/22/37161943d5e939cbfaa6ea2365c91b55-5dd7928c31130.jpg"/>
      </figure>
      <p>মৃত হিরন আলীর পৈত্রিক বাড়ি সিলেটের বিশ্বনাথ সদর ইউনিয়নের বৈদ্যকাপন গ্রামে। পিতার নাম মৃত ইরফান আলী। পুলিশ ঘটনার তদন্ত চালিয়ে যাচ্ছে।</p>
      <p>জানা যায়, গত মঙ্গলবার পুর্ব লন্ড‌নের রাত সাড়ে ১০টায় নেলসন স্ট্রিটে ঠিক ঘরের সামনে গুলি করে পালিয়ে যায় দুবৃত্তরা। পারিবারিক ও বিভিন্ন মিডিয়া সূত্রে জানা গেছে, আশঙ্কাজনক অবস্থায় রয়েল লন্ডন হাসপাতালে ভর্তি করার ৪৮ ঘণ্টার মধ্যেই বৃহস্পতিবার ডাক্তাররা তাকে মৃত ঘোষণা করেন।</p>
      <p>পারিবারিক সূত্র জানায়,পরিবারের সদস্যদের জন্য বাইরে থেকে খাবার কিনে ঘরে প্রবেশের মুহূর্তে  আগে থেকে সেখানে থাকা কয়েকজন তাকে গুলি করে পালিয়ে যায়। লন্ডন পু‌লিশের একজন মুখপাত্র এ বিষয়ে কারো কাছে কোন তথ্য থাকলে পুলিশকে অবহিত করতে অনুরোধ জানিয়েছেন।‌</p>
      <footer>/এমএইচ/</footer>
    </article>
  </body>
</html>