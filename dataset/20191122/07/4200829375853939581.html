<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fotomac.com.tr/besiktas/2019/11/22/besiktasin-rakibi-konyaspor-eksik-oyuncular"/>
    <meta property="og:site_name" content="FotoMaç"/>
    <meta property="article:published_time" content="2019-11-22T07:24:10+00:00"/>
    <meta property="og:title" content="Beşiktaş'ın rakibi Konyaspor! Eksik oyuncular..."/>
    <meta property="og:description" content="Beşiktaş, Süper Lig'in 12. haftasında deplasmanda İttifak Holding Konyaspor ile karşılaşacak. Siyah beyazlılarda Dorukhan ve Douglas'ın sakatlıkları sürüyor ve bu maçta forma giyemeyecekler. Yine siyah beyazlılarda Victor Ruiz ile Necip Uysal, ceza sınırında bulunuyor."/>
  </head>
  <body>
    <article>
      <h1><u><a href="https://www.fotomac.com.tr/haberleri/besiktas?id=90a2a877-064b-4cbe-adb2-1517aeec5bc9">Beşiktaş</a></u>'ın rakibi Konyaspor! Eksik oyuncular...</h1>
      <h2><u><a href="https://www.fotomac.com.tr/haberleri/besiktas?id=90a2a877-064b-4cbe-adb2-1517aeec5bc9">Beşiktaş</a></u>, <u><a href="https://www.fotomac.com.tr/haberleri/super-lig?id=9198d716-c5e4-4b0f-84d7-c7955c662dd8">Süper Lig</a></u>'in 12. haftasında deplasmanda İttifak Holding Konyaspor ile karşılaşacak. Siyah beyazlılarda Dorukhan ve Douglas'ın sakatlıkları sürüyor ve bu maçta forma giyemeyecekler. Yine siyah beyazlılarda <u><a href="https://www.fotomac.com.tr/haberleri/victor-ruiz?id=1023e0ee-95e6-4f62-ae1b-a43877848f6d">Victor Ruiz</a></u> ile <u><a href="https://www.fotomac.com.tr/haberleri/necip-uysal?id=cc832d61-c370-4a5a-996d-261e076d8de4">Necip Uysal</a></u>, ceza sınırında bulunuyor.</h2>
      <address>
        <time datetime="2019-11-22T07:24:10+00:00">22 Nov 2019, 07:24</time>
      </address>
      <p>Konya Büyükşehir Belediye Stadı'nda saat 20.00'de başlayacak mücadeleyi hakem Fırat Aydınus yönetecek.</p>
      <p>Ligde 11 karşılaşmada 5 galibiyet, üçer beraberlik ve yenilgiyle 18 puan toplayan siyah-beyazlı ekip, averajla 8. sırada bulunuyor. Son haftalarda düşüş yaşayan 12. sıradaki İttifak Holding Konyaspor ise 3 galibiyet, dörder beraberlik ve yenilgiyle 13 puan elde etti.</p>
      <p>
        <b>SON 5 MAÇTA 13 PUAN</b>
      </p>
      <p>Sezona kötü başlayan <u><a href="https://www.fotomac.com.tr/haberleri/besiktas?id=90a2a877-064b-4cbe-adb2-1517aeec5bc9">Beşiktaş</a></u>, son 5 maçta çıkışa geçerek zirve mücadelesine ortak oldu.</p>
      <p>Ligin ilk 6 maçında sadece bir kez kazanabilen siyah-beyazlı takım, ardından çıktığı 5 müsabakada ise 4 galibiyet ve bir beraberlikle 13 puan topladı.</p>
      <related>
        <a href="https://www.fotomac.com.tr/besiktas/2019/11/21/besiktas-bratislava-mac-biletleri-satisa-sunuldu"/>
      </related>
      <p>
        <b>DIŞ SAHADA DA TOPARLANDI</b>
      </p>
      <p>Ligin ilk 3 dış saha maçında rakiplerine mağlup olan Beşiktaş, son 2 karşılaşmada birer galibiyet ve beraberlikle 4 puan aldı.</p>
      <p>Evinden uzaktaki karşılaşmalarda Demir Grup Sivasspor, Gaziantep FK ve Trabzonspor'a yenilen siyah-beyazlı takım, ardından oynadığı deplasman maçlarında MKE Ankaragücü ile 0-0 berabere kalıp, Antalyaspor'u 2-1 mağlup etti.</p>
      <p>
        <b>EKSİKLER DORUKHAN VE DOUGLAS</b>
      </p>
      <p>Beşiktaş'ta Dorukhan Toköz ve Douglas Santos'un sakatlıkları sürüyor. Bu iki oyuncu, yarınki karşılaşmada da forma giyemeyecek.</p>
      <p>ABD <u><a href="https://www.fotomac.com.tr/haberleri/milli-takimi?id=5cfe5940-77d2-4178-adfd-159dd7a6ed50">Milli Takımı</a></u>'ndan geç dönen Tyler Boyd ise bugün takıma dahil olacak.</p>
      <p>
        <b>RUİZ İLE NECİP UYSAL CEZA SINIRINDA</b>
      </p>
      <p>Siyah-beyazlı takımda üçer sarı kartı bulunan <u><a href="https://www.fotomac.com.tr/haberleri/victor-ruiz?id=1023e0ee-95e6-4f62-ae1b-a43877848f6d">Victor Ruiz</a></u> ile <u><a href="https://www.fotomac.com.tr/haberleri/necip-uysal?id=cc832d61-c370-4a5a-996d-261e076d8de4">Necip Uysal</a></u>, ceza sınırında bulunuyor.</p>
      <p>Bu iki oyuncu yarınki karşılaşmada da kart görürse 13. haftadaki İstikbal Mobilya Kayserispor maçında cezalı duruma düşecek.</p>
      <figure>
        <a href="https://www.fotomac.com.tr/webtv/videoizle/besiktasta-konyaspor-mesaisi">
          <img src="https://iaftm.tmgrup.com.tr/a2da5d/644/381/2/0/1218/720?u=https://iftm.tmgrup.com.tr/2019/11/18/besiktasta-konyaspor-mesaisi-1574093448561.jpeg"/>
        </a>
        <figcaption>Beşiktaş'ta Konyaspor mesaisi</figcaption>
      </figure>
    </article>
  </body>
</html>