<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://touchit.sk/apple-po-debute-ios-13-meni-sposob-vyvoja-operacnych-systemov-uz-viac-nechce-zlu-reputaciu-kvoli-mnozstvu-chyb/265031"/>
    <meta property="og:site_name" content="touchIT"/>
    <meta property="article:published_time" content="2019-11-22T07:23:26+00:00"/>
    <meta property="og:title" content="Apple po debute iOS 13 mení spôsob vývoja operačných systémov. Už viac nechce zlú reputáciu kvôli množstvu chýb"/>
    <meta property="og:description" content="Spoločnosť Apple sa kvôli chybám z minulosti rozhodla zmeniť spôsob vývoja operačného systému iOS. Operačný systém iOS 13, spustený v septembri tohto roku, si za veľmi krátky čas získal nie veľmi"/>
  </head>
  <body>
    <article>
      <h1>Apple po debute iOS 13 mení spôsob vývoja operačných systémov. Už viac nechce zlú reputáciu kvôli množstvu chýb</h1>
      <address><time datetime="2019-11-22T07:23:26+00:00">22 Nov 2019, 07:23</time> by <a rel="author">Martin Štěpánek</a></address>
      <p>
        <b>Spoločnosť Apple sa kvôli chybám z minulosti rozhodla zmeniť spôsob vývoja operačného systému iOS. </b>
      </p>
      <p>Operačný systém iOS 13, spustený v septembri tohto roku, si za veľmi krátky čas získal <b>nie veľmi dobrú reputáciu kvôli chybám</b> a problémom hneď po predstavení. Apple sa preto rozhodol ukončiť doterajší systém vývoja. Na správu upozornil <a href="https://9to5mac.com/2019/11/21/bloomberg-ios-14-ios-13/">portál 9to5Mac</a> s odvolaním na agentúru Bloomberg.</p>
      <p>Doteraz totiž vývojári spoločnosti Apple <b>dopĺňali funkcie do iOS bez kompletného testovania</b>. Vývoj na viacerých zariadeniach bol zároveň nočnou morou, a preto Apple nezistil skutočný stav svojho softvéru. </p>
      <p>Pre operačný systém iOS 14 sa však Apple rozhodol <b>zakázať implementovanie nedokončených a plne neotestovaných funkcií</b>. Nové funkcie sa pritom budú musieť povoliť pomocou špeciálnej konfiguračnej ponuky. Cieľom je flexibilnejšie prispôsobiť chystaný operačný systém iOS 14 a zrejme aj každý ďalší v poradí.</p>
      <p>Tento nový prístup sa bude týkať vývoja všetkých operačných systémov vrátane iPadOS, watchOS, macOS a tvOS. Zaujímavosťou je tiež, že vývojári sa vzdali spustenia bezchybného iOS 13 a namiesto toho začali rovno pripravovať aktualizáciu operačného systému iOS 13.1.</p>
      <p>
        <i>Zdroj náhľadovej fotografie: <a href="https://9to5mac.com/2019/11/21/bloomberg-ios-14-ios-13/">9to5Mac</a></i>
      </p>
      <p>
        <i>Zdroj: <a href="https://9to5mac.com/2019/11/21/bloomberg-ios-14-ios-13/">9to5Mac</a></i>
      </p>
      <related>
        <h4>Súvisiace články</h4>
        <a href="https://touchit.sk/apple-predstavil-16-palcovy-macbook-pro-doteraz-najlepsi-notebook-na-svete/263531"/>
        <a href="https://touchit.sk/black-friday-v-samsungu-popularny-galaxy-s8-v-akcii-za-349-eur/265056"/>
        <a href="https://touchit.sk/xiaomi-predstavilo-novy-este-lacnejsi-fitness-naramok-mi-smart-band-3i/264842"/>
        <a href="https://touchit.sk/samsung-galaxy-note-10-dostal-specialne-cervene-a-ruzove-prevedenie/265033"/>
      </related>
    </article>
  </body>
</html>