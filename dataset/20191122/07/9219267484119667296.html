<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.srugim.co.il/392307-%d7%94%d7%a8%d7%91-%d7%a8%d7%a4%d7%99-%d7%a4%d7%a8%d7%a5-%d7%91%d7%aa%d7%92%d7%95%d7%91%d7%94-%d7%a8%d7%90%d7%a9%d7%95%d7%a0%d7%94-%d7%9c%d7%94%d7%95%d7%93%d7%a2%d7%aa-%d7%9e%d7%a0%d7%93%d7%9c%d7%91"/>
    <meta property="og:site_name" content="סרוגים"/>
    <meta property="article:published_time" content="2019-11-22T07:59:36+00:00"/>
    <meta property="og:title" content="הרב רפי פרץ בתגובה ראשונה להודעת מנדלבליט"/>
    <meta property="og:description" content="יו&quot;ר הבית היהודי ושר החינוך הגיב הבוקר להחלטתו של היועמ&quot;ש להגיש כתב אישום נגד ראש הממשלה בנימין נתניהו: &quot;עם ישראל יצטרך לצאת מהתקופה הזו חזק יותר ומאוחד"/>
  </head>
  <body>
    <article>
      <h1>הרב רפי פרץ בתגובה ראשונה להודעת מנדלבליט</h1>
      <h2>יו"ר הבית היהודי ושר החינוך הגיב הבוקר להחלטתו של היועמ"ש להגיש כתב אישום נגד ראש הממשלה בנימין נתניהו: "עם ישראל יצטרך לצאת מהתקופה הזו חזק יותר ומאוחד יותר"</h2>
      <address><time datetime="2019-11-22T07:59:36+00:00">22 Nov 2019, 07:59</time> by <a rel="author">חדשות סרוגים</a></address>
      <p>יותר מחצי יממה מאז <u><a href="https://www.srugim.co.il/391995-%d7%9e%d7%a0%d7%93%d7%9c%d7%91%d7%9c%d7%99%d7%98-%d7%94%d7%9b%d7%a8%d7%99%d7%a2-%d7%9b%d7%aa%d7%91-%d7%90%d7%99%d7%a9%d7%95%d7%9d-%d7%a0%d7%92%d7%93-%d7%a8%d7%90%d7%a9-%d7%94%d7%9e%d7%9e%d7%a9%d7%9c">הודעת היועץ המשפטי לממשלה</a></u> על הגשת כתב אישום בעבירות שוחד, מרמה והפרת אמונים נגד ראש הממשלה בנימין נתניהו, שר החינוך ויו"ר הבית היהודי הרב רפי פרץ, מפרסם הבוקר (שישי) את תגובתו.</p>
      <p>"ראש הממשלה בנימין נתניהו הוא אדם עתיר זכויות, לאורך שנים רבות הוא עובד ופועל לילות כימים למען עם ישראל ומדינת ישראל. כלוחם, כקצין, כשר וכראש ממשלה בעשור האחרון. ראיתי את המסירות הזאת במו עיני בחודשים האחרונים", אמר הרב פרץ.</p>
      <figure>
        <img src="https://www.srugim.co.il/i/wp-content/uploads/2019/11/0156548__w204h120q80.png"/>
      </figure>
      <h4>עוד באותו נושא</h4>
      <h3>מנדלבליט הכריע: נתניהו יואשם בשוחד בתיק 4000</h3>
      <p>לכתבה המלאה בסרוגים &gt;<br/>28</p>
      <p>לדברי שר החינוך: "כמו לכל אדם, חזקת החפות עומדת לראש הממשלה והוא חף מפשע אלא אם בית המשפט החליט אחרת".</p>
      <p>"בזמן הקשה הזה אני מבקש לחזק את רוה"מ ומתפלל שהדברים יתבהרו והצדק יצא לאור בהקדם. עם ישראל יצטרך לצאת מהתקופה הזו חזק יותר ומאוחד יותר".</p>
      <p>כבר אמש, מיד אחרי הודעת מנדלבליט על החלטתו, שיגרו נפתלי בנט, איילת שקד וחברי הכנסת הסרוגים את תגובותיהם, בעוד זו של הרב פרץ הייתה חסרה.</p>
      <p>מי שעוד לא הגיבו להחלטה ועל האופן בו הם מתכוונים לפעול, הם ראשי מפלגת 'יהדות התורה', יעקב ליצמן ומשה גפני.</p>
    </article>
  </body>
</html>