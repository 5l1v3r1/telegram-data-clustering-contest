<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://varta1.com.ua/advokat-simej-nebesnoyi-sotni-ogolosyla-goloduvannya/"/>
    <meta property="og:site_name" content="VARTA1"/>
    <meta property="article:published_time" content="2019-11-22T07:00:07+00:00"/>
    <meta property="og:title" content="Адвокат сімей Небесної Сотні оголосила голодування"/>
    <meta property="og:description" content="Портал оперативних та новин Varta1 ( Варта1 ) був створений на тлі державних подій, активістами які не змогли залишитися байдужими. Varta1 повідомляє про події у Львові та Україні."/>
  </head>
  <body>
    <article>
      <h1>Адвокат сімей Небесної Сотні оголосила голодування</h1>
      <address>
        <time datetime="2019-11-22T07:00:07+00:00">22 Nov 2019, 07:00</time>
      </address>
      <p>Post Views: 5</p>
      <p>
        <b>Правоохоронці зупиняють роботу над провадженнями, пов’язаними зі смертями учасників Революції Гідності, а політикам це питання байдуже. Про це заявила адвокат родин Героїв Небесної Сотні Євгенія Закревська, пише <a href="https://tsn.ua/ukrayina/advokatka-rodin-geroyiv-nebesnoyi-sotni-ogolosila-goloduvannya-1447449.html">ТСН</a>.</b>
      </p>
      <p>Юристку обурило те, що Верховна Рада не знайшла часу проголосувати 318-ту поправку до закону про Державне бюро розслідувань, без якої справи Майдану є заблокованими, бо слідчі прокуратури, які кілька років працювали над ними, не можуть перейти до ДБР і продовжити роботу в новій структурі. На думку Закревської, загроза припинення слідства та сам судовий процес над підозрюваними в убивствах “беркутівцями” не цікаві ні політикам, ні журналістам – про це згадують лише в річницю початку Євромайдану в листопаді та в роковини масових розстрілів у лютому. </p>
      <p>Щоби привернути увагу політиків і добитися голосування поправки у Верховній Раді, адвокатка заявила про початок голодування. “З сьогоднішнього дня, з того дня, в який зупинилося це розслідування, я не буду їсти до того моменту, поки не приймуть цю поправку, не створять це управління і не переведуть туди цих слідчих. Я вам це обіцяю”, – заявила Закревська. На її думку, парламент не дійшов до голосування поправки через байдужість. “Усім все одно”, – вважає юристка.</p>
      <p>Вона уточнила, що в разі скликання позачергового засідання парламент може розглянути цю поправку ще в листопаді. Однак у звичному графіку роботи в депутатів Ради можуть дійти руки до цього питання не раніше 3 грудня. “Якщо це буде 3 грудня, то це навіть корисно для здоров’я. Тобто немає ніякої проблеми. А я впевнена, що сьогодні ми поговорили, а завтра всі про це забувають. Так відбувається всі шість років. Я не хочу, щоби так було”, – підсумувала Закревська. </p>
      <p> </p>
      <p>загрузка...</p>
      <figure>
        <a href="https://reindaks.com/link?i=p1jgx8tf9db46an0ef">
          <img src="https://reindaks.com/img?i=p1jgx8tf9db46an0ef"/>
        </a>
      </figure>
      <p> </p>
      <p> </p>
    </article>
  </body>
</html>