<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/SPORT/ukrayinec-yaremchuk-zabiv-chergoviy-gol-za-belgiyskiy-gent-330503_.html"/>
    <meta property="og:site_name" content="DT.ua"/>
    <meta property="article:published_time" content="2019-11-22T07:24:00+00:00"/>
    <meta property="og:title" content="Українець Яремчук забив черговий гол за бельгійський &quot;Гент&quot;"/>
    <meta property="og:description" content="Український нападник знову відзначився в чемпіонаті Бельгії."/>
  </head>
  <body>
    <article>
      <h1>Українець Яремчук забив черговий гол за бельгійський "Гент"</h1>
      <h2>Український нападник знову відзначився в чемпіонаті Бельгії.</h2>
      <address>
        <time datetime="2019-11-22T07:24:00+00:00">22 Nov 2019, 07:24</time>
      </address>
      <p>Український нападник "Гента" <b><a href="https://dt.ua/SPORT/ukrayinec-yaremchuk-zabiv-chergoviy-gol-za-gent-u-lizi-yevropi-328902_.html">Роман Яремчук</a></b> відкрив рахунок в матчі 15-го туру чемпіонату Бельгії проти "Антверпена" (2:3).</p>
      <p>Українець вийшов у стартовому складі і забив на 21-й хвилині, здорово перекинувши голкіпера.</p>
      <p>До матчу з "Антверпеном" Роман забив 14 голів і віддав 4 результативні передачі в 21 матчі "Гента" у всіх турнірах.</p>
      <p>Форвард піднявся на третє місце в списку кращих бомбардирів чемпіонату Бельгії (8 голів). Лідером є екс-форвард "Динамо" Мбокані з 13 голами.</p>
      <p>Зазначимо, що стартовому складі "Гента" також вийшов український захисник Ігор Пластун, а хавбек Роман Безус з'явився на полі у другому таймі.</p>
      <p>Нагадаємо, місяць тому Яремчук продовжив контракт з "Гентом". Нова угода форварда збірної України з бельгійським клубом розрахована до 2023 року.</p>
      <p>Раніше повідомлялося про те, що український нападник Євген <b><a href="https://dt.ua/SPORT/seleznov-vidznachivsya-tretim-golom-za-tureckiy-klub-328031_.html">Селезньов відзначився третім голом за турецький клуб</a></b>.</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>