<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ert.gr/perifereiakoi-stathmoi/florina/ergatiko-kentro-ptolema%ce%90das-kalesma-se-kinitopoiiseis/"/>
    <meta property="og:site_name" content="ert.gr"/>
    <meta property="article:published_time" content="2019-11-22T07:10:50+00:00"/>
    <meta property="og:title" content="Εργατικό Κέντρο Πτολεμαΐδας: Κάλεσμα σε κινητοποιήσεις"/>
    <meta property="og:description" content="Το Εργατικό Κέντρο Πτολεμαΐδας με τα Σωματεία μέλη του συμμετέχει στο συλλαλητήριο ενάντια στο κλείσιμο των λιγνιτικών μονάδων, τη Δευτέρα 25 Νοεμβρίου 2019 στις 5 το απόγευμα στην κεντρική πλατεία της Πτολεμαΐδας."/>
  </head>
  <body>
    <article>
      <h1>Εργατικό Κέντρο Πτολεμαΐδας: Κάλεσμα σε κινητοποιήσεις</h1>
      <address><time datetime="2019-11-22T07:10:50+00:00">22 Nov 2019, 07:10</time> by <a rel="author">ΣΟΦΙΑ ΖΟΥΖΕΛΗ</a></address>
      <p>Το Εργατικό Κέντρο Πτολεμαΐδας με τα Σωματεία μέλη του συμμετέχει στο συλλαλητήριο ενάντια στο κλείσιμο των λιγνιτικών μονάδων, τη Δευτέρα 25 Νοεμβρίου 2019 στις 5 το απόγευμα στην κεντρική πλατεία της Πτολεμαΐδας.</p>
      <p>«Η λιγνιτική παραγωγή βοήθησε αυτόν τον τόπο να αναπτυχθεί και να προοδεύσει και δεν δικαιούμαστε να τον αφήσουμε να σβήσει, ανεξάρτητα απ΄τις επιταγές της κάθε κυβέρνησης» αναφέρει σε ανακοίνωσή του το Εργατικό Κεντρο, καλώντας τους εργαζόμενους να συμμετάσχουν στις 48ωρες επαναλαμβανόμενες απεργίες που προκήρυξε η ΓΕΝΟΠ/ΔΕΗ, από τη Δευτέρα 25 Νοέμβρη 2019 το βράδυ και μέχρι την ψήφιση του Νομοσχεδίου που αφορά στην απελευθέρωση της αγοράς ηλεκτρικής ενέργειας, στον εκσυγχρονισμό της ΔΕΗ, στην ιδιωτικοποίηση της ΔΕΠΑ και στην στήριξη των ΑΠΕ.</p>
      <p>«Οι εργαζόμενοι δεν είναι δυνατόν να δεχτούν την κατάργηση των Συλλογικών Συμβάσεων, που θα επιφέρουν την ολοκληρωτική καταστροφή στις εργασιακές σχέσεις. Πρέπει να δώσουμε μια ηχηρή απάντηση στις ανακρίβειες και στην προπαγάνδα της κυβέρνησης, που ανατρέπει βίαια τα εργατικά κεκτημένα δεκαετιών, φέρνει ένα πελατειακό δουλεμπορικό μοντέλο για τη ΔΕΗ, καταργεί ουσιαστικά το ΑΣΕΠ και προετοιμάζει μια εργασιακή κόλαση για τους νέους και όχι μόνο εργαζομένους» αναφέρει η ανακοίνωση.</p>
      <related>
        <h4>ΣΧΕΤΙΚΕΣ ΕΙΔΗΣΕΙΣ</h4>
        <a href="https://www.ert.gr/perifereiakoi-stathmoi/florina/syllalitirio-gia-ti-dei-sti-dytiki-makedonia/"/>
        <a href="https://www.ert.gr/perifereiakoi-stathmoi/florina/florina-voyleytis-n-d-de-tha-chathoyn-ta-erga-ton-tilethermanseon-florinas-kai-melitis/"/>
        <a href="https://www.ert.gr/perifereiakoi-stathmoi/tripoli/megalopoli-sygkentrosi-gia-to-thema-tis-dei/"/>
        <a href="https://www.ert.gr/perifereiakoi-stathmoi/kerkira/kerkyra-provlimata-apo-tin-kakokairia-stin-kerkyra/"/>
        <a href="https://www.ert.gr/eidiseis/ellada/politiki/k-chatzidakis-stin-ert-eksygchronizoyme-tin-dei-gia-na-ginei-antagonistiki/"/>
        <a href="https://www.ert.gr/eidiseis/ellada/kinonia/anastoli-tis-48oris-apergias-tis-genopdei-gia-20-2111/"/>
      </related>
    </article>
  </body>
</html>