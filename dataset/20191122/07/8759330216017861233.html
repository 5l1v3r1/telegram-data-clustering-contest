<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904673/-mpoku-bezoekt-as-monaco-voor-lokonga-ook-bar-a-en-city-ge-nteresseerd-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-22T07:00:00+00:00"/>
    <meta property="og:title" content="‘Barça en City geïnteresseerd, Mpoku bezoekt AS Monaco voor Lokonga’"/>
    <meta property="og:description" content="Albert Sambi Lokonga is grof wild op de transfermarkt. Volgens"/>
  </head>
  <body>
    <article>
      <h1>‘Barça en City geïnteresseerd, Mpoku bezoekt AS Monaco voor Lokonga’</h1>
      <address>
        <time datetime="2019-11-22T07:00:00+00:00">22 Nov 2019, 07:00</time>
      </address>
      <p>
        <b>Albert Sambi Lokonga is grof wild op de transfermarkt. Volgens <a href="https://www.nieuwsblad.be/cnt/dmf20191122_04729634">Het Nieuwsblad</a> kan de middenvelder RSC Anderlecht binnenkort wel eens gratis gaan verlaten.</b>
      </p>
      <p>Zijn advocaten vinden dat de éénjarige optie die gelicht is door Anderlecht niet geldig is. Lokonga zou zo vanaf juni 2020 een vrije speler zijn. De Europese (top)clubs houden de situatie alvast in de gaten. Maar ook zijn broer, Paul-José Mpoku, is bezig met de transfer.</p>
      <p>‘Zo liet Mpoku op sociale media uitschijnen dat hij Monaco bezocht voor transferbesprekingen. Ook Barcelona en Manchester City hebben het grote talent op hun radar staan’, klinkt het. Volgens Anderlecht verlopen de contractbesprekingen echter gunstig.</p>
      <p>Paars-wit zou binnenkort het geld gebruiken van het vertrek van Adrien Trebel (mogelijk Al Shabab, red.) om Lokonga te belonen met een verbeterde verbintenis. Tot dan lijkt het spelletje met Mpoku en de advocaten van het talent verder te gaan.</p>
      <aside>Lees meer<br/><a href="https://www.voetbalprimeur.be/nieuws/904596/-anderlecht-kwam-in-de-zomer-maar-de-club-vroeg-mij-om-te-blijven-.html?itm_source=www.voetbalprimeur.be&amp;itm_medium=highlighted-content">"Anderlecht kwam in de zomer, maar de club vroeg mij om te blijven"</a></aside>
    </article>
  </body>
</html>