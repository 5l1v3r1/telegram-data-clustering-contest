<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/svyat/taynstven-blagodetel-ostavya-pari-na-ulitsite-v-britansko-selo_news710624.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-22T07:19:00+00:00"/>
    <meta property="og:title" content="Тайнствен благодетел оставя пари на улиците в британско село"/>
    <meta property="og:description" content="Засега местната полиция не е успяла да разбере откъде идват банкнотите, но разчита на честността на жителите, за да ги предават на органите на реда"/>
  </head>
  <body>
    <article>
      <h1>Тайнствен благодетел оставя пари на улиците в британско село</h1>
      <h2>Засега местната полиция не е успяла да разбере откъде идват банкнотите, но разчита на честността на жителите, за да ги предават на органите на реда</h2>
      <address>
        <time datetime="2019-11-22T07:19:00+00:00">22 Nov 2019, 07:19</time>
      </address>
      <p>https://blitz.bg/svyat/taynstven-blagodetel-ostavya-pari-na-ulitsite-v-britansko-selo_news710624.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1574348351-1.jpg"/>
      </figure>
      <p>
        <b>Оставени пари се появяват мистериозно по улиците в британското градче Дърам. От 2014 г. вече 12 пъти са откривани пачки от по 2 000 паунда в банкноти от 20.</b>
      </p>
      <p>Във всеки един от случаите парите са оставени на открито, най-често на тротоарите в различни части на градчето.</p>
      <p>Засега местната полиция не е успяла да разбере откъде идват банкнотите, но разчита на честността на жителите, за да ги предават на органите на реда.</p>
      <p>Полицаите са разпитали множество хора и организации в градчето. Проверили са парите в местния банков клон и са търсели отпечатъци по купюрите.</p>
      <p>Последната „находка” е открита миналия понеделник и е четвъртата предадена на полицията за тази година, каза детектив Джон Фостър, цитиран от ВВС.</p>
      <p>„Това може и да е дело на добър самарянин, но все пак бихме искали да благодарим на местните жителите, които показаха невероятен дух на сплотеност като предадоха парите. Обстоятелствата все още са мистерия, така че всяка информация, която може да ни помогне да стигнем до същността на тези странни събития, е добре дошла”, посочва Фостър.<br/>.</p>
    </article>
  </body>
</html>