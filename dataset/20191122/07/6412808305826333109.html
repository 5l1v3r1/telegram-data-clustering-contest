<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://says.com/my/seismik/tempat-wajib-pergi-di-nusa-penida"/>
    <meta property="og:site_name" content="SAYS"/>
    <meta property="article:published_time" content="2019-11-22T07:43:13+00:00"/>
    <meta property="og:title" content="10 Tempat Wajib Pergi Di Nusa Penida, Bali Yang Confirm Akan Buat Korang 'Blown Away'!"/>
    <meta property="og:description" content="Nusa Penida memang magik!"/>
  </head>
  <body>
    <article>
      <h1>10 Tempat Wajib Pergi Di Nusa Penida, Bali Yang Confirm Akan Buat Korang 'Blown Away'!</h1>
      <h2>Nusa Penida memang magik!</h2>
      <address><time datetime="2019-11-22T07:43:13+00:00">22 Nov 2019, 07:43</time> by <a rel="author" href="https://says.com/my/authors/farouqjohari" target="_blank">Farouq Johari</a></address>
      <p>Cover image via <a href="https://www.instagram.com/arhamf/">Instagram @arhamf |</a> <a href="https://www.instagram.com/philmakhalid/">Instagram @philmakhalid</a></p>
      <h4>1. Angel's Billabong</h4>
      <figure>
        <img src="https://images.says.com/uploads/story_source/source_image/740668/921c.jpg"/>
      </figure>
      <p><i>Nature's very own infinity pool!<br/><br/></i>Zaman sekarang ni, <i>infinity pool</i> tu memang dah jadi trend di kebanyakan hotel mewah. Tapi semua tak boleh lawan <i>infinity pool</i> yang terbentuk secara semula jadi di Angel's Billabong. Dah lah <i>natural</i>, jernih gila pulak tu! Macam mana korang tengok kat gambar, macam itu jugaklah <i>in real life</i>. Serius cantik sangat!</p>
      <figure>
        <img src="https://images.says.com/uploads/story_source/source_image/740670/9899.jpg"/>
      </figure>
      <p>Bukan setakat boleh tengok je, siap boleh turun dan mandi sekali di Angel's Billabong ni. Tapi hati-hati, jangan pergi sampai hujung sangat sebab ombak ganas bila-bila boleh datang dan 'sapu' semuanya tanpa diduga. Beringatlah sebelum jadi arwah.</p>
      <h4>2. Broken Beach</h4>
      <figure>
        <img src="https://images.says.com/uploads/story_source/source_image/740672/5f4a.jpg"/>
      </figure>
      <p>Ajaib betul Broken Beach ni. Macam mana tiba-tiba boleh ada lubang besar dengan air laut menghijau macam ni? Tiada siapa yang tahu.﻿</p>
      <figure>
        <img src="https://images.says.com/uploads/story_source/source_image/740674/6e6f.jpg"/>
      </figure>
      <p>Bila baca <a href="https://www.welcomenusapenida.com/cerita-mitos-dan-fakta-broken-beach.html">mitos</a>, agak panjang juga ceritanya. <i>Long story short</i>, ada kisah pasal seekor lembu yang secara tiba-tiba muncul di perkampungan kat situ. Orang kampung terus tangkap dan sembelih untuk jadikannya sebagai sajian ramai.<br/><br/>Setelah jamuan selesai, datang pula seorang anak kecil yang mencari haiwan ternakannya yang hilang. Bila ditanya pada orang kampung, tak ada siapa yang mengaku lembu itu telah disembelih.<br/><br/>Untuk mencari kebenaran, anak kecil itu cucuk sebatang lidi di tanah dan meminta orang kampung untuk mencabutnya. Kalau ada yang mampu cabut, maka benarlah apa yang orang kampung cakap. Orang kampung dengan angkuhnya cuba mencabut lidi itu, tapi tak ada seorang pun yang mampu.<br/><br/>Dia yakin bahawa orang kampung telah menipu, dan kemudian mencabut lidi tersebut. Maka terjadilah satu gempa bumi yang mengakibatkan tanah runtuh. Tak ada seorang pun yang selamat.<br/><br/><i>The end</i>.﻿</p>
      <figure>
        <img src="https://images.says.com/uploads/story_source/source_image/740676/6a57.jpg"/>
      </figure>
      <p>Sebenarnya kan, tak tahu nak <i>explain</i> apa lagi sebab tempat ni memang teramat cantik dan tersangat ajaib.﻿</p>
      <h4>3. Kelingking Beach</h4>
      <figure>
        <img src="https://images.says.com/uploads/story_source/source_image/740678/f4ab.jpg"/>
      </figure>
      <p>Cantik gila boleh tak! Ramai Mat Salleh yang menggelar Kelingking Beach ni sebagai pantai paling cantik yang wujud di planet bumi.<br/><br/>Dengan tebing tinggi penuh kehijauan yang agung, siap ada kepala T-Rex terjulur ke kawasan laut, dihiasi pulak dengan air laut turquoise jernih bak kristal, ditemani tiupan angin sepoi-sepoi bahasa melambai, diserikan lagi dengan pantai pasir lembut putih seputih Qu Puteh, tiada apa lagi yang boleh dikatakan tentang kesempurnaan Kelingking Beach ini. <i>Simply stunning!</i></p>
      <figure>
        <img src="https://images.says.com/uploads/story_source/source_image/740680/6396.png"/>
      </figure>
      <p>Kalau nak lagi <i>best</i>, boleh turun ke bawah pantai tu untuk mandi manda, sambil dapatkan gambar yang lebih padu yang pastinya akan memberi <i>likes</i> yang banyak di Instagram dan FB.</p>
      <figure>
        <img src="https://images.says.com/uploads/story_source/source_image/740682/7d37.png"/>
      </figure>
      <p>Daripada ambil gambar dari atas je, apa kata pergi turun <i>all the way down</i> sampai pantai tu untuk berehat dan mandi manda. Barulah seronok! Bila lagi nak ada <i>experience</i> mandi kat situ. Nak datang pun bukan senang.﻿</p>
      <h4>4. Manta Point</h4>
      <figure>
        <img src="https://images.says.com/uploads/story_source/source_image/740684/ecde.jpg"/>
      </figure>
      <p>Bagi yang nak berenang-renang riang bersama ikan Manta yang <i>friendly</i>, tempat ni waijb korang singgah! Ingat senang ke nak dapat peluang macam ni dalam hidup. Selalunya pergi <i>snorkeling</i> dapat tengok ikan-ikan kecil je. Tapi di Nusa Penida ni <i>special</i> sikit sebab ada Manta Point yang memang penuh dengan ikan eksotik ini sepanjang masa.<br/><br/>Tak suka snorkeling? Tak reti berenang? Takpe, boleh <i>enjoy the breathtaking view from the top of the cliff</i>.</p>
      <figure>
        <img src="https://images.says.com/uploads/story_source/source_image/740957/2712.jpg"/>
      </figure>
      <p>Gambar pakai drone lagi jahat <i>guys</i>! Maka beruntunglah sesiapa yang membawa drone ke Nusa Penida. <i>The pictures are gonna be awesome!</i><br/><br/><i>I mean... look at this shot!</i></p>
      <figure>
        <img src="https://images.says.com/uploads/story_source/source_image/740959/a07a.jpg"/>
        <figcaption>Tadaa!</figcaption>
      </figure>
      <p>Tapi nak dapatkan <i>experience</i> yang paling <i>best</i> tentunya kena snorkeling kat sini. Memang berbaloi-baloi dan lain dari yang lain.</p>
      <h4>5. Peguyangan Waterfall</h4>
      <figure>
        <img src="https://images.says.com/uploads/story_source/source_image/740961/3f76.jpg"/>
      </figure>
      <p>Kalau korang nak tahu, Nusa Penida ni memang terkenal dengan tebing-tebing tinggi dan pemandangan yang dahsyat. Peguyangan Waterfall ni adalah salah satunya.<br/><br/>Menariknya tentang tempat ni, korang boleh menapak kat tangga biru curam ni untuk dapatkan pengalaman yang ekstrem. Tengok gambar kat bawah ni, rasa-rasa ada beran tak nak turun sampai bawah?</p>
      <figure>
        <img src="https://images.says.com/uploads/story_source/source_image/740962/1ee0.png"/>
        <figcaption>Gayat!</figcaption>
      </figure>
      <p>Kalau turun sampai bawah, mestilah kena ada <i>something</i> yang berbaloi, kan? Jangan risau. <i>Once</i> dah sampai bawah, korang akan disajikan dengan sebuah <i>infinity pool</i> yang korang boleh berendam sampai puas. Lagi <i>best</i> kalau masa pergi tu tak ada orang!<br/><br/><i>Waterfall</i> kat sini kecik je sebenarnya. Boleh tengok kat gambar bawah ni haa.</p>
      <figure>
        <img src="https://images.says.com/uploads/story_source/source_image/740963/402f.jpg"/>
      </figure>
      <p>Tapi ingat, kalau dah turun mestilah kena naik semula ke atas. Menapak lah semula naik tangga biru tu ya. Fikirlah masak-masak sebelum buat keputusan. :D</p>
      <h4>6. Atuh Beach</h4>
      <p><i>Guys</i>, tempat Simba kena julang dengan Rafiki dalam Lion King tu wujud <i>guys. </i>Ada kat Atuh Beach! Sekali pandang rasa macam kenal, dua kali pandang memang sah itu tebing dalam cerita Lion King. Sebijik sama!</p>
      <figure>
        <img src="https://images.says.com/uploads/story_source/source_image/741110/0231.jpg"/>
      </figure>
      <figure>
        <img src="https://images.says.com/uploads/story_source/source_image/741111/25b0.jpg"/>
        <figcaption>Haaa sama kan, sama kan.</figcaption>
      </figure>
      <p>Okay <i>enough with</i> Lion King. Kepada kaki mandi manda dan suka dipukul ombak yang agak kuat, Atuh Beach ni memang <i>perfect</i>. Kalau tak nak mandi laut pun takpe, boleh saja lepak di warung-warung tepi pantai untuk minum air kelapa segar. Fuuhh nikmat!</p>
      <figure>
        <img src="https://images.says.com/uploads/story_source/source_image/741113/2bd4.jpg"/>
      </figure>
      <p>Boleh jugak ambil gambar dari atas kalau malas nak turun menapak ke pantai. <i>View</i> dari atas tebing di Atuh Beach ni pun dah cukup <i>awesome</i> untuk dibawa pulang sebagai kenang-kenangan.</p>
      <figure>
        <img src="https://images.says.com/uploads/story_source/source_image/741115/a63a.jpg"/>
      </figure>
      <h4>7. Diamond Beach</h4>
      <figure>
        <img src="https://images.says.com/uploads/story_source/source_image/740964/b05a.jpg"/>
      </figure>
      <p>Diamond Beach ni <i>hands down, one of the most beautiful places in Nusa Penida! Full stop.<br/><br/></i>Dia punya kebiruan air, keputihan pasir pantai, terletak pula kat bawah tebing tinggi yang gah, memang susah untuk gambarkan kecantikan sebenar Diamond Beach ni. Korang kena pergi sendiri dan lihat. <i>Confirm</i> korang akan <i>blown away</i>!</p>
      <figure>
        <img src="https://images.says.com/uploads/story_source/source_image/740965/a684.jpg"/>
      </figure>
      <p>Nampak, siap boleh ambil gambar kat bend alah comel ni bila dah sampai bawah. Tak cukup dengan sarang burung comel ni, kat sebelah dia siap ada buaian!<br/><br/>Dengan pemandangan yang sebegitu cantik, ditambah pula main buaian sambil disapa angin sepoi-sepoi bahasa, sememangnya satu pengalaman yang tidak boleh dilepaskan oleh sesiapa yang berkunjung ke Diamond Beach.</p>
      <figure>
        <img src="https://images.says.com/uploads/story_source/source_image/741118/2651.jpg"/>
      </figure>
      <p>Cuma nak turun bawah tu agak seksa sikit la sebab tangga dia boleh buat gaduh. Sebelum korang pergi, <i>better</i> tengok dulu video-video di YouTube tentang pengembaraan ke Diamond Beach dan <i>research</i> dulu sama ada tempat ni sesuai atau tidak untuk korang <i>explore</i>.<br/><br/>Bukan setakat kena menapak naik turun, siap kena paut tali lagi. Tersilap langkah memang bahaya. Jadi, hati-hati ya semua.</p>
      <figure>
        <img src="https://images.says.com/uploads/story_source/source_image/741120/88cf.jpg"/>
      </figure>
      <h4>8. Rumah Pohon Molenteng</h4>
      <figure>
        <img src="https://images.says.com/uploads/story_source/source_image/740966/a361.jpg"/>
      </figure>
      <p>Bersebelahan dengan Diamond Beach, ada Rumah Pohon Molenteng yang cukup popular di kalangan <i>travelers</i>. Dia punya <i>view</i> memang tak payah cerita lah. Kalau nak gambar lagi <i>nice</i>, boleh datang waktu matahari terbit.<br/><br/>Di sini merupakan salah satu tempat paling <i>hot</i> untuk ambil gambar <i>sunrise</i>. And <i>the result will be spectacular</i>, tak kiralah sama ada korang ambil gambar pakai <i>phone</i> tahun 2013 atau pakai kamera paling <i>latest</i>.</p>
      <figure>
        <img src="https://images.says.com/uploads/story_source/source_image/741122/d6d1.jpg"/>
      </figure>
      <p>Cuma yang tak berapa <i>best</i>, tak ada banyak <i>angle</i> sangat untuk bergambar. Paling tipikal tentunya bertenggek kat tangga rumah pohon tu, dengan latar belakang Diamond Beach yang <i>super</i> cantik. Itu sahaja hehe.<br/><br/>Kalau korang skrol <i>Instagram feed</i> Rumah Pohon Molenteng ni pun, gambar semua orang lebih kurang sama je.</p>
      <figure>
        <img src="https://images.says.com/uploads/story_source/source_image/741124/13c8.jpeg"/>
      </figure>
      <p>Tak pasti sama ada boleh masuk atau tidak rumah pohon tu sebab ada sesetengah orang boleh, tapi selalunya diorang akan letak <i>signboard</i> kat atas tangga tu melarang daripada orang masuk ke dalam.<br/><br/>Barangkali untuk menjaga keaslian rumah tersebut serta mencegahnya daripada roboh dek kepadatan pelancong.</p>
      <h4>9. Pulau Seribu Viewpoint</h4>
      <figure>
        <img src="https://images.says.com/uploads/story_source/source_image/740967/a49e.jpg"/>
      </figure>
      <p>Bersebelahan dengan Rumah Pohon Molenteng, ada Pulau Seribu Viewpoint pulak. <br/><br/>Senang cerita, ada banyak sangat <i>spots</i> yang berbeza pada satu tempat. Atuh Beach, Diamond Beach, Rumah Pohon Molenteng, dan Pulau Seribu Viewpoint ni semuanya berada di tempat yang sama, jaraknya sebelah menyebelah je. <i>Best</i>!</p>
      <figure>
        <img src="https://images.says.com/uploads/story_source/source_image/741226/55fd.jpg"/>
      </figure>
      <p>Jadi kalau dah sampai Nusa Penida <i>east side</i>, wajib untuk korang pergi keempat-empat lokasi menakjubkan ni. Buat <i>day trip</i> pun boleh! Lepas tu ambil gambar banyak-banyak dan <i>upload</i> banyak-banyak ke Instagram. Baru boleh dapat beribu-ribu <i>likes</i>, kalau itu yang korang kejarlah. Hehe.</p>
      <h4>10. Bukit Teletubbies</h4>
      <figure>
        <img src="https://images.says.com/uploads/story_source/source_image/741228/9d69.jpg"/>
      </figure>
      <p>Ahhh yang ini betul-betul menggamit memori masa zaman kecil-kecil dulu. Siapa suka tengok Teletubbies angkat tangan!<br/><br/>Kepada yang suka menonton siri ini, pastinya akan perasan tentang kawasan perbukitan di mana Teletubbies ini tinggal. Malah, rumah mereka pun berbentuk seperti sebuah bukit. Serius comel!</p>
      <figure>
        <img src="https://images.says.com/uploads/story_source/source_image/741230/79c5.png"/>
      </figure>
      <p>Di Nusa Penida, ada sebuah tempat yang sebijik sama macam bukit dalam siri Teletubbies ini dan ia juga diberi nama Bukit Teletubbies. Bentuk muka buminya yang berbukit bukau dan penuh kehijauan ini sememangnya amat memukau mata memandang. Pastinya satu pemandangan yang korang tak nak lepaskan.</p>
      <figure>
        <img src="https://images.says.com/uploads/story_source/source_image/741232/710a.png"/>
      </figure>
      <p>Bukit ini akan jadi lebih <i>wow</i> bila tibanya masa untuk matahari terbenam. Bila bercakap tentang matahari terbenam atau <i>sunset</i>, Bali adalah salah satu tempat dengan <i>sunset</i> yang sangat indah dan cukup luar biasa.</p>
      <h4>LIKE <a href="https://www.facebook.com/SAYSSeismik/?ref=aymt_homepage_panel">Facebook</a> dan follow <a href="https://twitter.com/saysseismik">Twitter</a> SAYS SEISMIK dan temui segala cerita mesti kongsi sekarang!</h4>
      <related>
        <h4>Nak pergi Nusa Penida? Haa, baca sini!</h4>
        <a href="https://says.com/my/seismik/tips-ke-nusa-penida-bali"/>
      </related>
    </article>
  </body>
</html>