<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.yenicaggazetesi.com.tr/ozgur-ozel-hicbir-chpli-saray-kapisinda-iktidar-aramaz-257417h.htm"/>
    <meta property="og:site_name" content="Yeni Çağ Gazetesi"/>
    <meta property="article:published_time" content="2019-11-22T07:09:00+00:00"/>
    <meta property="og:title" content="Özgür Özel: &quot;Hiçbir CHP'li Saray kapısında iktidar aramaz&quot;"/>
    <meta property="og:description" content="Bir CHP'linin Saray'a giderek Erdoğan'la görüştüğüne yönelik iddialara yanıt veren Grup Başkanvekili Özgür Özel, &quot;Hiçbir CHP'li Saray kapısında iktidar aramaz&quot; dedi."/>
  </head>
  <body>
    <article>
      <h1>Özgür Özel: "Hiçbir CHP'li Saray kapısında iktidar aramaz"</h1>
      <address><time datetime="2019-11-22T07:09:00+00:00">22 Nov 2019, 07:09</time> by <a rel="author">Yeni Çağ Gazetesi</a></address>
      <p>
        <b>Bir CHP'linin Saray'a giderek Erdoğan'la görüştüğüne yönelik iddialara yanıt veren Grup Başkanvekili Özgür Özel, "Hiçbir CHP'li Saray kapısında iktidar aramaz" dedi.</b>
      </p>
      <p>CHP Grup Başkanvekili ve Manisa Milletvekili Özgür Özel, Sözcü gazetesi yazarı Rahmi Turan'ın köşe yazısı sonrası başlayan 'Saray’a giden CHP’li' tartışması hakkında konuştu.</p>
      <p>
        <b>Özgür Özel'in Habertürk'ten Kübra Para yaptığı açıklamalarından öne çıkanlar şöyle:</b>
      </p>
      <p>"Böyle birisinin olmadığını düşünüyorum. Böyle bir ziyareti gerçek bir CHP'linin olamayacağını düşünüyorum. Sayın genel başkanın şaşırmaması çok normal. Bundan bir önceki MYK toplantısında yayında kendisinin de söylediği gibi yaklaşan kurultayda CHP içinde kavga görüntüsü yaratmnak istendiği, bunun doğrudan saraydan talimatlandırıldığını, çeşitli hamleler yapılabileceğine ilişkin uyarıları oldu. Saygın bir gazeteciden gelen bir haber üzerine 'bunu da yaptılar' demesi doğal."</p>
      <p>'MHP'NİN KURULTAYINA MÜDAHALE EDİLDİ'</p>
      <p>"Külliyenin uzun bekleyişinin, 32 saat sonra yapılan bir yalanlamanın bir süre bu konunun tartışılmaktan medet umduklarını gösteriyor. Fahrettin Altun'un açıklamasına 'duy da inanma' diyor. MHP kurultaya hazırlanıyor, hakimlere yargılara müdahale etmeye kadar bir saray rejimi var.</p>
      <p>O partiden bir başka parti doğuyor. İYİ Parti seçimlere sokmamaya çalışan bir saray var. HDP kendi kurultayını yapıyor, iki eş genel başkanı var ikisini de alıp hapislere koyuyorsunuz, sonra diyeceksiniz ki, 'Bizim genel başkanımız, yani bizim cumhurbaşkanımız hiçbir partinin iç işine karışmaz', duy da inanma! Meclis'te grubu bulunan üç siyasi partiye de müdahalesi var."</p>
      <p>
        <b>'BU ÇOK YAKIŞIKSIZ BİR ŞEY'</b>
      </p>
      <p>"CHP keyifli bir partidir. CHP demokrasi geleneği güçlü bir partidir. CHP'de böyle birşey olduğunda bir şakalaşma beklersiniz ama biz de CHP'de bile böyle birşeyin şakası bile olmaz. Kimse kimseye 'Saray'a giden sen misiniz?' diye sormaz. Mevcut milletvekillerimiz ya da ismi geçirtilen son Cumhurbaşkanı adayımız... (Muharrem İnce) Bu son derece yakışıksız bir şey...<br/> <br/>CHP'liler şunu bilir; CHP iktidarı Saray kapısında aramaz. Bu parti içi iktidar da olsa, parti dışı iktidar da olsa. Hiçbir CHP'li Saray kapısında iktidar aramaz. CHP'nin temel motivasyonu Atatürk'ün kurduğu Meclis'e sahip çıkmak, cumhuriyetin değerlerine sahip çıkmaksa..."</p>
      <p>Meclis'in yetkilerini elinden alan, Meclis yerine yasama yapmaya çalışan. Halen daha kendi yaptığı Anayasaya uymayıp Meclis'i bir takım hamleler baskı altına alan ve istediği gibi oluşturan ve yöneten Saray rejimine bizim motivasyonumuz direnmektir. Oradan tekrar demokrasiye dönmek yolundadır.</p>
      <p>Bizim temel motivasyonumuz şu; 100. yıllar başladı 19 Mayıs'ta Samsun'daydık. 5 Eylül'de Sivas'taydık. 23 Nisan'da Meclis'in kuruluşunun 100. yıldönümü. Bir 100. yıl daha var 29 Ekim 2023!  Temel motivasyonumuz, 29 Ekim 2023'te Cumhuriyet Balosu'nu Atatürk Orman Çiftliği'ne kurulmuş Kaçak Saray'da değil de layıkıyla Çankaya Köşkü'nde yapılacak mı?"</p>
      <related>
        <a href="https://www.yenicaggazetesi.com.tr/tayyip-erdogan-chpli-isimle-gorustu-mu-257311h.htm"/>
        <a href="https://www.yenicaggazetesi.com.tr/faik-oztrak-erdogan-secim-kaybetmekten-bahsediyorsa-256906h.htm"/>
        <a href="https://www.yenicaggazetesi.com.tr/bulent-arinc-erdogandan-intikam-almaya-calisiyor-256568h.htm"/>
        <a href="https://www.yenicaggazetesi.com.tr/mustafa-yeneroglunun-istifasi-partide-huzursuzluk-yaratti-254883h.htm"/>
      </related>
    </article>
  </body>
</html>