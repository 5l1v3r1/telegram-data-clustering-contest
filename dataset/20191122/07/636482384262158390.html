<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cancan.ro/canada-e-prima-tara-calificata-in-semifinalele-cupei-davis-20097342"/>
    <meta property="og:site_name" content="Cancan.ro"/>
    <meta property="article:published_time" content="2019-11-22T07:39:24+00:00"/>
    <meta property="og:title" content="Canada e prima țară calificată în semifinalele Cupei Davis!"/>
    <meta property="og:description" content="Canadienii își continuă parcursul stelar de la Madrid, reușind aseară calificarea în semifinalele Cupei Davis. Vasek Pospisil și Denis Shapovalov au adus"/>
  </head>
  <body>
    <article>
      <h1>Canada e prima țară calificată în semifinalele Cupei Davis!</h1>
      <address><time datetime="2019-11-22T07:39:24+00:00">22 Nov 2019, 07:39</time> by <a rel="author">Sabin P.</a></address>
      <p>
        <b>Canadienii își continuă parcursul stelar de la Madrid, reușind aseară calificarea în semifinalele Cupei Davis. Vasek Pospisil și Denis Shapovalov au adus punctul decisiv, trecând la dublu de australienii John Peers și Jordan Thompson, scor 6-4. 6-4. În prima parte a zilei, Vasek Pospisil l-a învins la simplu pe John Millman, scor 7-6, 6-4, iar Alex de Minaur a egalat situația prin triumful cu Denis Shapovalov, scor 3-6, 6-3, 7-5. Acum Canada așteaptă deznodământul disputei dintre Serbia și Rusia, urmând a întâlni învingătoarea sâmbătă, pentru un loc în marea finală.</b>
      </p>
      <p>În ultimele meciuri din faza grupelor, Serbia a învins Franța cu 2-1, datorită victoriilor de la simplu obținute de Filip Krajinovic, 7-5, 7-6 cu Jo-Wilfried Tsonga, respectiv Novak Djokovic, 6-3, 6-3 cu Benoit Paire. Perechea Herbert/Mahut i-a învins pe Tipsarevic/Troicki, scor 6-4, 6-4, dar câștigătoarea a fost stabilită deja. În acest fel, sârbii au câștigat Grupa A și vor întâlni vineri Rusia în sferturile de finală.</p>
      <p>Marea Britanie a învins Kazakhstan cu 2-1, datorită punctului decisiv adus de J.Murray/N.Skupski, 6-2, 6-4 cu Bublik/Kukushkin, iar acum va evolua în sferturile de finală cu Germania. Andy Murray a fost odihnit ieri, jucând la simplu Kyle Edmund și Daniel Evans. Nemții au obținut și ei calificarea doar în meciul de dublu, în care Krawietz/Mies au punctat decisiv după victoria lui Philipp Kohlschreiber. Christian Garin egalase la 1 după un succes în 3 seturi, însă chilienii părăsesc competiția. 2-1 scor final pentru Germania, ce se anunță un adversar dificil pentru britanici, care de această dată vor conta și pe Andy Murray la simplu.</p>
      <p> </p>
      <p>
        <b>Programul zilei de vineri la Madrid</b>
      </p>
      <p>
        <b>11:30 Serbia – Rusia</b>
      </p>
      <p>
        <b>18:30 Argentina – Spania</b>
      </p>
      <p>
        <b>18:30 Marea Britanie – Germania</b>
      </p>
    </article>
  </body>
</html>