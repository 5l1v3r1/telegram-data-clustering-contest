<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/half-life-alyx-mod-editor-livelli/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-22T07:46:00+00:00"/>
    <meta property="og:title" content="Half-Life Alyx: il titolo VR avrà il supporto alle Mod e un editor di livelli | Game Division"/>
    <meta property="og:description" content="Dopo l'annuncio con trailer di gameplay del nuovo capitolo Half-Life Alyx sono emersi dettagli sul supporto delle MOD e all'editor di livelli."/>
  </head>
  <body>
    <article>
      <h1>Half-Life Alyx: il titolo VR avrà il supporto alle Mod e un editor di livelli | Game Division</h1>
      <address>
        <time datetime="2019-11-22T07:46:00+00:00">22 Nov 2019, 07:46</time>
      </address>
      <p>Nel giro di pochi giorni abbiamo assistito prima all’annuncio verbale e subito dopo alla presentazione tramite un<b> gameplay trailer del nuovo Half-Life Alyx</b>. Il nuovo gioco per Realtà Virtuale è il ritorno in pompa magna di Valve, che ha deciso di rimettersi in gioco proponendo un nuovo capitolo di una delle serie videoludiche più amate e attese dal pubblico; Half-Life.</p>
      <p>Oltre all’annuncio del nuovo titolo VR, Valve ha confermato che il gioco <b>includerà il pieno supporto alle MOD tramite Steam Workshop e a un editor di livelli</b> per permettere agli appassionati di creare i propri livelli. Queste funzionalità verranno rilasciate insieme ad Half-Life fin dalla data di uscita del gioco a marzo 2020.</p>
      <figure>
        <iframe src="https://www.youtube.com/embed/O2W0N3uKXmo" width="500" height="281" data-service="Youtube" scrolling="no"/>
      </figure>
      <slideshow>
        <figure>
          <img src="https://www.tomshw.it/images/images/2019/11/half-life-alyx-64474.768x432.jpg"/>
        </figure>
        <figure>
          <img src="https://www.tomshw.it/images/images/2019/11/half-life-alyx-64472.768x432.jpg"/>
        </figure>
      </slideshow>
      <p>Leggi anche: <a href="https://www.tomshw.it/videogioco/resident-evil-3-remake-uscita-2020-insider/">Resident Evil 3 Remake: annuncio ai TGA e uscita nel 2020 secondo un noto insider</a></p>
      <p>Sul sito ufficiale gli <b>sviluppatori hanno dichiarato</b>:<i> “Per la creazione dei livelli metteremo a disposizione una serie di strumenti del Source Engine 2, consentendo a qualsiasi giocatore di costruire e contribuire a creare nuove ambientazioni con cui la community potrà divertirsi. Hammer, il software di creazione dei livelli di Valve verrà aggiornato con tutti gli strumenti e i componenti di gioco del gioco per Realtà Virtuale”.</i></p>
      <p>Half-Life: Alyx metterà i giocatori nei panni dell’eroina Alyx Vance, ed il gioco sarà ambientato tra gli eventi di Half-Life 1 e 2. Il titolo Steam VR sarà disponibile da marzo 2020 per i dispositivi Vr: Valve Index, htc Vive, Oculus e Windows Mixed Reality.<b> Avete visto il trailer di Half-Life Alyx?</b> Diteci cosa ne pensate nella sezione dedicata ai commenti.</p>
      <blockquote>Se siete degli amanti di Half-Life e non state più nella pelle per il nuovo titolo della serie potete acquistare una T-Shirt brandizzata su Amazon a <a href="https://toms.it/dbD2k">questo indirizzo</a>.</blockquote>
    </article>
  </body>
</html>