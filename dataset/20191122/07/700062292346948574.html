<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.madata.gr/epikairotita/social/714682-frikh-sta-pathsia-pethane-kai-thn-efagan-ta-skylia-ths.html"/>
    <meta property="og:site_name" content="madata.gr"/>
    <meta property="article:published_time" content="2019-11-22T07:55:00+00:00"/>
    <meta property="og:title" content="Φρίκη στα Πατήσια: Πέθανε και την έφαγαν τα σκυλιά της"/>
    <meta property="og:description" content="Μία σοκαριστική υπόθεση είδε το φως της δημοσιότητας στα Πατήσια, όπου σκυλιά έφαγαν το πρόσωπο της ιδιοκτήτριάς τους, όταν εκείνη «έφυγε» από τη ζωή. Η άτυχη"/>
  </head>
  <body>
    <article>
      <h1>Φρίκη στα Πατήσια: Πέθανε και την έφαγαν τα σκυλιά της</h1>
      <address>
        <time datetime="2019-11-22T07:55:00+00:00">22 Nov 2019, 07:55</time>
      </address>
      <p>Μία σοκαριστική υπόθεση είδε το φως της δημοσιότητας στα Πατήσια, όπου σκυλιά έφαγαν το πρόσωπο της ιδιοκτήτριάς τους, όταν εκείνη «έφυγε» από τη ζωή.</p>
      <p>Η άτυχη ηλικιωμένη έμενε μόνη της στο διαμέρισμα, ενώ ακριβώς από πάνω ζούσε ο γιος της. Το βράδυ της 3ης Νοεμβρίου την καληνύχτισε και έφυγε. Όταν επέστρεψε στο σπίτι, μιάμιση ώρα αργότερα, πήγε να δει τι κάνει η μητέρα του. </p>
      <p>Μπήκε στο διαμέρισμα και αντίκρισε ένα αποτρόπαιο θέαμα, καθώς το πρόσωπό της ήταν καταφαγωμένο από τα πέντε σκυλιά που είχε. </p>
      <p>Στο σημείο έσπευσε αστυνομία και ιατροδικαστής που διαπίστωσε πως ο θάνατός της οφειλόταν σε παθολογικά αίτια και πως όλες οι δαγκωματιές σε πρόσωπο και σώμα επήλθαν μετά θάνατον.</p>
      <p> Οι γείτονες δήλωσαν στο κεντρικό δελτίο ειδήσεων του Star και τον δημοσιογράφο Γιώργο Σαραντάκο, πως η γυναίκα αυτή υπεραγαπούσε τα πέντε σκυλιά της και ήταν η συντροφιά της.</p>
      <p>Τα απογεύματα τα έβγαζε έξω βόλτα και στη συνέχεια επέστρεφαν στο σπίτι. Κανείς δε φανταζόταν την τραγική κατάληξη.</p>
    </article>
  </body>
</html>