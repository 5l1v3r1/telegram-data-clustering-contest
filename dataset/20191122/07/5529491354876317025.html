<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blitzquotidiano.it/sport/mario-balotelli-allenamento-brescia-3120180/"/>
    <meta property="og:site_name" content="Blitz quotidiano"/>
    <meta property="article:published_time" content="2019-11-22T07:28:46+00:00"/>
    <meta property="og:title" content="Mario Balotelli cacciato dall’allenamento del Brescia. Ecco cosa è successo"/>
    <meta property="og:description" content="ROMA – Mario Balotelli è stato letteralmente cacciato via durante l’allenamento di ieri, giovedì 21 novembre, del Brescia.  Una decisione presa dal tecnico del Brescia Fabio Grosso.Antonio Conte: “Spiego ai miei anche come fare l’amore. Loro sotto la partner. E veloci”Playoff Euro 2020: ecco tutte le partite, il calendario e gli orari Secondo la prima ricostruzione, attraverso le prove tattiche e dopo appunto essere stato sostituito, Balotelli avrebbe capito che a Roma domenica sarebbe stato una riserva e così si sarebbe innervosito facendo capire di voler raggiungere gli spogliatoi. A quel punto Grosso gli avrebbe detto appunto “Vai vai Mario”. Poco più di 15 minuti dopo, Balotelli ha lasciato il centro sportivo di Torbole Casaglia in macchina: il tutto mentre l’allenamento era ancora in corso.  Resta ora da capire se l’episodio – i toni comunque non si sono mai alzati – avrà conseguenze per quanto riguarda la convocazione o meno del giocatore per la gara con la Roma. Non è ancora chiaro se a questo episodio…"/>
  </head>
  <body>
    <article>
      <h1>Mario Balotelli cacciato dall’allenamento del Brescia. Ecco cosa è successo</h1>
      <address><time datetime="2019-11-22T07:28:46+00:00">22 Nov 2019, 07:28</time> by <a rel="author">Redazione Blitz</a></address>
      <figure>
        <img src="https://static.blitzquotidiano.it/wp/wp-content/uploads/2019/11/mario_balotelli_ansa.jpg"/>
        <figcaption>Mario Balotelli (foto Ansa)</figcaption>
      </figure>
      <p>ROMA – <a href="https://www.blitzquotidiano.it/sport/mario-balotelli-patente-ritirata-3116307/">Mario Balotelli</a> è stato letteralmente cacciato via durante l’allenamento di ieri, giovedì 21 novembre, del Brescia. </p>
      <p>Una decisione presa dal tecnico del Brescia Fabio Grosso.</p>
      <figure>
        <a href="https://www.blitzquotidiano.it/sport/antonio-conte-amore-sotto-partner-3120358/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/sport/antonio-conte-amore-sotto-partner-3120358/">
          <img src="https://static.blitzquotidiano.it/wp/wp-content/uploads/2019/11/conte_ansa-1-300x300.jpg"/>
        </a>
      </figure>
      <h3>
        <a href="https://www.blitzquotidiano.it/sport/antonio-conte-amore-sotto-partner-3120358/">Antonio Conte: “Spiego ai miei anche come fare l’amore. Loro sotto la partner. E veloci”</a>
      </h3>
      <figure>
        <a href="https://www.blitzquotidiano.it/sport/playoff-euro-2020-partite-calendario-3120367/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/sport/playoff-euro-2020-partite-calendario-3120367/">
          <img src="https://static.blitzquotidiano.it/wp/wp-content/uploads/2019/11/euro_2020_ansa-300x300.jpg"/>
        </a>
      </figure>
      <h3>
        <a href="https://www.blitzquotidiano.it/sport/playoff-euro-2020-partite-calendario-3120367/">Playoff Euro 2020: ecco tutte le partite, il calendario e gli orari</a>
      </h3>
      <p>Secondo la prima ricostruzione, attraverso le prove tattiche e dopo appunto essere stato sostituito, Balotelli avrebbe capito che a Roma domenica sarebbe stato una riserva e così si sarebbe innervosito facendo capire di voler raggiungere gli spogliatoi. A quel punto Grosso gli avrebbe detto appunto “Vai vai Mario”.</p>
      <p>Poco più di 15 minuti dopo, Balotelli ha lasciato il centro sportivo di Torbole Casaglia in macchina: il tutto mentre l’allenamento era ancora in corso. </p>
      <p>Resta ora da capire se l’episodio – i toni comunque non si sono mai alzati – avrà conseguenze per quanto riguarda la convocazione o meno del giocatore per la gara con la Roma.</p>
      <p>Non è ancora chiaro se a questo episodio seguiranno eventuali provvedimenti. L’ufficio stampa del Brescia ha poi cercato di minimizzare, spiegando che “Balotelli è stato sostituito da Grosso durante le prove tattiche della partitella e ha raggiunto anzitempo gli spogliatoi”.</p>
      <p>“Non ero al campo, Grosso non mi ha chiamato, devo dedurre che non sia nulla di grave – ha spiegato Massimo Cellino cercando di minimizzare -. In ogni caso dopo Verona Mario non ha più sorriso”.</p>
      <p>Fonte: Ansa, La Gazzetta dello Sport.</p>
    </article>
  </body>
</html>