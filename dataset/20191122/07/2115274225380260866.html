<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.agi.it/politica/sardine_gattini_social-6597072/news/2019-11-22/"/>
    <meta property="og:site_name" content="Agi"/>
    <meta property="article:published_time" content="2019-11-22T07:04:00+00:00"/>
    <meta property="og:title" content="La grande sfida tra gattini e sardine sui social"/>
    <meta property="og:description" content="I due protagonisti &quot;animali&quot; di questi giorni su sono dati battaglia sulle piattaforme online. A colpi di tweet e post. Un po' di dati epr capire come è andata"/>
  </head>
  <body>
    <article>
      <h1>La grande sfida tra gattini e sardine sui social</h1>
      <h2>I due protagonisti "animali" di questi giorni su sono dati battaglia sulle piattaforme online. A colpi di tweet e post. Un po' di dati epr capire come è andata</h2>
      <address><time datetime="2019-11-22T07:04:00+00:00">22 Nov 2019, 07:04</time> by <a rel="author">KPI6 per Agi</a></address>
      <p>Il racconto della politica italiana in questi giorni è diventata una storia di <b>gattini</b> e <b>sardine</b>. Da un lato la neonata pagina <b>Facebook </b>delle “Sardine” pubblicata per organizzare manifestazioni di piazza contro il leader della Lega, e capace di ottenere in pochissimo tempo un grandissimo consenso (945 follower una settimana fa, quasi 80 mila oggi).</p>
      <figure>
        <img src="https://images.agi.it/pictures/agi/agi/2019/11/21/224329428-c4fb6da4-05a2-4151-ba8e-78f655d3236a.png"/>
      </figure>
      <p>Dall’altro la risposta di <b>Matteo Salvini </b>che ha dato il via alla campagna “Gattini con Salvini”, strizzando l'occhio all'elettorato amante dei felini con una serie di tweet in grado di ottenere tantissimo consenso ed engagement.</p>
      <figure>
        <iframe data-src="https://twitter.com/matteosalvinimi/status/1196877215729901568?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>L’analisi di <b>Twitter, Facebook e Instagram</b> restituisce numeri impressionanti considerando la rapidità con al quale è nata la discussione: 52 mila conversazioni che hanno prodotto oltre 1 milione di interazioni coinvolgendo più di 100 mila utenti. Un fenomeno senza precedenti, che non conosce casi analoghi negli ultimi mesi.</p>
      <p>Le piazze dei social e di alcune città italiane sono letteralmente esplose dal punto di vista della voglia di comunicare, intervenire, provocare, considerando l’altissimo livello di engagement attestatosi al 3%. La chiave di comunicazione ironica, i gatti, è vincente in quanto coinvolgente, Infatti l’analisi delle emozioni, sebbene il conflitto politico resti molto alto, lo conferma: gioia al 24%, ammirazione al 7%, sorrisi al 3%, nei contenuti dell’audience, configurando una sentiment analysis molto più positiva rispetto ai temi politici solitamente trattati. Insomma, si discute molto ma anche scherzandoci sopra. </p>
      <h3>Vincono le immagini con le “Sardine”...per ora</h3>
      <p>Lo scontro sui social parte da alcuni post con immagini forti, molto suggestive e comunicative, senz’altro adattissime alla comunicazione digitale: da un lato le piazze piene di gente di Bologna e Modena, dall’altro il post di Salvini coi gattini alle prese con le sardine.</p>
      <p>Dall’analisi appare chiara la netta prevalenza di immagini del movimento di piazza che manifesta contro il leader leghista (79%), ma considerando che Salvini ha pubblicato il primo post appena due giorni fa, la sua comunicazione si dimostra ancora una volta molto efficace e reattiva, e in grado di generare thread in poco tempo: i contenuti con immagini di gatti, pertinenti alla discussione politica infatti sono rapidamente saliti al 21%  . </p>
      <p>In generale le conversazioni nate durante la campagna elettorale per le elezioni amministrative in Emilia Romagna e che oggi rientrano nello storytelling tra sardine e gattini, sono uniformemente distribuite in tutta Italia, numerose delle quali in tantissimi piccoli centri urbani, da nord a sud.</p>
      <p>Si tratta di un fenomeno nuovo, visto che solitamente le conversazioni si concentrano nelle grandi aree metropolitane tra Roma e Milano. Evidentemente questo argomento si sta sviluppando in tutto lo stivale utilizzando una chiave comunicativa semplice, coinvolgente e inclusiva per diverse fasce socio-culturali e geografiche ben distribuite..</p>
      <h3>Lega straripante, ma in Emilia Bonaccini fa engagement</h3>
      <p>Per una volta non è di un politico il tweet più condiviso, bensì un contenuto di tipo umoristico. Ha ottenuto il 30% dei retweet, e anche la maggior percentuale di like (25%)</p>
      <figure>
        <iframe data-src="https://twitter.com/VujaBoskov/status/1197095605178425345?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Tra i politici Salvini e la Lega si affermano come player dominanti: Lega al 68% dei contenuti prodotti, PD appena al 10% e sommando + Europa e LeU il fronte progressista fatica ad arrivare al 20%. Proporzioni nettamente diverse anche per quantità di condivisioni: 42% per Salvini contro il 12% di Zingaretti. Insomma tra sardine e gatti, almeno sui social l’ex Ministro dell’Interno e il suo partito vanno fortissimo.</p>
      <p>Parlando di Emilia-Romagna si riaffaccia su Twitter con contenuti ingaggianti anche il governatore <b>Stefano Bonaccini </b>con il 6,5% dei retweet e il massimo livello di engagement (38%).</p>
      <figure>
        <iframe data-src="https://twitter.com/sbonaccini/status/1196491751869108225?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>