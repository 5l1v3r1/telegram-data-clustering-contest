<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gsmmaniak.pl/1070056/apple-strategia-ios-14-zmiany-uaktualnienia/"/>
    <meta property="og:site_name" content="gsmManiaK.pl"/>
    <meta property="article:published_time" content="2019-11-22T07:30:50+00:00"/>
    <meta property="og:title" content="Apple zmienia strategię. iOS 14 będzie lepszy"/>
    <meta property="og:description" content="iOS 14 będzie znacznie lepszy niż iOS 13 i wcale nie ze względu na nowe funkcje! Ostatnio narzekałem, jak to „trzynastka” zbliża się do rekordowej liczby drobnych uaktualnień, podobnie jak niegdyś „jedenastka”. Apple postanowiło zmienić swoją strategię."/>
  </head>
  <body>
    <article>
      <h1>Apple zmienia strategię. iOS 14 będzie lepszy</h1>
      <address><time datetime="2019-11-22T07:30:50+00:00">22 Nov 2019, 07:30</time> by <a rel="author" href="https://www.gsmmaniak.pl/author/michalw-2/" target="_blank">michalw</a></address>
      <figure>
        <img src="https://cdn2.techmaniak.pl/wp-content/uploads/gsmmaniak/2019/10/PSX_20191004_112505.jpg"/>
        <figcaption>iPhone 11 Pro Max/fot. gsmManiaK.pl</figcaption>
      </figure>
      <p>iOS 14 będzie znacznie lepszy niż iOS 13 i wcale nie ze względu na nowe funkcje! Ostatnio narzekałem, jak to „trzynastka” zbliża się do rekordowej liczby drobnych uaktualnień, podobnie jak niegdyś „jedenastka”. Apple postanowiło zmienić swoją strategię.</p>
      <h3>iOS 13 jest naszpikowany błędami</h3>
      <p>Debiut aktualnie najnowszego systemu iOS 13 nie można uznać za udany. Pierwsza stabilna wersja, która pojawiła się we wrześniu nie działała zbyt dobrze. Użytkownicy doświadczali różnych błędów i problemów z działaniem oprogramowania. Apple szybko podjęło się naprawy i przygotowało rozwiązania w mniejszych aktualizacjach. Niestety, po drodze coś poszło nie tak, bo <b>uaktualnienia zamiast rozwiązywać problemy zaczęły je generować.</b> I tak jedna aktualizacja poprawiała to, co zepsuła poprzednia.</p>
      <p>Całość brzmi nieco dramatycznie, ale nie mogę powiedzieć, że było aż tak źle! Problem w tym wszystkim polega na tym, że liczy się kontrast aktualnych działań względem przeszłości. <b>Dawniej takie sytuacje w przypadku iOS-a nie miewały miejsca.</b> Pierwszy drastyczny spadek jakości finalnego oprogramowania ujawniła tak naprawdę wersja iOS 11. Apple szybko zrozumiało swoje błędy i zdecydowało się ochłonąć, zmieniając strategię. Tak powstał iOS 12, który był już bardzo dobrze dopracowanym rozwiązaniem. Oprogramowanie nie tylko nie zawierało błędów, ale przyspieszało działanie leciwych urządzeń!</p>
      <related>
        <a href="https://www.gsmmaniak.pl/1068938/ios-ipados-13-2-3-lista-zmiany-poprawki-pobieranie/"/>
      </related>
      <h3>Apple ma sposób na testowanie oprogramowania</h3>
      <p>Koncern z Cupertino ma korzystać ze skali od 1 do 100 punktów w celu wskazania jakości oprogramowania. Wydania z błędami mogą dostać najmniej 60 punktów, zaś stabilne wersje powinny mieć co najmniej 80 punktów. iOS 13 przed oficjalnym debiutem <b>miał uzyskać na tej skali mniej niż iOS 12.</b> Jeśli chodzi o jakość kodu to tutaj Apple posługuje się kolorami: zielony, żółty i czerwony.</p>
      <p>Szefem działu oprogramowania Apple jest Craig Fedeighi. Według nieoficjalnych doniesień wprowadził on zmiany w strategii codziennej pracy firmy oraz w długofalowych rozwiązaniach. Chodzi przede wszystkim o sposób w jaki <b>testowane są dzienne kompilacje</b> oprogramowania przez testerów. Apple znów stawia na naprawienie wszystkich błędów przed wydaniem oprogramowania oznaczonego, jako stabilne.</p>
      <related>
        <a href="https://www.gsmmaniak.pl/1063770/jak-usunac-historie-siri-ios-13-2-sposob/"/>
      </related>
      <h3>iOS 14 będzie, jak iOS 12. Apple zmienia zasady</h3>
      <p>Nieoficjalne źródła ze świata Apple donoszą, że firma zdaje sobie sprawę z wyżej opisanych problemów. Powtórka z historii jest dla Apple niekorzystna i koncern nie chce kontynuować nic na siłę. Oznacza to, że firma <b>ponownie przystopuje z wdrażaniem nowych funkcjonalności</b> do sytemu iOS oraz iPadOS w celu poprawy stabilności działania oprogramowania.</p>
      <p>iOS 13 nie tylko posiadał początkowo wiele błędów, ale problematyczne kwestie i niedopracowane elementy doprowadziły do opóźnienia we wprowadzeniu nowych funkcjonalności. iOS jest obecnie bardzo rozbudowanym systemem w porównaniu do jego pierwotnej wersji. Nie ma więc się czemu dziwić, że czasami mogą pojawić się niedociągnięcia. Niemniej jednak to, co ostatnio się <b>działo jest już przekroczeniem pewnych norm</b>. Najwyraźniej iOS 14 będzie więc dopracowaną wersją „trzynastki”, dodatkowo zawierającą nieco nowych funkcji.</p>
      <p>iOS 14 nosi nazwę kodową „Azul”. Wydaje się już jasne, że część nowych funkcji <b>zostanie przeniesiona do iOS 15</b>, który pojawi się za dwa lata. „Czternastka” jednak i tak otrzyma sporą garść nowości.</p>
      <p>
        <i>
          <a href="https://www.bloomberg.com/news/articles/2019-11-21/apple-ios-14-features-changes-testing-after-ios-13-bugs">Źródło</a>
        </i>
      </p>
      <related>
        <h4>Te artykuły także cię zainteresują:</h4>
        <a href="https://www.gsmmaniak.pl/1068256/niemcy-chca-google-pay-i-samsung-pay-na-iphoneach-przeglosowano-poprawki-do-ustawy/"/>
        <a href="https://www.gsmmaniak.pl/1066040/wszystkie-uslugi-apple-w-jednej-subskrypcji/"/>
        <a href="https://www.gsmmaniak.pl/1063916/ios-132-nie-radzi-sobie-z-wielozadaniowoscia/"/>
        <a href="https://www.gsmmaniak.pl/1063770/jak-usunac-historie-siri-ios-13-2-sposob/"/>
      </related>
    </article>
  </body>
</html>