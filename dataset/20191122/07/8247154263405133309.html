<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://kg.ua/news/otakoyi-direktor-miskogo-sadu-kremenchuka-prosit-policiyu-ne-pidpuskati-do-nogo-deputatku"/>
    <meta property="og:site_name" content="Кременчугская газета"/>
    <meta property="article:published_time" content="2019-11-22T07:00:00+00:00"/>
    <meta property="og:title" content="Дедюрін вже відмовляється показувати «який він чоловік» - просить поліцію не підпускати до нього Піддубну ближче 30 метрів"/>
    <meta property="og:description" content="Оговтався через місяць і направив «отвєточку»."/>
  </head>
  <body>
    <article>
      <h1>Дедюрін вже відмовляється показувати «який він чоловік» - просить поліцію не підпускати до нього Піддубну ближче 30 метрів</h1>
      <address>
        <time datetime="2019-11-22T07:00:00+00:00">22 Nov 2019, 07:00</time>
      </address>
      <p>
        <b>Оговтався через місяць і направив «отвєточку».</b>
      </p>
      <p>У Кременчуці нових обертів набирає інцидент, який трапився у мерії Кременчука на засіданні постійної депутатської комісії із земельних питань. У ньому фігурують депутатка Оксана Піддубна і в.о. директора комунального підприємства «Міський сад» Віталій Дедюрін.</p>
      <p>Варто нагадати, що перепалка між вищеназваними особами мала місце більше місяця потому.</p>
      <p>Тоді ж депутатка  на сесії Кременчуцької міської ради зачитала свій запит щодо оголошення догани та позбавлення премії в.о. директора парку «Міський сад» Віталія Дедюріна за неетичну поведінку під час виконання службових обов’язків. Вона нагадала, що звернулась до в.о. директора «Міський сад» з проханням: озвучити суму його заробітної плати, а також уточнити: скільки коштів він отримав у серпні та вересні поточного року.</p>
      <blockquote><i>«</i><i>У відповідь пан Дедюрін підвищува</i><i>в </i><i> на мене голос, поводив себе агресивно: на мою адресу посипались безпідставні звинувачення та зустрічні питання, хоча ЗУ «Про статус депутатів місцевих рад» закріплює за мною право ставити депутатські запитання директорам, а не навпаки. На зауваження, які надходили від присутніх на комісії в.о. директора «Міського саду» не реагував і продовжував сперечатися</i><i>», - </i>розповіла Оксана Піддубна і попросила міського голову оголосити догану в.о. директора КЗК «Міський сад» Дедюріну В.М. та позбавити його всіх премій та фінансових заохочень строком на півроку.</blockquote>
      <p>Віталій Дедюрін, схоже, «ретельно переварював» інформацію, бо «отвєтка» мала місце лише 21 жовтня.</p>
      <p>Цього дня через свою сторінку <a href="https://www.facebook.com/photo.php?fbid=544490549452415&amp;set=pcb.544490849452385&amp;type=3&amp;theater">в Фейсбуц</a>і він заявив, що пішов в поліцію і подав заяву про притягнення до адміністративної відповідальності жінку-депутатку, яка (цитуємо заяву) «здійснювала психологічний тиск та діючи умисно нанесла моральну шкоду». А також заяву в суд про видачу обмежувального припису щодо Оксани Піддубної.</p>
      <p>І навів її цитати: «Его трудно назвать мужчиной», «Реагирует не по-мужски».  Про свою поведінку того дня змовчав.</p>
      <p>Тепер про головніше: що вимагає Віталій Дедюрін за «психологічне насильство», а хоче, аби видали через суд обмежувальний припис стосовно Оксани Піддубної, в якому встановити обмеження прав та покласти на неї терміном на 6 місяців заборону знаходитися в одному приміщенні з ним, а також наближатися до нього ближче за 30 метрів, заборонити у будь-який спосіб спілкуватися з ним протягом дії цієї заборони.</p>
      <p>Тут найцікавіше - чи підуть судді на поводу у Віталія Дедюріна і винесуть припис. Бо як тоді бути в ситуації, коли його, як керівника комунального підприємства, в разі необхідності викличуть на засідання постійної депутатської комісії , а там присутня Оксана Піддубна? Чи буде аналогічна ситуація на сесії? Та і Міський сад - територія міста, а не особисто Віталія Дедюріна? І там депутатка з ним може легко зустрітися?</p>
      <p>Ситуація набирає обрисів абсурдності.</p>
      <p>Читайте: <b><a href="https://kg.ua/news/piddubna-obrazilasya-na-dedyurina-za-gendernu-diskriminaciyu-i-prosila-mera-kuma-maleckogo">Піддубна образилася на Дедюріна за гендерну дискримінацію і просила мера-кума Малецького покарати кривдника гривнею</a>.</b></p>
      <p>Нагадаємо,<b> <a href="https://kg.ua/news/u-direktora-gorodskogo-sada-dedyurina-amneziya-na-vopros-o-summe-ego-zarplat-zato-postupilo">у директора </a></b><a href="https://kg.ua/news/u-direktora-gorodskogo-sada-dedyurina-amneziya-na-vopros-o-summe-ego-zarplat-zato-postupilo">«<b>Міського саду</b>»<b> Дедюріна амнезія про суму його зарплат, зате він готовий довести Піддубної: який він чоловік</b></a>.</p>
      <p><a href="https://kg.ua/news/vot-takie-zarplaty-u-direktorov-kremenchugskih-parkov-i-dvorcov-kultury-chto-nekotorye"><b>Ось такі зарплати в директорів Кременчуцький парків і палаців культури:</b></a> те, що деякі намагаються приховати, стає реальністю.</p>
      <p> </p>
      <p> </p>
      <p>Марина Соловей</p>
    </article>
  </body>
</html>