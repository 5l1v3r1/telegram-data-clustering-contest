<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dotekomanie.cz/2019/11/twitter-nove-umoznuje-skryvat-odpovedi-na-prispevek/"/>
    <meta property="og:site_name" content="Dotekomanie.cz"/>
    <meta property="article:published_time" content="2019-11-22T07:30:46+00:00"/>
    <meta property="og:title" content="Twitter nově umožňuje skrývat odpovědi na příspěvek"/>
    <meta property="og:description" content="Pokud aktivně žijete na sociální síti Twitter, možná jste se setkali s nevyžádanými reakcemi, případně nevhodnými odpověďmi. Mnozí by sice chtěli zavedení možnosti odstranění takové reakce, ale to by v mnohých případech hraničilo s cenzurou. Proto Twitter spouští funkci, která umožní skrýt vybrané reakce. Skrytí odpovědí V těchto dnech byste se měli dočkat novinky v […]"/>
  </head>
  <body>
    <article>
      <h1>Twitter nově umožňuje skrývat odpovědi na příspěvek</h1>
      <address><time datetime="2019-11-22T07:30:46+00:00">22 Nov 2019, 07:30</time> by <a rel="author" href="https://dotekomanie.cz/author/premyslvaculik/" target="_blank">Přemysl Vaculík</a></address>
      <p>Pokud aktivně žijete na sociální síti Twitter, možná jste se setkali s nevyžádanými reakcemi, případně nevhodnými odpověďmi. Mnozí by sice chtěli zavedení možnosti odstranění takové reakce, ale to by v mnohých případech hraničilo s cenzurou. Proto Twitter spouští funkci, která umožní skrýt vybrané reakce.</p>
      <h3>Skrytí odpovědí</h3>
      <p>V těchto dnech byste se měli dočkat novinky v podobě možnosti skrytí odpovědi na váš příspěvek na sociální síti Twitter. V celém přehledu nebude daná reakce viditelná pro kohokoliv, ale to ještě neznamená, že dojde k úplnému odstranění před ostatními uživateli.</p>
      <figure>
        <img src="https://dotekomanie.cz/wp-content/uploads/2019/11/2019-11-21-171137-1440x1495x.jpg"/>
      </figure>
      <p>Takto skrytá odpověď se přesune do speciální kategorie, kterou si ale může kdokoliv nechat zobrazit. U příspěvku, kde došlo na skrývání reakcí se zobrazí malá ikona archívu. Po kliknutí na ni budete přesunuti na speciální záložku/okno, kde jsou umístěny takové reakce.</p>
      <figure>
        <video src="https://dotekomanie.cz/wp-content/uploads/2019/11/ezgif-4-5877e129e73b-400x400x.gif" autoplay="" loop=""/>
      </figure>
      <p>Díky této novince si budete moci roztřídit konverzaci u každého příspěvku. I tak se zde objevují otázky ohledně cenzury. Některé reakce nemusí být viditelné a od uživatelů se bude očekávat, že se případně podívají i do nové speciální sekce. Samotná novinka je dostupná v aplikacích i na webu. Pokud ji ještě nemáte k dispozici, dočkáte se během několika dnů.</p>
      <footer>Zdroj: <a href="https://techcrunch.com/2019/11/21/twitter-rolls-out-its-hide-replies-feature-to-all-users-worldwide/#c4ca4/">techcrunch.com</a></footer>
    </article>
  </body>
</html>