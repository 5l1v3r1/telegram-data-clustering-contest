<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/national/story-maharashtra-government-formation-ncp-says-sharad-pawar-defeated-chanakya-of-politics-2862523.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-22T07:40:07+00:00"/>
    <meta property="og:title" content="महाराष्ट्र में सरकार बनाने की कोशिश के बीच NCP का BJP पर तंज- शरद पवार ने राजनीति के चाणक्य को दी मात"/>
    <meta property="og:description" content="महाराष्ट्र में शिवसेना और कांग्रेस के साथ मिलकर सरकार बनाने की दिशा में आगे बढ़ चुकी एनसीपी ने शुक्रवार को कहा कि पार्टी प्रमुख शरद पवार ने 'भारतीय राजनीति के तथाकथित चाणक्य को अंतत: मात दे..."/>
  </head>
  <body>
    <article>
      <h1>महाराष्ट्र में सरकार बनाने की कोशिश के बीच NCP का BJP पर तंज- शरद पवार ने राजनीति के चाणक्य को दी मात</h1>
      <address><time datetime="2019-11-22T07:40:07+00:00">22 Nov 2019, 07:40</time> by <a rel="author">मुंबई, एजेंसी</a></address>
      <p>महाराष्ट्र में शिवसेना और कांग्रेस के साथ मिलकर सरकार बनाने की दिशा में आगे बढ़ चुकी एनसीपी ने शुक्रवार को कहा कि पार्टी प्रमुख शरद पवार ने 'भारतीय राजनीति के तथाकथित चाणक्य को अंतत: मात दे दी।' एनसीपी के मुख्य प्रवक्ता नवाब मलिक ने कहा कि दिल्ली का तख्त महाराष्ट्र को अपने आगे नहीं झुका पाया।</p>
      <p>मलिक ने अपने ट्वीट में बगैर किसी का नाम लिए लिखा, आखिर भारतीय राजनीति के तथाकथित चाणक्य को पवार साहब ने मात दे ही दी, महाराष्ट्र को दिल्ली का तख्त नहीं झुका पाया, जय महाराष्ट्र। माना जा रहा है कि मलिक का संकेत केंद्रीय गृह मंत्री एवं भाजपा अध्यक्ष अमित शाह की ओर है जिनके बारे में माना जाता है कि विविध चुनावों में भाजपा की जीत और सरकार गठन में उनकी अहम भूमिका रही है।</p>
      <p><b>ये भी पढ़ें: <a href="https://www.livehindustan.com/national/story-will-sanjay-raut-be-the-next-cm-of-maharashtra-shiv-sena-leader-gave-this-answer-2862428.html">क्या संजय राउत होंगे महाराष्ट्र के अगले सीएम? शिवसेना नेता ने दिया ये जवाब</a></b><br/>     <br/>भाजपा और शिवसेना ने महाराष्ट्र विधानसभा चुनाव मिलकर लड़ा था। इसमें भाजपा को 105 सीटें और शिवसेना को 56 सीटें मिली थी। लेकिन बाद में मुख्यमंत्री पद पर साझेदारी के मुद्दे पर दोनों दल अलग हो गए थे। अब सरकार गठन को लेकर शिवसेना, राकांपा और कांग्रेस के बीच बातचीत चल रही है। महाराष्ट्र में 12 नवंबर से राष्ट्रपति शासन लगा हुआ है।</p>
      <p>
        <b>ये भी पढ़ें: <a href="https://www.livehindustan.com/national/story-maharashtra-crisis-sanjay-raut-says-cm-of-shivsena-will-be-for-five-years-2862391.html">महाराष्ट्र: संजय राउत का बड़ा बयान- 5 साल तक शिवसेना का ही होगा मुख्यमंत्री</a></b>
      </p>
    </article>
  </body>
</html>