<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=961613"/>
    <meta property="og:site_name" content="Andhrajyothy"/>
    <meta property="article:published_time" content="2019-11-22T07:57:59+00:00"/>
    <meta property="og:title" content="రాబర్ట్‌ ఫయాజ్‌కు 30 రోజుల పెరోలు"/>
    <meta property="og:description" content="ADVT"/>
  </head>
  <body>
    <article>
      <h1>రాబర్ట్‌ ఫయాజ్‌కు 30 రోజుల పెరోలు</h1>
      <address>
        <time datetime="2019-11-22T07:57:59+00:00">22 Nov 2019, 07:57</time>
      </address>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>చెన్నై, నవంబరు 21 (ఆంధ్రజ్యోతి):</b> మాజీ ప్రధాని రాజీవ్‌గాంధీ హత్యకేసులో యావజ్జీవ కారాగార శిక్ష అనుభవిస్తున్న రాబర్ట్‌ ఫయాజ్‌కు 30 రోజుల పెరోలు మంజూరు చేస్తూ హైకోర్టు ఉత్తర్వులు జారీ చేసింది. ఫయాజ్‌ 28 ఏళ్లుగా జైలు శిక్ష అనుభవిస్తున్నాడు. తన కుమారుడు తమిళ్‌కో వివాహ వేడుకలకు నెల రోజులపాటు పెరోలు మంజూరు చేయాలని ఫయాజ్‌ హైకోర్టులో పిటిషన్‌ దాఖలు చేశాడు. ఈ పిటిషన్‌పై న్యాయమూర్తులు ఎంఎం సుందరేశ్‌, ఆర్‌ఎంటి టీకారామన్‌ విచారణ జరిపి పెరోలు మంజూరుపై పరిశీలన జరుపమంటూ రాష్ట్ర ప్రభుత్వానికి సూచించారు. గురువారం ఈ పిటిషన్‌పై మళ్ళీ విచారణ జరిగినప్పుడు ప్రభుత్వ తరపు న్యాయవాది హాజరై ఫయాజ్‌కు 30 రోజులపాటు పెరోలు మంజూరు చేయడానికి రాష్ట్ర ప్రభుత్వం సిద్ధంగా వుందని పేర్కొన్నారు. ఆ మేరకు ఫయాజ్‌కు 30 రోజులు మంజూరు చేస్తూ న్యాయమూర్తులు ఉత్తర్వులిచ్చారు.</p>
    </article>
  </body>
</html>