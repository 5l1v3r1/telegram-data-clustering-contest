<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/cricket/story-india-vs-bangladesh-virat-kohli-reaction-after-loosing-toss-against-bangladesh-in-day-night-test-match-2862525.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-22T07:42:25+00:00"/>
    <meta property="og:title" content="INDvBAN Day-Night Test Match: टॉस हारने के बाद ऐसे छलका विराट का दर्द, जानिए क्या कहा"/>
    <meta property="og:description" content="भारत और बांग्लादेश के बीच दो मैचों की टेस्ट सीरीज का दूसरा टेस्ट मैच कोलकाता के ईडन गार्डन्स मैदान पर खेला जा रहा है। विराट कोहली ने लगातार दूसरे टेस्ट मैच में टॉस गंवा दिया है। टॉस जीतकर बांग्लादेश..."/>
  </head>
  <body>
    <article>
      <h1>INDvBAN Day-Night Test Match: टॉस हारने के बाद ऐसे छलका विराट का दर्द, जानिए क्या कहा</h1>
      <address><time datetime="2019-11-22T07:42:25+00:00">22 Nov 2019, 07:42</time> by <a rel="author">लाइव हिन्दुस्तान टीम,कोलकाता</a></address>
      <p>भारत और बांग्लादेश के बीच दो मैचों की टेस्ट सीरीज का दूसरा टेस्ट मैच कोलकाता के ईडन गार्डन्स मैदान पर खेला जा रहा है। विराट कोहली ने लगातार दूसरे टेस्ट मैच में टॉस गंवा दिया है। टॉस जीतकर बांग्लादेश ने पहले बल्लेबाजी का फैसला लिया, जिसके बाद कप्तान विराट कोहली का दर्द छलका। विराट ने टॉस के बाद कहा कि वो भी अगर टॉस जीतते तो पहले बल्लेबाजी का ही फैसला लेते।</p>
      <p>विराट कोहली ने टॉस हारने के बाद कहा, 'हम भी पहले बल्लेबाजी का ही फैसला लेते। मैदान पर अच्छी घास है, लेकिन ये हार्ड पिच है। पिंक बॉल के साथ शरुआत के 15 ओवर में विकेट से कुछ मदद मिलेगी। ये हमारे लिए एक और अच्छा मौका है कि हम मैदान पर आएं और अपनी प्लान के हिसाब से खेलें। सबसे बड़ी चुनौती है कि हम पिंक बॉल के साथ कितनी जल्दी सहज हो जाते हैं। ये काफी तेज भागती है और इस पर काबू पाना मुश्किल होता है।'</p>
      <h3>
        <a href="https://www.livehindustan.com/live-blog/india-vs-bangladesh-live-cricket-score-card-pink-ball-test-eden-gardens-kolkata-ind-vs-ban-2nd-test-match-2862467.html">Day-Night Test Match: दोनों टीमों के खिलाड़ियों से मिलीं बांग्लादेश की PM शेख हसीना</a>
      </h3>
      <h3>
        <a href="https://www.livehindustan.com/cricket/story-india-vs-bangladesh-day-night-test-match-ind-vs-ban-pink-ball-cricket-every-thing-you-should-know-abouth-day-night-test-match-2862456.html">Day-Night Test: जानिए डे-नाइट टेस्ट का पूरा इतिहास और दिलचस्प आंकड़ा</a>
      </h3>
      <p>विराट ने आगे कहा, 'हम पिंक बॉल से डेब्यू करने की जिम्मेदारी पूरी कर रहे हैं। हम सही उदाहरण पेश कर रहे हैं। मुझे इस बात पर गर्व है कि मुझे ये जिम्मेदारी पूरी करने का मौका मिल रहा है। हमारे प्लेइंग इलेवन में कोई बदलाव नहीं है।' भारत ने इंदौर टेस्ट एक पारी और 130 रनों से जीता था और सीरीज में फिलहाल 1-0 से आगे है। भारत की नजर इस सीरीज में क्लीन स्वीप पर होगी।</p>
      <p>
        <b>दोनों टीमों का प्लेइंग इलेवनः</b>
      </p>
      <p><b>बांग्लादेशः </b>शादमान इस्लाम, इमरुल कायेस, मोमीउल हक (कप्तान), मोहम्मद मिथुन, मुशफिकुर रहीम, महमूदुल्लाह, लिटन दास, नईम हसन, अबू जायेद, अल अमीन हुसैन, एबादत हुसैन।</p>
      <p><b>भारतः</b> मयंक अग्रवाल, रोहित शर्मा, चेतेश्वर पुजारा, विराट कोहली (कप्तान), अजिंक्य रहाणे, रविंद्र जडेजा, ऋद्धिमान साहा, उमेश यादव, रविचंद्रन अश्विन, मोहम्मद शमी, ईशांत शर्मा।</p>
    </article>
  </body>
</html>