<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wall-street.ro/articol/Companii/247087/valoarea-medicamentelor-eliberate-in-farmaciile-din-romania-a-crescut-cu-18-1-in-primele-9-luni-la-13-4-miliarde-lei.html"/>
    <meta property="og:site_name" content="Wall-Street"/>
    <meta property="article:published_time" content="2019-11-22T07:56:44+00:00"/>
    <meta property="og:title" content="Valoarea medicamentelor eliberate in farmaciile din Romania a crescut cu 18,1% in primele 9 luni, la 13,4 miliarde lei"/>
    <meta property="og:description" content="In primele noua luni ale anului 2019, valoarea medicamentelor eliberate catre pacienti a fost de 13,40 miliarde lei (in pret de distributie), in crestere cu 18,1% fata de perioada similara a anului trecut, potrivit raportului financiar trimestrial al companiei Antibiotice Iasi, care citeaza date ale Cegedim."/>
  </head>
  <body>
    <article>
      <h1>Valoarea medicamentelor eliberate in farmaciile din Romania a crescut cu 18,1% in primele 9 luni, la 13,4 miliarde lei</h1>
      <address><time datetime="2019-11-22T07:56:44+00:00">22 Nov 2019, 07:56</time> by <a rel="author">Ivona Stog</a></address>
      <p>
        <b>In primele noua luni ale anului 2019, valoarea medicamentelor eliberate catre pacienti a fost de 13,40 miliarde lei (in pret de distributie), in crestere cu 18,1% fata de perioada similara a anului trecut, potrivit raportului financiar trimestrial al companiei Antibiotice Iasi, care citeaza date ale Cegedim.</b>
      </p>
      <p>Piata farmaceutica din Romania, calculata dupa valoarea totala a medicamentelor eliberate catre pacienti, a crescut in primele noua luni din acest an cu 18,1% fata de aceeasi perioada din 2018, pana la 13,4 miliarde lei (2,8 miliarde euro), arata sursa citata.</p>
      <p>“In primele noua luni ale anului 2019, <b>valoarea medicamentelor eliberate catre pacienti a fost de 13,4 miliarde lei (in pret de distributie), in crestere cu 18,1% fata de perioada similara a anului trecut.</b> Consumul cantitativ a crescut cu 3,3%, fiind eliberate din <a href="http://www.retail.ro/cataloage-farmacii/index.html">farmacii</a> un numar de 464,06 milioane cutii”, se preziceaza in raportul mentionat.</p>
      <p>Piata farmaceutica din Romania este dominata de medicamentele cu prescriptie medicala (RX), care reprezinta 78,1% din totalul vanzarilor valorice si 65,3% din totalul consumului de medicamente (raportat in cutii). Astfel,<b> valoarea produselor eliberate pe baza de prescriptie a inregistrat, in perioada ianuarie-septembrie 2019, o crestere de 18,6%, pana la 10,46 miliarde lei,</b> de la 8,82 miliarde lei in primele noua luni din 2018</p>
      <p>Vanzarile de produse farmaceutice eliberate fara prescriptie (OTC) au urcat in aceeasi perioada cu 16,3%, pana la 2,94 miliarde lei in perioada ianuarie-septembrie 2019, mai arata raportul.</p>
      <p>
        <a href="https://www.wall-street.ro/articol/Social/246396/criza-iminenta-a-medicamentelor-in-romania-guvernul-demis-lasa-in-urma-doar-cimitire-pline-atrage-atentia-alianta-pacientilor-cr.html">Citeste si:<br/>Criza medicamentelor: "Guvernul demis lasa in urma cimitire pline"</a>
      </p>
      <figure>
        <img src="https://img.wall-street.ro/image_thumbs/thumbs/770/770fa9ddfba45ad6cdf15f11723e3ae7-400x250-00-65.jpg?v=1572873647"/>
      </figure>
      <p>In 2018, piata farmaceutica din Romania, care exprima valoarea totala a medicamentelor eliberate de farmacii catre pacienti, a crescut in 2018 cu 13,8% fata de anul precedent, pana la 16,07 miliarde lei (3,5 miliarde euro).</p>
      <h3>Antibiotice in piata farmaceutica din Romania</h3>
      <p>In primele noua luni ale anului curent, Antibiotice a inregistrat un nivel al vanzarilor comparabil cu aceiasi perioada a anului precedent, atat in farmacii cat si spitale, potrivit raportului financiar trimestrial al companiei.</p>
      <p>Principalele clase terapeutice care inregistreaza cresteri valorice semnificative in primele noua luni ale anului 2019, comparativ cu perioada similara din anul 2018 sunt: preparate dermatologice, sistem nervos central, sistem genito-urinar, sistem musculo-scheletic, sistem respirator.</p>
      <p>Totodata, Antibiotice ocupa locul 5 pe segmentul medicamentelor generice si OTC (cu o cota de piata de 4,58%) si locul 19 la nivelul pietei farmaceutice totale (cu o cota de piata de 1,86%).</p>
      <p>
        <a href="https://www.wall-street.ro/articol/Companii/246253/producatorii-de-medicamente-cer-masuri-urgente-pentru-evitarea-unei-crize-majore-a-medicamentelor.html">Citeste si:<br/>Se cer masuri urgente pentru evitarea unei crize a medicamentelor</a>
      </p>
      <figure>
        <img src="https://img.wall-street.ro/image_thumbs/thumbs/806/806eeaa26174705737dd4b4b326a5567-400x250-00-65.jpg?v=1572440120"/>
      </figure>
      <p>In primele noua luni ale anului curent, Antibiotice isi mentine pozitia de lider pe segmentul medicamentelor generice si OTC comercializate in spitale, cu o cota de piata de 15,55%. In topul medicamentelor fara prescriptie medicala si suplimente alimentare (OTC), Antibiotice se situeaza pe locul al 16-lea, dintr-un total de 227 companii.</p>
      <p>In piata relevanta, Antibiotice ocupa locul 1 cu o cota de piata valorica de 15,6% la 9 luni. Antibiotice este lider cantitativ pe forma farmaceutica unguente (23,7%), supozitoare (42,3%) si pulberi injectabile (72,6%).</p>
    </article>
  </body>
</html>