<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.ansa.it/sito/notizie/politica/2019/11/22/segre-sarei-pronta-a-guidare-commissione-contro-lodio-_afd20f34-8035-4cce-ada7-388fccd360e3.html"/>
    <meta property="og:site_name" content="ANSA.it"/>
    <meta property="article:published_time" content="2019-11-22T07:21:01+00:00"/>
    <meta property="og:title" content="Segre: 'Sarei pronta a guidare commissione contro l'odio'"/>
    <meta property="og:description" content="La senatrice a vita al Corriere: 'Ma non mi arrendo facilmente, anche se a quasi 90 anni finisci bersagliata da insulti e sotto scorta' (ANSA)"/>
  </head>
  <body>
    <article>
      <h1>Segre: 'Sarei pronta a guidare commissione contro l'odio'</h1>
      <h2>La senatrice al Corriere: 'Ma non mi arrendo facilmente, anche se a quasi 90 anni finisci bersagliata da insulti e sotto scorta'</h2>
      <address><time datetime="2019-11-22T07:21:01+00:00">22 Nov 2019, 07:21</time> by <a rel="author">Redazione ANSA</a></address>
      <p> "Se a quasi 90 anni finisci bersagliata da insulti e sotto scorta, credo sia normale chiedersi 'ma chi me l'ha fatto fare'. Ma non mi arrendo facilmente". Intervistata dal Corriere della Sera, parla così la senatrice a vita Liliana Segre, che racconta di trovarsi alla sua età a condurre un'esistenza che non avrebbe mai immaginato. Ma si dice pronta, se dovesse arrivarle la proposta, a presiedere la Commissione parlamentare contro l'odio. E sul suo incontro con Salvini, spiega, 'abbiamo scelto la riservatezza per evitare strumentalizzazioni politiche'.</p>
      <footer>RIPRODUZIONE RISERVATA © Copyright ANSA</footer>
    </article>
  </body>
</html>