<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.real.gr/athlitismos/arthro/binteo_triplos_giannis_ypetakse_to_portlant_ta_rekor_pou_espase-588842/"/>
    <meta property="og:site_name" content="Real.gr"/>
    <meta property="article:published_time" content="2019-11-22T07:28:00+00:00"/>
    <meta property="og:title" content="Αυτός είναι ο όρος που έθεσε ο Μουρίνιο για να αναλάβει την Τότεναμ"/>
    <meta property="og:description" content="Οι Μπακς δυσκολεύτηκαν αρκετά από τους Μπλέιζερς στο Μιλγουόκι, αλλά με τον Γιάννη Αντετοκούνμπο να σημειώνει το δεύτερο φετινό του triple-double και να κάνει ρεκόρ καριέρας στις ασίστ (15) επιβλήθηκαν με 137-129, δείχνοντας σε ακόμα ένα ματς ότι είναι φτιαγμένοι για μεγάλα πράγματα."/>
  </head>
  <body>
    <article>
      <h1>
        <a href="https://www.real.gr/athlitismos/arthro/autos_einai_o_oros_pou_ethese_o_mourinio_gia_na_analabei_tin_totenam-588828/">Αυτός είναι ο όρος που έθεσε ο Μουρίνιο για να αναλάβει την Τότεναμ</a>
      </h1>
      <address><time datetime="2019-11-22T07:28:00+00:00">22 Nov 2019, 07:28</time> by <a rel="author">filathlos</a></address>
      <p>
        <b>Οι Μπακς δυσκολεύτηκαν αρκετά από τους Μπλέιζερς στο Μιλγουόκι, αλλά με τον Γιάννη Αντετοκούνμπο να σημειώνει το δεύτερο φετινό του triple-double και να κάνει ρεκόρ καριέρας στις ασίστ (15) επιβλήθηκαν με 137-129, δείχνοντας σε ακόμα ένα ματς ότι είναι φτιαγμένοι για μεγάλα πράγματα.</b>
      </p>
      <p>Οι Μπλέιζερς ήταν πολύ καλοί, με τον ΜακΚόλουμ να είναι συγκλονιστικός. Όμως, ο «Greek Freak» έκανε τα πάντα μέσα στο παρκέ σ’ ένα ανεπανάληπτο all around παιχνίδι.</p>
      <p>Συγκεκριμένα, ο 24χρονος σούπερ σταρ των «ελαφιών» τελείωσε τον αγώνα με 24 πόντους (8/20 δίποντα, 1/7 τρίποντα, 5/10 βολές), 19 ριμπάουντ και 15 ασίστ, νούμερα τα οποία μόνο οι θρύλοι του ΝΒΑ, Όσκαρ Ρόμπερτσον, Ουίλτ Τσάμπερλεϊν και Λάρι Μπερντ έχουν πιάσει ή ξεπεράσει.</p>
      <p>Παράλληλα, ο Αντετοκούνμπο, που είχε επίσης 3 κλεψίματα και 1 κόψιμο σε 36 λεπτά συμμετοχής, έγινε ο πρώτος παίκτης στην ιστορία του Μιλγουόκι, ο οποίος είχε σε έναν αγώνα τουλάχιστον 20 πόντους, 15 ριμπάουντ και 15 ασίστ, ενώ έγινε κα το Νο.7 σε ασίστ στην ιστορία του συλλόγου (έχει 2.014), ξεπερνώντας τον σπουδαίο Καρίμ Αμπντούλ Τζαμπάρ.</p>
      <p>Εξαιρετικός για τους Μπακς ήταν και ο Μπλέντσο με 30 πόντους και 6 ασίστ, με τον Κόναγκτον να προσθέτει 18 πόντους και τον ΝτιΒιντσέντζο 16 πόντους.</p>
      <p>Για το Πόρτλαντ, που παρατάχθηκε χωρίς τους Λίλαρντ, Γουάιτσαϊντ και Κόλινς, ο Σι Τζέι ΜακΚόλουμ είχε 37 πόντους, 6 ριμπάουντ και 10 ασίστ, ο Λαμπισιέρ 22 πόντους και ριμπάουντ και ο Άντονι 18 πόντους, αλλά με 6/15 σουτ.</p>
      <p><b>Τα δωδεκάλεπτα:</b> 38-27, 72-58, 107-98, 137-129.</p>
      <p><b>Μπακς:</b> Αντετοκούνμπο 24 (9/27 σουτ, 1/7 τρίποντα, 19 ριμπάουντ, 15 ασίστ, 5 λάθη), Μ. Λόπεζ 10 (2), Μπλέντσο 30 (2 τρίποντα, 6 ασίστ), Μάθιους 12 (4), ΝτιΒιντσέντζο 16 (2 τρίποντα, 6 ριμπάουντ), Ιλιασόβα 6 (6 ριμπάουντ), Ρ. Λόπεζ 6 (6 ριμπάουντ), Χιλ 7 (1), Μπράουν 8 (2 τρίποντα, 6 ριμπάουντ), Κόναγκτον 18 (2).</p>
      <p><b>Μπλέιζερς:</b> Άντονι 18 (6/15 σουτ, 3 τρίποντα, 7 ριμπάουντ), Τόλιβερ 8 (2), ΜακΚόλουμ 37 (15/29 σουτ, 5 τρίποντα, 6 ριμπάουντ, 10 ασίστ), Χουντ 11 (1), Τρεντ 13 (3), Λαμπισιέρ 22 (2 τρίποντα, 12 ριμπάουντ, 5 κοψίματα), Λιτλ 12 (1), Χεζόνια, Μπέιζμορ 2 (1/8 σουτ, 5 ριμπάουντ, 6 ασίστ), Σάιμονς 6 (2/9 σουτ).</p>
      <figure>
        <iframe src="https://www.youtube.com/embed/cPAyNv9KdBo" width="560" height="315" data-service="Youtube" scrolling="no"/>
      </figure>
      <figure>
        <iframe src="https://www.youtube.com/embed/p4-wHuHh-UY" width="560" height="315" data-service="Youtube" scrolling="no"/>
      </figure>
    </article>
  </body>
</html>