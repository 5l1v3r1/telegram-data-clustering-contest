<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sumy.today/u-sumskiy-meriyi-hochut-stvoryty-svoyu-sbu"/>
    <meta property="og:site_name" content="Суми Сьогодні"/>
    <meta property="article:published_time" content="2019-11-22T07:06:00+00:00"/>
    <meta property="og:title" content="У Сумській мерії хочуть створити свою «СБУ»"/>
    <meta property="og:description" content="У Сумській міськраді опрацьовується питання створення управління безпеки міста. 7 листопада мер Сум Олександр Лисенко підписав розпорядження про створення робочої групи з опрацювання питання створення в організаційній структурі міської ради управління безпеки міста."/>
  </head>
  <body>
    <article>
      <h1>У Сумській мерії хочуть створити свою «СБУ»</h1>
      <address>
        <time datetime="2019-11-22T07:06:00+00:00">22 Nov 2019, 07:06</time>
      </address>
      <p>У Сумській міськраді опрацьовується питання створення управління безпеки міста.</p>
      <p>7 листопада мер Сум Олександр Лисенко підписав розпорядження про створення робочої групи з опрацювання питання створення в організаційній структурі міської ради управління безпеки міста.</p>
      <p>Вона повинна до 29 листопада розглянути можливість і доцільність організації нового структурного підрозділу міськради. До робочої групи увійшли заступник мера Максим Галицький, керуючий справами міськвиконкому Степан Пак, начальник відділу організаційно-кадрової роботи Андрій Антоненко, старший інспектор відділу протокольної роботи та контролю Віктор Волонтирець (який раніше був всього лише радником міського голови, а до 2016 року заступник мера, але пішов на пенсію після досягнення 65-річного віку), головний спеціаліст відділу взаємодії з правоохоронними органами Григорій Брязкун, начальник правового управління Олег Чайченко, головний спеціаліст правого управління Анна Прокопенко.</p>
      <p>Група повинна також визначитися зі штатною кількістю працівників нового управління. А чим буде займатися, поки неясно...</p>
    </article>
  </body>
</html>