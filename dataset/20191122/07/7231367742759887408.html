<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.investireoggi.it/fisco/bonus-verde-2020-mini-proroga-di-un-altro-anno/"/>
    <meta property="og:site_name" content="InvestireOggi"/>
    <meta property="article:published_time" content="2019-11-22T07:59:33+00:00"/>
    <meta property="og:title" content="Bonus verde 2020: mini proroga di un altro anno?"/>
    <meta property="og:description" content="Proroga bonus verde 2020: quale possibilità dopo l'emendamento? Probabile conferma della detrazione del 36% per un altro anno."/>
  </head>
  <body>
    <article>
      <h1>Bonus verde 2020: mini proroga di un altro anno?</h1>
      <h2>Proroga bonus verde 2020: quale possibilità dopo l'emendamento? Probabile conferma della detrazione del 36% per un altro anno.</h2>
      <address><time datetime="2019-11-22T07:59:33+00:00">22 Nov 2019, 07:59</time> by <a rel="author" href="https://www.investireoggi.it/fisco/author/alessandra-da-redazione-investireoggi/" target="_blank">Alessandra De Angelis</a></address>
      <p>Un emendamento alla Legge di Bilancio prevede la proroga del <b>Bonus Verde 2020</b>: la <b>detrazione del 36%</b> per gli interventi su giardini e terrazzi potrebbe dunque estendersi per un altro anno. La decisione probabilmente è giunta in seguito alla protesta portata avanti da diverse associazioni del settore.</p>
      <p>Abbiamo pubblicato nei giorni scorsi diversi comunicati che sottolineavano i <a href="https://www.investireoggi.it/fisco/bonus-verde-e-richiesta-proroga-per-quali-lavori-e-i-vantaggi-della-detrazione-al-36/">vantaggi del bonus verde</a> per la lotta all’inquinamento e il rischio per l’ambiente in caso di cancellazione della detrazione su questi interventi.</p>
      <p>Una decisione, quella della possibile proroga, accolta con favore sia dai professionisti del settore che dai proprietari di casa, che potrebbero godere di altri 12 mesi per sistemare al verde balconi, cortili e terrazze. A commentare la notizia, tra gli altri, è stato Aldo Alberto, presidente dell’associazione Florovivaisti Italiani, che ha parlato di “un importante strumento sul fronte dello sviluppo sostenibile e della <b>valorizzazione del verde urbano</b>”. Una mini proroga per un anno non è esattamente quello che si aspettava chi aveva chiesto di rendere strutturale la misura ma è comunque un passo avanti rispetto al rischio di cancellazione improvvisa della detrazione.</p>
      <p>Il prossimo mese sarà determinante per capire se l’emendamento sarà approvato e se, dunque il <b>bonus verde sarà oggetto di proroga per il 2020. </b></p>
    </article>
  </body>
</html>