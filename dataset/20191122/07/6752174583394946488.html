<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lokal.hu/2019-11-jean-paul-belmondo-is-tamogatja-a-jonak-lenni-jo-musort/"/>
    <meta property="og:site_name" content="lokál"/>
    <meta property="article:published_time" content="2019-11-22T07:00:52+00:00"/>
    <meta property="og:title" content="Jean-Paul Belmondo is támogatja a Jónak lenni jó! műsort"/>
    <meta property="og:description" content="A francia színész, Jean-Paul Belmondo 2016 után másodszorra támogatja a közmédia Jónak lenni jó! című jótékonysági műsorát."/>
  </head>
  <body>
    <article>
      <h1>Jean-Paul Belmondo is támogatja a Jónak lenni jó! műsort</h1>
      <address><time datetime="2019-11-22T07:00:52+00:00">22 Nov 2019, 07:00</time> by <a rel="author">Lokál</a></address>
      <p><b>A francia színész, Jean-Paul Belmondo 2016 után másodszorra támogatja a közmédia Jónak lenni jó! című jótékonysági műsorát.</b> A becsületrenddel kitüntetett színészlegenda korábban a bőrdzsekijét, most dedikált nyakkendőjét ajánlotta fel a műsor számára – hangzott el az M1 aktuális csatorna csütörtök reggeli műsorában. A nyakkendőre bárki licitálhat, induló ára 300 ezer forint. A már most is működő adományvonalon keresztül szerda estig mintegy 5 millió forint gyűlt össze. Ezt és a műsor segítségével befolyt összeget idén a koraszülöttek megmentéséért működő Peter Cerny Alapítvány kapja majd. Jean-Paul Belmondo a Jónak lenni jó! stábjának elmondta, a nyakkendőt, amit felajánlott többször is viselte különböző eseményeken. A jótékonysági felajánlások között szerepel még Nick Vujicic, a szerb származású ausztrál előadó és tréner egyik dedikált pólója, és Bud Spencer családja is felajánl majd valamit a színész hagyatékából.</p>
      <figure>
        <img src="https://www.lokal.hu/wp-content/uploads/2019/11/Belmondo-dedik%C3%A1lt-nyakkend%C5%91je-1024x698-1280x873.jpg"/>
        <figcaption>A legenda a nyakkendőjét ajánlotta fel licitre Fotó: mediaklikk.hu</figcaption>
      </figure>
      <figure>
        <img src="https://www.lokal.hu/wp-content/uploads/2019/11/profimedia-0391033666-399x600.jpg"/>
        <figcaption>Jean Paul Belmondo Profimedia</figcaption>
      </figure>
      <ul>
        <li>
          <a href="https://www.lokal.hu/2019-11-jean-paul-belmondo-is-tamogatja-a-kozmedia-jonak-lenni-jo-cimu-musorat/">Jean-Paul Belmondo is támogatja a Jónak lenni jó című műsort</a>
        </li>
        <li>
          <a href="https://www.lokal.hu/2018-06-tamogatasra-szorul-belmondo/">Támogatásra szorul Belmondo</a>
        </li>
      </ul>
    </article>
  </body>
</html>