<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtvnoord.nl/nieuws/215949/Vakbond-noemt-banenverlies-bij-BAT-Niemeyer-onvermijdelijk"/>
    <meta property="og:site_name" content="RTV Noord"/>
    <meta property="article:published_time" content="2019-11-22T07:42:00+00:00"/>
    <meta property="og:title" content="Vakbond noemt banenverlies bij BAT Niemeyer onvermijdelijk"/>
    <meta property="og:description" content="Het banenverlies bij BAT Niemeyer in Groningen is onvermijdelijk. Dat zegt de FNV na de bekendmaking van het schrappen van opnieuw zestig banen bij de tabaksfabrikant."/>
  </head>
  <body>
    <article>
      <h1>Vakbond noemt banenverlies bij BAT Niemeyer onvermijdelijk</h1>
      <address>
        <time datetime="2019-11-22T07:42:00+00:00">22 Nov 2019, 07:42</time>
      </address>
      <p>Er wordt minder gerookt en in Nederland is de fabrikant aan veel regels gebonden, waardoor de productie naar het buitenland wordt overgeheveld.</p>
      <h3>Klap</h3>
      <p>Het nieuws was dan ook geen verrassing voor de vakbond, zegt FNV-bestuurder Erik Brouwer. 'Maar dit is een flinke klap voor de medewerkers. We gaan nog met BAT praten over de gevolgen en wie het betreft.'</p>
      <p>'We gaan voor een goed sociaal plan om de gevolgen op te vangen. Maar veel mensen werken daar al lang en dan is dit een hard gelag', beseft Brouwer.</p>
      <p>Volgens de vakbondsbestuurder heeft het management van BAT Niemeyer in Groningen er 'voldoende aan gedaan, maar dit is een internationaal bedrijf en het is maar de vraag hoeveel invloed ze daar op gehad hebben'.</p>
      <h3>Van 800 naar 160</h3>
      <p>Twintig jaar geleden werkten er nog zo'n achthonderd mensen bij het bedrijf, straks nog 160. Zijn de dagen van de fabriek geteld?</p>
      <p>'Ik hoop het niet natuurlijk', zegt Brouwer. 'Maar als er telkens een afname is in de volumes en de consumptie, moet er wel iets gebeuren natuurlijk.'</p>
      <related>
        <h4>Lees ook:</h4>
        <a href="https://www.rtvnoord.nl/nieuws/215921/BAT-Niemeyer-schrapt-zo-n-zestig-arbeidsplaatsen"/>
      </related>
    </article>
  </body>
</html>