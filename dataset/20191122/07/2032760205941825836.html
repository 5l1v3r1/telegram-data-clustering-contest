<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/90236"/>
    <meta property="og:site_name" content="Denník politika"/>
    <meta property="article:published_time" content="2019-11-22T07:35:15+00:00"/>
    <meta property="og:title" content="Netanjahu odmietol všetky obvinenia z korupcie, podľa premiéra je to pokus o puč"/>
    <meta property="og:description" content="22.11.2019 (Webnoviny.sk) – Izraelský premiér Benjamin Netanjahu, ktorý čelí od štvrtku žalobe, odmietol všetky obvinenia z korupcie a tvrdí, že ide o „pokus o puč“ voči nemu. V stanovisku uviedol, že žaloba je postavená na „nepravdivých obvineniach“ a systematicky „marenom vyšetrovaní„. Vyjadril sa tak po tom, čo ho izraelský generálny prokurátor po trojročnom vyšetrovaní oficiálne obvinil z podvodu, zneužitia dôvery a prijímania úplatkov."/>
  </head>
  <body>
    <article>
      <h1>Netanjahu odmietol všetky obvinenia z korupcie, podľa premiéra je to pokus o puč</h1>
      <address><time datetime="2019-11-22T07:35:15+00:00">22 Nov 2019, 07:35</time> by <a rel="author">Webnoviny</a></address>
      <p>22.11.2019 (Webnoviny.sk) – Izraelský premiér Benjamin Netanjahu, ktorý čelí od štvrtku žalobe, odmietol všetky obvinenia z korupcie a tvrdí, že ide o „<i>pokus o puč</i>“ voči nemu. V stanovisku uviedol, že žaloba je postavená na „<i>nepravdivých obvineniach</i>“ a systematicky „<i>marenom vyšetrovaní</i>„. Vyjadril sa tak po tom, čo ho izraelský generálny prokurátor po trojročnom vyšetrovaní oficiálne obvinil z podvodu, zneužitia dôvery a prijímania úplatkov.</p>
      <p>Podľa obžaloby Netanjahu prijal od svojich zámožných priateľov luxusné dary v hodnote státisícov dolárov, ponúkal obchodné výhody vydavateľovi novín a využil jeho vplyv na pomoc zámožnému telekomunikačnému magnátovi výmenou za priaznivé informovanie o jeho osobe na obľúbenej spravodajskej stránke. Obžalovanie nevyžaduje Netanjahuovu rezignáciu, vytvára však na neho väčší tlak, aby odstúpil.</p>
      <p>Viac k témam: <a href="https://www.webnoviny.sk/tag/uplatky/"><u>úplatky</u></a>, <a href="https://www.webnoviny.sk/tag/zaloba/"><u>žaloba</u></a><br/>Zdroj: Webnoviny.sk – <a href="https://www.webnoviny.sk/netanjahu-odmietol-vsetky-obvinenia-z-korupcie-podla-premiera-je-to-pokus-o-puc/"><u>Netanjahu odmietol všetky obvinenia z korupcie, podľa premiéra je to pokus o puč</u></a> © SITA Všetky práva vyhradené.</p>
    </article>
  </body>
</html>