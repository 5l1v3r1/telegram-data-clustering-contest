<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cancan.ro/cum-a-inceput-casnicia-de-36-de-ani-a-sotilor-dancila-va-prezint-viitoarea-mea-sotie-20097338"/>
    <meta property="og:site_name" content="Cancan.ro"/>
    <meta property="article:published_time" content="2019-11-22T07:20:21+00:00"/>
    <meta property="og:title" content="Cum a început căsnicia de 36 de ani a soților Dăncilă: ”Vă prezint viitoarea mea soție!”"/>
    <meta property="og:description" content="Viorica Dăncilă - candidatul PSD la cea mai înaltă funcție în stat - este căsătorită de 36 de ani cu Cristinel Dăncilă, iar cuplul are un băiat, Victor"/>
  </head>
  <body>
    <article>
      <h1>Cum a început căsnicia de 36 de ani a soților Dăncilă: ”Vă prezint viitoarea mea soție!”</h1>
      <address><time datetime="2019-11-22T07:20:21+00:00">22 Nov 2019, 07:20</time> by <a rel="author">Cristian Lisandru</a></address>
      <p>
        <b>Viorica Dăncilă – candidatul PSD la cea mai înaltă funcție în stat – este căsătorită de 36 de ani cu Cristinel Dăncilă, iar cuplul are un băiat, Victor Florin. Într-un interviu, soții Dăncilă au povestit cum a început această frumoasă și solidă căsnicie.</b>
      </p>
      <p>Soțul Vioricăi Dăncilă spune că i-a fost, realmente, ”frică” în momentul în care a dus-o în fața părinților, la țară, pe Viorica Dăncilă, aceasta fiind o fată de  oraș. Iar ca amănunt ”picant” își amintește că, de la gară, a dus-o pe Viorica Dăncilă cu… căruța.</p>
      <p><i><b>”Cum a fost, domnule Dăncilă?”</b></i>, a fost întrebat soțul Vioricăi Dăncilă. <i><b>”Sincer să fiu, mi-a fost frică când am dus-o prima data. Pentru că era o fată de oraș. Venise de la oraș și am dus-o cu trenul. Și am luat-o cu căruța de la gară”,</b></i> mărturisește Cristinel Dăncilă. <i><b>”Cu căruța v-a luat, doamna Dăncilă?”</b></i>, urmează întrebarea firească. <i><b>”Da!” ”V-ați urcat în căruță și ați oprit în fața porții… A ieșit tata la poartă, au ieșit părinții? ”Da, evident”</b></i>, își reamintește soțul Vioricăi Dăncilă acele momente cu totul speciale. <i><b>”Au ieșit tata, mama. Le-am spus: Vă prezint viitoarea mea soție”.</b></i></p>
      <h3>”Am avut noroc și am învățat un lucru…”</h3>
      <p><i><b>”Vă bătea inima mai tare, doamna Dăncilă!”</b></i>. <b><i>”La prima întâlnire cu socrii era normal să existe emoții”,</i></b> răspunde Viorica Dăncilă.<b><i> ”Am avut noroc și am învățat un lucru. Și eu trebuie să fiu la fel. Și aceeași dragoste pe care am primit-o eu de la socrii mei, și aceleași aprecieri, trebuie să le transmit mai departe soției fiului meu”</i></b>, mărturisește liderul PSD.</p>
      <p><i><b>”Cel mai mult am fost încântat că s-a adaptat condițiilor de la țară”</b></i>, mai spune Cristinel Dăncilă, zâmbind. <i><b>”Tatăl meu m-a tras deoparte și a zis: Crezi tu că o să se adapteze aici? Când o auzi mâne dimineață măcănitul rațelor?” </b></i>Și iată că, privind retrospectiv, se poate spune că Viorica Dăncilă s-a ”adaptat”, iar ea și soțul său au mers și merg, de mai bine de trei decenii, pe același drum.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Fpsdbiroupresa%2Fvideos%2F534478947390166%2F&amp;show_text=0&amp;width=560" width="560" height="314" data-service="Facebook" scrolling="no"/>
      </figure>
    </article>
  </body>
</html>