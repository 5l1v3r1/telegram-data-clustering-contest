<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wahcricket.com/news/india-vs-bangladesh-2nd-test-day-1-teams-arrive-bangladesh-won-the-toss-elected-to-bat-first-143461"/>
    <meta property="og:site_name" content="Wah Cricket"/>
    <meta property="article:published_time" content="2019-11-22T07:05:08+00:00"/>
    <meta property="og:title" content="Ind vs Ban 2nd Test, Day 1: ऐतिहासिक डे- नाइट टेस्ट में बांग्लादेश ने जीता टॉस, टीम कर रही है बल्लेबाजी"/>
    <meta property="og:description" content="भारत और बांग्लादेश की टीमें मिलकर आज कोलकाता के ईडन गार्डन मैदान पर इतिहास रचने के लिए तैयार हो चुकी है. इस दौरान बांग्लादेश ने टॉस जीतकर पहले बल्लेबाजी करने का फैसला किया है. ये मैच टेस्ट सीरीज का दूसरा मैच है जहां अगर भारतीय टी ये मैच जीतती है तो सीरीज पर कब्जा करेगी और इतिहास रचेगी तो वहीं बांग्लादेश की टीम अगर मैच जीतती है तो सीरीज बराबरी पर खत्म हो जाएगा. भारत में पहली बार ये ऐतिहासिक मैच डे नाइट मैच होने वाला है जहां गुलाबी गेंद से इस मैच को खेला जाएगा."/>
  </head>
  <body>
    <article>
      <h1>Ind vs Ban 2nd Test, Day 1: ऐतिहासिक डे- नाइट टेस्ट में बांग्लादेश ने जीता टॉस, टीम कर रही है बल्लेबाजी</h1>
      <h2>भारत और बांग्लादेश के बीच पहला ऐतिहासिक डे नाइट टेस्ट मैच खेला जा रहा है. इस दौरान बांग्लादेश ने टॉस जीतकर पहले गेंदबाजी करने का फैसला किया है.</h2>
      <address>
        <time datetime="2019-11-22T07:05:08+00:00">22 Nov 2019, 07:05</time>
      </address>
      <p>भारत और बांग्लादेश की टीमें मिलकर आज कोलकाता के ईडन गार्डन्स के मैदान पर इतिहास रचने के लिए तैयार हो चुकी है. इस दौरान बांग्लादेश ने टॉस जीतकर पहले बल्लेबाजी करने का फैसला किया है. ये मैच टेस्ट सीरीज का दूसरा मैच है जहां अगर भारतीय टीम ये मैच जीतती है तो सीरीज पर कब्जा करेगी और इतिहास रचेगी तो वहीं बांग्लादेश की टीम अगर मैच जीतती है तो सीरीज बराबरी पर खत्म हो जाएगा. भारत में पहली बार ये ऐतिहासिक मैच डे नाइट मैच होने वाला है जहां गुलाबी गेंद से इस मैच को खेला जाएगा.</p>
      <p>बीसीसीआई के अध्यक्ष सौरव गांगुली पहले ही इस बात की घोषणा कर चुके हैं कि इस मैच में कई बड़ी हस्तियां शिरकत करने वाली है. इसमें बांग्लादेश की पीएम और बंगाल सीएम ममता बनर्जी का भी नाम शामिल है. वहीं साल 2000 में भारत और बांग्लादेश के बीच खेले गए पहले टेस्ट में जिन खिलाड़ियों ने हिस्सा लिया था उन्हें भी इस टेस्ट के लिए आमंत्रित किया गया है.</p>
      <figure>
        <iframe data-src="https://twitter.com/BCCI/status/1197772893209292800?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>ईडन गार्डन के इस मैदान पर अबतक तेज गेंदबाजों ने कुल 643 विकेट लिए हैं तो वहीं स्पिनर्स ने अपने नाम 556 विकेट किए हैं. हालांकि अब यहां ये देखना होगा कि गुलाबी गेंद से कौन से गेंदबाज बेहतरीन प्रदर्शन करते हैं. अबतक 35 बार जिस टीम ने टॉस जीता है उसने बल्लेबाजी की है तो वहीं 6 बार टीमों ने टॉस जीतकर गेंदबाजी की है.</p>
      <p>
        <b>टीमें:- (संभावित)</b>
      </p>
      <p><b>भारत:</b> मयंक अग्रवाल, रोहित शर्मा, चेतेश्वर पुजारा, विराट कोहली (कप्तान), अजिंक्य रहाणे, रविंद्र जडेजा, ऋद्धिमान साहा, उमेश यादव, रविचंद्रन अश्विन, मोहम्मद शमी, ईशांत शर्मा.</p>
      <p><b>बांग्लादेश</b>: शादमान इस्लाम, इमरुल कायेस, मोमीउल हक (कप्तान), मोहम्मद मिथुन, मुशफिकुर रहीम, महमूदुल्लाह, लिटन दास, नईम हसन, अबू जायेद, अल अमीन हुसैन, एबादत हुसैन.</p>
    </article>
  </body>
</html>