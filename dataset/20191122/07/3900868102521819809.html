<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nooz.gr/economy/1562753/tzinpingk-theloyme-symfwnia-me-tis-ipa-alla"/>
    <meta property="og:site_name" content="NOOZ."/>
    <meta property="article:published_time" content="2019-11-22T07:44:00+00:00"/>
    <meta property="og:title" content="Τζινπίνγκ: Θέλουμε συμφωνία με τις ΗΠΑ, αλλά..."/>
    <meta property="og:description" content="Ο πρόεδρος της Κίνας Σι Τζινπίνγκ διαβεβαίωσε σήμερα ότι θέλει να υπογραφεί το συντομότερο η καταρχήν συμφωνία για το εμπόριο με τις ΗΠΑ, πρόσθεσε όμως ότι «δεν θα διστάσει» να συνεχίσει τον εμπορικό πόλεμο και επέμεινε πως το Πεκίνο καταβάλλει προσπάθειες να τερματιστεί."/>
  </head>
  <body>
    <article>
      <h1>Τζινπίνγκ: Θέλουμε συμφωνία με τις ΗΠΑ, αλλά...</h1>
      <address>
        <time datetime="2019-11-22T07:44:00+00:00">22 Nov 2019, 07:44</time>
      </address>
      <p>
        <b>Ο πρόεδρος της Κίνας Σι Τζινπίνγκ διαβεβαίωσε σήμερα ότι θέλει να υπογραφεί το συντομότερο η καταρχήν συμφωνία για το εμπόριο με τις ΗΠΑ, πρόσθεσε όμως ότι «δεν θα διστάσει» να συνεχίσει τον εμπορικό πόλεμο και επέμεινε πως το Πεκίνο καταβάλλει προσπάθειες να τερματιστεί.</b>
      </p>
      <p>«Θέλουμε να εργαστούμε για να συναφθεί καταρχήν συμφωνία, στη βάση του αμοιβαίου σεβασμού και της σχέσης μεταξύ ίσων», σημείωσε ο Σι απευθυνόμενος στους συμμετέχοντες στο Νέο Οικονομικό Φόρουμ, εκδήλωση που οργάνωσε η εταιρεία Bloomberg LP — στην οποία ανήκει μεταξύ άλλων το ομώνυμο πρακτορείο ειδήσεων — στο Πεκίνο.</p>
      <p>«Αν χρειαστεί θα δώσουμε μάχη, αλλά εργαζόμαστε ενεργά προκειμένου να μην έχουμε εμπορικό πόλεμο. Δεν ξεκινήσαμε εμείς αυτόν τον εμπορικό πόλεμο, δεν είναι κάτι που θέλουμε», πρόσθεσε ο κινέζος πρόεδρος.</p>
    </article>
  </body>
</html>