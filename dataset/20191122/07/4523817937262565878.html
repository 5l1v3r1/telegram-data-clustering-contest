<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.061.ua/news/2580888/povirte-elektrolicilnik-i-platit-za-fakticni-obsagi-spozivanna"/>
    <meta property="og:site_name" content="061.ua - Сайт города Запорожья"/>
    <meta property="article:published_time" content="2019-11-22T07:00:00+00:00"/>
    <meta property="og:title" content="Повірте електролічильник і платіть за фактичні обсяги споживання"/>
    <meta property="og:description" content="Повірений лічильник гарантує, що Ви розраховуватиметесь за кількість електроенергії, яку фактично спожили"/>
  </head>
  <body>
    <article>
      <h1>Повірте електролічильник і платіть за фактичні обсяги споживання</h1>
      <address><time datetime="2019-11-22T07:00:00+00:00">22 Nov 2019, 07:00</time> by <a rel="author">Деркач Светлана Александровна</a></address>
      <figure>
        <img src="https://s.061.ua/section/newsInText/upload/images/news/intext/000/051/470/1-1-1024x682_5dd6eb9150392.jpg"/>
      </figure>
      <p>
        <b>В умовах нового ринку електроенергії, який повноцінно запрацював в Україні з липня поточного року, і для підприємств, і для населення все більшої актуальності набуває прагнення платити виключно за фактичні обсяги споживання. Здавалося б, це завдання з легкістю можна вирішити шляхом використання високоточних лічильників комерційного обліку електроенергії. Проте навіть такі вимірювальні прилади з часом і за певних умов експлуатації втрачають свої початкові метрологічні характеристики і можуть видавати некоректні показники.</b>
      </p>
      <p>Згідно з Правилами роздрібного ринку електричної енергії для її комерційного обліку мають використовуватись розрахункові засоби вимірювальної техніки (ЗВТ), які відповідають вимогам Кодексу комерційного обліку електричної енергії іЗакону України «Про метрологію та метрологічну діяльність». Лічильники електроенергії віднесені цими документами до законодавчо регульованих засобів вимірювальної техніки, що підлягають періодичній повірці (контролю відповідності метрологічних характеристик встановленим вимогам, зокрема щодо точності та достовірності результатів вимірювань).</p>
      <p>Періодична повірка лічильників електроенергії, що перебувають в експлуатації, в обов’язковому порядку проводиться після закінчення міжповірочного інтервалу, який залежить від типу і класу точності приладу обліку. Також лічильники повіряють після ремонту; у разі пошкодження пломби з відбитком повірочного тавра та/або втрати свідоцтва про повірку; при сумнівах у коректності показників засобу вимірювальної техніки.</p>
      <p>Відповідно до Кодексу комерційного обліку електричної енергії відповідальність за своєчасну повірку лічильників електроенергії, що перебувають в експлуатації, покладається на їх власників.</p>
      <p>
        <b>Міжповірочні інтервали лічильників електроенергії*</b>
      </p>
      <table>
        <tr>
          <td>Лічильники активної електроенергії електромеханічні однофазні (класи точності 0,5–2,0 і А, В)</td>
          <td>8 (16) років</td>
        </tr>
        <tr>
          <td>Лічильники активної та реактивної електроенергії статичні однофазні (класи точності 0,2S-3,0 і А, В, С)</td>
          <td>6 (16) років</td>
        </tr>
        <tr>
          <td>Лічильники активної та реактивної електроенергії електромеханічні трифазні (класи точності 0,5-,0 і А, В)</td>
          <td>4 (10) років</td>
        </tr>
        <tr>
          <td>Лічильники активної та реактивної електроенергії статичні трифазні (класи точності 0,2S-3,0 і А, В, С)</td>
          <td>6 (10) років</td>
        </tr>
        <tr>
          <td>Лічильники активної та реактивної електроенергії (класи точності 0,01-0,1)</td>
          <td>1 рік</td>
        </tr>
      </table>
      <p>
        <i>*Затверджено наказом Міністерства економічного розвитку і торгівлі України від 13.10.2016 № 1747.</i>
      </p>
      <p>
        <i>Міжповірочні інтервали, зазначені у душках, застосовуються до засобів вимірювальної техніки, які за результатами досліджень показників стабільності та метрологічної надійності відповідають вимогам національного стандарту, гармонізованого з ЕN 62059-32-1:2012.</i>
      </p>
      <p>Позитивні результати повірки засвідчуються відбитком повірочного тавра на пломбі, що встановлюється на приладі обліку, чи записом з відбитком повірочного тавра у відповідному розділі експлуатаційних документів. Також може видаватись свідоцтво про повірку.</p>
      <p>Не виключено, що після чергової повірки лічильника буде встановлено його невідповідність регламентованим вимогам. У таких випадках видається довідка про непридатність засобу вимірювальної техніки до подальшого застосування.</p>
      <p>Повірку лічильників виконують метрологічні центри та повірочні лабораторії, уповноважені на проведення таких робіт.</p>
      <p>
        <b>ДП «ЗАПОРІЖЖЯСТАНДАРТМЕТРОЛОГІЯ» має висококваліфікованих фахівців і необхідну метрологічну базу для якісного виконання повірки лічильників електроенергії. Право на надання таких послуг підтверджене свідоцтвом про уповноваження Міністерства економічного розвитку і торгівлі України від 09.08.2019 № П-39-2019.</b>
      </p>
      <figure>
        <img src="https://s.061.ua/section/newsInText/upload/images/news/intext/000/051/470/povirkalichilnukiv2_5dd6eccf63609.jpg"/>
      </figure>
      <p>
        <b>Установка 2Н325, що входить до еталонної бази нашого підприємства, забезпечує регулювання та повірку в автоматичному груповому режимі однофазних і трифазних лічильників електричної енергії класів точності 0,2 активної та 0,5 реактивної енергії (а також менш точних), в тому числі лічильників з гальванично нерозв’язаними ланцюгами струму та напруги.</b>
        <b> Ця установка дає можливість одночасно виконувати повірку від 1 до 6 лічильників.</b>
      </p>
      <p>
        <b>Запрошуємо підприємства, організації та фізичних осіб до співпраці!</b>
      </p>
      <p>
        <b>Лише своєчасно повірений лічильник може гарантувати Вам, що Ви розраховуватиметесь за ту кількість електроенергії, яку фактично спожили! Тел.: (061) 289-98-65, (061) 221-05-20.</b>
      </p>
    </article>
  </body>
</html>