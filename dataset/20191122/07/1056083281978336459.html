<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090100093/%D8%B9%D8%B1%D8%B6%D9%87-%DA%A9%D9%81%DB%8C-%D9%87%D8%A7%DB%8C-%D8%B7%D8%A8%DB%8C-%D8%A8%D8%B1%D8%A7%DB%8C-%D8%AF%D8%B1%D9%85%D8%A7%D9%86-%D8%AE%D8%A7%D8%B1%D9%BE%D8%A7%D8%B4%D9%86%D9%87-%D8%A8%D8%A7-%D8%A7%D8%B3%D8%AA%D9%81%D8%A7%D8%AF%D9%87-%D8%A7%D8%B2-%D8%A2%D9%87%D9%86-%D8%B1%D8%A8%D8%A7-%D9%88"/>
    <meta property="og:site_name" content="ایسنا"/>
    <meta property="article:published_time" content="2019-11-22T07:16:48+00:00"/>
    <meta property="og:title" content="عرضه کفی‌های طبی برای درمان خارپاشنه با استفاده از آهن‌ربا و نانو فناوری"/>
    <meta property="og:description" content="یکی از شرکت‌های مستقر در پارک فناوری گیلان با استفاده از نانو مواد و آهن‌ربا، کفی‌های طبی برای کاهش فشارهای وارد شده در ناحیه پا عرضه کرده است و به گفته آنها این محصول مناسب برای هر نوع قوس پایی است و مانع از ایجاد بوی نامطبوع خواهد شد."/>
  </head>
  <body>
    <article>
      <h1>عرضه کفی‌های طبی برای درمان خارپاشنه با استفاده از آهن‌ربا و نانو فناوری</h1>
      <address><time datetime="2019-11-22T07:16:48+00:00">22 Nov 2019, 07:16</time> by <a rel="author">مریم رضایی</a></address>
      <p>یکی از شرکت‌های مستقر در پارک فناوری گیلان با استفاده از نانو مواد و آهن‌ربا، کفی‌های طبی برای کاهش فشارهای وارد شده در ناحیه پا عرضه کرده است و به گفته آنها این محصول مناسب برای هر نوع قوس پایی است و مانع از ایجاد بوی نامطبوع خواهد شد.</p>
      <p>به گزارش ایسنا، به اعتقاد محققان رابطه‌ای میان کف پا و اعضای بدن وجود دارد و کلیه موجودات زنده به طور طبیعی و به سودمندترین شکل ممکن راه می‌روند و انسان نیز مشابه سایر مخلوقات در ابتدا با پای برهنه بر روی پستی بلندی‌های زمین گام برمی‌داشته است. اصطکاک کف پا با زمین باعث تحریک عصب‌ها و تاثیر مثبت بر دورترین اعضای کانونی بازتابی مرتبط با بدن می‌شده است.در حال حاضر انسان علی‌رغم داشتن کفش به صورت ناقص راه می‌رود و منشا بسیاری از مشکلات جسمانی مرتبط با شیوه و نوع راه رفتن مربوط است.</p>
      <p>بر این اساس یکی از شرکت‌های دانش بنیان مستقر در پارک علم و فناوری گیلان مطالعاتی برای کاهش دردهای کف پا انجام داده و موفق به عرضه محصولاتی در این زمینه شده است. کفی مغناطیسی یکی از محصولات این شرکت است که در آن با توجه به تعبیه آهن ربا در نقاط خاص کفی و با توزیع متعادل و صحیح انرژی مغناطیسی ، باعث تاثیرگذاری بر اعضاء مرتبط و درنتیجه احساس راحتی و رفع خستگی در پاها و متعاقباً بر نقاط مرتبط ، درکل بدن خواهد شد.</p>
      <p>در ساخت این کفی از مواد آنتی باکتریال و ضد قارچ برای جلوگیری از ایجاد بوی نامطبوع و بوجود آوردن محیط بهداشتی و سالم در کف پا استفاده شده است . علت انتخاب مغناطیس در این فرآورده ، نتایج تحقیقات بی شمار در خصوص تاثیر مغناطیس و درمان‌های مغناطیسی این محققان بوده است.</p>
      <p>ماساژ کف پا و جلوگیری از درد و خستگی، لذت در پیاده روی‌های طولانی به دلیل وجود سطح دندانه دار و توزیع متعادل وصحیح وزن بدن، ایجاد اثرات ماساژی در نقاطی که آهنربا قرار دارد، وزن کم و انعطاف پذیری زیاد و قابلیت استفاده در کفشهای مختلف با سایزهای متفاوت و سنین مختلف و دوام طولانی، قابلیت شست‌وشو با آب و صابون، جلوگیری از ایجاد بوی نامطبوع با تهویه مناسب به دلیل وجود منافذ مخصوص برای گردش هوا و کاهش گرما از جمله مزایای این محصول به شمار می‌روند.</p>
      <p>یکی از شایع‌ترین مشکلات که به دلیل استفاده از کفش‌های نامناسب، خار پاشنه است. طبق تحقیقات حدود ۳۰ درصد از جمعیت کشور از درد پاشنه رنج می‌برند که حدود ۶۰ درصد از این افراد دچار مشکل خار پاشنه هستند و بیش از ۸۰ درصد این افراد با پوشیدن کفی‌های مناسب می‌توانند مشکل خود را برطرف و یا کمتر کنند.</p>
      <p>کفی سیلیکونی موضعی نانو به منظور کاهش دردهای ناشی از خار پاشنه از دیگر محصولات این شرکت است.دارا بودن ناحیه سیلیکونی در قسمت پاشنه پا برای پیشگیری از آسیب‌های احتمالی خار پاشنه، دارای مواد آنتی باکتریال و قابلیت انعطاف پذیری در شرایط مختلف آب و هوایی، تعبیه دو آهن ربای 8 میلی‌متری در نقطه خاص که به رفع التهابات احتمالی پاشنه پا، نقاط برجسته برای ماساژ کف پا که تحریک کننده عصب‌های کف پا، قابلیت تغییر در ناحیه قوس کف پابرای افراد مختلف، استفاده از مواد نانو برای جلوگیری از بوی نا مطبوع پا از ویژگی‌های این کفی است.</p>
      <p>در تولید این کفی سیلیکونی موضعی نانو، در مرحله اول، پودر PVC با پلاستیسایزر و نانومواد در میکسر مخلوط شده و پس از اکسترودر شدن به صورت گرانول مواد اولیه کفی تولید می‌شود. در مرحله بعد و پس از فرآوری نیز گرانول‌های حاوی مواد نانو آنتی‌باکتریال با استفاده از دستگاه قالب‌گیری شده و پس از مونتاژ و بسته‌بندی محصول آماده ارائه خواهد بود.</p>
      <p>کفی‌های سیلیکونی این شرکت، از نظر تأثیرگذاری بر قوس پا مزیت‌ جالب توجهی دارد. در یک جعبه از محصولات این شرکت، ۸ قوس با ارتفاع‌های متفاوت وجود دارد که افراد، اعم از کسانی که کف پای صاف دارند تا کسانی که گودی بیش از حد کف پا دارند، پس از تهیه محصول می‌توانند براساس قوس پای خود آن را تنظیم کرده و از آن استفاده کنند. در مقایسه با محصولاتی که برای کف پای صاف ساخته شده، محصولات شرکت امین صوت از این مزیت برخوردار هستند که قوس‌های قابل تغییر داشته و به راحتی قابل تنظیم برای هر قوس پایی بوده و از این رو می‌توان از آن برای افراد با قوس‌های متفاوت استفاده کرد.</p>
      <p>این شرکت تأییدیه‌هایی از ستاد توسعه فناوری نانو، سازمان پژوهش‌های علمی و صنعتی ایران و دانشگاه‌های علوم پزشکی تهران و گیلان برای این محصول دریافت کرده است.</p>
      <p>انتهای پیام</p>
    </article>
  </body>
</html>