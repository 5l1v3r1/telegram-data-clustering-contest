<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/eveniment/sotul-vioricai-dancila-povesteste-cum-a-dus-o-prima-oara-la-parinti-mi-a-fost-frica-pentru-ca-era-o-fata-de-oras-am-luat-o-cu-caruta-de-la-gara-18604340"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-22T07:29:07+00:00"/>
    <meta property="og:title" content="Soţul Vioricăi Dăncilă povesteşte cum a dus-o prima oară la părinţi: Mi-a fost frică, pentru că era o fată de oraş. Am luat-o cu căruţa de la gară"/>
    <meta property="og:description" content="Candidatul PSD la alegerile prezidenţiale, Viorica Dăncilă, a postat pe pagina sa de Facebook un fragment dintr-un interviu pe care l-a acordat alături de soţul ei, Cristinel. ”Venise de la oraş şi am dus-o cu trenul şi am luat-o cu căruţa de la gară”, a povestit soţul ei."/>
  </head>
  <body>
    <article>
      <h1>Soţul Vioricăi Dăncilă povesteşte cum a dus-o prima oară la părinţi: Mi-a fost frică, pentru că era o fată de oraş. Am luat-o cu căruţa de la gară</h1>
      <address><time datetime="2019-11-22T07:29:07+00:00">22 Nov 2019, 07:29</time> by <a rel="author" href="https://www.zf.ro/autor/alexandru-costea" target="_blank">Alexandru Costea</a></address>
      <p>Candidatul PSD la alegerile prezidenţiale, Viorica Dăncilă, a postat pe pagina sa de Facebook un fragment dintr-un interviu pe care l-a acordat alături de soţul ei, Cristinel. ”Venise de la oraş şi am dus-o cu trenul şi am luat-o cu căruţa de la gară”, a povestit soţul ei.</p>
      <p>”Sincer să fiu, mi-a fost frică când am dus-o prima dată, pentru că era o fată de oraş. Venise de la oraş şi am dus-o cu trenul şi am luat-o cu căruţa de la gară. Au ieşit tata, mama. Tata, mama, că prezint viitoarea mea soţie”, a povestit Cristinel Dăncilă.</p>
      <p>Viorica Dăncilă a spus că nu a avut o relaţie tensionată cu socrii săi.</p>
      <p>”Era prima întâlnire cu socrii, era normal să existe emoţii. Am avut noroc şi am învăţat un lucru, că şi eu trebuie să fiu la fel şi că aceeaşi dragoste pe care am primit-o eu de la socrii mei şi aceleaşi aprecieri trebuie să le transmit mai departe soţiei fiului meu”, a completat Viorica Dăncilă.</p>
      <p>Soţul Vioricăi Dăncilă a afirmat că cel mai mult a fost încântat că s-a adaptat condiţiilor de la ţară.</p>
      <p>”În momentul în care a intrat prima dată în curte, tatăl meu a zis... m-a tras deoparte şi mi-a zis: &lt;Crezi tu că o să se adapteze aici? Când o auzi mâine dimineaţă măcănitul raţelor?&gt;. Stai liniştit, tată, că o să vezi că da”, a mai spus Cristinel Dăncilă.</p>
    </article>
  </body>
</html>