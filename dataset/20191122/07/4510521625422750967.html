<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://adevarul.ro/life-style/auto/tesla-prezentat-vehicul-pickup-electric-cybertruck-design-futurist-starnit-controverse-1_5dd7935f5163ec427147b76a/index.html"/>
    <meta property="og:site_name" content="adevarul.ro"/>
    <meta property="article:published_time" content="2019-11-22T07:53:05+00:00"/>
    <meta property="og:title" content="Tesla a prezentat primul său vehicul pickup electric, Cybertruck, cu un design futurist care a stârnit controverse"/>
    <meta property="og:description" content="Tesla a prezentat primul său vehicul pickup electric, Cybertruck, cu un design futurist care a stârnit controverse."/>
  </head>
  <body>
    <article>
      <h1>Tesla a prezentat primul său vehicul pickup electric, Cybertruck, cu un design futurist care a stârnit controverse</h1>
      <address><time datetime="2019-11-22T07:53:05+00:00">22 Nov 2019, 07:53</time> by <a rel="author">News.ro</a></address>
      <h4>Tesla a prezentat primul său vehicul pickup electric, Cybertruck, cu un design futurist care a stârnit controverse.</h4>
      <related>
        <h4>Ştiri pe aceeaşi temă</h4>
        <a href="https://adevarul.ro/economie/business-international/o-noua-fabrica-tesla-construita-europa-tara-ales-elon-musk-1_5dcbd4985163ec4271f88b7f/index.html"/>
        <a href="https://adevarul.ro/tech/gadget/tesla-lanseaza-pickup-electric-21-noiembrie-1_5dc403d95163ec4271c67b91/index.html"/>
        <a href="https://adevarul.ro/tech/retele-sociale/elon-musk-ceo-ul-tesla-spacex-anuntat-renunta-twitter-1_5dbd3c315163ec42719dfceb/index.html"/>
      </related>
      <p>La evenimentul de lansare organizat la Los Angeles, directorul general al Tesla, Elon Musk, a afirmat că Cybertruck va avea un preţ de pornire de 39.900 de dolari, iar producţia ar urma să înceapă spre sfârşitul anului 2021.</p>
      <p>Alte versiuni vor avea preţuri de 49.900 de dolari şi de 69.900 de dolari, cea mai scumpă versiune urmând să aibă o autonomie de peste 500 de mile (805 kilometri).</p>
      <p>”Avem nevoie de energie sustenabilă. Dacă nu avem o camionetă pickup nu putem rezolva acest lucru. Cele mai bine vândute vehicule din America sunt camionete pickup. Pentru a rezolva problema energiei durabile, trebuie să avem o capionetă pickup”, a spus Musk.</p>
      <p>Camioneta, despre care Musk afirmă că ”nu se va zgâria şi nu se va îndoi”, va avea geamuri din sticlă armată. Dar sticla s-a crăpat ca o pânză de păianjen când a fost lovită cu o bilă de metal în timpul demonstraţiei. Musk a părut surprins, dat a spus că sticla nu s-a spart complet.</p>
      <p>Reacţiile de pe Twitter au variat între dragoste şi ură pentru vehiculul cu unghiuri ascuţite.</p>
      <p>”Tocmai am urmărit lansarea de către Tesla a Cybertruck şi sincer? Simt că viaţa mea este completă”, a scris @aidan_tenud, în timp ce@nateallensnyde a scris ”Este plăcut să vezi că Elon Musk a făcut o maşină din carton pe care a desenat-o la grădiniţă”.</p>
      <p>Musk a scris anterior pe Twitter că designul a fost influenţat parţial de maşina sport Lotus Esprit, folosită ca submarin în filmul anilor ‘70 “The Spy Who Loved Me”.</p>
      <p>Camioneta reprezintă prima incursiune a Tesla, al cărei autoturism Model 3 este cel mai bine vândut automobil integral electric din lume, pe piaţa camionetelor pickup, o piaţă dominată de modelul F-150 al Ford Motor, alături de modele ale General Motors şi Fiat Chrysler Automobiles.</p>
      <p>Noul pickup apropie Tesla mai mult de vehiculele pickup şi SUV-uri. Producătorul auto a vândut pînă acum mai mult sedanuri Model S şi Model 3, dar compania oferă şi SUV-ul Model X, iar anul viitor va începe comercializarea SUV-ului compacy Model Y.</p>
      <p>Ford şi General Motors vor concura Tesla într-o manieră mai directă, cu oferte noi, cum este SUV-ul electric Mustang Mach E, precum şi cu pickp-uri electrice.</p>
      <p>SUV-urile şi pickup-urile electrice ar putea ajuta Ford şi GM să realizeze vânzări semnificative de vehicule electrice, de care au nevoie pentru a respecta standardele mai stricte pentru emisii din California şi alte state.</p>
      <p>Administraţia Trump vrea ca standardele respective să fie retrase, dar camionetele electrice vor fi necesare dacă statul California va avea câştig de cauză în conflictul cu adminsitraţia Trump.</p>
      <p>Cererea pentru camionetele pickup integral electrice nu va fi uriaşă, în viitorul apropiat.</p>
      <p>Firma de analiză a pieţei IHS Markit estimează că segmentul de piaţă al camionetelor electrice, pentru modelele complete şi de dimensiuni medii, va ajunge la vânzări de circa 75.000 de unităţi în 2026, comparativ cu volumul total de 3 milioane de camionete uşoare. Camioneta Tesla nu a fost inclusă în această estimare.</p>
      <p>Ford intenţionează să vândă un vehicul electric serie F de la sfârşitul anului 2021, au declarat surse apropiate acestor planuri. Totodată, anul viitor va oferi vehiculul Mach E, în cadrul planului său de a investi 11,5 miliarde de dolari până în 2022 pentru a-şi electrifica vehiculele.</p>
      <p>În aprilie, Ford a investit 500 de milioane de dolari în compania startup Rivian, care intenţionează să construiască propriul model pickup electric, din toamna lui 2020.</p>
      <p>GM intenţionează să construiască o familie de camionete pickup electrice şi de SUV-uri, iar primul model pickup urmează să intre la vânzare în toamna anului 2021. Grupul urmează să investească 8 miliarde de dolari până în 2023, pentru dezvoltarea de vehicule electrice şi autonome.</p>
      <figure>
        <iframe src="https://www.youtube.com/embed/m7atGkba-Z8" width="646" height="363" data-service="Youtube" scrolling="no"/>
      </figure>
      <hr/>
    </article>
  </body>
</html>