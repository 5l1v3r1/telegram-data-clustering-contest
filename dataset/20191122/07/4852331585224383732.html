<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webnews.it/2019/11/22/tiscali-mobile-lancio-4g/"/>
    <meta property="og:site_name" content="Webnews"/>
    <meta property="article:published_time" content="2019-11-22T07:00:00+00:00"/>
    <meta property="og:title" content="Tiscali Mobile si prepara al 4G"/>
    <meta property="og:description" content="Tiscali si sta preparando a rendere disponibile il 4G ai suoi clienti; il lancio dovrebbe avvenire a dicembre."/>
  </head>
  <body>
    <article>
      <h1>Tiscali Mobile si prepara al 4G</h1>
      <h2>Tiscali si sta preparando a rendere disponibile il 4G ai suoi clienti; il lancio dovrebbe avvenire a dicembre.</h2>
      <address><time datetime="2019-11-22T07:00:00+00:00">22 Nov 2019, 07:00</time> by <a rel="author" href="https://www.webnews.it/author/filippovendrame/" target="_blank">Filippo Vendrame</a></address>
      <p><b>Tiscali Mobile</b> si sta preparando al lancio del <b>4G</b> per i suoi clienti. L’<a href="https://www.webnews.it/speciale/operatori-virtuali/">operatore virtuale</a>, infatti, nella giornata di ieri ha fatto sapere che i test di rete procedono e che è arrivata la prima <b>SIM 4G Tiscali</b>. L’annuncio è stato fatto attraverso i social network dove Tiscali Mobile ha condiviso un’immagine di uno screenshot di uno smartphone collegato alla rete in 4G.</p>
      <p>Manca davvero molto poco, dunque, per il debutto ufficiale del 4G per i clienti dell’operatore virtuale. Attualmente, infatti, Tiscali Mobile rende disponibile ai suoi clienti solamente l’accesso alla rete 3G. Secondo alcune indiscrezioni, già in alcune città sarebbe possibile utilizzare il 4G in via sperimentale.</p>
      <figure>
        <embed-post data-src="https://www.instagram.com/p/B5GY2WbD6b_" data-service="Instagram"/>
      </figure>
      <p>I test, comunque, sono in fase avanzata in quanto, come ha potuto verificare MondoMobileWeb, il lancio ufficiale del 4G dovrebbe avvenire nel corso del mese di <b>dicembre</b>, dunque tra poche settimane. Il 4G sarà accessibile da tutti coloro che hanno sottoscritto un’offerta che include anche un pacchetto dati. Il tutto senza dover cambiare SIM.</p>
      <p>Non ci sono ancora dettagli per quanto concerne le <b>velocità di rete</b> che l’operatore offrirà ai suoi clienti. Al riguardo si ricorda che Tiscali Mobile si appoggia alla rete di <a href="https://www.webnews.it/recensioni/produttore/tim/">TIM</a> e che altri operatori virtuali che utilizzano la medesima rete offrendo il 4G ai loro clienti permettono velocità massime sino a 100 Mbps.</p>
      <p>In ogni caso, per i clienti Tiscali Mobile trattasi di una bella notizia. Entro poche settimane potranno finalmente navigare ad alta velocità sui loro smartphone, cosa che permetterà di poter sfruttare al meglio alcuni servizi che con il 3G erano difficilmente accessibili.</p>
      <p>Maggiori informazioni arriveranno nel corso delle prossime settimane.</p>
      <p>Se vuoi aggiornamenti su <i>Nuove offerte operatori virtuali</i> inserisci la tua email nel box qui sotto:</p>
      <p>Iscriviti <br/>Si<br/>No<br/>Acconsento al trattamento dei dati per attività di marketing.<br/>Si<br/>No<br/>Acconsento al trattamento dei dati ai fini della comunicazione a terzi per loro attività di marketing.</p>
      <p>Compilando il presente form acconsento a ricevere le informazioni relative ai servizi di cui alla presente pagina ai sensi dell'<a href="https://www.webnews.it/privacy-policy">informativa sulla privacy</a>.</p>
      <p>La tua iscrizione è andata a buon fine. Se vuoi ricevere informazioni personalizzate compila anche i seguenti campi opzionali:</p>
      <p>Anno di nascita<br/>Sesso<br/>Provincia<br/>Professione<br/>Titolo di studio<br/>Telefono <br/>Si<br/>No<br/>Acconsento al trattamento dei dati per attività di marketing.<br/>Si<br/>No<br/>Acconsento al trattamento dei dati ai fini della comunicazione a terzi per loro attività di marketing.<br/>Completa</p>
    </article>
  </body>
</html>