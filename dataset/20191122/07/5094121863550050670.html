<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denik.cz/regiony/pro-a-proti-ma-skoncit-prujezd-centrem-prahy-auta-mala-strana-magistrat-20191122.html"/>
    <meta property="og:site_name" content="Deník.cz"/>
    <meta property="article:published_time" content="2019-11-22T07:40:00+00:00"/>
    <meta property="og:title" content="PRO A PROTI: Má skončit průjezd centrem Prahy?"/>
    <meta property="og:description" content="Pražský magistrát do 17. listopadu prodloužil dopravní opatření na Malé Straně a na Smetanovo nábřeží nechal po konci výluky jezdit jenom tramvaje. Pražský deník posbíral argumenty k tomuto uzavírání centra metropole pro auta. "/>
  </head>
  <body>
    <article>
      <h1>PRO A PROTI: Má skončit průjezd centrem Prahy?</h1>
      <address><time datetime="2019-11-22T07:40:00+00:00">22 Nov 2019, 07:40</time> by <a rel="author">Jan Prokeš</a></address>
      <h3>PRO</h3>
      <ul>
        <li>Měření intenzity a plynulosti provozu prokázala, že listopadová uzavírka <b>nepřinesla vážnější</b> komplikace v ostatních částech Prahy.</li>
        <li>Trvalý zákaz tranzitní dopravy na Smetanově nábřeží a v Karmelitské <b>zrychlí spoje MHD, usnadní dopravu rezidentům a zásobování.</b> Zájmy několika tisíc řidičů, kteří lokalitami denně projedou, stojí proti zájmu desítek tisíc chodců a pasažérů MHD.</li>
        <li>Kvalita vzduchu v centru je druhá nejhorší v republice. V úzkých ulicích bez stromů se exhalace a prach „drží“ dlouho. <b>Zklidnění pomůže nejen ovzduší</b>, ale i bezpečnosti silnic a zmírnění hlukové zátěže.</li>
        <li>Tunel Blanka měl podle exprimátora Béma ochránit centrum Prahy před rapidním nárůstem počtu aut. Dnes je <b>Blanka zkolaudovaná, tak na co čekáme?</b></li>
        <li><b>Historické domy</b>, které Praze závidí svět, <b>jsou denně zatěžovány otřesy</b>, na které nebyly konstruovány, což zatěžuje i veřejné rozpočty.</li>
      </ul>
      <figure>
        <img src="https://g.denik.cz/63/97/scheinherrmalastrana_denik-150-3x2.jpg"/>
      </figure>
      <aside>
        <a href="https://prazsky.denik.cz/zpravy_region/ridici-pozor-mala-strana-bude-uzavrena-az-do-patku-praha-kolaps-20191106.html">Řidiči, pozor! Praha určila, že centrum bude uzavřené až do 17. listopadu Přečíst článek ›</a>
      </aside>
      <h3>PROTI</h3>
      <ul>
        <li><b>K omezování automobilů je třeba nabídnout alternativy.</b> Dopravní podnik ale tíží „trvalý“ nedostatek řidičů a tak je posílení MHD v této situaci chimérou.</li>
        <li>Důsledkem tzv. zklidňování může být <b>místy pomalejší a méně plynulý průjezd kolon</b> i víc emisí v důsledku objíždění. Průjezd na vyšší rychlostní stupeň v nižších otáčkách je naopak ekologicky mnohem příznivější.</li>
        <li>Vládnoucí koalice podle opozice „tahala Pražany za nos“ tím, že své <b>„experimenty“ s uzavíráním ulic skrývala za rekonstrukce, dopravní průzkum a měření emisí.</b> „Příště můžeme na půl dne uzavírat tunely, protože se hezky provětrají, a pan náměstek Hlubuček tam může měřit emise,“ prohlásil zastupitel Ivan Pilný (ANO).</li>
        <li>Není správné uzavírat silnice ve chvíli, kdy <b>není dobudovaná „páteřní infrastruktura“.</b></li>
        <li><b>Zákaz</b> vjezdu pro nerezidenty <b>nebude respektován</b>.</li>
      </ul>
      <figure>
        <img src="https://g.denik.cz/63/00/portlik_denik-150-3x2.jpg"/>
      </figure>
      <aside>
        <a href="https://prazsky.denik.cz/zpravy_region/ods-koalice-praha-svatomartinska-vyzva-magistrat-dzihad-motoristum-20191112.html">ODS o koalici: „Džihád“ motoristům a klika facebookových mesiášů Přečíst článek ›</a>
      </aside>
    </article>
  </body>
</html>