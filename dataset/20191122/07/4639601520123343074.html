<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/22/society/sto-nimits-o-manolis-glezos-statheri-i-katastasi-i-ygeias-tou/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-22T07:02:17+00:00"/>
    <meta property="og:title" content="Στο ΝΙΜΙΤΣ ο Μανώλης Γλέζος : Σταθερή η κατάσταση η υγείας του"/>
    <meta property="og:description" content="Ο Μανώλης Γλέζος νοσηλεύεται από την Πέμπτη στην Καρδιολογική Μονάδα του ΝΙΜΤΣ και η κατάστασή του κρίνεται σοβαρή αλλά σταθερή"/>
  </head>
  <body>
    <article>
      <h1>Στο ΝΙΜΙΤΣ ο Μανώλης Γλέζος : Σταθερή η κατάσταση η υγείας του</h1>
      <h2>Ο Μανώλης Γλέζος νοσηλεύεται από την Πέμπτη στην Καρδιολογική Μονάδα του ΝΙΜΤΣ και η κατάστασή του κρίνεται σοβαρή αλλά σταθερή</h2>
      <address><time datetime="2019-11-22T07:02:17+00:00">22 Nov 2019, 07:02</time> by <a rel="author">ΤοΒΗΜΑ Team</a></address>
      <p>Ο Μανώλης Γλέζος <a href="https://www.tovima.gr/2019/11/21/society/stin-entatiki-tou-nimts-o-manolis-glezos/"><b>νοσηλεύεται από την Πέμπτη</b></a> στην Καρδιολογική Μονάδα του ΝΙΜΤΣ και η κατάστασή του κρίνεται σοβαρή αλλά σταθερή.</p>
      <p>Την περασμένη Τρίτη ο <a href="https://www.tovima.gr/tag/%ce%bc%ce%b1%ce%bd%cf%8e%ce%bb%ce%b7%cf%82-%ce%b3%ce%bb%ce%ad%ce%b6%ce%bf%cf%82/"><b>Μανώλης Γλέζος</b></a> εισήχθη στο νοσοκομείο για προγραμματισμένο έλεγχο νευρολογικής πάθησης αλλά τα αποτελέσματα των εξετάσεων του δεν επέτρεψαν στους γιατρούς να του δώσουν εξιτήριο.</p>
      <p>
        <a href="https://www.in.gr/2019/11/21/greece/eksarxeia-ta-eksi-ypo-katalipsi-ktiria-pou-thelei-na-ekkenosei-el/">Εξάρχεια : Τα έξι υπό κατάληψη κτίρια που θέλει να εκκενώσει η ΕΛ.ΑΣ.</a>
      </p>
      <p>Σύμφωνα με τους θεράποντες ιατρούς του ο ήρωας της αντίστασης νοσηλεύεται σε σοβαρή αλλά σταθερή κατάσταση στην Μονάδα Εντατικής Θεραπείας.</p>
      <h3>Τον επισκέφτηκε ο Κικίλιας, ευχές από Μητσοτάκη</h3>
      <p>Στο νοσοκομείο ΝΙΜΤΣ βρέθηκε το πρωί της Πέμπτης και ο Βασίλης Κικίλιας, ο οποίος επισκέφθηκε τον Μανώλη Γλέζο.</p>
      <p>Σύμφωνα με πληροφορίες μάλιστα μίλησε μαζί του, κάτι που δίνει ελπίδες για την πορεία της υγείας του. Ο κ. Κικίλιας συνομίλησε με τον κ. Γλέζο και με τους θεράποντες ιατρούς του και τον διοικητή του νοσοκομείου.</p>
      <p>Επιπλέον, για την κατάσταση της υγείας του Μανώλη Γλέζου ενημερώθηκε ο πρωθυπουργός Κ. Μητσοτάκης, ο οποίος βρίσκεται στο εξωτερικό.</p>
      <p>Μάλιστα, μέσω του υπουργού Υγείας, έστειλε στον κ. Γλέζο τις θερμές ευχές για γρήγορη ανάρρωση.</p>
      <h4>Ο Νίκος Βούτσης μετέφερε τα «περαστικά» όλων των βουλευτών</h4>
      <p>Τον Μανώλη Γλέζο επισκέφθηκε και ο Νίκος Βούτσης στο ΝΙΜΤΣ. Ο τέως πρόεδρος της Βουλής και βουλευτής του ΣΥΡΙΖΑ, μετέβη στο νοσοκομείο από τη Βουλή, όπου χθες ήταν σε εξέλιξη η συζήτηση για την αναθεώρηση του Συντάγματος, και μετέφερε στον Μανώλη Γλέζο τις ευχές όλων των βουλευτών για «περαστικά».</p>
      <p>Σύμφωνα με πληροφορίες, ο Μανώλης Γλέζος -τον οποίο ο κ. Βούτσης είδε σε καλή κατάσταση- τον ευχαρίστησε και του είπε ότι οι γιατροί κάνουν ό,τι μπορούν.</p>
      <h4>Ποιος είναι ο Μανώλης Γλέζος</h4>
      <p>Ο Μανώλης Γλέζος γεννήθηκε στην Νάξο το 1922. Είναι δημοσιογράφος, συγγραφέας και ηγετικό στέλεχος της Αριστεράς. Μαζί με τον Απόστολο Σάντα υπήρξαν οι πρωταγωνιστές μια ηρωικής πράξης που έμεινε χαραγμένη στην ελληνική ιστορία.</p>
      <p>Οι δύο νεαροί τότε κατέβασαν τη νύχτα της 30ης Μαΐου τη σημαία της ναζιστικής Γερμανίας από τον ιερό βράχο της Ακρόπολης.</p>
      <p>Μετά τον πόλεμο εργάστηκε ως δημοσιογράφος, αναλαμβάνοντας αρχισυντάκτης της εφημερίδας Ριζοσπάστης, ενώ αργότερα υπήρξε διευθυντής και της εφημερίδας Αυγής. Ωστόσο, γρήγορα συνελήφθη για τις πολιτικές τους πεποιθήσεις, φτάνοντας μάλιστα να καταδικαστεί σε θάνατο τρεις φορές. Οι συνεχείς δικαστικές του περιπέτειες μέχρι την οριστική του απαλλαγή με τη γενική αμνηστία του 1971 προκάλεσαν συχνά την αντίδραση της Ελληνικής και της διεθνούς κοινής γνώμης.</p>
      <p>
        <a href="https://www.in.gr/2019/11/22/greece/tourkiko-sxedio-kata-tis-elladas-moxlo-metanasteytiko/">Τουρκικό σχέδιο κατά της Ελλάδας με μοχλό το μεταναστευτικό</a>
      </p>
    </article>
  </body>
</html>