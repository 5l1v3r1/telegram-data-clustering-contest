<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://laprovinciadibiella.it/attualita/nel-fine-settimana-e-atteso-un-forte-peggiornamento-del-maltempo"/>
    <meta property="og:site_name" content="LaProvinciaDiBiella.it"/>
    <meta property="article:published_time" content="2019-11-22T07:01:48+00:00"/>
    <meta property="og:title" content="Nel fine settimana è atteso un forte peggioramento del maltempo"/>
    <meta property="og:description" content="Si temono allagamenti"/>
  </head>
  <body>
    <article>
      <h1>Nel fine settimana è atteso un forte peggioramento del maltempo</h1>
      <h2>Si temono allagamenti</h2>
      <address>
        <time datetime="2019-11-22T07:01:48+00:00">22 Nov 2019, 07:01</time>
      </address>
      <p>L’ondata di maltempo non è ancora finita e nel fine settimana è atteso un nuovo forte peggioramento, potenzialmente critico su buona parte del Piemonte per rischio di piene fluviali, allagamenti e dissesti. A preoccupare non è solo l’intensità e la durata delle piogge attese (almeno 36 ore da stasera venerdì a domenica mattina), ma anche il brusco rialzo termico portato dalle correnti di scirocco.</p>
      <p>Fino a domenica sono attesi fino a 150-200 mm di pioggia a ridosso dei rilievi dal Torinese al Monte Rosa, con punte anche di 250-300 mm in Liguria con interessamento dei settori piemontesi limitrofi, soprattutto tra il Cuneese e l’Alessandrino occidentale.</p>
      <p>Il consiglio è di seguire gli aggiornamenti meteo e le eventuali allerte della Protezione Civile. Al momento, fino a stasera, è in vigore una allerta gialla per rischio di locali allagamenti, isolati fenomeni di versante e possibili disagi alla viabilità.</p>
      <related>
        <h4>Ti potrebbe interessare:</h4>
        <a href="https://laprovinciadibiella.it/attualita/pioggia-e-temporali-stanno-arrivando"/>
        <a href="https://laprovinciadibiella.it/attualita/eventi-biella-tutti-gli-appuntamenti-oggi-2-2-2-2-2-2-2-2-2-2-2-2-2-3-2-2-2-2-2-2-2-2-2"/>
        <a href="https://laprovinciadibiella.it/attualita/necrologi-ricordiamo-nostri-cari-defunti-3-2-3-2-2-2-2-2-2-2-2-2-2-2-2-2-3-3-3-3-2-2-2-3-2-2-2-3-2-2-2-2-2-2-2-2-2-2-2-2-2"/>
      </related>
    </article>
  </body>
</html>