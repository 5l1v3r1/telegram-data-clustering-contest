<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovoidilo.ua/2019/11/22/infografika/polityka/yakyx-kryminalnyx-provadzhennyax-fihuruvaly-lidery-yevromajdanu"/>
    <meta property="og:site_name" content="Слово і Діло"/>
    <meta property="article:published_time" content="2019-11-22T07:18:01+00:00"/>
    <meta property="og:title" content="В яких кримінальних провадженнях фігурували лідери Євромайдану"/>
    <meta property="og:description" content="Незважаючи на гучні корупційні скандали, жоден політик, який прийшов до влади після втечі Януковича, поки не потрапив до в’язниці. В яких справах проходили лідери Революції гідності."/>
  </head>
  <body>
    <article>
      <h1>В яких кримінальних провадженнях фігурували лідери Євромайдану</h1>
      <address>
        <time datetime="2019-11-22T07:18:01+00:00">22 Nov 2019, 07:18</time>
      </address>
      <p>
        <b>Серед тих, хто шість років тому стояв на сцені Євромайдану та потім змінив злочинну владу Януковича, є політики, які потрапляли у гучні корупційні скандали та у фокус уваги правоохоронців. «Слово і Діло» подивилось, у яких кримінальних справах фігурували лідери Революції гідності, які згодом прийшли до влади, і на якому етапі слідство.</b>
      </p>
      <figure>
        <img src="http://media.slovoidilo.ua/media/infographics/10/99540/99540-2_uk_origin.png"/>
      </figure>
      <p>Поки жоден політик не отримав реальний термін ув’язнення. Під вартою наразі до 4 грудня знаходиться екснардеп від БПП Сергій <a href="https://www.slovoidilo.ua/2019/10/09/novyna/polityka/dbr-ne-vyklyuchayut-zminu-kvalifikacziyi-spravy-pashynskoho">Пашинський, якого підозрюють у тому, що він прострелив ногу В'ячеславу Хімікусу</a> під час сварки.</p>
      <p>Зокрема, у голови Державного бюро розслідувань Романа Труби є низка претензій до того, як справа Пашинського раніше розслідувалася Генпрокуратурою.</p>
      <p><i>«Весь цей час, коли проводилося розслідування, людина, яка отримала кульове поранення, не була визнана потерпілою, незважаючи на те, що експертиза чітко сказала, що йому завдано тяжке тілесне ушкодження. Він навіть не був залучений у проведення слідчого експерименту. Факт хуліганський дій по відношенню до народного депутата виділений в окреме провадження, і саме народний депутат виявився потерпілим. 2,5 року слідчі ГПУ не розслідували кримінальне провадження, а намагалися двічі закрити його, при цьому ігнорували вказівки і рекомендації, які надав Печерський суд»,</i> – сказав Труба.</p>
      <p>Також під вартою перебуває колишній заступник міністра з питань тимчасово окупованих територій і внутрішньо переміщених осіб Юрій <a href="https://www.slovoidilo.ua/2019/11/14/novyna/polityka/sud-znovu-prodovzhyv-aresht-hrymchaka-ta-spilnyka">Гримчак, який у середині серпня був затриманий у підозрі в шахрайстві.</a> За версією слідства, Гримчак пообіцяв за винагороду у 100 тис. доларів вирішити через впливових осіб у правоохоронних органах два питання представнику приватної компанії.</p>
      <p>Вислизнув з під загрози опинитися в СІЗО екснардеп Олег <a href="https://www.slovoidilo.ua/2019/11/20/pogljad/polityka/sud-trybuny-yak-lyashko-mozhe-vykorystovuvaty-konflikt-herusom">Ляшко, який 6 листопада побився з депутатом від «Слуги народу» Андрієм Герусом у аєропорту «Бориспіль».</a> Правоохоронці відкрили за фактом бійки Ляшка та Геруса кримінальне провадження щодо погроз і насильства стосовно державного діяча. Санкція статті передбачає покарання у вигляді позбавлення волі на термін від 4 до 7 років. Бориспільський міськрайонний суд розглянув клопотання про обрання запобіжного заходу для лідера Радикальної партії і відпустив його на поруки народних депутатів.</p>
      <p>П’ятий президент України Петро Порошенко перебуває у статусі свідка у 13 кримінальних провадженнях, які розслідує ДБР. У Генпрокуратурі заявили, що вивчають переданий їм ДБР <a href="https://www.slovoidilo.ua/2019/11/18/pogljad/polityka/dbr-proty-poroshenka-yaki-umovy-vruchennya-pidozry-ta-pro-yaku-kryminalnu-spravu-jdetsya">проєкт повідомлення про підозру Порошенку</a> у зловживанні службовим становищем та дії, спрямовані на насильницьке повалення конституційного ладу або захоплення державної влади. Йдеться про захоплення державної влади через призначення «своїх» членів ВРП шляхом порушення процедури для посилення свого впливу після закінчення президентської каденції.</p>
      <p>На початку листопада 2019 року <a href="https://www.slovoidilo.ua/2019/10/29/novyna/polityka/pohrozy-zelenskomu-chy-ye-strimi-nardepa-ta-volontera-oznaky-skladu-zlochynu">Генпрокуратура відкрила кримінальне провадження щодо висловлювань народної депутатки від «Європеської солідарності» Софії Федини,</a> відомої як «голос» Львівського майдану, на адресу президента Володимира Зеленського після його розмови на передовій із військовими. Рябошапка підкреслив, що йдеться про справу, порушену не проти Федини, а за фактом її висловлювань.</p>
      <p>Федина, коментуючи висловлювання Зеленського, говорили про спробу капітуляції перед агресором з його сторони та припускала, що може статися із Зеленським на передовій. Серед іншого вона припустила: <i>«Там ненароком може взірватися граната, а ще там обстріли бувають. Було би найкрасивіше, щоб це все сталося під час московського обстрілу, коли дехто в білій чи голубій сорочечці припреться на передову».</i></p>
      <p>Нагадаємо, ми розбирались чи актуальні зараз вимоги Майдану. <a href="https://www.slovoidilo.ua/2019/11/21/kolonka/aleksandra-khudiakova/polityka/richnycya-revolyucziyi-hidnosti-chy-aktualni-zaraz-vymohy-majdanu">Про обіцянки старих та нових політиків в контексті Революції гідності</a> читайте у колонці журналістки «Слово і Діло» Олександри Худякової.</p>
      <p>Також ми зібрали <a href="https://www.slovoidilo.ua/2019/11/21/infografika/polityka/rozsliduvaty-pokaraty-huchni-provaleni-obicyanky-shhodo-zlochyniv-majdani">гучні провалені обіцянки щодо злочинів на Майдані.</a></p>
      <p>Хочете обговорити цю новину? Долучайтеся до телеграм-чату <a href="https://t.me/chorna_rada">CHORNA RADA</a></p>
      <related>
        <h4>Читайте також</h4>
        <a href="https://www.slovoidilo.ua/2019/11/21/pogljad/suspilstvo/rozsliduvannya-zlochyniv-majdanu-komentar-advokata-simej-nebesnoyi-sotni"/>
        <a href="https://www.slovoidilo.ua/2019/11/21/ogljad/suspilstvo/richnycya-revolyucziyi-hidnosti-pyshut-soczmerezhax"/>
        <a href="https://www.slovoidilo.ua/2019/11/21/pogljad/suspilstvo/poshukax-novyx-idealiv-yak-zminyla-ukrayinu-revolyucziya-hidnosti"/>
      </related>
    </article>
  </body>
</html>