<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.yenicaggazetesi.com.tr/besiktas-oguzhan-ozyakupu-sergen-yalcina-emanet-edecek-257420h.htm"/>
    <meta property="og:site_name" content="Yeni Çağ Gazetesi"/>
    <meta property="article:published_time" content="2019-11-22T07:32:00+00:00"/>
    <meta property="og:title" content="Beşiktaş Oğuzhan Özyakup'u Sergen Yalçın'a emanet edecek"/>
    <meta property="og:description" content="Beşiktaş, geçtiğimiz sezon Fenerbahçe'nin Ozan Tufan'da uyguladığı formülü uygulayarak Oğuzhan Özyakup'u Sergen Yalçın'ın takımı Yeni Malatyaspor'a kiralayacak."/>
  </head>
  <body>
    <article>
      <h1>Beşiktaş Oğuzhan Özyakup'u Sergen Yalçın'a emanet edecek</h1>
      <address><time datetime="2019-11-22T07:32:00+00:00">22 Nov 2019, 07:32</time> by <a rel="author">Yeni Çağ Gazetesi</a></address>
      <p>
        <b>Beşiktaş, geçtiğimiz sezon Fenerbahçe'nin Ozan Tufan'da uyguladığı formülü uygulayarak Oğuzhan Özyakup'u Sergen Yalçın'ın takımı Yeni Malatyaspor'a kiralayacak.</b>
      </p>
      <p>İki yıl üst üste kazanılan şampiyonluktan sonra bir türlü isteneni veremeyen Oğuzhan, özellikle son dönemlerde gösterdiği kötü performansla yedek kulübesinin değişilmez isimlerinden olmuştu.</p>
      <p>Abdullah Avcı'nın kazanmaya çalıştığı Oğuzhan, bir türlü isteneni veremeyerek siyah-beyazlı camiadan 'kiralayalım' seslerinin yükselmesine neden oldu.</p>
      <p>
        <b>OĞUZHAN'A OZAN TUFAN FORMULÜ</b>
      </p>
      <p>Rus ekibi Krasnodar'ın Oğuzhan'la ilgilenmesine rağmen oyuncuyu değerinin altında bir fiyata satmak istemeyen siyah-beyazlı yönetim, çareyi oyuncuyu BtcTurk Yeni Malatyaspor'a kiralamakta buldu.</p>
      <p>Ozan Tufan ve Merih Demiral gibi oyuncuların gerçek potansiyellerine ulaşmasında büyük pay sahibi olan Sergen Yalçın'dan bu kez de Oğuzhan'ı eski günlerine döndürmesi beklenecek. </p>
      <related>
        <a href="https://www.yenicaggazetesi.com.tr/ogzuhan-ozyakupa-rusyadan-talip-var-256848h.htm"/>
        <a href="https://www.yenicaggazetesi.com.tr/krasnodardan-oguzhan-ozyakup-hamlesi-255965h.htm"/>
      </related>
    </article>
  </body>
</html>