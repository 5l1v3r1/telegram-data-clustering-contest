<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.real.gr/koinonia/arthro/pos_31xroni_egdyne_ilikiomeni_tis_arpakse_100_000_euro-588831/"/>
    <meta property="og:site_name" content="Real.gr"/>
    <meta property="article:published_time" content="2019-11-22T07:18:00+00:00"/>
    <meta property="og:title" content="Απολογείται σήμερα ο κτηνοτρόφος που πυροβόλησε και σκότωσε τον 49χρονο κυνηγό"/>
    <meta property="og:description" content="Στα χέρια των αστυνομικών έπεσε μία γυναίκα 31 ετών η οποία κατηγορείται για απάτη σε βάρος 66χρονης από την οποία κατάφερε να αποσπάσει μεγάλο χρηματικό ποσό που ξεπερνάει ίσως και τα 100.000 ευρώ!"/>
  </head>
  <body>
    <article>
      <h1>
        <a href="https://www.real.gr/koinonia/arthro/apologeitai_simera_o_ktinotrofos_pou_pyrobolise_kai_skotose_ton_49xrono_kynigo-588829/">Απολογείται σήμερα ο κτηνοτρόφος που πυροβόλησε και σκότωσε τον 49χρονο κυνηγό</a>
      </h1>
      <address><time datetime="2019-11-22T07:18:00+00:00">22 Nov 2019, 07:18</time> by <a rel="author">lamiareport.gr</a></address>
      <p>
        <b>Στα χέρια των αστυνομικών έπεσε μία γυναίκα 31 ετών η οποία κατηγορείται για απάτη σε βάρος 66χρονης από την οποία κατάφερε να αποσπάσει μεγάλο χρηματικό ποσό που ξεπερνάει ίσως και τα 100.000 ευρώ!</b>
      </p>
      <p>Η ιστορία έχει βάθος χρόνου τριών ετών, με την 66χρονη που είναι κτηνοτρόφος από τη Λοκρίδα να δίνει τμηματικά χρήματα στην 31χρονη εγγονή φίλης της, προκειμένου εκείνη να την εξυπηρετεί σε θέμα αδειοδότησης στάβλου και στην σύνταξη των αιτήσεων για την εξασφάλιση των κρατικών επιδοτήσεων.</p>
      <p>Επί τρία χρόνια φέρεται η 31χρονη, που έχει καταγωγή από τη Λοκρίδα αλλά μένει στην Αθήνα, να παίρνει διάφορα ποσά για να βοηθάει τάχα την 66χρονη, εωσότου η τελευταία αποκάλυψε στα παιδιά της που πήγαιναν τα χρήματα που ενίοτε ζητούσε και από κείνα.</p>
      <p>Με πρωτοβουλία των παιδιών της η υπόθεση καταγγέλθηκε στο Α.Τ. Λοκρών, οι αστυνομικοί του οποίου προσημείωσαν ένα τελευταίο ποσό το οποίο και θα παρέδιδε η 66χρονη στην 31χρονη. Το ραντεβού κλείστηκε στα ΚΤΕΛ Λιοσίων στην Αθήνα. Όταν η 31χρονη απατεώνισσα πήρε το φάκελο με τα χρήματα, αστυνομικοί του Α.Τ. Λοκρών, που παρακολουθούσαν από κοντινή απόσταση, την ακινητοποίησαν και την συνέλαβαν.</p>
      <p>Σύμφωνα με το LamiaReport, η 31χρονη φέρεται να παραδέχτηκε ότι κατά καιρούς έπαιρνε χρήματα από την 66χρονη φίλη της γιαγιάς της, τα οποία και είχε ανάγκη για προσωπικό πρόβλημα, με την προοπτική όπως είπε, να της τα επιστρέψει. Φέρεται μάλιστα να διαφώνησε ως προς το ύψος του ποσού, αφού εκείνη τα υπολόγιζε γύρω στις 70.000€.</p>
      <p>Αξίζει να σημειωθεί, ότι εκτός από την 31χρονη, κατηγορούνται ως συνεργοί οι γονείς της και η γιαγιά της, φίλη και γειτόνισσα του θύματος, αφού φέρεται ότι γνώριζαν για τα ποσά που έπαιρνε η 31χρονη από την 66χρονη για τις "εξυπηρετήσεις".</p>
      <p>Η υπόθεση είναι ακόμη στο στάδιο του σχηματισμού της δικογραφίας, ενώ με εντολή Εισαγγελέα η 31χρονη αφέθηκε προς το παρόν ελεύθερη.</p>
    </article>
  </body>
</html>