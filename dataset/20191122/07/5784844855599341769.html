<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.racunalniske-novice.com/novice/dogodki-in-obvestila/audi-predstavil-elektricni-model-e-tron-sportback.html?RSSf038343d0fb49076ac559ceb75f5a856"/>
    <meta property="og:site_name" content="Računalniške novice"/>
    <meta property="article:published_time" content="2019-11-22T07:00:00+00:00"/>
    <meta property="og:title" content="Audi predstavil električni model E-Tron Sportback"/>
    <meta property="og:description" content="Če so vam katere od teh številk že malce znane, je to morda zato, ker bodo E-Tron Sportback izdelali na istem električnem pogonskem sklopu in z akumulatorjem, kot so ga za E-Tron S"/>
  </head>
  <body>
    <article>
      <h1>Audi predstavil električni model E-Tron Sportback</h1>
      <address>
        <time datetime="2019-11-22T07:00:00+00:00">22 Nov 2019, 07:00</time>
      </address>
      <p>
        <b>Audi je razkril novi (drugi) model popolnoma električnega avtomobila, ki so ga poimenovali E-Tron Sportback. V Evropi in pri nas bo na voljo v prvi polovici prihodnjega leta, vozilo pa bo ponujalo “domet” do 446 prevoženih kilometrov (277 milj) in dvojni motor z močjo 265 kW oziroma približno 350 konjskimi močmi.</b>
      </p>
      <p>Če so vam katere od teh številk že malce znane, je to morda zato, ker bodo <b>E-Tron Sportback</b> izdelali na istem električnem pogonskem sklopu in z akumulatorjem, kot so ga za E-Tron SUV pri Audiju razkrili že lani. Oba modela E-Tron predstavljata nekakšen model električnih vozil, ki so si jih zamislili pri tem nemškem proizvajalcu iz Ingolstadta.</p>
      <p>Zmogljivejša različica bo v ZDA na voljo sredi leta 2020, pri EPA pa ocenjujejo, da bo avtomobil zmogel naenkrat prevoziti le koli 204 milj (328 km). Pri Audiju ob tem obljubljajo, da bo vozilo zaradi izboljšane aerodinamike zmožno prevoziti še kakšen kilometer več.</p>
      <p>Tudi notranjost Sportbacka posnema dizajn modela SUV. Na armaturni plošči so trije veliki zasloni, prvi za volanom, drugi sredi armaturne plošče, tretji, manjši, pa pod njim. Omogočali naj bi popoln in razmeroma intuitiven nadzor nad večino funkcij v avtomobilu. Srečneži, ki so uspeli avtomobil spoznati tudi v živo, doživljanje modela opisujejo kot deja vu, že videno.</p>
      <p>Električna igračka, če lahko novo Audijevo vozilo tako poimenujemo, nikakor ne bo poceni. Osnovni model vozila s 350 konjskimi močmi bo na voljo za 71.350 EUR.</p>
    </article>
  </body>
</html>