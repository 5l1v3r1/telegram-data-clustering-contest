<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.apparata.nl/nieuws/microsofts-airpod-pro-tegenhanger-loopt-vertraging-op-33201"/>
    <meta property="og:site_name" content="Apparata"/>
    <meta property="article:published_time" content="2019-11-22T07:38:00+00:00"/>
    <meta property="og:title" content="Microsoft’s AirPod Pro-tegenhanger loopt vertraging op"/>
    <meta property="og:description" content="Apple, en andere merken die kleine oortjes aanbieden, hoeven voorlopig nog geen concurrentie van Microsoft te verwachten."/>
  </head>
  <body>
    <article>
      <h1>Microsoft’s AirPod Pro-tegenhanger loopt vertraging op</h1>
      <h2>Apple, en andere merken die kleine oortjes aanbieden, hoeven voorlopig nog geen concurrentie van Microsoft te verwachten.</h2>
      <address><time datetime="2019-11-22T07:38:00+00:00">22 Nov 2019, 07:38</time> by <a rel="author" href="https://www.apparata.nl/nieuws/author/rubenpriest" target="_blank">RubenPriest</a></address>
      <p>De <a href="https://www.apparata.nl/tag/airpods">AirPods</a> zijn zo’n beetje de bekendste draadloze oordopjes die je nu kunt kopen. Apple is zeker niet de enige. Zo heeft Samsung bijvoorbeeld de <a href="https://www.apparata.nl/nieuws/luister-goed-airpods-vs-galaxy-buds-vergelijking-30363">Galaxy Buds</a> en Huawei de Freebuds. Ook Microsoft wil gaan concurreren in deze markt met de Surface Earbuds.</p>
      <p>Tijdens een evenement in New York in oktober dit jaar liet Microsoft de pers de nieuwe Surface Earbuds uitproberen. Op dat moment werd er nog geen releasedatum gecommuniceerd. Wie hoopte op een release eind dit jaar moeten we teleurstellen. Microsoft heeft bekendgemaakt dat het product helaas vertraging heeft opgelopen.</p>
      <p>Via Twitter laat Microsoft-topman Panos Panay weten dat men de Surface Earbuds in de lente van 2020 mag verwachten. De topman heeft niet bekendgemaakt waarom het product een vertraging heeft opgelopen. Hij laat alleen weten dat de ontwikkeling van de Earbuds langer duurt dan ze aanvankelijk gehoopt hadden en gooit het op de details.</p>
      <figure>
        <iframe data-src="https://twitter.com/panos_panay/status/1197575990194520065?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>