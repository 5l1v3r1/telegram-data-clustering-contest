<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904679/thorup-is-duidelijk-ik-kan-niet-tevreden-zijn-met-de-geleverde-prestaties-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-22T07:29:00+00:00"/>
    <meta property="og:title" content="Thorup spreekt duidelijke taal: &quot;Niet tevreden met geleverde prestaties&quot;"/>
    <meta property="og:description" content="KAA Gent ging met 3-2 ten onder op het veld van Royal Antwerp Football Club. Na afloop reageerde coach Jess Thorup op de"/>
  </head>
  <body>
    <article>
      <h1>Thorup spreekt duidelijke taal: "Niet tevreden met geleverde prestaties"</h1>
      <address>
        <time datetime="2019-11-22T07:29:00+00:00">22 Nov 2019, 07:29</time>
      </address>
      <p>
        <b>KAA Gent ging met 3-2 ten onder op het veld van Royal Antwerp Football Club. Na afloop reageerde coach Jess Thorup op de <a href="https://www.kaagent.be/nl/team/games/jupiler-pro-league-2019-2020/5/r-antwerp-fc/kaa-gent/reacties">clubwebsite</a> van de Buffalo’s.</b>
      </p>
      <p>Antwerp speelde sterk. “Eerst en vooral was het een sterke prestatie van Antwerp, zeker en vast. Topschutter Mbokani speelde een puike match. Al startten wij ook goed, met die mooie goal van Roman (Yaremchuk). Maar vanaf dan leek het dat we speelden om die 0-1 voorsprong te verdedigen en zoiets lukt niet voor de resterende (80) minuten, dat weet je. Antwerp is een goeie ploeg en ze weten hoe ze moeten scoren. En kijk, dat is vandaag nog maar eens gebleken.”</p>
      <p>“De ingesteldheid om de 2-1 achterstand om te zetten in een overwinning was er nochtans wel”, gaat Thorup verder. “Maar dan krijg je vlak na rust een derde doelpunt tegen en dan wordt het een moeilijke opdracht. Waarom we geen oplossing vonden? In voetbal hangt het vaak af van details en om in die specifieke zaken dan ook beter te zijn.”</p>
      <p>De oefenmeester van KAA Gent was aldus niet tevreden. “En dat lukte jammer genoeg niet vandaag. De tegenstander paste zich aan aan onze speelstijl en wij hadden hier geen antwoord op. Dus nee, ik kan niet tevreden zijn met de getoonde prestatie.”</p>
      <p><b>Antwerp</b><br/>Ook zondag wacht Antwerp, dit keer in de Ghelamco Arena. “Het spreekt vanzelf dat we die wedstrijd beter gaan moeten aanpakken om de drie punten thuis te houden. Uiteraard zullen we de match van vandaag goed analyseren en daarna de nodige aanpassingen doen.”</p>
      <aside>Lees meer<br/><a href="https://www.voetbalprimeur.be/nieuws/904663/antwerp-gent.html?itm_source=www.voetbalprimeur.be&amp;itm_medium=highlighted-content">Antwerp pakt drie belangrijke punten tegen AA Gent dankzij twee goals Mbokani</a></aside>
    </article>
  </body>
</html>