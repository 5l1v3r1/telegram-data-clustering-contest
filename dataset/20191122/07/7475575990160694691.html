<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.61saat.com/futbol/trabzonspor-da-ekuban-in-hedefi-belli-oldu-h698338.html"/>
    <meta property="og:site_name" content="61 SAAT"/>
    <meta property="article:published_time" content="2019-11-22T07:17:25+00:00"/>
    <meta property="og:title" content="Trabzonspor'da Ekuban'ın hedefi belli oldu"/>
    <meta property="og:description" content="Sakatlığını atlatan ve bireysel idmanlara başlayan Trabzonspor’un 25 yaşındaki oyuncusu Caleb Ekuban'ın hedefi gelecek haftaki derbi maçıyla sahalara dönmek."/>
  </head>
  <body>
    <article>
      <h1>Trabzonspor'da Ekuban'ın hedefi belli oldu</h1>
      <h2>Sakatlığını atlatan ve bireysel idmanlara başlayan Trabzonspor’un 25 yaşındaki oyuncusu Caleb Ekuban'ın hedefi gelecek haftaki derbi maçıyla sahalara dönmek. </h2>
      <address>
        <time datetime="2019-11-22T07:17:25+00:00">22 Nov 2019, 07:17</time>
      </address>
      <p>Sezon başından beri sakatlıklarla uğraşan Trabzonspor eksiklerine kavuşuyor.</p>
      <p>11 Eylül'de yapılan idmanda Fernandes ile girdiği ikili mücadele sonrası ayak tarak kemiğinde kırık oluşan Caleb Ekuban'ın gelecek hafta Galatasaray maçıyla sahalara dönmesi hedefleniyor.</p>
      <p>Sakatlığını tamamen atlatan ancak henüz takımla çalışmalara katılmayan Ekuban'ı yarın Ankaragücü ile oynanacak maçın kadrosuna almayı düşünmeyen teknik direktör Ünal Karaman, özel bir programla golcü futbolcuyu G.Saray maçına hazırlamayı planlıyor.</p>
      <p>21 kişilik maç kadrosuna alınmasına kesin gözüyle bakılan Ganalı yıldızın takıma dönüşü ile Trabzonspor'un hücum hattı da güçlenecek.</p>
    </article>
  </body>
</html>