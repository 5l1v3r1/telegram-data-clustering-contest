<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.prlekija-on.net/lokalno/22822/ljutomerski-policisti-prijeli-devet-tujcev-ki-so-nedovoljeno-vstopili-v-slovenijo.html"/>
    <meta property="og:site_name" content="Prlekija on net"/>
    <meta property="article:published_time" content="2019-11-22T07:04:00+00:00"/>
    <meta property="og:title" content="Ljutomerski policisti prijeli devet tujcev, ki so nedovoljeno vstopili v Slovenijo"/>
    <meta property="og:description" content="V preteklih štirindvajsetih urah so policisti na območju PU Murska Sobota obravnavali prometno nesrečo, ki se je končala le z materialno škodo, pet kaznivih dejanj, tri kršitve javnega reda in miru, pri nedovoljenem prehodu meje prijeli devet tujcev, pridržali eno osebo in obravnavali tri primere povoženja divjadi ..."/>
  </head>
  <body>
    <article>
      <h1>Ljutomerski policisti prijeli devet tujcev, ki so nedovoljeno vstopili v Slovenijo</h1>
      <h2>Tekom dneva bodo vrnjeni na Hrvaško</h2>
      <address><time datetime="2019-11-22T07:04:00+00:00">22 Nov 2019, 07:04</time> by <a rel="author">Prlekija-on.net</a></address>
      <figure>
        <img src="https://www.prlekija-on.net/uploaded/2019_11/meja_6297610560.jpg"/>
        <figcaption>Tujci so nedovoljeno vstopili v Slovenijo</figcaption>
      </figure>
      <p>V preteklih štirindvajsetih urah so policisti na območju PU Murska Sobota obravnavali prometno nesrečo, ki se je končala le z materialno škodo, pet kaznivih dejanj, tri kršitve javnega reda in miru, pri nedovoljenem prehodu meje prijeli devet tujcev, pridržali eno osebo in obravnavali tri primere povoženja divjadi.</p>
      <p>Na področju kriminalitete so obravnavali tatvino goriva iz rezervoarja tovornega avtomobila, tatvino ključev od osebnega avtomobila in stanovanja, tatvino zlatnine iz odklenjene stanovanjske hiše, tatvino starejšega kolesa in goljufijo pri točenju goriva.</p>
      <p>Javni red in mir je bil kršen dvakrat na javnem kraju in enkrat v zasebnih prostorih. Kršitelji so se ob intervenciji policistov pomirili in s kršitvami prenehali.</p>
      <p>Ljutomerski policisti so pri varovanju državne meje prijeli devet tujcev, ki so nedovoljeno vstopili v Slovenijo. Tekom dneva bodo vrnjeni na Hrvaško.</p>
      <p>Zaradi vožnje pod vplivom alkohola je bil pridržan voznik osebnega avtomobila.</p>
      <p>Pogostejše meritve hitrosti z radarjem bodo policisti opravljali na območju PP Murska Sobota.</p>
    </article>
  </body>
</html>