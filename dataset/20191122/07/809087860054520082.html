<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.filmweb.pl/news/PREMIERA%3A+Pawe%C5%82+Wilczak+jako+Pan+T.+na+nowym+plakacie-135588"/>
    <meta property="og:site_name" content="Filmweb"/>
    <meta property="article:published_time" content="2019-11-22T07:43:00+00:00"/>
    <meta property="og:title" content="PREMIERA: Paweł Wilczak jako Pan T. na nowym plakacie"/>
    <meta property="og:description" content="Film trafi do kin 25 grudnia."/>
  </head>
  <body>
    <article>
      <h1>PREMIERA: Paweł Wilczak jako Pan T. na nowym plakacie</h1>
      <address>
        <time datetime="2019-11-22T07:43:00+00:00">22 Nov 2019, 07:43</time>
      </address>
      <p>25 grudnia do kin w całej Polsce trafi film <b>"<a href="https://www.filmweb.pl/film/Pan+T.-2019-826116">Pan T.</a>"</b>. A już dziś u nas możecie obejrzeć nowy plakat. <br/><br/>Oto on:</p>
      <p>Powstająca z powojennych ruin Warszawa roku 1953 to miejsce, w którym wszystko jest możliwe. Wszechobecna niepewność, donosy i kontrola oswajane są wódką i dobrym towarzystwem, w podziemiach kościoła daje się słyszeć jazz, a przypadkowe spotkanie w toalecie z I sekretarzem Bolesławem Bierutem może zakończyć się niespodziewaną nietrzeźwością. To wszystko zna z własnego doświadczenia niejaki Pan T. – uznany pisarz, który mieszka w hotelu dla literatów. Mężczyzna utrzymuje się z korepetycji dawanych pięknej maturzystce, z którą łączy go płomienny romans. Pewnego dnia do sąsiedniego mieszkania wprowadza się chłopak z prowincji, który marzy o karierze dziennikarza. Pan T. staje się dla niego mistrzem i nauczycielem. Życie głównego bohatera nabierze tempa, gdy władze zaczną podejrzewać go o niecne zamiary wysadzenia Pałacu Kultury i Nauki, ponętna uczennica zaszokuje go niespodziewanym wyznaniem, a Urząd Bezpieczeństwa zacznie śledzić każdy jego ruch. W tej rzeczywistości pełnej absurdów trudno będzie zachować powagę. <br/><br/>Obraz wyreżyserował <a href="https://www.filmweb.pl/person/Marcin+Krzyszta%C5%82owicz-31852">Marcin Krzyształowicz</a>. W głównej roli wystąpił <a href="https://www.filmweb.pl/person/Pawel.Wilczak">Paweł Wilczak</a>.</p>
    </article>
  </body>
</html>