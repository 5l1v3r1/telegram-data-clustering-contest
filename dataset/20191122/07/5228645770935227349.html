<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://velvet.hu/helyszinelo/2019/11/22/lezartak_sebestyen_balazs_zaklatojanak_az_ugyet/"/>
    <meta property="og:site_name" content="VELVET"/>
    <meta property="article:published_time" content="2019-11-22T07:56:00+00:00"/>
    <meta property="og:title" content="Lezárták Sebestyén Balázs zaklatójának az ügyét"/>
    <meta property="og:description" content="Nem feltétlenül úgy, ahogyan ön azt gondolná."/>
  </head>
  <body>
    <article>
      <h1>Lezárták Sebestyén Balázs zaklatójának az ügyét</h1>
      <address><time datetime="2019-11-22T07:56:00+00:00">22 Nov 2019, 07:56</time> by <a rel="author" href="https://velvet.hu/szerzo/tegdes_peter" target="_blank">Tegdes Péter</a></address>
      <p>Azt pontosan nem tudni, mit is vétett Sebestyén Balázs ellen az a nő, akit májusban a rendőrség ébresztett, hogy bevigyék a kapitányságra, azt viszont már igen, hogy néhány héttel ezelőtt véget ért a bírósági ügye, derül ki a <a href="https://www.facebook.com/hotmagazin/">Hot! Magazinból. </a></p>
      <p>A Hot! szerint a nő megfélemlítette, rendszeresen zaklatta a <a href="https://velvet.hu/gumicukor/2019/11/19/hirosszefoglalo_sebestyen_bereczki_kulcsar_racz/">rádióst</a>, beleavatkozott a magánéletébe. A súlyos vádak ellenére mégis meglepő ítélet született:</p>
      <aside>megszüntették az ügyet, <a href="https://ripost.hu/sztar/fules/varatlan-fordulat-ezt-tettek-sebestyen-balazs-zaklatojaval-2170231/">felmentették</a> a vádlottat.</aside>
      <blockquote>A Budapesti Rendőr-főkapitányság a nyomozást a Büntetőeljárásról szóló 2017. évi XC. törvény 398. § (1) bekezdés d) pontja alapján megszüntette</blockquote>
      <p>- nyilatkozta a BRFK a Hot!-nak.</p>
      <p>A névtelenségbe burkolózó nő még ezek után sem tud békére lelni, a Hot! Magazinnak azt mondta, senkinek sem kívánja, hogy átélje azt, amit ő, de arra nem tért ki, pontosan mivel is haragította magára Sebestyén Balázst, hogyan és miért zaklatta őt. </p>
      <related>
        <h4>KAPCSOLÓDÓ</h4>
        <a href="https://velvet.hu/gumicukor/2019/11/19/hirosszefoglalo_sebestyen_bereczki_kulcsar_racz/"/>
      </related>
    </article>
  </body>
</html>