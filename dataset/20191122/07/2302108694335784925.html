<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.g4media.ro/cum-a-ajuns-un-cunoscut-restaurant-fast-food-in-mijlocul-disputelor-dintre-grupurile-crestine-si-comunitatea-lgbtq-din-sua-cazul-chick-fil-a.html"/>
    <meta property="og:site_name" content="G4Media.ro"/>
    <meta property="article:published_time" content="2019-11-22T07:00:58+00:00"/>
    <meta property="og:title" content="Cum a ajuns un cunoscut restaurant fast food în mijlocul disputelor dintre grupurile creștine și comunitatea LGBTQ din SUA. Cazul Chick-fil-A"/>
    <meta property="og:description" content="Popularul lanț american de restaurante fast food Chick-fil-A, cunoscut pentru sandvisurile sale de pui, a provocat o dezbatere aprinsă în Statele Unite,"/>
  </head>
  <body>
    <article>
      <h1> Cum a ajuns un cunoscut restaurant fast food în mijlocul disputelor dintre grupurile creștine și comunitatea LGBTQ din SUA. Cazul Chick-fil-A </h1>
      <address><time datetime="2019-11-22T07:00:58+00:00">22 Nov 2019, 07:00</time> by <a rel="author">Adrian Novac</a></address>
      <p>Popularul lanț american de restaurante fast food Chick-fil-A, cunoscut pentru sandvisurile sale de pui, a provocat o dezbatere aprinsă în Statele Unite, după ce a decis să nu mai ofere donații unor organizații caritabile crestine care au fost acuzate pentru că au o agenda anti-LGBTQ.</p>
      <p>Decizia a fost criticată intens de cei care susțin că Chick-fil-A își abandonează consumatorii loiali pentru „a satisface cererile unei comunități care nu va fi niciodată mulțumita.”</p>
      <p>Unele voci afirma că, de fapt, decizia companiei vine într-un moment în care lanțul de restaurante, acuzat că susține o politică ce este anti-LGBTQ, încearca să se extindă în mai multe regiuni liberale din Statele Unite, unde pâna acum accesul sau a fost contestat de activistii pentru drepturile omului.</p>
      <p><a href="https://www.chick-fil-afoundation.org/news-events/the-chick-fil-a-foundation-shares-details-of-2018-charitable-donations">Chick-fil-A</a> a anunțat, luni, că va face schimbări majore în ceea ce privește fundația sa caritabilă, urmând ca de anul viitor să înceapa să doneze bani doar unui anumit grup de organizații de caritate. Această listă nu mai include <a href="https://www.salvationarmyusa.org/usn/">Salvation Army </a> și Fellowship of<a href="https://fca.org/"> Christian Athletes</a> sau FCA. De-a lungul timpului, ambele organizații au avut poziții controversate privind homosexualitatea și căsătoria între persoane de același sex.</p>
      <p>Conform <a href="https://www.snopes.com/uploads/2019/11/chick-fil-afoundationorg_512307199.pdf">datelor financiare</a>, în 2018, fundația Chick-fil-A a donat 1.65 milioane de dolari celor din FCA și 115.000 de dolari către Salvation Army.</p>
      <p>În plus, Chick-fil-A a spus că va colabora exclusiv cu organizațiile care se concentrează pe educație, locuințe și eliminarea foametei. Acestea sunt Junior Achievement SUA și Covenant House Internațional. De asemenea, Chick-fil-A va dona 25.000 de dolari unor bănci de produse alimentare în fiecare nouă locație unde deschide un restaurant.<br/>„Nici o organizație nu va fi exclusă în cursul examinărilor viitoare, fie că sunt bazate sau nu pe credință,” a declarat Tim Tassopoulos, președintele Chick-fil-A.</p>
      <p>Dar de ce Salvation Army și Fellowship of Christian Athletes sunt considerate ca având opinii anti-LGBTQ? De exemplu, în formularul oferit potențialilor angajați, FCA precizează că „nici sexul heterosexual în afară căsătoriei și nici un act homosexual nu constituie un stil de viață alternativ acceptabil pentru Dumnezeu.” De asemenea, organizația afirmă pe site-ul său de internet: „căsătoria este exclusiv uniunea unui bărbat și a unei femei.”</p>
      <p>La rândul sau, Salvation Army a spus în trecut că Biblia interzice intimitatea sexuală între persoane de același sex, că creștinii gay ar trebui să îmbrățișeze celibatul și că scripturile nu susțin căsătoriile între persoane de același sex. Cu toate acestea, organizația a afirmat mereu că serviciile sale sunt disponibile tuturor oamenilor și a respins vehement acuzațiile că este anti-LGBTQ.</p>
      <p>Analistii americani afirma ca lista organizatiilor care au primit bani de la Chick-fil-A și comentariile făcute de unii dintre directorii săi au stârnit controverse de multe ori în ultimii ani. Directorul executiv al lanțului de restaurante, Dan Cathy, a spus în 2012  că compania susține „definiția biblică a unității familiale.” Într-un interviu din 2018 cu un post TV local din Atlanta, Cathy și-a reiterat poziția în privința căsătoriei între persoane de același sex, dar a spus că nu este anti-homosexual.</p>
      <figure>
        <iframe src="https://www.youtube.com/embed/ZpdL-sAyHMM" width="1140" height="642" data-service="Youtube" scrolling="no"/>
      </figure>
      <p>Comentariile sale au dezlănțuit o avalanșă de proteste în întreaga America din partea susțînătorilor căsătoriei homosexuale, în timpul cărora activiști pentru drepturile persoanelor gay au organizat așa-numitele evenimente „Kiss-Ins” și alte demonstrații.</p>
      <p>Ostilitatea față de Chick-fil-A continuă și astăzi cu boicoturi și acțiuni de blocare a restaurantelor companiei. De exemplu, în San Antonio (Texas), consiliul municipal a votat să blocheze lanțul de la deschiderea unui restaurant pe aeroportul din oraș. Luna trecută, primul restaurant Chick-fil-A din<a href="https://www.bbc.com/news/uk-england-berkshire-50108255"> Marea Britanie</a> a fost închis  după ce a fost vizat de un grup pro-LGBT. Iar în Oregon, un grup de 100 de studenți au organizat un protest față de decizia liceului lor de a permite un camion alimentar Chick-fil-A în campus în timpul jocurilor de fotbal.</p>
      <p>
        <b>Reacția comunității LGBTQ</b>
      </p>
      <p>Tonul celor din comunitatea LGBTQ a fost destul de rezevat la anunțul făcut de compania de fast food. Organizația pentru drepturile homosexuale GLAAD a declarat că clienții și angajații Chick-fil-A ar trebui „să întâmpine anunțul cu un optimism prudent,” adaugând că compania are în continuare o politică inconsecvență în ceea ce privește drepturile LGBTQ.</p>
      <p>„Pe lângă faptul că se abțin de la sprijinirea financiară a organizațiilor anti-LGBTQ, Chick-fil-A încă nu are politici care să asigure locuri de muncă sigure pentru angajații LGBTQ și ar trebui să vorbească fără echivoc împotriva reputației anti-LGBTQ pe care o reprezintă marca lor,” a spus Drew Anderson, directorul de campanii și răspuns rapid al celor de la GLAAD.</p>
      <p>„Dacă Chick-fil-A este serioasa în legătură cu angajamentul sau de a nu mai da mâna cu activiști anti-LGBTQ ce stârnesc vrajba, atunci este necesară transparență suplimentară în ceea ce privește legăturile sale profunde cu organizații precum Focus on the Family, care există doar pentru a dăuna persoanelor și familiilor LGBTQ,” a afirmat Anderson.</p>
      <p>Analiștii afirmă ca anunțul facut în această saptamâna de Chick-fil-A vine în contextul în care compania cu cartierul general în Georgia (și cu 2363 de locații în întreaga lume) se extinde din ce în ce mai mult în zone din Statele Unite cunoscute pentru liberalismul lor politic si religios. De exemplu, Chick-fil-A a deschis recent restaurante în New York. „Pe măsură ce intrăm pe piețe noi, trebuie să arătăm în mod clar cine suntem,” a declarat de altfel Tim Tassopoulos, președintele Chick-fil-A.</p>
      <p>În ciuda presiunii intense la care a fost supus, lanțul de restaurante a prosperat, extinzându-se pe noi piețe și devenind a treia cea mai de succes franciză fast food din SUA.</p>
      <p>Cifrele de vânzări ale companiei nu sunt publice, însă cercetările recente au indicat că Chick-fil-A a generat vânzări de 9 miliarde de dolari în 2017. O estimare făcută de Nation’s Restaurants News a dezvaluit vânzări de 10.5 miliarde de dolari în 2018.</p>
      <p>
        <b>Decizia Chick-fil-A, criticată vehement</b>
      </p>
      <p>Așa cum era de așteptat, decizia celor de la Chick-fil-A a stârnit dezbateri aprinse, iar criticile nu au întârziat să apară. Într-un comunicat, Salvation Army a afirmat: „Suntem întristați să aflăm că un partener corporativ a considerat că este necesar să redirecționeze finanțarea către alte organizațîi care se ocupă cu eliminarea foametei, cu educația și locuințele – domenii în care Armata Salvării, cacel mai mare furnizor de servicii sociale din lume, este deja pe deplin angajată.”</p>
      <p>Organizația a spus că consideră că este cel mai mare furnizor de servicii de reducere a sărăciei pentru populația LGBTQ.</p>
      <p>„Atunci când dezinformarea este perpetuată fără să fie bazată pe fapte, abilitatea noastră de a servi cei nevoiași, indiferent de orientarea lor sexuală, identitate de gen, religie sau orice alt factor, este în pericol,” a afirmat Salvation Army. „Îndemnăm publicul să caute adevărul înainte de a se grăbi să aibă o judecată prost informată și apreciem foarte mult acei parteneri și donatori care se asigură că oricine are nevoie de ajutorul nostru se simte în siguranță și confortabil să intre pe ușile noastre.”</p>
      <p>Dan Celia, gazdă a emisiunii creștine de radio „Probleme financiare,” a declarat pentru CBN News că Chick-fil-A își abandonează consumatorii loiali pentru a mulțumi un grup care nu va fi niciodată satisfăcut. „Cred că Dan Cathy (directorul executiv al Chick-fil-A) și ceilalți s-au săturat să lupte constant și cred că aceasta este o descurajare pentru mulți oameni care formează baza lor,” a explicat Celia. „Nu le-a păsat când deveneau afacerea de mai multe miliarde de dolari și nu ar trebui să le pese nici acum. Nu ar trebui să fie vorba aici de a încerca să împace un grup de oameni care îi disprețuiesc și le disprețuiesc sincer baza de clienți. Deci cred că va fi o linie foarte dificilă pe care vor trebui să meargă.”</p>
      <p>La rândul sau, fostul guvernator al Arkansas, Mike Huckabee, a declarat că nu înțelege decizia luată de Chick-fil-A, spunând că ea va avea un impact mai larg asupra societății americane. „Este o dezamăgire atât de mare,” a spus Huckabee. „O situație atât de derutantă este de ce Chick-fil-A, după ce a avut atât de mult succes, ar decide să se predea celor care o hărțuiesc. Și cred că implicațiile acestui lucru sunt mult mai ample decât Chick-fil-A și acest lucru mă îngrijoreaza.”</p>
      <p>Mike Huckabee a afirmat că decizia Chick-fil-A întăreste de fapt activiștii LGBT și rănește două organizații care fac o muncă importantă în lume. „Cedând presiunii, ei vor determina o mulțime de oameni să spună O, da, Salvation Army sunt o organizație bigotă. Salvation Army îi servește pe toți. Ajută mai multe persoane fără adăpost, mai multe persoane care nu au ce mânca, decât oricare altă organizație din lume. ”</p>
      <p>Chick-fil-A „s-a predat grupurilor de ură anti-creștine,” în încercarea de a obține mai mulți bani, a scris Huckabee pe Twitter, în timp ce ce un analist a vorbit, într-un material publicat de <a href="https://www.nationalreview.com/2019/11/chick-fil-a-shameful-capitulation/">Național Review</a>, de „capitularea rușinoasă” a companiei de restaurante care a renunțat la principiile sale în fața presiunii comunității LGBTQ.</p>
      <p>
        <i>Surse: CNN, CBN News, BBC, Esquire, National Review</i>
      </p>
    </article>
  </body>
</html>