<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurointegration.com.ua/news/2019/11/22/7103355/"/>
    <meta property="og:site_name" content="Європейська правда"/>
    <meta property="article:published_time" content="2019-11-22T07:50:43+00:00"/>
    <meta property="og:title" content="Сербський міністр, соратник президента, потрапив у плагіат-скандал"/>
    <meta property="og:description" content="Міністра фінансів Сербії, якого університет звинуватив у плагіаті докторської дисертації, закликають піти у відставку."/>
  </head>
  <body>
    <article>
      <h1>Сербський міністр, соратник президента, потрапив у плагіат-скандал</h1>
      <address>
        <time datetime="2019-11-22T07:50:43+00:00">22 Nov 2019, 07:50</time>
      </address>
      <p>Міністра фінансів Сербії, якого університет звинуватив у плагіаті докторської дисертації, закликають піти у відставку.</p>
      <p>Про це пише "Європейська правда" з посиланням на агентство <a href="https://apnews.com/">AP</a>.</p>
      <p>Белградський університет, один із найпрестижніших у Сербії, заявив, що Сініша Малі "буквально перейняв тексти або цілі абзаци з текстів інших авторів без вказівки імен авторів".</p>
      <p>Малі отримав докторський ступінь на факультеті організаційних наук Белградського університету.</p>
      <p>Декан університету Іванка Попович заявила, що його стаття 2013 року, присвячена реструктуризації і приватизації, буде анульована.</p>
      <p>Звинувачення призвело до закликів до відставки Малі, який є близьким союзником президента Александра Вучича і раніше займав пост мера Белграда.</p>
      <p>У понеділок в Белграді анонсовано акцію протесту проти міністра.</p>
      <p>Сам Малі заперечує звинувачення. "Я знаю, що не робив цього", - сказав міністр у четвер. "Зараз мене цікавить бюджет Сербії (на 2020 рік) і виконання роботи, за яку мені платять сербські громадяни", - додав обвинувачений чиновник.</p>
      <related>
        <a href="https://www.eurointegration.com.ua/news/2019/11/16/7103114/"/>
      </related>
    </article>
  </body>
</html>