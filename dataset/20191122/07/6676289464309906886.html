<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://observator.tv/eveniment/andreea-elena-zoltan-maria-alexandra-cazacu-disparute-gorj-baia-de-fier-326780.html"/>
    <meta property="og:site_name" content="Observator"/>
    <meta property="article:published_time" content="2019-11-22T07:37:00+00:00"/>
    <meta property="og:title" content="Andreea şi Maria, două copile din Gorj, au dispărut fără urmă. Cele două fete, ambele de 14 ani, sunt prietene"/>
    <meta property="og:description" content="Două fete în vârstă de 14 ani, din comuna Baia de Fier, judeţul Gorj, sunt căutate de polițiști după ce au dispărut de acasă. Andreea Elena Zoltan şi Maria Alexandra Cazacu sunt de negăsit de mai bine de 48 de ore."/>
  </head>
  <body>
    <article>
      <h1>Andreea şi Maria, două copile din Gorj, au dispărut fără urmă. Cele două fete, ambele de 14 ani, sunt prietene</h1>
      <address><time datetime="2019-11-22T07:37:00+00:00">22 Nov 2019, 07:37</time> by <a rel="author">Veronica Micu</a></address>
      <p>
        <b>
          <b>Două fete în vârstă de 14 ani, din comuna Baia de Fier, judeţul Gorj, sunt căutate de polițiști după ce au dispărut de acasă. Andreea Elena Zoltan şi Maria Alexandra Cazacu sunt de negăsit de mai bine de 48 de ore.</b>
        </b>
      </p>
      <p>Joi, 21 noiembrie, poliţiştii din Baia de Fier au fost sesizați de o femeie de 33 de ani că fiica sa, Andreea Elena Zoltan, de 14 ani, a plecat de acasă, cu o zi în urmă, şi nu s-a mai întors. </p>
      <p>Tot joi, la sediul poliției s-a prezentat o a doua femeie, de 49 de ani, de asemenea din Baia de Fier, care le- spus agenţilor că nepoata ei, Maria Alexandra Cazacu, de 14 ani, a plecat de la domiciliu și până nu a mai revenit.</p>
      <p>Din primele verificări efectuate de polițiști a rezultat faptul că prima tânără ar fi plecat în mod voluntar de la domiciliu, spunând că merge acasă la cea de-a doua minoră, unde a rămas până în dimineața zilei de 20 noiembrie, când, în jurul orelor 8:00, cele două s-au deplasat cu microbuzul școlar la unitatea de învățământ ale cărei cursuri le urmează, potrivit <a href="https://gj.politiaromana.ro/ro/stiri/le-ati-vazut1574352294">IPJ Gorj</a>.</p>
      <p>De atunci, nimeni nu mai ştie nimic de cele două fete.</p>
      <h3>Andreea Elena Zoltan şi Maria Alexandra Cazacu au dispărut din Baia de Fier</h3>
      <p>
        <b>Semnalmente Andreea Elena Zoltan:</b>
      </p>
      <p>- înălțime 1,60 m, greutate aproximativă 50 kg, păr șaten lung, ochi căprui, față rotundă, ten închis.</p>
      <p>
        <b>Semnalmente Maria Alexandra Cazacu:</b>
      </p>
      <p>- înălțime 1,70 m, greutate aproximativă 50 kg, păr șaten lung, ochi căprui, față prelungă, ten închis.</p>
      <p>Cei care pot oferi detalii care să ducă la identificarea celor două minore sunt rugați să se deplaseze la cea mai apropiată unitate de poliție sau să apeleze numărul unic de urgență 112.</p>
    </article>
  </body>
</html>