<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://agroday.com.ua/2019/11/22/zemledemokratiya-v-ukrayini-planuyut-provedennya-referendmu-shhodo-mozhlyvosti-prodazhu-zemli-inozemtsyam/"/>
    <meta property="og:site_name" content="AgroDay"/>
    <meta property="article:published_time" content="2019-11-22T07:32:10+00:00"/>
    <meta property="og:title" content="Землекратія: в Україні планують проведення референдму щодо можливості продажу землі іноземцям"/>
    <meta property="og:description" content="Земельний референдум щодо можливості продажу землі сільськогосподарського призначення іноземцям можуть провести у 2020 році. Про це повідомив уповноважений президента з питань землі Роман Лещенко. «Думаю, що з пакетом народовладдя, якщо ми приймемо його до кінця цього року, в 2020 році цей референдум можна буде провести», — зазначив Роман Лещенко. Також він спростував фейки щодо референдуму відносно купівлі землі іноземцями у 2024 році. «Люди керуються першим читанням законопроекту та його перехідними положеннями. Але це питання не буде відкладатися, тому що законопроект голови комітету Верховної Ради з питань аграрної політики і земельних відносин Миколи Сольського №2178-10 — це модифікований варіант урядового законопроекту. Законопроект Кабміну передбачав, що ті іноземці, які вже працюють в Україні, матимуть можливість купити землю. А тепер вони матимуть право і надалі орендувати ту землю, на якій працюють, але ми їм не даємо право її купуватиї», — додав Роман Лещенко. Уповноважений"/>
  </head>
  <body>
    <article>
      <h1>Землекратія: в Україні планують проведення референдму щодо можливості продажу землі іноземцям</h1>
      <address>
        <time datetime="2019-11-22T07:32:10+00:00">22 Nov 2019, 07:32</time>
      </address>
      <p>Земельний референдум щодо можливості продажу землі сільськогосподарського призначення іноземцям можуть провести у 2020 році. Про це повідомив уповноважений президента з питань землі Роман Лещенко.</p>
      <p>«Думаю, що з пакетом народовладдя, якщо ми приймемо його до кінця цього року, в 2020 році цей референдум можна буде провести», — зазначив Роман Лещенко.</p>
      <p>Також він спростував фейки щодо референдуму відносно купівлі землі іноземцями у 2024 році.</p>
      <p>«Люди керуються першим читанням законопроекту та його перехідними положеннями. Але це питання не буде відкладатися, тому що законопроект голови комітету Верховної Ради з питань аграрної політики і земельних відносин Миколи Сольського №2178-10 — це модифікований варіант урядового законопроекту.</p>
      <p>Законопроект Кабміну передбачав, що ті іноземці, які вже працюють в Україні, матимуть можливість купити землю. А тепер вони матимуть право і надалі орендувати ту землю, на якій працюють, але ми їм не даємо право її купуватиї», — додав Роман Лещенко.</p>
      <p>Уповноважений президента з питань землі запевнив, що у будь-якому випадку, іноземців на первинному етапі не буде, і все одно законом буде передбачений всеукраїнський референдум.</p>
      <p>Повідомляє <a href="https://propozitsiya.com/ua/nazvali-datu-provedennya-zemelnogo-referendumu">Пропозиція</a></p>
      <related>
        <h4>Статті по темі</h4>
        <a href="https://agroday.com.ua/2019/11/22/uryad-ozvuchyv-sumu-derzhpidtrymky-na-prydbannya-silgospzemli/"/>
        <a href="https://agroday.com.ua/2019/11/21/zemlezminy-u-verhovnij-radi-doopratsyuyut-zakonoproekt-shhodo-obigu-zemel/"/>
        <a href="https://agroday.com.ua/2019/11/21/nagostryly-zuby-posol-nimechchyny-v-ukrayini-spodivayetsya-na-dozvil-prodazhu-ukrayinskoyi-zemli-nimtsyam/"/>
        <a href="https://agroday.com.ua/2019/11/21/modyfikatsiya-bez-falsyfikatsiyi-odniyeyu-z-golovnyh-vymog-biznesu-do-vlady-ye-detinizatsiya-rynku-zemli/"/>
        <a href="https://agroday.com.ua/2019/11/19/popav-pid-sud-zakon-pro-stvorennya-rynku-silgospzemel-oskarzhyly-v-konstytutsijnomu-sudi/"/>
        <a href="https://agroday.com.ua/2019/11/11/poky-ne-pizno-vidkryttya-rynku-zemli-mozhe-obmezhyty-pravo-bezkoshtovnoyi-pryvatyzatsiyi/"/>
      </related>
    </article>
  </body>
</html>