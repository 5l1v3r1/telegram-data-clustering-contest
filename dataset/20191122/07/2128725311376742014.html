<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aspor.com.tr/basketbol/2019/11/22/ersanli-milwaukee-sahasinda-portlandi-maglup-etti"/>
    <meta property="og:site_name" content="Aspor"/>
    <meta property="article:published_time" content="2019-11-22T07:33:35+00:00"/>
    <meta property="og:title" content="Ersan'lı Milwaukee sahasında Portland'ı mağlup etti"/>
    <meta property="og:description" content="NBA'de Ersan İlyasova'nın formasını giydiği Milwaukee Bucks, Fiserv Forum'da mücadele ettiği Portland Trail Blazers'ı 137-129 mağlup etti. Ersan aldığı 14 dakika sürede 6 sayı, 6 ribaund üretti."/>
  </head>
  <body>
    <article>
      <h1>Ersan'lı Milwaukee sahasında Portland'ı mağlup etti</h1>
      <address>
        <time datetime="2019-11-22T07:33:35+00:00">22 Nov 2019, 07:33</time>
      </address>
      <p>
        <b><a href="https://www.aspor.com.tr/index/nba">NBA</a>'de <a href="https://www.aspor.com.tr/index/ersan-ilyasova">Ersan İlyasova</a>'nın formasını giydiği <a href="https://www.aspor.com.tr/index/milwaukee-bucks">Milwaukee Bucks</a>, Fiserv Forum'da mücadele ettiği <a href="https://www.aspor.com.tr/index/portland-trail-blazers">Portland Trail Blazers</a>'ı 137-129 mağlup etti. Ersan aldığı 14 dakika sürede 6 sayı, 6 ribaund üretti.</b>
      </p>
      <p><a href="https://www.aspor.com.tr/index/nba">NBA</a>'de normal sezon heyecanı iki karşılaşma ile devam etti. Milli basketbolcu <a href="https://www.aspor.com.tr/index/ersan-ilyasova">Ersan İlyasova</a>'nın formasını giydiği <a href="https://www.aspor.com.tr/index/milwaukee-bucks">Milwaukee Bucks</a>, sahasında karşılaştığı <a href="https://www.aspor.com.tr/index/portland-trail-blazers">Portland Trail Blazers</a>'ı 137-129'luk skorla mağlup ederek 12. galibiyetini elde etti. Bucks'ta Giannis Antetokounmp 24 sayı, 19 ribaund ve 15 asistle oynayarak triple double yaparken, Ersan 14 dakika süre aldı ve 6 sayı, 6 ribaund ile mücadeleyi tamamladı. Bu sezonki 11. yenilgisini alan Portland'da ise C.J. McCollum 37 sayı, 10 asist ve Skal Labissiere 22 sayı 12 ribaund ile takımına katkıda bulundu.<br/><br/><b>Pelicans deplasmanda galip</b></p>
      <p><a href="https://www.aspor.com.tr/index/new-orleans-pelicans">New Orleans Pelicans</a>, deplasmanda karşı karşıya geldiği <a href="https://www.aspor.com.tr/index/phoenix-suns">Phoenix Suns</a>'ı 124-121'lik skorla yendi. Ligdeki 6. galibiyetini elde eden Pelicans'ta Brandon Ingram 28 sayı, 8 ribaund, J.J. Redick 26 sayı, 5 ribaund ve Jrue Holiday 23 sayı, 8 asistle oynayarak takımına galibiyeti getirdi. Bu sezonki 7. mağlubiyetini yaşayan Suns'ta ise Kelly Oubre 25 sayı, 6 ribaund ve Devin Booker 19 sayı, 7 asistle oynadı.</p>
    </article>
  </body>
</html>