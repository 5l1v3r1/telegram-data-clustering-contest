<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/22/7232705/"/>
    <meta property="og:site_name" content="Українська правда"/>
    <meta property="article:published_time" content="2019-11-22T07:37:19+00:00"/>
    <meta property="og:title" content="Арахамія свідчитиме в НАБУ про хабарі в Раді"/>
    <meta property="og:description" content="Лідер фракції “Слуга народу” Давид Арахамія свідчитиме про хабарництво народних депутатів у Національному антикорупційного бюро."/>
  </head>
  <body>
    <article>
      <h1>Арахамія свідчитиме в НАБУ про хабарі в Раді</h1>
      <address>
        <time datetime="2019-11-22T07:37:19+00:00">22 Nov 2019, 07:37</time>
      </address>
      <p>Лідер фракції "Слуга народу" Давид Арахамія свідчитиме про хабарництво народних депутатів у Національному антикорупційного бюро.</p>
      <p><b>Джерело:</b> Давид Арахамія в ефірі програми "Право на владу" на "1+1"</p>
      <p><b>Пряма мова:</b> "Я, до речі, вже йду в НАБУ. Мені вчора дорікали: "Арахамія шось казав в ефірі, нікуди не пішов". У мене є повістка, я йду з адвокатом у НАБУ давати ці свідчення. Тобто процес іде".</p>
      <p><b>Деталі:</b> Лідер фракції також пояснив, що зі "слугами народу" так багато скандалів і розслідувань через "статистичну похибку". На його думку, ознакою вдалого підбору кадрів є 3-5% "поганих" кадрів, невдалого – 10-15%, дуже невдалого – понад 15%. </p>
      <p>Арахамія підрахував, що похибка "вдалого" підбору кадрів у "Слузі народу" становить 12 нардепів. Виключили з фракції вже трьох.</p>
      <p>
        <b>Нагадаємо:</b>
      </p>
      <ul>
        <li>Спеціалізована антикорупційна прокуратура <a href="https://www.pravda.com.ua/news/2019/10/23/7229828/">зареєструвала</a> кримінальне провадження за фактом можливого вчинення корупційного злочину 11-ма нардепами, які могли отримати по 30 тис. доларів хабара.</li>
        <li>15 листопада "Слуга народу" <a href="https://www.pravda.com.ua/news/2019/11/15/7232036/">виключила</a> народних депутатів Анну Скороход і Антона Полякова.</li>
        <li>20 листопада Арахамія запропонував <a href="https://www.pravda.com.ua/news/2019/11/20/7232577/">призупинити членство</a> Романа Іванісова на час перевірки Генпрокуратурою його судимості. Невдовзі Іванісов сам "попросився" з фракції.</li>
      </ul>
      <footer>Українська правда</footer>
      <related>
        <a href="https://www.pravda.com.ua/news/2019/11/21/7232671/"/>
        <a href="https://www.pravda.com.ua/news/2019/11/21/7232667/"/>
        <a href="https://www.pravda.com.ua/news/2019/11/21/7232645/"/>
      </related>
    </article>
  </body>
</html>