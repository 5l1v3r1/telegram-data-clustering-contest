<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/obshtestvo/mnogo-mrachna-prognoza-za-vremeto-dnes-v-12-oblasti-obilni-valezhi_news710695.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-22T07:10:00+00:00"/>
    <meta property="og:title" content="Много мрачна прогноза за времето днес, в 12 области обилни валежи"/>
    <meta property="og:description" content="Освен дъждовете, ще продължи и застудяването от североизток, температурите падат"/>
  </head>
  <body>
    <article>
      <h1>Много мрачна прогноза за времето днес, в 12 области обилни валежи</h1>
      <h2>Освен дъждовете, ще продължи и застудяването от североизток, температурите падат</h2>
      <address>
        <time datetime="2019-11-22T07:10:00+00:00">22 Nov 2019, 07:10</time>
      </address>
      <p>https://blitz.bg/obshtestvo/mnogo-mrachna-prognoza-za-vremeto-dnes-v-12-oblasti-obilni-valezhi_news710695.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1574394285-sankt-peterburg-osenniy-dozhd.jpg"/>
      </figure>
      <p><b>Времето в петък, 22 ноември, ще е облачно, на много места с валежи от дъжд, температурите се понижават, гласи прогнозата на НИМХ. </b><br/> <br/><b>Жълт код за обилни валежи е обявен в 12 области от Централна, Южна и Югозападна България</b>: Плевен, Велико Търново, Габрово, Ловеч, София-област, Пловдив, Стара Загора, Пазарджик, Благоевград, Смолян, Кърджали и Хасково.<br/><br/>Почти без валежи ще остане в източните райони. С умерен, в източните райони и поречието на Дунав и временно силен вятър от изток-североизток ще продължи да застудява.<br/><br/>Вятърът ще бъде ориентиран от север и североизток - на повечето места умерен, а в източните райони и по поречието на Дунав временно силен. Той ще пренася над страната по-студен въздух. Така температурите в Северна България осезаемо ще се понижат.<br/><br/>Максималните температури са в интервала 7-12 градуса. Минималните температури в по-голямата част от страната са в рамките на 5-10 градуса, по Черноморието малко по-високи.<br/><br/>Във Варна и Бургас ще е 12 градуса, 11 градуса ще е в Пловдив, Сандански и Ямбол. В София и Шумен - 8 градуса, 7° - в Русе, Силистра и Плевен.<br/><br/><a href="https://www.blitz.bg/vremeto/sofia"><b>Какво ще е времето по дни и часове може да видите в рубриката на БЛИЦ, в която ви информираме в реално време какви са климатичните условия в страната</b></a><br/> </p>
    </article>
  </body>
</html>