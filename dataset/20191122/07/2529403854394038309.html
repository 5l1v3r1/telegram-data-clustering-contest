<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://oggitreviso.it/archiviata-querela-contro-paolo-santantonio-219723"/>
    <meta property="og:site_name" content="Oggi Treviso"/>
    <meta property="article:published_time" content="2019-11-22T07:31:32+00:00"/>
    <meta property="og:title" content="Archiviata la querela contro Paolo Santantonio"/>
    <meta property="og:description" content="VITTORIO VENETO - Si conclude così la vicenda giudiziaria nata il 4 giugno 2018 quando, tra l’una e le tre di notte, si discusse una proposta di delibera sull’area ex Carnielli."/>
  </head>
  <body>
    <article>
      <h1>Archiviata la querela contro Paolo Santantonio</h1>
      <h2>La querela era stata presentata dall’allora dirigente della Pianificazione territoriale del comune di Vittorio Veneto, Wanda Antoniazzi</h2>
      <address>
        <time datetime="2019-11-22T07:31:32+00:00">22 Nov 2019, 07:31</time>
      </address>
      <p><b>VITTORIO VENETO</b> - Il giudice per le indagini preliminari del Tribunale di Treviso, come già richiesto dal sostituto procuratore della Repubblica, “ha disposto l’archiviazione della querela presentata al comando carabinieri di Vittorio Venero il 4 agosto 2018 nei miei confronti dall’allora dirigente della Pianificazione territoriale del nostro comune, signora <b>Wanda Antoniazzi</b>”: lo ha annunciato il presidente del consiglio comunale <b>Paolo Santantonio</b>, durante l’ultima seduta del 21 novembre.<br/><br/> <br/><br/>Si conclude così la vicenda giudiziaria nata il 4 giugno 2018 quando, tra l’una e le tre di notte, si discusse una proposta di delibera sull’area ex Carnielli.<br/><br/> <br/><br/>Dalla richiesta di archiviazione della Procura della Repubblica e dal successivo decreto di archiviazione del Giudice per le indagini preliminari si apprende che “<b>gli elementi rilevabili dalla querela depongono per la sua infondatezza</b>” e che “Santantonio, nei limiti che la giurisprudenza impone, esercita legittimamente un diritto di critica e pertanto la sua condotta non ha oltrepassato la soglia della rilevanza penale e di conseguenza non è rilevabile alcun reato”.</p>
    </article>
  </body>
</html>