<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttonapoli.net/le-interviste/il-doppio-ex-novellino-napoli-e-milan-hanno-difficolta-ma-gli-azzurri-ne-usciranno-col-tempo-415376"/>
    <meta property="og:site_name" content="TUTTONAPOLI.net"/>
    <meta property="article:published_time" content="2019-11-22T07:15:00+00:00"/>
    <meta property="og:title" content="Il doppio ex Novellino: &quot;Napoli e Milan hanno difficoltà ma gli azzurri ne usciranno col tempo...&quot;"/>
    <meta property="og:description" content="Walter Novellino, ex giocatore del Milan ed ex allenatore del Napoli, ha presentato la partita intervistato da Radio Punto Nuovo."/>
  </head>
  <body>
    <article>
      <h1>Il doppio ex Novellino: "Napoli e Milan hanno difficoltà ma gli azzurri ne usciranno col tempo..."</h1>
      <h2>Walter Novellino, ex giocatore del Milan ed ex allenatore del Napoli, ha presentato la partita intervistato da Radio Punto Nuovo.</h2>
      <address><time datetime="2019-11-22T07:15:00+00:00">22 Nov 2019, 07:15</time> by <a rel="author">Redazione Tutto Napoli.net</a></address>
      <p><b>Walter Novellino,</b> ex giocatore del Milan ed ex allenatore del Napoli, ha presentato la partita intervistato da Radio Punto Nuovo: <i>“Sarà una partita tra due squadre in difficoltà, il Milan ha una squadra giovane ma ha difficoltà in avanti ed è in crisi d’identità in questo momento. Il Napoli da due mesi sta vivendo delle difficoltà, ma ha giocatori e allenatore con grande esperienza quindi è questione soltanto di tempo. Il Torino si è ripreso, Mazzarri è un allenatore d’esperienza col suo classico 3-5-2 e sa gestire un momento di difficoltà. L’Inter ha un grande allenatore, un trascinatore, con una società importante alle spalle e con giocatori di grande qualità. La squadra rispecchia il suo allenatore e farà un grande campionato dopo la Juventus: i bianconeri restano sempre più forti. Conte, Sarri e Ancelotti sono partiti dal basso e sono arrivati in alto, ho grande stima per tutti e tre: sono gli allenatori che meritano di essere al centro del campionato italiano. Anche all’estero hanno dimostrato il loro valore”.</i></p>
    </article>
  </body>
</html>