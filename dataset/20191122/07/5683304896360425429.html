<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.manoramaonline.com/news/kerala/2019/11/22/student-snakebite-death-in-bathery.html"/>
    <meta property="og:site_name" content="ManoramaOnline"/>
    <meta property="article:published_time" content="2019-11-22T07:47:00+00:00"/>
    <meta property="og:title" content="മരണത്തിലേക്ക് തള്ളിവിട്ട അനാസ്ഥയുടെ 3 മണിക്കൂർ; വളപ്പിൽ പാമ്പിൻ പുറ്റ്"/>
    <meta property="og:description" content="ഇടതു കണങ്കാലിനു താഴെ ഉപ്പൂറ്റിക്കു മുകളിലായി രക്തം കിനിയുന്നത് കണ്ട് ഷെഹ്‌ല കൂട്ടുകാരോട് പറഞ്ഞു. കൂട്ടുകാർ അധ്യാപകരെയും വിവരമറിയിച്ചു. ഷെഹ്‌ലയുടെ.snake bite. school student death. sulthan bathery. bathery school student death. bathery sarvajan school. ബത്തേരി സർവജ സ്കൂൾ. student death by snake bite. Shehla Sherin. Malayala Manorama. Manorama online .Kerala News. Malayalam News. Manorama Online"/>
  </head>
  <body>
    <article>
      <h1>മരണത്തിലേക്ക് തള്ളിവിട്ട അനാസ്ഥയുടെ 3 മണിക്കൂർ; വളപ്പിൽ പാമ്പിൻ പുറ്റ്</h1>
      <address><time datetime="2019-11-22T07:47:00+00:00">22 Nov 2019, 07:47</time> by <a rel="author">മനോരമ ലേഖകൻ</a></address>
      <p>
        <b>ബത്തേരി  സ്കൂൾ ബുധൻ, ഉച്ചകഴിഞ്ഞ് 3.15</b>
      </p>
      <p>ഇടതു കണങ്കാലിനു താഴെ ഉപ്പൂറ്റിക്കു മുകളിലായി രക്തം കിനിയുന്നത് കണ്ട് ഷെഹ്‌ല കൂട്ടുകാരോട് പറഞ്ഞു. കൂട്ടുകാർ അധ്യാപകരെയും വിവരമറിയിച്ചു. ഷെഹ്‌ലയുടെ ബഞ്ചിന് അടിയിലായി തറയിൽ സിമന്റ് അടർന്നു പോയ സ്ഥലത്ത് ചെറിയ മാളം ശ്രദ്ധയിൽപ്പെടുന്നു. അവിടെ കാലു വച്ചിരുന്ന ഷെഹ്‌ല കാലു വലിച്ചെടുത്തപ്പോൾ ചെറിയ പോറലും പറ്റിയിരുന്നു. അധ്യാപകർ മാളം പരിശോധിക്കുകയും വടി കൊണ്ട് കുത്തി നോക്കുകയും ചെയ്തു. പാമ്പു കടിച്ചതാണോ എന്ന് ഉറപ്പിക്കാൻ അധ്യാപകർക്കും കഴിഞ്ഞില്ല. മുറിവ് കഴുകുകയും മുറിവിനു മുകളിൽ കാലിൽ വട്ടത്തിൽ തുണി വലിച്ചു കെട്ടുകയും ചെയ്തു.  </p>
      <p>സമയനഷ്ടം: 21 മിനിറ്റ് </p>
      <p>
        <b>3.36</b>
      </p>
      <p>പിതാവിനെ വിവരമറിയിക്കുന്നു.</p>
      <p>നഷ്ടം:  എത്തിച്ചേരാനുള്ള 9 മിനിറ്റ് </p>
      <p>
        <b>3.45</b>
      </p>
      <p>പിതാവ് സ്കൂളിലെത്തുന്നു. ബത്തേരിയിലെ ആശുപത്രിയിലേക്ക് ഓട്ടോറിക്ഷയിൽ കൊണ്ടു  പോകുന്നു. </p>
      <p>നഷ്ടം:  ബത്തേരി ആശുപത്രിയിലേക്കുള്ള യാത്രാസമയം 7 മിനിറ്റ്</p>
      <p>
        <b>ബത്തേരി ആശുപത്രി <b>3.52</b></b>
      </p>
      <p>ബത്തേരിയിലെ സ്വകാര്യ ആശുപത്രിയിലെത്തുന്നു. എന്നാൽ പാമ്പുകടിയേൽക്കുമ്പോൾ കൊടുക്കുന്ന ആന്റിസ്നേക്ക് വെനം സ്റ്റോക്കില്ല. മുറിവ് ഡ്രസ് ചെയ്യുന്നു.</p>
      <p>ആശുപത്രിയിൽ 6 മിനിറ്റ് നഷ്ടം + താലൂക്ക്ആ ശുപത്രയിലേക്കുള്ള യാത്രയ്ക്ക് 8 മിനിറ്റ്</p>
      <p>
        <b>4.06 ബത്തേരി താലൂക്ക് ആശുപത്രിയിൽ </b>
      </p>
      <p>രണ്ടു തവണ രക്ത പരിശോധന. കുട്ടി രണ്ടു തവണ ഛർദിക്കുന്നു. നില വഷളാകുന്നു.മെഡിക്കൽ കോളജിലേക്ക് റഫർ ചെയ്യുന്നു. ആന്റിവെനം നൽകണമെന്നു പിതാവ് ആവശ്യപ്പെട്ടെങ്കിലും സൗകര്യങ്ങളില്ലെന്ന് ഡോക്ടർ. </p>
      <p>44 മിനിറ്റ് നഷ്ടം</p>
      <p>
        <b>4.50</b>
      </p>
      <p>90 കിലോമീറ്റർ അകലെയുള്ള കോഴിക്കോട് മെഡിക്കൽ കോളജിലേക്ക് ആംബുലൻസിൽ </p>
      <p>1 മണിക്കൂർ നേരം യാത്ര ചെയ്യുന്നു</p>
      <p>
        <b>5.50</b>
      </p>
      <p>വൈത്തിരിക്കടുത്തെത്തിയപ്പോൾ ശ്വാസതടസം. വൈത്തിരി താലൂക്ക് ആശുപത്രിയിലേക്ക്.. ഡോക്ടർ ആംബുലൻസിലെത്തി പരിശോധിക്കുന്നു. ചേലോട്ടെ സ്വകാര്യ ആശുപത്രിയിലേക്ക് കൊണ്ടു പൊയ്ക്കൊള്ളാൻ പറയുന്നു. ചേലോട്ടെ ആശുപത്രയിലേക്ക്.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Fmanoramaonline%2Fvideos%2F428081001208517%2F&amp;show_text=0&amp;width=560" width="560" height="314" data-service="Facebook" scrolling="no"/>
      </figure>
      <p>15 മിനിറ്റ് യാത്ര</p>
      <p>
        <b>6.05</b>
      </p>
      <p>ആശുപത്രിയിൽ എത്തിച്ച് പരിശോധിക്കുമ്പോഴേക്കും ഹൃദയമിടിപ്പ് നിലച്ചിരുന്നെന്ന് ഡോക്ടർ. എങ്കിലും കൃത്രിമ ശ്വാസം നൽകി കുട്ടിക്ക് ആന്റിവെനം നൽകാൻ ശ്രമിച്ചു. പകുതി മരുന്ന് മാത്രമേ കയറിയുള്ളു. കുട്ടി മരിച്ചിരുന്നു.</p>
      <p><b>അധ്യാപകനും ഡോക്ടർക്കും സസ്പെൻഷൻ</b> </p>
      <p>സർവജന സ്കൂൾ അധ്യാപകൻ സി.പി. ഷജിലിനെയും ബത്തേരി താലൂക്ക് ആശുപത്രി ഡോക്ടർ ജിസ മെറിൻ ജോയിയെയും സസ്പെൻഡ് ചെയ്തു. ∙ സംസ്ഥാന ബാലാവകാശ സംരക്ഷണ കമ്മിഷൻ സ്വമേധയാ കേസെടുത്തു. </p>
      <p>
        <b>ക്ലാസ്സിൽ മാളങ്ങൾ; വളപ്പിൽ പാമ്പിൻ പുറ്റ്</b>
      </p>
      <p>ഇന്നലെ സർവജന സ്കൂളിലെ ക്ലാസ്മുറി പരിശോധിച്ചവർ കണ്ടത് നിറയെ വലിയ മാളങ്ങൾ. സ്കൂൾ ഓഡിറ്റോറിയത്തിനു മുൻപിൽ വലിയൊരു പാമ്പിൻപുറ്റ്. പൊട്ടിപ്പൊളിഞ്ഞ ക്ലാസ് മുറിയിലുൾപ്പെടെ ചെരിപ്പിട്ട് കയറാൻ കുട്ടികളെ അനുവദിക്കാറില്ലെന്നു കുട്ടികൾ.</p>
    </article>
  </body>
</html>