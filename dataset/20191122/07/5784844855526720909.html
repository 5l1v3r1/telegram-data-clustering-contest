<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.racunalniske-novice.com/novice/dogodki-in-obvestila/spreten-nigerijski-princ-v-zaporu-zasluzil-kar-milijon-dolarjev.html?RSSa809301df776f1ade0e2db1b4ba65c1a"/>
    <meta property="og:site_name" content="Računalniške novice"/>
    <meta property="article:published_time" content="2019-11-22T07:41:00+00:00"/>
    <meta property="og:title" content="Spreten &quot;nigerijski princ&quot; v zaporu zaslužil kar milijon dolarjev!"/>
    <meta property="og:description" content="Med zdaleč najbolj znane spletne prevare sodi nigerijska (ang. Nigerian scam), ki je širom sveta poznana tudi kot prevara številka 419 (po številki nigerijskega zakonika)."/>
  </head>
  <body>
    <article>
      <h1>Spreten "nigerijski princ" v zaporu zaslužil kar milijon dolarjev!</h1>
      <address>
        <time datetime="2019-11-22T07:41:00+00:00">22 Nov 2019, 07:41</time>
      </address>
      <p>Med zdaleč najbolj znane spletne prevare sodi nigerijska (ang. Nigerian scam), ki je širom sveta poznana tudi kot prevara številka 419 (po številki nigerijskega kazenskega zakonika). Čeprav je tovrstna prevara med računalničarji zelo dobro poznana in medijsko zdaleč najbolj opevana, vsako leto terja veliko novih žrtev. Obsojen spletni prevarant Hope Olusegun Aroke, ki v nigerijskem Lagosu trenutno prestaja 24-letno zaporno kazen zaradi goljufije, pa je dokazal, da je mogoče goljufije izvajati tudi neposredno iz zapora.</p>
      <p>Nigerijskemu prevarantu je uspelo pretihotapiti mobilni telefon v sicer skrbno varovan zapor in prek njega organizirati in usklajevati nove internetne prevare. Nepridipravi je poleg tega imel celo dostop do svetovnega spleta in elektronskega bančništva, ki pa je bil odprt v imenu njegove žene. Ta bančni račun je seveda bil uporabljen za izvajanje goljufij, na njem pa je kriminalcu uspelo zbrati kar milijon ameriških dolarjev.</p>
      <p>Na srečo so spletnega prevaranta nigerijske oblasti razkrile ter mu preprečile nadaljevanje spletnih goljufiji. Poleg tega bo nepridiprava zagotovo doletela še nekajletna dodatna kazen na račun tega.</p>
      <figure>
        <iframe src="https://www.youtube.com/embed/5WrrpD_JWTo" width="640" height="360" data-service="Youtube" scrolling="no"/>
      </figure>
      <footer>Povezave: <a href="https://www.nytimes.com/">Nytimes</a></footer>
    </article>
  </body>
</html>