<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.to10.gr/podosfero/la-liga/776552/azar-icha-pari-kila-stis-diakopes-alla-ta-echasa-grigora/"/>
    <meta property="og:site_name" content="to10.gr"/>
    <meta property="article:published_time" content="2019-11-22T07:54:45+00:00"/>
    <meta property="og:title" content="Αζάρ: «Είχα πάρει κιλά στις διακοπές, αλλά τα έχασα γρήγορα»"/>
    <meta property="og:description" content="Ο Εντέν Αζάρ ήταν ειλικρινής σε δηλώσεις του τονίζοντας ότι το περασμένο καλοκαίρι είχε πάρει κάποια παραπανίσια κιλά, όμως ξεκαθάρισε ότι τα έχασε πολύ γρήγορα."/>
  </head>
  <body>
    <article>
      <h1>Αζάρ: «Είχα πάρει κιλά στις διακοπές, αλλά τα έχασα γρήγορα»</h1>
      <h2>Ο Εντέν Αζάρ ήταν ειλικρινής σε δηλώσεις του τονίζοντας ότι το περασμένο καλοκαίρι είχε πάρει κάποια παραπανίσια κιλά, όμως ξεκαθάρισε ότι τα έχασε πολύ γρήγορα.</h2>
      <address><time datetime="2019-11-22T07:54:45+00:00">22 Nov 2019, 07:54</time> by <a rel="author">to10.gr</a></address>
      <p>Ο Εντέν Αζάρ σε συνέντευξη που παραχώρησε στην Equipe, μίλησε για τις ονειρικές στιγμές που ζει στη Ρεάλ Μαδρίτης, για τη σχέση που έχει με το Ζινεντίν Ζιντάν, αλλά και για τη φυσική του κατάσταση.</p>
      <p>Μάλιστα ο Βέλγος σταρ σε ερώτησε για τα κιλά του, απάντησε με… κρίση ειλικρίνειας, τονίζοντας ότι το καλοκαίρι είχε πάρει κιλά, αλλά τα έχασε γρήγορα, ενώ δήλωσε πως όταν κάνει διακοπές, κάνει κανονικές διακοπές.</p>
      <p>
        <a href="https://www.to10.gr/dekaria/776366/tesseris-gami-ke-mia-kidia-gia-ton-olybiako/">
          <i>Γιατί έχει αλλάξει πρόσωπο ο Ολυμπιακός του Κεμζούρα</i>
        </a>
      </p>
      <p>
        <b>Αναλυτικά οι δηλώσεις του:</b>
      </p>
      <p>«Δεν κρύβω τίποτα… Όταν κάνω διακοπές, κάνω κανονικές διακοπές και χαλαρώνω. Πάντα παίρνω γρήγορα τα κιλά και τα χάνω εξίσου εύκολα. Όταν ήμουν στη Λιλ ήμουν 72 κιλά και λίγα χρόνια μετά πήγα στα 75 μαζί με μυϊκή μάζα. Συνήθως είμαι στα 77 αλλά τώρα το καλοκαίρι είχα φτάσει στα 80. Έχασα όλα τα περιττά κιλά μέσα σε 10 μέρες».</p>
      <p><b>Για τον Ζινεντίν Ζιντάν και τη σχέση τους, είχε να πει:</b> «Τον είχα ως πρότυπο από μικρό παιδί. Η γενιά μου παρακολουθούσε όλα τα βίντεο στο Youtube με τις κινήσεις του. Δεν μιλάει πολύ στις προπονήσεις, του αρέσει να είναι απλός και λιτός. Πάντα πριν από τις αναμετρήσεις έρχεται να μιλήσουμε για λίγο και μου λέει “να είσαι χαρούμενος στο γήπεδο”. Αυτό μου δίνει αυτοπεποίθηση».</p>
      <p>
        <b>
          <a href="https://www.to10.gr/podosfero/la-liga/776552/azar-icha-pari-kila-stis-diakopes-alla-ta-echasa-grigora/#dcomments">
            <b>ΓΡΑΨΤΕ ΤΟ ΣΧΟΛΙΟ ΣΑΣ...</b>
          </a>
        </b>
      </p>
    </article>
  </body>
</html>