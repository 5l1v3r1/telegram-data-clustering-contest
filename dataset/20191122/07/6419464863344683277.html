<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neaselida.gr/ellada/nea-chtypimata-me-aytokinito-se-pikermi-kai-tayro/"/>
    <meta property="og:site_name" content="ΝΕΑ ΣΕΛΙΔΑ"/>
    <meta property="article:published_time" content="2019-11-22T07:17:16+00:00"/>
    <meta property="og:title" content="Νέα «χτυπήματα» με αυτοκίνητο σε Πικέρμι και Ταύρο"/>
    <meta property="og:description" content="Για ακόμη μια φορά άγνωστοι δράστες πραγματοποίησαν τα ξημερώματα &quot;χτυπήματα&quot; με αυτοκίνητο, σε μηχάνημα ΑΤΜ στο Πικέρμι και σε παντοπωλείο στον Ταύρο."/>
  </head>
  <body>
    <article>
      <h1>Νέα «χτυπήματα» με αυτοκίνητο σε Πικέρμι και Ταύρο</h1>
      <address>
        <time datetime="2019-11-22T07:17:16+00:00">22 Nov 2019, 07:17</time>
      </address>
      <p>Για ακόμη μια φορά <b>άγνωστοι δράστες</b> πραγματοποίησαν τα ξημερώματα <b>«χτυπήματα»</b> με <a href="https://neaselida.gr/tag/avtokinito/">αυτοκίνητο</a>, σε μηχάνημα<a href="https://neaselida.gr/tag/atm/"> ΑΤΜ</a> στο<b> Πικέρμι</b> και σε παντοπωλείο στον <b>Ταύρο.</b></p>
      <p><b>Ειδικότερα</b>, σύμφωνα με την <a href="https://neaselida.gr/tag/el-as/">αστυνομία,</a> λίγο μετά τις 04:00, άγνωστοι δράστες έπεσαν με ταχύτητα πάνω σε ΑΤΜ που βρίσκεται έξω από σούπερ μάρκετ στη λεωφόρο Μαραθώνος στο Πικέρμι και, αφού το κατέστρεψαν, το φόρτωσαν σε άλλο όχημα, το οποίο είχαν σταθμεύσει σε κοντινό σημείο, και εξαφανίστηκαν.</p>
      <p><b>Στις 05:40</b>, σημειώθηκε νέα εισβολή με αυτοκίνητο, αυτή τη φορά σε παντοπωλείο στη λεωφόρο Πέτρου Ράλλη στον Ταύρο. Άγνωστοι, αφού έσπασαν με αυτοκίνητο την πρόσοψη του καταστήματος, πήραν χρήματα, τα κλειδιά φορτηγού και ένα κινητό. Οι δράστες εγκατέλειψαν το όχημά τους στο σημείο και έφυγαν με φορτηγό.</p>
      <p>Η αστυνομία διενεργεί έρευνες για τον εντοπισμό και τη σύλληψή τους.</p>
      <related>
        <a href="https://neaselida.gr/ellada/epanastatiki-aytoamyna-emfanistike-o-katazitoymenos-meso-internet-video/"/>
      </related>
    </article>
  </body>
</html>