<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80187882/"/>
    <meta property="og:site_name" content="Janam TV"/>
    <meta property="article:published_time" content="2019-11-22T07:43:15+00:00"/>
    <meta property="og:title" content="മഹാരാഷ്ട്രയില്‍ സര്‍ക്കാര്‍ രൂപീകരണം അവസാന ഘട്ടത്തില്‍, മുഖ്യമന്ത്രിയാകാനില്ലെന്ന് താക്കറെ, മുഖ്യമന്ത്രി ആരാകുമെന്ന ആശങ്കയില്‍ ശിവസേന"/>
    <meta property="og:description" content="മുംബൈ: മഹാരാഷ്ട്രയില്‍ കൂട്ടുകക്ഷി സര്‍ക്കാര്‍ രൂപീകരിക്കാനുള്ള ശ്രമങ്ങള്‍ അവസാന ഘട്ടത്തിലേക്ക്. അധികാരം തങ്ങളുടെ കൈവശമാണെന്ന് പറയുമ്പോഴും മുഖ്യമന്ത്രി"/>
  </head>
  <body>
    <article>
      <h1>മഹാരാഷ്ട്രയില്‍ സര്‍ക്കാര്‍ രൂപീകരണം അവസാന ഘട്ടത്തില്‍, മുഖ്യമന്ത്രിയാകാനില്ലെന്ന് താക്കറെ, മുഖ്യമന്ത്രി ആരാകുമെന്ന ആശങ്കയില്‍ ശിവസേന</h1>
      <address><time datetime="2019-11-22T07:43:15+00:00">22 Nov 2019, 07:43</time> by <a rel="author">Janam TV Web Desk</a></address>
      <p>മുംബൈ: മഹാരാഷ്ട്രയില്‍ കൂട്ടുകക്ഷി സര്‍ക്കാര്‍ രൂപീകരിക്കാനുള്ള ശ്രമങ്ങള്‍ അവസാന ഘട്ടത്തിലേക്ക്. അധികാരം തങ്ങളുടെ കൈവശമാണെന്ന് പറയുമ്പോഴും മുഖ്യമന്ത്രി ആരാകുമെന്ന കാര്യത്തില്‍ ആശങ്കയിലാണ് ശിവസേന. മുഖ്യമന്ത്രി സ്ഥാനം ഏറ്റെടുക്കാന്‍ തയ്യാറല്ലെന്ന് ഉദ്ധവ് താക്കറെ നേരത്തെ തന്നെ വ്യക്തമാക്കിയിരുന്നു.</p>
      <p>സഞ്ജയ് റാവത്ത്, അരവിന്ദ് സാവന്ത്, ഏക്‌നാഥ് ഷിന്‍ഡെ എന്നിവരുടെ പേരുകളാണ് നിലവില്‍ മുഖ്യമന്ത്രി സ്ഥാനത്തേക്ക് പരിഗണിച്ചത്. മുഖ്യമന്ത്രി സ്ഥാനം പങ്കിടുന്ന കാര്യത്തിലും ചര്‍ച്ച നടക്കുന്നുണ്ട്.</p>
      <p>അതേസമയം, അടുത്ത അഞ്ചു വര്‍ഷം ശിവസേന തന്നെ മഹാരാഷ്ട്ര ഭരിക്കുമെന്ന് മുതിര്‍ന്ന നേതാവ് സഞ്ജയ് റാവത്ത് പറഞ്ഞു. ഉദ്ധവ് താക്കറെ മുഖ്യമന്ത്രിയാകാനാണ് പാര്‍ട്ടി ആഗ്രഹിക്കുന്നതെന്നും റാവത്ത് കൂട്ടിച്ചേര്‍ത്തു.</p>
    </article>
  </body>
</html>