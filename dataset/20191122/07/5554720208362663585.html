<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.jantakareporter.com/hindi/petrol-and-diesel-price-22nd-november/273323/"/>
    <meta property="og:site_name" content="Janta Ka Reporter"/>
    <meta property="article:published_time" content="2019-11-22T07:39:35+00:00"/>
    <meta property="og:title" content="पेट्रोल की कीमतों में फिर लगी आग, मुंबई में कीमत 80 रुपये प्रति लीटर हुई पार"/>
    <meta property="og:description" content="पेट्रोल और डीजल के दाम में महंगाई से राहत मिलने की कोई गुंजाइश नहीं दिख रही है। पेट्रोल के दाम शुक्रवार को एक बार फिर से बढ़ गए।"/>
  </head>
  <body>
    <article>
      <h1>पेट्रोल की कीमतों में फिर लगी आग, मुंबई में कीमत 80 रुपये प्रति लीटर हुई पार</h1>
      <address><time datetime="2019-11-22T07:39:35+00:00">22 Nov 2019, 07:39</time> by <a rel="author">JKR Staff</a></address>
      <p>देश में डीजल और पेट्रोल की कीमतों में एक बार से बढ़ोतरी होने के सिलसिला शुरु हो गया है, जो रुकने का नाम ही नहीं ले रहा है। पेट्रोल और डीजल के दाम में महंगाई से राहत मिलने की कोई गुंजाइश नहीं दिख रही है। पेट्रोल के दाम शुक्रवार को फिर बढ़ गए। देश की आर्थिक राजधानी मुंबई में सात सप्ताह बाद फिर पेट्रोल 80 रुपये प्रति लीटर के पार पहुंच गई है।</p>
      <figure>
        <img src="http://www.jantakareporter.com/wp-content/uploads/2018/05/petrol.png"/>
        <figcaption>फाइल फोटो: PTI</figcaption>
      </figure>
      <p>देश के चार महानगरों दिल्ली, कोलकाता, मुंबई और चेन्नई में पेट्रोल के दाम में 15-16 पैसे प्रति लीटर का इजाफा हो गया है जबकि डीजल के दाम में कोई बदलाव नहीं हुआ है। उधर, अंतर्राष्ट्रीय बाजार में कच्चे तेल का भाव दो महीने के ऊंचे स्तर के करीब बना हुआ है।</p>
      <p>इंडियन ऑयल की वेबसाइट के अनुसार, दिल्ली, कोलकाता, मुंबई और चेन्नई में पेट्रोल का दाम बढ़कर क्रमश: 74.35 रुपये, 77.04 रुपये, 80.01 रुपये और 77.29 रुपये प्रति लीटर हो गया है। चारों महानगरों में डीजल की कीमत भी बिना किसी बदलाव के क्रमश: 65.84 रुपये, 68.25 रुपये, 69.06 रुपये और 69.59 रुपये प्रति लीटर पर बनी हुई है।</p>
      <p>पेट्रोल तेल विपणन कंपनियों ने शुक्रवार को दिल्ली, कोलकाता और मुंबई मे पेट्रोल के दाम में 15 पैसे जबकि चेन्नई में 16 पैसे प्रति लीटर की वृद्धि की। मुंबई में इससे पहले तीन अक्टूबर 2019 को पेट्रोल का भाव 80.11 रुपये प्रति लीटर था।</p>
      <p>अंतर्राष्ट्रीय बाजार में कच्चे तेल के भाव में दो दिनों की तेजी के बाद नरमी के साथ कारोबार चल रहा था, हालांकि कीमत करीब दो महीने के ऊंचे स्तर पर है। बेंचमार्क कच्चा तेल ब्रेंट क्रूड का दाम 63 डॉलर प्रति बैरल के ऊपर बना हुआ है। (इंपुट: आईएएनएस के साथ)</p>
    </article>
  </body>
</html>