<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3159074_1003.html"/>
    <meta property="og:site_name" content="Novsport"/>
    <meta property="article:published_time" content="2019-11-22T07:28:00+00:00"/>
    <meta property="og:title" content="Отбори от Чемпиъншип наблюдавали Горалски"/>
    <meta property="og:description" content="Той е „класически резач&quot;, пишат в Полша"/>
  </head>
  <body>
    <article>
      <h1>Отбори от Чемпиъншип наблюдавали Горалски</h1>
      <address><time datetime="2019-11-22T07:28:00+00:00">22 Nov 2019, 07:28</time> by <a rel="author">"Меридиан мач"</a></address>
      <p>Яцек Гуралски е трудно да бъде харесан като футболист. Но трябва да го уважаваш", написа журналистът Марек Вавржиновски от полското издание Sportowefakty. <br/> <br/>„Той показва своята полезност в националния отбор. Аз лично не познавам привърженик, който би могъл да се влюби в Гуралски. Честно, признавам, че мразя този тип играчи, но смятам, че са необходими", пише полякът. <br/> <br/>„По едно време Гуралски беше наблюдаван от няколко клуба от английската Чемпиъншип. Изглежда, че той най-добре ще пасне там. И въпреки това, никой от разузнавачите не постави „плюс" към името му.<br/> <br/>Западният футбол се отклонява от този вид играчи. Западният футбол иска нещо повече. Игрови умения, ето защо Гуралски трябва да се задоволи с играта в Източна Европа", продължава анализът. <br/> <br/>По-нататък Вавржиновски пише, че играчът на Лудогорец се бори за място в полския национален отбор с Матеуш Клих. Според автора, това е абсурдно, тъй като Клих е „техничен играч, интелектуалец на терена,способен да играе с топката непредвидимо". <br/> <br/>Гуралски пък е наречен „класически резач", играч от серията „топката може да премине, но играч не може", „бултериер".</p>
      <p> </p>
    </article>
  </body>
</html>