<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.viagginews.com/2019/11/22/cristiano-ronaldo-giugno-lascia-juventus/"/>
    <meta property="og:site_name" content="ViaggiNews.com"/>
    <meta property="article:published_time" content="2019-11-22T07:56:35+00:00"/>
    <meta property="og:title" content="Cristiano Ronaldo, clamorosa indiscrezione: “A giugno via dalla Juventus”"/>
    <meta property="og:description" content="Dopo la notizia sulla possibile esclusione di Cristiano Ronaldo dalla partita contro l’Atalanta, dalla Spagna ipotizzano un addio a giugno. Sono passate quasi due settimane da quando Cristiano Ronaldo ha lasciato lo stadio di San Siro come una furia per una sostituzione. Il tecnico della Juventus Maurizio Sarri ha subito minimizzato l’episodio, rivelando che il …"/>
  </head>
  <body>
    <article>
      <h1>Cristiano Ronaldo, clamorosa indiscrezione: “A giugno via dalla Juventus”</h1>
      <address><time datetime="2019-11-22T07:56:35+00:00">22 Nov 2019, 07:56</time> by <a rel="author">Fabio</a></address>
      <figure>
        <img src="https://www.viagginews.com/wp-content/uploads/2019/11/GettyImages-1183030650.jpg"/>
        <figcaption>( Getty Images)</figcaption>
      </figure>
      <p>
        <b>Dopo la notizia sulla possibile esclusione di Cristiano Ronaldo dalla partita contro l’Atalanta, dalla Spagna ipotizzano un addio a giugno.</b>
      </p>
      <p>Sono passate quasi due settimane da quando <b>Cristiano Ronaldo</b> ha <b><a href="https://www.viagginews.com/2019/11/11/cristiano-ronaldo-furioso-portogallo/">lasciato lo stadio</a></b> di San Siro come una furia per una sostituzione. Il tecnico della Juventus <b>Maurizio Sarri</b> ha subito minimizzato l’episodio, rivelando che il fuoriclasse portoghese ha un problema al ginocchio e che è normale che si arrabbi quando non è al massimo. La società dal canto suo non ha preso provvedimenti,<b><a href="https://www.viagginews.com/2019/11/12/cristiano-ronaldo-non-chiede-perdono/"> lasciando allo spogliatoio</a></b> la questione.</p>
      <p>Mentre in <b>Italia</b> montava il caso <b>CR7</b>, in <b>Portogallo</b> l’asso lusitano giocava una partita maestosa con la nazionale mettendo a segno una tripletta. Quella sera sono arrivate una <b><a href="https://www.viagginews.com/2019/11/15/cristiano-ronaldo-sorelle-attaccano-sarri/">serie di frecciate</a></b> da parte di amici e parenti di Cristiano ai media e al tecnico juventino. Dopo la seconda partita con la nazionale, il calciatore si è esposto in prima persona ed ha smentito che esista un caso, confermando le parole del tecnico sul problema al ginocchio.</p>
      <p>Se vuoi seguire tutte le nostre notizie in tempo reale <a href="https://bit.ly/ViaggiGoogleNews">CLICCA QUI</a></p>
      <h3>Cristiano Ronaldo via a giugno?</h3>
      <figure>
        <img src="https://www.viagginews.com/wp-content/uploads/2019/03/GettyImages-1066785926-min.jpg"/>
        <figcaption>(AFP/Getty Images)</figcaption>
      </figure>
      <p>Sembrava che la faccenda fosse definitivamente chiusa, ma il ritorno a Torino ha alimentato i dubbi. Il calciatore, dopo aver giocato entrambe le partite con la nazionale come se nulla fosse, è stato messo a lavorare a parte e la sua presenze nella partita contro l’<b>Atalanta</b> è stata messa seriamente in dubbio. In realtà pare che il tecnico abbia concordato con l’asso portoghese il riposo per poterlo schierare mercoledì nella partita con l’<b>Atletico Madrid</b>.</p>
      <p>Ciò nonostante dalla Spagna arrivano indiscrezioni preoccupanti per il suo futuro a Torino. Sull’emittente ‘<b>Ciringuito.tv</b>‘, di solito molto informata sulle questioni riguardanti il 5 volte pallone d’oro, è stato dichiarato che Cristiano potrebbe lasciare la Juventus già a giugno qualora non riuscisse a vincere la <b>Champions League</b>. L’indiscrezione in Spagna ha un peso tale che a <b>Zidane</b> è stato chiesto se accoglierà nuovamente Ronaldo la prossima stagione. Il tecnico francese a riguardo non ha voluto alimentare speranze, ma non ha nemmeno chiuso la porta: “Non è l’argomento di oggi. Adesso ci sono 11 partite a cui pensare, vedremo per il prossimo anno. Sappiamo tutti quello che è stato Cristiano qui, è la storia di questo club. È stato uno dei migliori, ma ora non è il momento di parlare di lui”.</p>
      <figure>
        <img src="https://www.viagginews.com/wp-content/uploads/2018/04/GettyImages-945035764.jpg"/>
        <figcaption>Cristiano Ronaldo (Getty Images)</figcaption>
      </figure>
      <related>
        <h4>ARTICOLI CORRELATI</h4>
        <a href="https://www.viagginews.com/2019/11/22/incendio-morti-appartamento-fiamme-morti/"/>
        <a href="https://www.viagginews.com/2019/11/22/diletta-leotta-bufera-striscia-notizia-cosa-ha-fatto/"/>
        <a href="https://www.viagginews.com/2019/11/22/fedez-veste-donna-tiziano-ferro-polemica/"/>
      </related>
    </article>
  </body>
</html>