<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blikopnieuws.nl/auto/277847/omzet-auto-en-motorbranche-ruim-5-procent-hoger.html"/>
    <meta property="og:site_name" content="Blik op nieuws"/>
    <meta property="article:published_time" content="2019-11-22T07:31:52+00:00"/>
    <meta property="og:title" content="Omzet auto- en motorbranche ruim 5 procent hoger"/>
    <meta property="og:description" content="De omzet van de auto- en motorbranche was in het derde kwartaal van dit jaar 5,1 procent hoger dan in dezelfde periode van 2018. In alle deelbranches lag de omzet hoger, met als uitschieter de branche zware bedrijfsauto’s, waar de omzet met bijna 10 procent toenam ten opzichte van een jaar eerder. Het ondernemersvertrouwen in de auto- en motorbranche is aan het begin van het vierde kwartaal iets opgeklommen. Dit meldt het CBS in het nieuwe kwartaalbeeld van de auto- en motorbranche."/>
  </head>
  <body>
    <article>
      <h1>Omzet auto- en motorbranche ruim 5 procent hoger</h1>
      <address>
        <time datetime="2019-11-22T07:31:52+00:00">22 Nov 2019, 07:31</time>
      </address>
      <figure>
        <img src="https://www.blikopnieuws.nl/sites/default/files/styles/nieuws-full-tn/public/artikel/garage-rem-schijf-blok.jpg?itok=CAGlfxzC"/>
        <figcaption>Foto: PX</figcaption>
      </figure>
      <figure>
        <img src="https://www.blikopnieuws.nl/sites/default/files/styles/nieuws-full-tn/public/artikel/garage-rem-schijf-blok.jpg?itok=CAGlfxzC"/>
        <figcaption>Foto: PX</figcaption>
      </figure>
      <p><b>Den Haag - </b>De omzet van de auto- en motorbranche was in het derde kwartaal van dit jaar 5,1 procent hoger dan in dezelfde periode van 2018. In alle deelbranches lag de omzet hoger, met als uitschieter de branche zware bedrijfsauto’s, waar de omzet met bijna 10 procent toenam ten opzichte van een jaar eerder. Het ondernemersvertrouwen in de auto- en motorbranche is aan het begin van het vierde kwartaal iets opgeklommen. Dit meldt het CBS in het nieuwe kwartaalbeeld van de auto- en motorbranche.</p>
      <p><b>Den Haag - </b>De omzet van de auto- en motorbranche was in het derde kwartaal van dit jaar 5,1 procent hoger dan in dezelfde periode van 2018. In alle deelbranches lag de omzet hoger, met als uitschieter de branche zware bedrijfsauto’s, waar de omzet met bijna 10 procent toenam ten opzichte van een jaar eerder. Het ondernemersvertrouwen in de auto- en motorbranche is aan het begin van het vierde kwartaal iets opgeklommen. Dit meldt het CBS in het nieuwe kwartaalbeeld van de auto- en motorbranche.</p>
      <p>De grotere omzet (+9,9 procent) in de deelbranche zware bedrijfsauto’s is onder meer toe te schrijven aan de toegenomen verkoop van nieuwe bussen. Ook de omzet van importeurs van nieuwe personenauto’s (+7,0 procent) nam ten opzichte van vorig jaar meer toe dan gemiddeld in de auto- en motorbranche. Daarbij speelt mee dat de omzet van importeurs vorig jaar in het derde en vierde kwartaal daalde, mede als gevolg van de invoering per 1 september 2018 van een andere methode voor het berekenen van de uitstoot van CO2. Als gevolg daarvan kon de BPM veel hoger gaan uitvallen.<br/><br/>In de deelbranche handel en reparatie van personenauto’s lag de omzet 4,8 procent hoger, iets minder dan het gemiddelde percentage voor de hele branche. Bij gespecialiseerde autoreparatiebedrijven (+2,3 procent) en de handel in auto-onderdelen (+2,6 procent) lagen die percentages duidelijk onder het gemiddelde. In de motorbranche lag de omzet in het derde kwartaal 4,6 procent boven die van een jaar eerder.</p>
      <p>Saldo ondernemers dat voor volgend jaar omzetstijging verwacht nog geen 2 procent</p>
      <p>Per saldo nog geen 2 procent van de ondernemers in de autobranche verwacht in 2020 een hogere omzet. Vorig jaar voorzag op hetzelfde moment per saldo nog bijna 30 procent van de ondernemers in de autobranche een omzetgroei voor het jaar 2019.</p>
      <h3>Autobranche bezorgd over voorraadpositie</h3>
      <p>Het vertrouwen onder ondernemers in de autobranche is, na drie kwartalen van daling, aan het begin van het vierde kwartaal nog steeds negatief (-7,2) hoewel het iets is opgeveerd ten opzichte van het voorgaande kwartaal. Toen meldden de ondernemers nog een vertrouwen van -12,7.</p>
      <p>De ondernemers tonen zich vooral bezorgd om hun voorraadpositie. Per saldo geeft ruim 17 procent aan dat hun voorraad te hoog is.</p>
      <p> </p>
    </article>
  </body>
</html>