<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsit.gr/athlitika/basket/nba-ekpliktikos-antetokounmpo-kai-koryfi-oi-mpaks-nea-niki-gia-pelikans-video/2921000/"/>
    <meta property="og:site_name" content="Newsit.gr"/>
    <meta property="article:published_time" content="2019-11-22T07:53:14+00:00"/>
    <meta property="og:title" content="NBA: Εκπληκτικός Αντετοκούνμπο και κορυφή οι Μπακς! Νέα νίκη για Πέλικανς – video"/>
    <meta property="og:description" content="Απίστευτα πράγματα έκανε ξανά ο Γιάννης Αντετοκούνμπο που &quot;παρέσυρε&quot; και τους Μπλέιζερς στο διάβα του οδηγώντας τους Μπακς σε μία ακόμα νίκη (137-129) και την ομάδα του στην κορυφή της ανατολική Περιφέρειας του ΝΒΑ. Συνέρχονται οι Πέλικανς οι οποίοι πέρασαν νικηφόρα από την έδρα των Σανς (121-124.)"/>
  </head>
  <body>
    <article>
      <h1>NBA: Εκπληκτικός Αντετοκούνμπο και κορυφή οι Μπακς! Νέα νίκη για Πέλικανς – video</h1>
      <h2>Απίστευτα πράγματα έκανε ξανά ο Γιάννης Αντετοκούνμπο που "παρέσυρε" και τους Μπλέιζερς στο διάβα του οδηγώντας τους Μπακς σε μία ακόμα νίκη (137-129) και την ομάδα του στην κορυφή της ανατολική Περιφέρειας του ΝΒΑ. Συνέρχονται οι Πέλικανς οι οποίοι πέρασαν νικηφόρα από την έδρα των Σανς (121-124.)</h2>
      <address><time datetime="2019-11-22T07:53:14+00:00">22 Nov 2019, 07:53</time> by <a rel="author">Newsit Newsroom</a></address>
      <p>Στην πρώτη θέση της Ανατολικής Περιφέρειας “σκαρφάλωσαν” οι Μιλγουόκι Μπακς, που επικράτησαν με 137-129 των Μπλέιζερς και σημείωσαν την 6η σερί νίκη τους ανεβάζοντας το ρεκόρ τους σε 12-3 και πλέον έχουν το δεύτερο καλύτερο ρεκόρ στο NBA, μετά τους Λέικερς (12-2).</p>
      <p>Ο Γιάννης <a href="https://www.newsit.gr/tags/antetokounmpo/">Αντετοκούνμπο</a> πέτυχε το δεύτερο “triple-double” για φέτος και 16ο “double double” της καριέρας του αφού είχε 24 πόντους (5/10 βολές, 8/20 δίποντα, 1/7 τρίποντα), 19 ριμπάουντ, ενώ έκανε ρεκόρ καριέρας σε ασίστ έχοντας 15. Πρόσθεσε ακόμα πέντε κλεψίματα και ένα μπλοκ σε 36 λεπτά. Για τους Μπακς ο Έρικ Μπλέντσο ακολούθησε με 30 πόντους, ενώ 18 είχε ο Πατ Κόνατον και 16 ο Ντόντε ΝτιΒιντσέντζο.</p>
      <p>Από την πλευράς των Μπλέιζερς κορυφαίος ήταν ο Σι Τζέι ΜακΚόλουμ με 37 πόντους και 10 ασίστ αλλά κόστισε ιδιαίτερα η απουσία του τραυματία Ντέμιαν Λίλαρντ, ενώ ο Καρμέλο Άντονι είχε επίσης καλή παρουσία με 18 πόντους, 7 ριμπάουντ και 4 ασίστ.</p>
      <figure>
        <iframe src="https://www.youtube.com/embed/QdWXlLfadCM" width="640" height="360" data-service="Youtube" scrolling="no"/>
      </figure>
      <p>Οι Πέλικανς συνέχισαν το νικηφόρο σερί τους καθώς επιβλήθηκαν με 124-121 στην έδρα των Σανς. Κορυφαίος για την ομάδα της Νέας Ορλεάνης ήταν ο Μπράντον Ίνγκραμ με 28 πόντους, 8 ριμπάουντ και 5 ασίστ σημειώνοντας μάλιστα και τους επτά τελευταίους κρίσιμους πόντους στο τέλος του αγώνα. Εξαιρετικοί ήταν επίσης οι Τζέι Τζέι Ρέντικ και Τζόι Χόλιντεϊ με 26 και 23 πόντους αντίστοιχα.</p>
      <p>Από τους Σανς ξεχώρισαν οι Κέλι Ούμπρε και Ντέβιν Μπούκερ με 25  και 19 πόντους αντίστοιχα αλλά δεν μπόρεσαν να αποτρέψουν την τρίτη διαδοχική ήττα για την ομάδα τους.</p>
      <figure>
        <iframe src="https://www.youtube.com/embed/lsWtT4y8A4w" width="640" height="360" data-service="Youtube" scrolling="no"/>
      </figure>
    </article>
  </body>
</html>