<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/obshtestvo/blgariya-oglavi-sramna-klasatsiya_news710643.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-22T07:14:00+00:00"/>
    <meta property="og:title" content="България оглави срамна класация"/>
    <meta property="og:description" content="Пасивното пушене също е изключително вредно, ако човек пуши 10 цигари в затворено помещение, този който е с него, но не запалва, приема дим сякаш е изпушил 6 ци"/>
  </head>
  <body>
    <article>
      <h1>България оглави срамна класация</h1>
      <h2>Пасивното пушене също е изключително вредно, ако човек пуши 10 цигари в затворено помещение, този който е с него, но не запалва, приема дим сякаш е изпушил 6 цигари</h2>
      <address>
        <time datetime="2019-11-22T07:14:00+00:00">22 Nov 2019, 07:14</time>
      </address>
      <p>https://blitz.bg/obshtestvo/blgariya-oglavi-sramna-klasatsiya_news710643.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1574355175-1.jpg"/>
      </figure>
      <p>
        <b>България е на първо място в Европейския съюз по разпространение на тютюнопушенето. 28% от населението у нас пуши всеки ден. Това сочат данните от доклад на Европейската комисия, съобщи "Фокус". Общият брой на пушачите е със 7 пункта над средното ниво за ЕС.</b>
      </p>
      <p>Сходни са данните и за разпространението на тютюнопушенето сред младите хора. На първо място сме сред момичетата на 15-годишна възраст и на второ място сред момчетата на 15 години, след Хърватия. Освен това данните сочат, че 30% от 15-годишните дами са редовни пушачи.<br/><br/>Това наистина е обезпокоителен факт и налага колаборация между различните институции и работа за превенция на този рисков фактор", обясни Йорданка Илиева, експерт от Регионалната здравна инспекция във Велико Търново. По думите й е доказано, че тютюнопушенето причинява над 25 заболявания, категоризирани в шест основни групи.</p>
      <p>"На първо място - инфаркт на миокарда; мозъчен инсулт и запушване на артериите, преди всичко на долните крайници и други сърдечно-съдови заболявания. На второ място бронхити и остри възпаления на долните дихателни пътища, следвани от астма; хронично обструктивна белодробна болест, тоест болест на пушача;<br/><br/>рак на белите дробове и не на последно място други локализации на ракови заболявания примерно на хранопровода и панкреаса", уточни още експертът.</p>
      <p>Тя припомни, че пасивното пушене също е изключително вредно и даден пример с това, че ако човек пуши 10 цигари в затворено помещение, този който е с него, но не запалва, приема дим сякаш е изпушил 6 цигари.</p>
    </article>
  </body>
</html>