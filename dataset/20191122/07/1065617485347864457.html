<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.forzaroma.info/rassegna-stampa-roma/leggo/friedkin-ha-fretta-a-gennaio-vuole-gia-la-maggioranza-della-societa/"/>
    <meta property="og:site_name" content="Forzaroma.info"/>
    <meta property="article:published_time" content="2019-11-22T07:16:36+00:00"/>
    <meta property="og:title" content="Friedkin ha fretta: a gennaio vuole già la maggioranza della società"/>
    <meta property="og:description" content="Il californiano è andato via ma nella capitale resteranno due emissari che proseguiranno le operazioni. Sul piatto 800 milioni"/>
  </head>
  <body>
    <article>
      <h1>Friedkin ha fretta: a gennaio vuole già la maggioranza della società</h1>
      <h2>Il californiano è andato via ma nella capitale resteranno due emissari che proseguiranno le operazioni. Sul piatto 800 milioni</h2>
      <address><time datetime="2019-11-22T07:16:36+00:00">22 Nov 2019, 07:16</time> by <a rel="author" href="https://www.forzaroma.info/author/redazioneforzaroma/" target="_blank">Redazione</a></address>
      <p><b>Dan Friedkin ha fretta.</b> Il magnate americano ieri è tornato a Houston dopo i 5 giorni passati a Roma per l’inizio delle trattative per l’acquisizione del pacchetto di maggioranza del club giallorosso, scrive Francesco Balzani su <i>Leggo.</i></p>
      <p>Ma nella capitale resteranno due emissari che proseguiranno le operazioni con l’intento di chiudere l’affare già per i primi di gennaio. <b>Il piano è delineato:</b> per prendere il pacchetto di maggioranza di As Roma SPV LLC Friedkin dovrebbe spendere una prima rata di poco superiore ai 400 milioni, anticipando i 150 di aumento di capitale appena approvato. La 2° seconda tranche di ulteriori 400 milioni sarebbe corrisposta in futuro, ma va considerato pure il debito con Goldman Sachs di 270 milioni.</p>
      <p>Per questo la prima offerta di Friedkin potrebbe aggirarsi <b>sui 600-700 milioni totali.</b> Pallotta potrebbe restare inizialmente con una piccola percentuale almeno <b>fino a che non sarà messa la parola fine</b> (in senso positivo o negativo) <b>sulla questione stadio.</b></p>
      <p>La fretta di voler chiudere in pochi mesi è dovuta alla paura di eventuali rilanci “esterni”. Oltre a <b>Friedkin,</b> infatti, sono arrivate timide manifestazioni di interesse dal <b>Qatar</b> e da un altro imprenditore americano. Ieri, infine, è stato di nuovo sospeso il titolo in Borsa per eccesso di rialzo.</p>
    </article>
  </body>
</html>