<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.yenicaggazetesi.com.tr/mhpli-isimden-devlet-bahceliyi-kizdiracak-iktidar-cikisi-257416h.htm"/>
    <meta property="og:site_name" content="Yeni Çağ Gazetesi"/>
    <meta property="article:published_time" content="2019-11-22T07:14:00+00:00"/>
    <meta property="og:title" content="MHP'li isimden Devlet Bahçeli'yi kızdıracak &quot;iktidar&quot; çıkışı!"/>
    <meta property="og:description" content="MHP Edirne İl Başkanı Zakir Tercan'dan, Devlet Bahçeli'yi kızdıracak bir çıkış geldi. MHP Genel Başkanı Devlet Bahçeli'nin Cumhur İttifakı kapsamında Erdoğan'a olan desteklerinin süreceğini her defasında belirtmesine karşın Tercan, &quot;MHP iktidara gelmelidir&quot; dedi."/>
  </head>
  <body>
    <article>
      <h1>MHP'li isimden Devlet Bahçeli'yi kızdıracak "iktidar" çıkışı!</h1>
      <address><time datetime="2019-11-22T07:14:00+00:00">22 Nov 2019, 07:14</time> by <a rel="author">Yeni Çağ Gazetesi</a></address>
      <p>
        <b>MHP Edirne İl Başkanı Zakir Tercan'dan, Devlet Bahçeli'yi kızdıracak bir çıkış geldi. MHP Genel Başkanı Devlet Bahçeli'nin Cumhur İttifakı kapsamında Erdoğan'a olan desteklerinin süreceğini her defasında belirtmesine karşın Tercan, "MHP iktidara gelmelidir" dedi.</b>
      </p>
      <p>
        <b>Fatih ERGİN / YENİÇAĞ</b>
      </p>
      <p>MHP Edirne İl Başkanı Zakir Tercan, Devlet Bahçeli'yi kızdıracak bir iktidar çıkışında bulundu. Tercan'ın, partisinin Cumhur İttifakı'nda yer almasına ve MHP Genel Başkanı Devlet Bahçeli'nin ittifak kapsamında Cumhurbaşkanı Erdoğan'a olan desteklerinin süreceğini her fırsatta ifade etmesine rağmen, "Bir defa daha ispatlandı ki, MHP iktidara gelmelidir" demesi dikkat çekti.</p>
      <p>Tercan'ın, "Ülkenin felakete gitmesinin bizzat sebebi olanların güven vermesi mümkün değildir. Onun için Türk milleti artık MHP'ye yetki vermelidir ve de iktidara getirmelidir." ifadesi de, AKP iktidarına karşı bir eleştiri olarak yorumlandı.  </p>
      <p>Tercan'ın bu açıklamasının ardından, gözler MHP Genel Merkezi'nin vereceği tepkiye çevrildi.  </p>
      <related>
        <a href="https://www.yenicaggazetesi.com.tr/cumhur-ittifakinda-rusvet-krizi-cikti-257113h.htm"/>
        <a href="https://www.yenicaggazetesi.com.tr/cumhur-ittifakinda-berat-albayrak-krizi-255765h.htm"/>
        <a href="https://www.yenicaggazetesi.com.tr/bahcelinin-dokunulmazlik-cikisina-akpden-ret-251427h.htm"/>
        <a href="https://www.yenicaggazetesi.com.tr/cumhur-ittifakinda-bakan-krizi-251213h.htm"/>
      </related>
    </article>
  </body>
</html>