<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportowefakty.wp.pl/zuzel/855579/zuzel-ktory-klub-krolem-transferowej-gieldy-ekspert-twierdzi-ze-wielkich-bomb-ni"/>
    <meta property="og:site_name" content="WP SportoweFakty"/>
    <meta property="article:published_time" content="2019-11-22T07:30:01+00:00"/>
    <meta property="og:title" content="Żużel. Który klub królem transferowej giełdy? Ekspert twierdzi, że wielkich bomb nie było"/>
    <meta property="og:description" content="Transfer Jasona Doyle’a do forBet Włókniarza był bodaj największym hitem minionego okienka transferowego. O królach polowania nie ma jednak mowy. - Dawniej to były transfery. Teraz ciężko kogoś wyrwać z wielkim nazwiskiem - mówi Wojciech Dankiewicz."/>
  </head>
  <body>
    <article>
      <h1>Żużel. Który klub królem transferowej giełdy? Ekspert twierdzi, że wielkich bomb nie było</h1>
      <address><time datetime="2019-11-22T07:30:01+00:00">22 Nov 2019, 07:30</time> by <a rel="author" href="https://sportowefakty.wp.pl/autor/jakub-czosnyka" target="_blank">Jakub Czosnyka</a></address>
      <h4>Transfer Jasona Doyle’a do forBet Włókniarza był bodaj największym hitem minionego okienka transferowego. O królach polowania nie ma jednak mowy. - Dawniej to były transfery. Teraz ciężko kogoś wyrwać z wielkim nazwiskiem - mówi Wojciech Dankiewicz.</h4>
      <related>
        <a href="https://sportowefakty.wp.pl/zuzel/855507/zuzel-latwiej-byc-ekspertem-niz-szkoleniowcem-zuzlowcy-po-skonczeniu-karier-nie-"/>
      </related>
      <p>Żużlowy rynek zmienił się na tyle, że okres transferowy zazwyczaj wieje nudą. Kluby dzwonią, negocjują, szukają, ale niewiele z tego wynika. Oczywiście jest kilka ciekawych ruchów, ale nie zmienia to faktu, że to nie te czasy, kiedy na przykład barwy klubowe zmieniał czy na przykład .</p>
      <p>- Generalnie dużo ruchów transferowych nie mieliśmy. Trudno kogoś określić królem polowania. Dawniej to mieliśmy spektakularne transfery. Obecnie naprawdę ciężko jest kogoś z wielkim nazwiskiem wyrwać. Taki Jason Doyle pewnie nie odszedłby z Toruniu, gdyby nie spadek Apatora. W każdym razie ja nie widziałem jakichś wielkich bomb - mówi nam <a href="https://sportowefakty.wp.pl/zuzel/wojciech-dankiewicz">Wojciech Dankiewicz</a>.</p>
      <p>Zawodnicy cenią sobie stabilizację i jeżeli nie nie ma potrzeby, raczej stronią od rozglądania się za nowym pracodawcą. Najlepszym przykładem jest <a href="https://sportowefakty.wp.pl/zuzel/krzysztof-kasprzak">Krzysztof Kasprzak</a>. Żużlowiec długo kręcił nosem na przedłużenie umowy z <a href="https://sportowefakty.wp.pl/zuzel/stal-gorzow">truly.work Stalą Gorzów</a>. Otwarcie mówił zresztą o zaległościach klubu i bardzo poważnie rozważał transfer do <a href="https://sportowefakty.wp.pl/zuzel/km-cross-lublin">Speed Car Motoru Lublin</a>. Gorzowscy działacze w osobie prezesa <a href="https://sportowefakty.wp.pl/zuzel/marek-grzyb">Marka Grzyba</a> szybko się jednak zreflektowali, spłacili Kasprzaka, ustalili warunki nowego kontraktu i tematu zmiany barw klubowych ostatecznie nie było.</p>
      <p>- Jeżeli okres transferowy przeanalizujemy też pod kątem tego, którym klubom udało się zatrzymać kluczowych zawodników, to od razu na tapet rzuca się Stal Gorzów. Utrzymali Kasprzaka i dołożyli jeszcze Iversena. To znaczące wzmocnienie. Zauważmy, że rok temu stracili Vaculika, nie wypełnili po nim luki i efekt był widoczny w postaci wyniku - zauważa ekspert.</p>
      <p>
        <a href="https://sportowefakty.wp.pl/zuzel/855506/zuzel-krzysztof-cegielski-podaj-cegle-dopiero-teraz-widac-skutki-odejscia-laguty">
          <b>Żużel. Krzysztof Cegielski. Podaj Cegłę: Dopiero teraz widać skutki odejścia Łaguty z ROW-u Rybnik (felieton). CZYTAJ WIĘCEJ!</b>
        </a>
      </p>
      <p>- Poza wszystkim na plus zaliczyć trzeba na pewno transfer Włókniarza i pozyskanie Jasona Doyle'a. Teraz ten zespół wygląda naprawdę dobrze. Prezes Świącik zrobił niezły interes. Można by powiedzieć, że to był jeden z najbardziej pożądanych zawodników na rynku. Ciekawy ruch wykonali też działacze z Grudziądza, kontraktując Nickiego Pedersena - dodaje.</p>
      <p>Swoją drogą nie można też powiedzieć, że na giełdzie wiało nudą. Długo emocjonowaliśmy się ruchami beniaminka z Rybnika, który desperacko szukał zawodników. <a href="https://sportowefakty.wp.pl/zuzel/zks-row-rybnik">PGG ROW</a> rzutem na taśmę zakontraktował <a href="https://sportowefakty.wp.pl/zuzel/greg-hancock">Grega Hancocka</a>. Trzeba docenić ten transfer, bo przecież rok temu o tej samej porze Amerykanin grzecznie odmówił klubom z <a href="https://sportowefakty.wp.pl/zuzel/pge-ekstraliga">PGE Ekstraligi</a> i wybrał ofertę <a href="https://sportowefakty.wp.pl/zuzel/stal-rzeszow">Stali Rzeszów</a>.</p>
      <p>- Jakby komuś udało się wyciągnąć Bartka Zmarzlika z Gorzowa czy Emila Sajfutdinowa z Leszna, to wtedy moglibyśmy mówić o prawdziwych hitach. O tym, jak zresztą widać, nie ma na razie mowy - puentuje Dankiewicz.</p>
      <p>
        <a href="https://sportowefakty.wp.pl/zuzel/855520/zuzel-michal-swiacik-drabik-chcial-przyjsc-do-wlokniarza-ale-zmienil-zdanie-tera">
          <b>CZYTAJ TAKŻE: Żużel. Michał Świącik: Drabik chciał przyjść do Włókniarza, ale zmienił zdanie. Teraz życzę mu jak najlepiej (wywiad)</b>
        </a>
        <br/>
        <br/>
        <b>Aktualne składy drużyn żużlowych:</b>
      </p>
      <p>
        <b>
          <a href="https://sportowefakty.wp.pl/zuzel/851715/zuzel-transfery-sklady-druzyn-pge-ekstraliga-2020">PGE Ekstraliga --&gt;&gt;</a>
        </b>
      </p>
      <p>
        <b>
          <a href="https://sportowefakty.wp.pl/zuzel/851814/zuzel-transfery-sklady-druzyn-nice-1-liga-zuzlowa-2020">Nice 1. Liga Żużlowa --&gt;&gt;</a>
        </b>
      </p>
      <p>
        <b>
          <a href="https://sportowefakty.wp.pl/zuzel/851910/zuzel-transfery-sklady-druzyn-2-liga-zuzlowa-2020">2. Liga Żużlowa --&gt;&gt;</a>
        </b>
      </p>
      <p>WP SportoweFakty</p>
    </article>
  </body>
</html>