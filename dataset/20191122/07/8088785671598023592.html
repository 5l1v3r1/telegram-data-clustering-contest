<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.kamuajans.com/genel-ilanlar/itfaiye-eri-basvurulari-ne-zaman-bitiyor-corum-belediyesi-itfaiye-eri-alimi-genel-ve-ozel-kosullari-neler-h543088.html"/>
    <meta property="og:site_name" content="KamuAjans"/>
    <meta property="article:published_time" content="2019-11-22T07:11:41+00:00"/>
    <meta property="og:title" content="İtfaiye Eri Başvuruları Ne Zaman Bitiyor? Çorum Belediyesi İtfaiye Eri Alımı Genel ve Özel Koşulları Neler?"/>
    <meta property="og:description" content="Çorum Belediyesince yayınlanan ilana göre kurum bünyesine itfaiye eri alımı yapılacaktır. Toplamda 9 adet alımı gerçekleştirilecek olan Çorum Belediyesi itfaiye eri alım başvurusu için belirtilen başvuru tarihleri 18-22 Kasım tarihleri arası. Adayların sahip olması gereken başvuru şartları ile diğer detayları haberimizde bulabilirsiniz."/>
  </head>
  <body>
    <article>
      <h1>İtfaiye Eri Başvuruları Ne Zaman Bitiyor? Çorum Belediyesi İtfaiye Eri Alımı Genel ve Özel Koşulları Neler?</h1>
      <address><time datetime="2019-11-22T07:11:41+00:00">22 Nov 2019, 07:11</time> by <a rel="author">KamuAjans</a></address>
      <p>
        <b>Çorum Belediyesince yayınlanan ilana göre kurum bünyesine itfaiye eri alımı yapılacaktır. Toplamda 9 adet alımı gerçekleştirilecek olan Çorum Belediyesi itfaiye eri alım başvurusu için belirtilen başvuru tarihleri 18-22 Kasım tarihleri arası. Adayların sahip olması gereken başvuru şartları ile diğer detayları haberimizde bulabilirsiniz.</b>
      </p>
      <p><a href="http://www.kamuajans.com/haberleri/%C3%A7orum">Çorum</a> <a href="http://www.kamuajans.com/haberleri/belediye">Belediye</a>si 9 <a href="http://www.kamuajans.com/haberleri/itfaiye+eri">itfaiye eri</a> alacağını ilan etti. 18-22 Kasım 2019 tarihleri arasında başvuruları kabul edilecek olan itfaiye eri <a href="http://www.kamuajans.com/haberleri/al%C4%B1m">alım</a> ilanına başvurabilmek için KPSS P93 puan türünde en az 60 puan alma zorunluluğu, C sınıfı sürücü belgesi olma ve diğe bazı genel şartlar ile özel şartlara haiz olmak gerekiyor.<br/><br/><br/>Çorum Belediye Başkanlığı bünyesinde 657 sayılı Devlet Memurları Kanununa tabi olarak istihdam edilmek üzere; KPSS türü, KPSS taban puanı ve diğer şartları taşımak kaydıyla, belirtilen boş kadrolara açıktan atama yoluyla itfaiye eri alımı yapılacaktır.</p>
      <figure>
        <img src="https://www.kartalbakisi.com/images/upload/Screen_Shot_2019-10-28_at_18.25.36.png"/>
      </figure>
      <p>
        <b>BAŞVURU YERİ, TARİHİ, ŞEKLİ VE SÜRESİ:</b>
      </p>
      <p>Adaylar, sözlü ve uygulamalı sınava katılabilmek için;</p>
      <p>• Yukarıda sayılan başvuru belgeleriyle, 18.11.2019’dan 22.11.2019 Cuma günü saat 17.00’a kadar (mesai günlerinde saat 08:00-17:00 arasında), müracaatlarını yapabilirler.</p>
      <p>• Başvuru belgelerini Çorum Belediyesi İnsan Kaynakları ve Eğitim Müdürlüğüne şahsen teslim etmeleri gerekmektedir. Posta ve mail yolu ile yapılacak başvurular dikkate alınmayacaktır.</p>
      <p>• Eksik bilgi ve belgelerle ya da nitelikleri uygun olmadığı halde yapılan başvurular, belediyemizce değerlendirmeye alınmayacaktır.</p>
      <p>
        <b>BAŞVURU GENEL VE ÖZEL ŞARTLARI:</b>
      </p>
      <p>Çorum Belediyesinin boş itfaiye eri kadroları için yapılacak başvurularda uyulması gereken genel ve özel şartlar aşağıdadır.</p>
      <p>
        <b>BAŞVURU GENEL ŞARTLARI:</b>
      </p>
      <p>İlan edilen memur kadrolarına atanmak için başvuracak adayların 657 sayılı Devlet Memurları Kanununun 48. Maddesinin (A) fıkrasında belirtilen aşağıdaki genel şartlara sahip olmaları gerekmektedir.</p>
      <p>• Türk vatandaşı olmak.</p>
      <p>• Kamu haklarından mahrum bulunmamak.</p>
      <p>• Türk Ceza Kanununun 53 üncü maddesinde belirtilen süreler geçmiş olsa bile; kasten işlenen bir suçtan dolayı bir yıl veya daha fazla süreyle hapis cezasına ya da affa uğramış olsa bile devletin güvenliğine karşı suçlar, Anayasal düzene ve bu düzenin işleyişine karşı suçlar, zimmet, irtikâp, rüşvet, hırsızlık, dolandırıcılık, sahtecilik, görevi kötüye kullanma, hileli iflas, ihaleye fesat karıştırma, edimin ifasına fesat karıştırma, suçtan kaynaklanan mal varlığı değerlerini aklama veya kaçakçılık suçlarından mahkûm olmamak.</p>
      <p>• Erkek adaylar için askerlik durumu itibariyle; askerlikle ilgisi bulunmamak veya askerlik çağına gelmemiş bulunmak ya da askerlik çağına gelmiş ise muvazzaf askerlik hizmetini yapmış yahut ertelenmiş veya yedek sınıfa geçirilmiş olmak,</p>
      <p>• Görevini devamlı yapmasına engel olabilecek akıl hastalığı veya bedensel engeli bulunmamak.</p>
      <p>• İlan edilen kadrolar için aranan diğer başvuru şartlarını taşımak.</p>
      <p>• Yaptırılacak güvenlik soruşturması sonucunda göreve başlamasında bir sakınca bulunmamak.</p>
      <p>
        <b>BAŞVURU ÖZEL ŞARTLARI:</b>
      </p>
      <p>a) İlan edilen itfaiye eri kadro unvanı için son olarak mezun olunan okul itibariyle öğrenim şartlarını taşımak ve bu öğrenimle ilgili olarak 2018 yılı KPSS P93 Önlisans grubundan sınava girmiş olmak ve ilgili puan türünden en az 60 (altmış) puan almış olmak,</p>
      <p>b) Daha önce çalıştığı kamu kurum ve kuruluşlarından disiplinsizlik veya ahlaki nedenlerle çıkarılmış olmamak.</p>
      <p>c) 657 sayılı Kanunun 48 inci maddesinin (A) fıkrasında belirtilen genel şartların yanı sıra Belediye İtfaiye Yönetmeliğinin 15/A maddesindeki özel şartlara göre, itfaiye eri kadrolarına başvuru yapılabilmesi için; tartılma ve ölçülme aç karnına, soyunuk ve çıplak ayakla olmak kaydıyla erkeklerde en az 1.67 metre, kadınlarda en az 1.60 metre boyunda olmak ve boyun 1 metreden fazla olan kısmı ile kilosu arasında (+,-) 10 kilogramdan fazla fark olmaması ve sınavın yapıldığı tarihte 30 yaşını doldurmamış olmak. Boy ve kilo tespitleri belediyemizce yapılacaktır.</p>
      <p>d) Sağlık açısından kapalı mekan, dar alan ve yükseklik gibi fobisi olmamak kaydıyla itfaiye teşkilatının çalışma şartlarına uygun olmaları.</p>
      <p>e) İtfaiye teşkilatının ihtiyacına göre belirlenen, 13.10.1983 tarihli ve 2918 sayılı Karayolları Trafik Kanunu hükümlerince verilen sürücü belgesine sahip olmak.</p>
    </article>
  </body>
</html>