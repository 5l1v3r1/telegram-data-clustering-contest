<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.affaritaliani.it/cronache/ex-ilva-incontro-decisivo-conte-arcelormittal-spiraglio-per-accordo-638728.html?ref=ig"/>
    <meta property="og:site_name" content="Affari Italiani"/>
    <meta property="article:published_time" content="2019-11-22T07:03:00+00:00"/>
    <meta property="og:title" content="Ex Ilva, incontro decisivo Conte ArcelorMittal: spiraglio per l'accordo"/>
    <meta property="og:description" content="Possibile reintroduzione dello scudo penale in cambio di una riduzione degli esuberi"/>
  </head>
  <body>
    <article>
      <h1>Ex Ilva, incontro decisivo Conte ArcelorMittal: spiraglio per l'accordo</h1>
      <h2>Possibile reintroduzione dello scudo penale in cambio di una riduzione degli esuberi</h2>
      <address>
        <time datetime="2019-11-22T07:03:00+00:00">22 Nov 2019, 07:03</time>
      </address>
      <h3>EX ILVA: ANCHE AD MORSELLI CON MITTAL A VERTICE CON CONTE E PATUANELLI</h3>
      <p>Ci sarà anche l'amministratore delegato di Arcelor Mittal Italia Lucia Morselli oggi al tavolo a Palazzo Chigi con il premier Giuseppe Conte e il ministro dello sviluppo economico Stefano Patuanelli. Lo riporta l'AdnKronos. Nell'ultimo vertice, dall'esito negativo, c'erano Lakshmi Mittal e Aditya Mittal, padre e figlio, rispettivamente ceo e cfo di Arcelor Mittal. Domani alla riunione ci sarà anche Morselli, considerato il volto della trattativa sull'ex Ilva di Taranto.</p>
      <p>Una vicenda sulla quale si inizia a vedere qualche spiraglio, con il premier Giuseppe Conte deciso a chiedere certezze sui posti di lavoro e sugli annunciati esuberi. Solo se AncelorMittal sarà disposto a trattare sui numeri -ha annunciato un taglio di ben 5000 posti di lavoro- il presidente del Consiglio valuterà se calare sul tavolo il dibattito tema dello scudo penale.  Al vertice ci sarà anche il ministro dell'economia Roberto Gualtieri. </p>
      <h3>ArcelorMittal, ispezione Carabinieri su mandato Procura</h3>
      <p>Dopo la Guardia di Finanza che martedì è entrata negli uffici di Taranto di ArcelorMittal acquisendo una serie di documenti ai fini dell’indagine avviata dalla Procura di Taranto, oggi è la volta dei Carabinieri del Noe. I militari, su specifico mandato dell’autorità giudiziaria, attraverso i nuclei specializzati Noe, Nas e Tutela del lavoro, si dovranno occupare della gestione della fabbrica nell’ultimo anno anche sotto il profilo delle bonifiche, del piano ambientale e della sicurezza sul lavoro. È stato il procuratore capo Capristo a delegare la GdF e i Carabinieri sui due specifici versanti di indagine. Uno dei quali riguarda la distruzione di materie prime e di mezzi di produzione con presunto danno all’economia nazionale. </p>
    </article>
  </body>
</html>