<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tempostretto.it/news/play-the-game-da-oggi-le-audizioni-al-teatro-accendi-la-tua-stella.html"/>
    <meta property="og:site_name" content="Tempostretto"/>
    <meta property="article:published_time" content="2019-11-22T07:53:26+00:00"/>
    <meta property="og:title" content="Play the game: da oggi le audizioni al Teatro. Accendi la tua stella"/>
    <meta property="og:description" content="Al Teatro Vittorio Emanuele si accendono 50 stelle: audizioni fino al 28."/>
  </head>
  <body>
    <article>
      <h1>Play the game: da oggi le audizioni al Teatro. Accendi la tua stella</h1>
      <address><time datetime="2019-11-22T07:53:26+00:00">22 Nov 2019, 07:53</time> by <a rel="author" href="https://www.tempostretto.it/author/rosaria-brancato" target="_blank">Rosaria Brancato</a></address>
      <p>
        <i>Al Teatro Vittorio Emanuele si accendono 50 stelle: audizioni fino al 28.</i>
      </p>
      <p><b>Al via Play the Game:</b> oggi è il primo giorno di audizioni per i giovani (siciliani e non) che vogliono accendere la loro stella e illuminare un percorso di artisti.</p>
      <h3>Al via le audizioni</h3>
      <p>C’è batticuore al <b>Teatro Vittorio Emanuele,</b> e non soltanto per i ragazzi e le ragazze che si cimenteranno davanti alla Commissione che li esaminerà.Già, perché il Play the game è la chiave rivoluzionaria sulla quale il nuovo Teatro sta scommettendo e che guarda con coraggio dritto al futuro con i piedi ben saldi nel presente e le radici nel passato.</p>
      <h3>La grande sfida del Teatro</h3>
      <p>Il Vittorio Emanuele vanta una grande storia e tradizione e non ha paura di affrontare <b><a href="https://www.tempostretto.it/news/il-presidente-miloro-il-teatro-e-uninfrastruttura-culturale-ecco-i-nostri-progetti.html">le sfide</a></b>. Play the game è la sfida sulla quale hanno puntato il sovrintendente <b><a href="https://www.tempostretto.it/news/teatro-a-messina-gli-stati-generali-del-sud-il-play-the-game-e-una-nuova-opera.html">Gianfranco Scoglio</a></b> (che sin dall’inizio primavera ha iniziato a sognare le varie fasi), il presidente <b>Orazio Miloro</b> (che ha sposato in pieno l’iniziativa), la direttrice artistica della prosa <b>Simona Celi</b> che con il direttore artistico della musica <b>Matteo Pappalardo</b> ne hanno costruito i tasselli, e il responsabile del progetto, <b>Nico Pandolfino</b> che in tempi europei ed entusiasmo siciliano, ha fatto sì che non ci fossero ritardi né intoppi.</p>
      <h3>Accendi la tua stella!!!</h3>
      <p>Ed eccoli qui i<b> 50 giovani pronti alla prima grande vera sfida</b> della loro vita.Il 10 ottobre c’è stata la<b><a href="https://www.tempostretto.it/news/play-the-game-e-compagnia-celeste-il-teatro-vittorio-emanuele-e-con-i-giovani-video-e-foto.html"> presentazione di Play the game</a></b> e sui loro volti si leggeva la certezza di aver comunque iniziato una strada. Da oggi inizia il cammino.</p>
      <h3>Audizioni fino al 28</h3>
      <p><b>Le audizioni iniziano questa mattina</b> e dureranno anche domani (sabato 23), per riprendere martedì 26 e concludersi giovedì 28. I selezionati passeranno alla seconda fase che si terra’ a marzo 2020 durante la quale i coach <b>formeranno un gruppo</b> da utilizzare nello spettacolo <b>Love of my Life</b> o in un’altra produzione che sarà ritenuta più adatta alle attitudini dei giovani artisti.</p>
      <figure>
        <img src="https://www.tempostretto.it/wp-content/uploads/2019/10/Play-the-game-2.jpg"/>
      </figure>
      <p>Le selezioni avverranno presso la sala Laudamo ed in questa prima fase non saranno aperte a pubblico né consentite riprese per consentire ai giovani di sentirsi a proprio agio. <b>Comunque andrà a finire da oggi si accendono 50 stelle</b></p>
      <p>
        <b>COACH</b>
      </p>
      <p>Musica:Dino Scuderi</p>
      <p>Matteo Pappalardo</p>
      <p>Prosa: Simona Celi</p>
      <p>Canto: Notari</p>
      <p>Ballo: Eugenio Dura</p>
      <h4>Articoli correlati</h4>
    </article>
  </body>
</html>