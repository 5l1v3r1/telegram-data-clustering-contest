<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sw.rfi.fr/afrika/20191122-algeria-yaendelea-kukumbwa-na-maandamano-ya-usiku-watu-kadhaa-wakamatwa"/>
    <meta property="og:site_name" content="RFI"/>
    <meta property="article:published_time" content="2019-11-22T07:05:48+00:00"/>
    <meta property="og:title" content="Algeria yaendelea kukumbwa na maandamano ya usiku, watu kadhaa wakamatwa"/>
    <meta property="og:description" content="Ikiwa imesalia wiki tatu kabla ya uchaguzi wa urais uliopangwa kufanyika Desemba 12, waandamanaji wameendelea kupinga kufanyika kwa uchaguzi huo katika mazingira yaliyopo hivi sasa."/>
  </head>
  <body>
    <article>
      <h1>Algeria yaendelea kukumbwa na maandamano ya usiku, watu kadhaa wakamatwa</h1>
      <address><time datetime="2019-11-22T07:05:48+00:00">22 Nov 2019, 07:05</time> by <a rel="author">RFI</a></address>
      <p>
        <b>Ikiwa imesalia wiki tatu kabla ya uchaguzi wa urais uliopangwa kufanyika Desemba 12, waandamanaji wameendelea kupinga kufanyika kwa uchaguzi huo katika mazingira yaliyopo hivi sasa.</b>
      </p>
      <p>Katika maandamano yaliyofanyika Alhamisi jioni wiki hii katika mji mkuu wa Algeria, Algiers, waandamanaji kadhaa wamekamatwa na polisi, wakati wa operesheni ya kuzima maandamano hayo.</p>
      <p>Mamia ya watu wameingia mitaani wakipinga kufanyika kwa uchaguzi na mabadiliko ya mfumo katika uongozi wa serikali ya Algeria.</p>
      <p>Siku ya Jumatano, watu kadhaa walikamatwa, kwa mujibu wa shirika linalotetea kuachiliwa huru kwa wafungwa.</p>
      <p>Maandamano haya hufanyika kila Jumanne na kila Ijumaa kwa miezi kadhaa sasa.</p>
      <p>Kwa upande wake shirika la kimataifa la kutetea haki za binadamu la Amnesty international limevishutumu vyombo vya usalama kwa kutumia nguvu kupita kiasi wakati wa kuwakamata waandamanaji ambapo inadaiwa watu 29 wanashikiliwa na polisi mjini Algiers.</p>
    </article>
  </body>
</html>