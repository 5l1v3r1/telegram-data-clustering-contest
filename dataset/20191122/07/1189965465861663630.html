<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lifo.gr/now/greece/260218/kairos-synexizetai-i-kakokairia-me-vroxes-kai-kataigides"/>
    <meta property="og:site_name" content="LiFO"/>
    <meta property="article:published_time" content="2019-11-22T07:53:00+00:00"/>
    <meta property="og:title" content="Καιρός: Συνεχίζεται η κακοκαιρία με βροχές και καταιγίδες"/>
    <meta property="og:description" content="Αναλυτική πρόβλεψη από την ΕΜΥ"/>
  </head>
  <body>
    <article>
      <h1>Καιρός: Συνεχίζεται η κακοκαιρία με βροχές και καταιγίδες</h1>
      <h2>Αναλυτική πρόβλεψη από την ΕΜΥ</h2>
      <address><time datetime="2019-11-22T07:53:00+00:00">22 Nov 2019, 07:53</time> by <a rel="author">NEWSROOM</a></address>
      <p>
        <b>Βροχερό αναμένεται το σκηνικό του <a href="https://www.lifo.gr/tags/%CE%9A%CE%B1%CE%B9%CF%81%CF%8C%CF%82">καιρού</a> στο μεγαλύτερο μέρος της χώρας για την Παρασκευή, σύμφωνα με την πρόβλεψη της Εθνική Μετεωρολογικής Υπηρεσίας.</b>
      </p>
      <p>Ειδικότερα, στην ανατολική χώρα τοπικές βροχές και σποραδικές καταιγίδες, οι οποίες θα είναι κατά τόπους ισχυρές τις ανατολικές Κυκλάδες, στα νησιά του ανατολικού Αιγαίου και τα Δωδεκάνησα, στα ανατολικά τμήματα της κεντρικής Μακεδονίας (περιοχή Χαλκιδικής), στην ανατολική Μακεδονία, τη Θράκη και στα νησιά του βόρειου Αιγαίου. Τα φαινόμενα βαθμιαία από τα δυτικά και τα νότια θα εξασθενήσουν. Οι άνεμοι θα πνέουν από δυτικές διευθύνσεις 4 με 6 μποφόρ και στο βόρειο Αιγαίο βόρειοι βορειοανατολικοί 6 με 7 και πρόσκαιρα μέχρι το μεσημέρι 8 μποφόρ.Η θερμοκρασία θα σημειώσει μικρή πτώση στα ανατολικά.</p>
      <p>Αναλυτικά η πρόβλεψη της ΕΜΥ:</p>
      <p>Αττική</p>
      <p>Καιρός: Λίγες νεφώσεις παροδικά αυξημένες. Άνεμοι: Από δυτικές διευθύνσεις 3 με 5 μποφόρ.<br/>Θερμοκρασία: Από 13 έως 20 βαθμούς Κελσίου.</p>
      <p>Θεσσαλονίκη</p>
      <p>Καιρός: Νεφώσεις με τοπικές βροχές και σποραδικές καταιγίδες με εξασθένηση από το βράδυ.<br/>Άνεμοι: Από βόρειες διευθύνσεις 3 με 5 πρόσκαιρα στο Θερμαϊκό μέχρι 6 μποφόρ.<br/>Θερμοκρασία: Από 14 έως 17 βαθμούς Κελσίου</p>
      <p>Μακεδονία, Θράκη</p>
      <p>Καιρός: Στη δυτική Μακεδονία λίγες νεφώσεις, με κατά τόπους περιορισμένη ορατότητα τις πρωινές και βραδινές ώρες. Στις υπόλοιπες περιοχές νεφώσεις με βροχές και καταιγίδες κατά τόπους ισχυρές, στα ανατολικά τμήματα της κεντρικής Μακεδονίας (περιοχή Χαλκιδικής), στην ανατολική Μακεδονία και τη Θράκη.Τα φαινόμενα το βράδυ από τα δυτικά σταδιακά θα εξασθενήσουν. Άνεμοι: Βόρειοι βορειοανατολικοί 4 με 6 μποφόρ και στο Θρακικό ανατολικοί βορειοανατολικοί 7 με 8 και από το μεσημέρι 6 με 7 μποφόρ.Θερμοκρασία: Από 11 έως 17 βαθμούς Κελσίου. Στη δυτική Μακεδονία 3 με 4 βαθμούς χαμηλότερη.</p>
      <p>Νησιά Ιονίου, Ήπειρος, Δυτική Στερεά, Δυτική Πελοπόννησος</p>
      <p>Καιρός: Λίγες νεφώσεις παροδικά αυξημένες. Κατά τόπους περιορισμένη ορατότητα τις πρωινές και βραδινές ώρες.Άνεμοι: Από δυτικές διευθύνσεις 3 με 5 μποφόρ.Θερμοκρασία: Από 12 έως 20 βαθμούς Κελσίου. Στην Ήπειρο 3 με 4 βαθμούς χαμηλότερη.</p>
      <p>Θεσσαλία, Ανατολική Στερεά, Εύβοια, Ανατολική Πελοπόννησος</p>
      <p>Καιρός: Λίγες νεφώσεις παροδικά αυξημένες κυρίως στα βόρεια με τοπικές βροχές στην ανατολική Θεσσαλία, τις Σποράδες και τη βόρεια Εύβοια. Τα φαινόμενα γρήγορα θα εξασθενήσουν και ο καιρός θα βελτιωθεί. Άνεμοι: Από δυτικές διευθύνσεις 4 με 6 μποφόρ. Στα βόρεια από βόρειες διευθύνσεις με την ίδια ένταση.Θερμοκρασία: Από 12 έως 20 βαθμούς Κελσίου.</p>
      <p>Κυκλάδες, Κρήτη</p>
      <p>Καιρός: Νεφώσεις με βροχές και καταιγίδες πρόσκαιρα ισχυρές στις ανατολικές Κυκλάδες. Τα φαινόμενα σταδιακά από τα δυτικά θα εξασθενήσουν. Άνεμοι: Από δυτικές διευθύνσεις 4 με 6 μποφόρ.Θερμοκρασία: Από 15 έως 21 βαθμούς Κελσίου.</p>
      <p>Νησιά Ανατολικού Αιγαίου, Δωδεκάνησα</p>
      <p>Καιρός: Νεφώσεις με βροχές και καταιγίδες οι οποίες μέχρι το μεσημέρι θα είναι κατά τόπους ισχυρές.<br/>Άνεμοι: Στα νότια νότιοι νοτιοδυτικοί 4 με 5 μποφόρ και στα βόρεια ανατολικοί βορειοανατολικοί πρόσκαιρα μέχρι 6 μποφόρ.Θερμοκρασία: Από 16 έως 22 βαθμούς Κελσίου. Στα βόρεια 2 με 3 βαθμούς χαμηλότερη.</p>
    </article>
  </body>
</html>