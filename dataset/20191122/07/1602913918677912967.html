<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/eveniment/orasul-paradis-turistic-care-acum-a-devenit-unul-dintre-cele-mai-poluate-orase-din-lume-18604395"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-22T07:57:00+00:00"/>
    <meta property="og:title" content="Oraşul paradis-turistic care acum a devenit unul dintre cele mai poluate oraşe din lume"/>
    <meta property="og:description" content="Oraşul australian Sydney a fost inclus pe lista celor mai poluate zece oraşe din lume din cauza fumului degajat de incendiile puternice de vegetaţie care afectează statul New South Wales, informează Reuters."/>
  </head>
  <body>
    <article>
      <h1>Oraşul paradis-turistic care acum a devenit unul dintre cele mai poluate oraşe din lume</h1>
      <address><time datetime="2019-11-22T07:57:00+00:00">22 Nov 2019, 07:57</time> by <a rel="author" href="https://www.zf.ro/autor/andrei-vacaru" target="_blank">Andrei Vacaru</a></address>
      <p>Oraşul australian Sydney a fost inclus pe lista celor mai poluate zece oraşe din lume din cauza fumului degajat de incendiile puternice de vegetaţie care afectează statul New South Wales, informează Reuters.</p>
      <p>Astfel, potrivit clasamentului Air Visual, Sydney se află zilele acestea pe locul 8 în lume în privinţa poluării aerului, înaintea unor oraşe cunoscute pentru nivelul ridicat de poluare, precum Jakarta sau Shenzhen.</p>
      <p>Din cauza incendiilor de vegetaţie care afectează New South Wales, în multe dintre regiunile acestui stat vizibilitatea este sub 100 de metri. Potrivit autorităţilor locale, 73 de persoane s-au prezentat la spital acuzând probleme respiratorii în ultimele două săptămâni, un număr dublu de cazuri faţă de perioadele obişnuite.</p>
      <p>Autorităţile din statele australiene Queensland şi New South Wales au decretat stare de urgenţă, întrucât zona de est a ţării este ameninţată de izbucnirea unor noi incendii „catastrofale” de vegetaţie.</p>
      <p>Incendiile din mai multe state din Australia au pus în pericol viaţa a mii de oameni, cel puţin patru persoane au decedat, aproximativ un milion de hectare de terenuri agricole şi pădure au ars, iar peste 400 de locuinţe au fost distruse.</p>
    </article>
  </body>
</html>