<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/90234"/>
    <meta property="og:site_name" content="Denník politika"/>
    <meta property="article:published_time" content="2019-11-22T07:35:10+00:00"/>
    <meta property="og:title" content="Novozélandský súd uznal muža vinným z vraždy britskej turistky, uškrtil ju a telo zakopal"/>
    <meta property="og:description" content="22.11.2019 (Webnoviny.sk) – Novozélandský súd uznal v piatok 27-ročného muža vinným z vraždy britskej turistky Grace Millaneovej. Dvadsaťdvaročná Britka z Essexu zomrela vlani v decembri na svoje narodeniny po schôdzke s mužom, s ktorým sa dohodla cez aplikáciu Tinder. Najprv s ním šla na niekoľko drinkov a následne do jeho hotelovej izby v Aucklande. Podľa prokuratúry muž mladú ženu uškrtil. Jeho meno zatiaľ nezverejnili."/>
  </head>
  <body>
    <article>
      <h1>Novozélandský súd uznal muža vinným z vraždy britskej turistky, uškrtil ju a telo zakopal</h1>
      <address><time datetime="2019-11-22T07:35:10+00:00">22 Nov 2019, 07:35</time> by <a rel="author">Webnoviny</a></address>
      <p>22.11.2019 (Webnoviny.sk) – Novozélandský súd uznal v piatok 27-ročného muža vinným z vraždy britskej turistky Grace Millaneovej. Dvadsaťdvaročná Britka z Essexu zomrela vlani v decembri na svoje narodeniny po schôdzke s mužom, s ktorým sa dohodla cez aplikáciu Tinder. Najprv s ním šla na niekoľko drinkov a následne do jeho hotelovej izby v Aucklande. Podľa prokuratúry muž mladú ženu uškrtil. Jeho meno zatiaľ nezverejnili.</p>
      <p>Millaneová bola v krajine v rámci ročnej zahraničnej cesty, ktorú odštartovala v Peru. Dvadsaťdvaročná turistka pricestovala na Nový Zéland vlani v novembri a naposledy ju tam videli 1. decembra.</p>
      <p>Keď sa na ďalší deň, keď mala narodeniny, neozvala, a potom ani ďalšie dni, rodina sa začala o ňu obávať. Jej telo našli o týždeň neskôr zakopané v lese približne desať metrov od cesty v oblasti Waitakere Ranges.</p>
      <p>Viac k témam: <a href="https://www.webnoviny.sk/tag/turistka/"><u>turistka</u></a>, <a href="https://www.webnoviny.sk/tag/vrazda/"><u>vražda</u></a><br/>Zdroj: Webnoviny.sk – <a href="https://www.webnoviny.sk/novozelandsky-sud-uznal-muza-vinnym-z-vrazdy-britskej-turistky-uskrtil-ju-a-telo-zakopal/"><u>Novozélandský súd uznal muža vinným z vraždy britskej turistky, uškrtil ju a telo zakopal</u></a> © SITA Všetky práva vyhradené.</p>
    </article>
  </body>
</html>