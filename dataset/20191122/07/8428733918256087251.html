<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://limanowa.in/aktualnosci/tragiczny-wypadek-na-drodze-wojewodzkiej/46942"/>
    <meta property="og:site_name" content="Limanowa.in"/>
    <meta property="article:published_time" content="2019-11-22T07:55:00+00:00"/>
    <meta property="og:title" content="Tragiczny wypadek na drodze wojewódzkiej"/>
    <meta property="og:description" content="Żegocina. 21-letnia kobieta zginęła wczoraj rano w tragicznym wypadku samochodowym do którego doszło w Żegocinie."/>
  </head>
  <body>
    <article>
      <h1>Tragiczny wypadek na drodze wojewódzkiej</h1>
      <address>
        <time datetime="2019-11-22T07:55:00+00:00">22 Nov 2019, 07:55</time>
      </address>
      <slideshow>
        <figure>
          <img src="https://limanowa.in/app/default/assets/news/fe7832e02d0ab40d5522324dce6ba55f.png?v=1574406687"/>
        </figure>
        <figure>
          <img src="https://limanowa.in/app/default/assets/news/7c56f7dab4d5d35bfed694af9f814fdd.png?v=1574406687"/>
        </figure>
        <figure>
          <img src="https://limanowa.in/app/default/assets/news/0f6cba07a9553e26a978cf8048d88e0b.png?v=1574406688"/>
        </figure>
        <figure>
          <img src="https://limanowa.in/app/default/assets/news/0d1dbce73a58449b826a2d7aadc4da7c.png?v=1574406689"/>
        </figure>
      </slideshow>
      <p>Żegocina. 21-letnia kobieta zginęła wczoraj rano w tragicznym wypadku samochodowym do którego doszło w Żegocinie.</p>
      <p>Wczoraj około godziny 5. rano do SKKP w Bochni wpłynęło zgłoszenie dotyczące zdarzenia drogowego w miejscowości Żegocina (na drodze wojewódzkiej 965 Limanowa -  Bochnia). </p>
      <p>W wypadku uczestniczył jeden pojazd osobowy Fiat Punto, którym kierowała 21-letnia mieszkanka gminy Żegocina. </p>
      <p>Ze wstępnych ustaleń policji wynika, że kierująca prawdopodobnie straciła panowanie nad pojazdem, który dachował. W trakcie wypadku kierująca wypadła z samochodu i została przez niego przygnieciona. </p>
      <p>Pierwsza na miejsce zdarzenia dotarła OSP Żegocina.  -<i> Po rozpoznaniu sytuacji okazało się że osoba poszkodowana znajduje się pod pojazdem. Niestety po dotarciu do poszkodowanej okazało się że osoba nie żyje </i>- informują strażacy z OSP Żegocina. </p>
      <p>W działaniach brało udział łącznie 5 zastępów straży (3 zastępy PSP oraz dwa OSP), pogotowie ratunkowe, policja oraz prokurator. Działania na miejscu zdarzenia trwały około 5 godzin. </p>
      <p>21-latka była związana z Limanowszczyzną, gdzie w 2017 roku ukończyła szkołę średnią.</p>
      <blockquote>(Fot. KP PSP Bochnia)</blockquote>
    </article>
  </body>
</html>