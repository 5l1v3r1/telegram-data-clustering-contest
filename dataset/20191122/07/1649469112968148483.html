<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://madeinvilnius.lt/naujienos/turizmas/trecia-ketvirti-apgyvendinta-92-proc-daugiau-turistu-nei-pries-metus/"/>
    <meta property="og:site_name" content="Made in vilnius"/>
    <meta property="article:published_time" content="2019-11-22T07:40:09+00:00"/>
    <meta property="og:title" content="Trečią ketvirtį apgyvendinta 9,2 proc. daugiau turistų nei prieš metus"/>
    <meta property="og:description" content="Apgyvendinimo įstaigose trečią metų ketvirtį apgyvendinta 1,4 mln. turistų – tai 9,2 proc. daugiau nei per tą patį praeitų metų laikotarpį, praneša Statistikos departamentas. Kaip teigiama pranešime, turistų iš užsienio apgyvendinta 705,7 tūkst. – tai 11,2 proc. daugiau, šalies gyventojų – 718,5 tūkst., arba 7,3 proc. daugiau. Nakvynių skaičius trečiąjį..."/>
  </head>
  <body>
    <article>
      <h1>Trečią ketvirtį apgyvendinta 9,2 proc. daugiau turistų nei prieš metus</h1>
      <address><time datetime="2019-11-22T07:40:09+00:00">22 Nov 2019, 07:40</time> by <a rel="author">ELTA</a></address>
      <p>Apgyvendinimo įstaigose trečią metų ketvirtį apgyvendinta 1,4 mln. turistų – tai 9,2 proc. daugiau nei per tą patį praeitų metų laikotarpį, praneša Statistikos departamentas.</p>
      <p>Kaip teigiama pranešime, turistų iš užsienio apgyvendinta 705,7 tūkst. – tai 11,2 proc. daugiau, šalies gyventojų – 718,5 tūkst., arba 7,3 proc. daugiau.</p>
      <p>Nakvynių skaičius trečiąjį ketvirtį sudarė 3,3 mln., arba 9,6 proc. daugiau nei prieš metus. Vienas turistas apgyvendinimo įstaigoje vidutiniškai praleido 2,3 nakvynės.</p>
      <p>Šių metų sausio–rugsėjo mėnesiais šalies apgyvendinimo įstaigos sulaukė 3,2 mln. turistų, arba 10,3 proc. daugiau nei per tą patį 2018 metų laikotarpį, iš jų užsieniečių – 1,5 mln., arba 10,1 proc. daugiau.</p>
      <p>Viešbučiuose, svečių namuose ir moteliuose trečiąjį ketvirtį apsistojo 862,2 tūkst. turistų, tai 10 proc. daugiau nei pernai tuo pačiu laikotarpiu. Turistų iš užsienio skaičius išaugo 10,3 proc. ir sudarė 549,5 tūkstančio.</p>
      <p>Viešbučiuose, svečių namuose ir moteliuose trečiąjį ketvirtį buvo 15,3 tūkst. numerių (prieš metus – 14,5 tūkst.), o vietų juose – 31,8 tūkst. (prieš metus. – 30,1 tūkst.).</p>
      <p>Numerių ir vietų užimtumas, palyginti su praeitų trečiuoju ketvirčiu, padidėjo po 2,4 procentinio punkto.</p>
      <p>Daugiausia turistų viešbučiai, svečių namai ir moteliai sulaukė iš Vokietijos – 83,3 tūkst. Turistų iš kaimyninių šalių (Baltarusijos, Latvijos, Lenkijos, Rusijos) apgyvendinta 176,3 tūkst. ir jie sudarė 25 proc. visų apgyvendintų užsieniečių. Turistų skaičius iš ES šalių, palyginti su praeitų metų trečiuoju ketvirčiu, padidėjo 11,2 proc. ir sudarė 352,9 tūkst.</p>
      <p>Šių metų sausio–rugsėjo mėnesiais viešbučiuose, svečių namuose ir moteliuose apsistojo 2,1 mln. turistų, tai 10 proc. daugiau nei 2018 m. tuo pačiu laikotarpiu, iš jų užsieniečių – 1,2 mln., arba 8,9 proc. daugiau nei tą patį laikotarpį pernai.</p>
      <p>
        <i>Kornelija Mykolaitytė (ELTA)</i>
      </p>
      <h3>Įvertink šį straipsnį</h3>
      <p>Suteikiame jums galimybę įvertinti mūsų turinį. Spustelėkite ant žvaigždės, kad įvertintumėte!</p>
      <ul>
        <li/>
        <li/>
        <li/>
        <li/>
        <li/>
      </ul>
      <p>Pateikti įvertinimą</p>
      <p>2 skaitytojai (-ų) įvertino</p>
      <related>
        <h4>Panašūs pranešimai</h4>
        <a href="https://madeinvilnius.lt/naujienos/turizmas/lietuvoje-auga-atvykstamasis-ir-vietinis-turizmas/"/>
        <a href="https://madeinvilnius.lt/naujienos/turizmas/vilnius-uzsienio-sveciu-akimis-labiausiai-dziugina-draugiski-vietiniai-zmones/"/>
        <a href="https://madeinvilnius.lt/naujienos/turizmas/pristatytas-naujas-marsrutas-po-virsuliskes/"/>
        <a href="https://madeinvilnius.lt/naujienos/turizmas/po-apdovanojimo-vilnius-pasaulio-ziniasklaidos-demesio-centre/"/>
        <a href="https://madeinvilnius.lt/naujienos/turizmas/dvidesimt-viesojo-sektoriaus-instituciju-kuria-projekta-kuris-pades-gerinti-lietuvos-ivaizdi-pasaulyje/"/>
        <a href="https://madeinvilnius.lt/naujienos/turizmas/vilniui-turizmo-oskaras-uz-g-spot-reklamine-kampanija/"/>
      </related>
    </article>
  </body>
</html>