<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.g4media.ro/primarul-liberal-din-bals-cercetat-penal-dupa-ce-ar-fi-agresat-un-tanar-pe-strada.html"/>
    <meta property="og:site_name" content="G4Media.ro"/>
    <meta property="article:published_time" content="2019-11-22T07:15:08+00:00"/>
    <meta property="og:title" content="Primarul liberal din Balș, cercetat penal după ce ar fi agresat un tânăr pe stradă"/>
    <meta property="og:description" content="Primarul PNL din Balș (județul Olt), Mădălin Teodosescu, este cercetat dosar penal pentru lovire după ce un film postat pe Facebook arată că acesta a"/>
  </head>
  <body>
    <article>
      <h1> Primarul liberal din Balș, cercetat penal după ce ar fi agresat un tânăr pe stradă </h1>
      <address><time datetime="2019-11-22T07:15:08+00:00">22 Nov 2019, 07:15</time> by <a rel="author">Redacția</a></address>
      <p>Primarul PNL din Balș (județul Olt), Mădălin Teodosescu, este cercetat dosar penal pentru lovire după ce un film postat pe Facebook arată că acesta a agresat și insultat un tânăr în plină stradă, transmite <a href="https://olt-alert.ro/2019/11/22/primarul-balsului-madalin-teodosescu-pnl-cercetat-penal-pentru-lovire-si-distrugere-dupa-ce-a-agresat-un-tanar-pe-strada-video/">Olt-Alert</a>.</p>
      <p>Scena a fost filmată chiar de victimă joi după-amiază și postată pe rețeaua de socializare.</p>
      <p>Victima agresiunii făcea o transmisie live pe Facebook, filmând cu telefonul mobil o femeie care își manifesta nemulțumirea față de președintele României. În acel moment a intervenit primarul, tânărul reproșându-i acestuia că nu a făcut nimic pentru cetățeni de când conduce administrația orașului. Pe imagini se vede cum edilul, iritat, îl lovește pe tânăr, trântindu-i telefonul, transmite <a href="https://olt-alert.ro/2019/11/22/primarul-balsului-madalin-teodosescu-pnl-cercetat-penal-pentru-lovire-si-distrugere-dupa-ce-a-agresat-un-tanar-pe-strada-video/">Olt-Alert</a>.</p>
      <figure>
        <iframe src="https://www.youtube.com/embed/Yw9tigH2VFg" width="560" height="315" data-service="Youtube" scrolling="no"/>
      </figure>
    </article>
  </body>
</html>