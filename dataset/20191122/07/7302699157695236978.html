<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mgronline.com/onlinesection/detail/9620000112198"/>
    <meta property="og:site_name" content="MGR Online"/>
    <meta property="article:published_time" content="2019-11-22T07:27:00+00:00"/>
    <meta property="og:title" content="ชาวเน็ตประณาม! กลุ่มวัยรุ่นรุมทำร้ายชายสูงวัย เตะจนเกือบสลบ"/>
    <meta property="og:description" content="เหตุเกิดในจังหวัดปทุมธานี คลิปกลุ่มวัยรุ่นทำร้ายร่างกายชายสูงวัยกลางถนน ต่อย - เตะ จนเกือบสลบ ก่อนจะขับรถกระบะหนีหายไป ยังไม่ทราบสาเหตุแรงจูงใจในการก่อเหตุดังกล่าว"/>
  </head>
  <body>
    <article>
      <h1>ชาวเน็ตประณาม! กลุ่มวัยรุ่นรุมทำร้ายชายสูงวัย เตะจนเกือบสลบ</h1>
      <address><time datetime="2019-11-22T07:27:00+00:00">22 Nov 2019, 07:27</time> by <a rel="author">ผู้จัดการออนไลน์</a></address>
      <figure>
        <img src="https://mpics.mgronline.com/pics/Images/562000011607301.JPEG"/>
      </figure>
      <p><b>เหตุเกิดในจังหวัดปทุมธานี คลิปกลุ่มวัยรุ่นทำร้ายร่างกายชายสูงวัยกลางถนน ต่อย - เตะ จนเกือบสลบ ก่อนจะขับรถกระบะหนีหายไป ยังไม่ทราบสาเหตุแรงจูงใจในการก่อเหตุดังกล่าว</b><br/><br/>วันนี้ 22 พ.ย. ผู้ใช้เฟซบุ๊กชื่อ "PhumPhan Vittayarak" ได้โพสต์คลิปวิดีโอความยาวกว่า 1 นาที ที่บันทึกได้จากกล้องโทรศัพท์มือถือ เผยให้เห็นกลุ่มชายวันรุ่นจำนวน 3 คน รุมทำร้ายร่างกายชายสูงอายุ โดย 1 ใน 2 เป็นคนคอยล็อกตัวชายสูงวัยให้เพื่อนรุมต่อยไปที่ใบหน้าจำนวนหลายหมัดจนลงไปนอนกองกับพื้น แต่กลุ่มวัยรุ่นยังไม่พอใจเตะเข้าที่ใบหน้าอีกหลายครั้ง ซึ่งระหว่างเกิดเหตุไม่มีใครกล้ายื่นมือเข้าช่วยเหลือชายสูงวัย จนกลุ่มผู้ก่อเหตุขับรถยนต์หนีหายไปจึงมีพลเมืองดีเข้าไปช่วยเหลือพยุงชายสูงวัยให้ลุกขึ้นพาไปนั่งยังที่ปลอดภัย เหตุการณ์ดังกล่าว ผู้ถ่ายคลิปวิดีโอได้โทรศัพท์ไปแจ้งเจ้าหน้าที่ตำรวจทราบว่าเหตุเกิดภายใน ซอยสวนพริกไทย จังหวัดปทุมธานี <br/><br/>ทั้งนี้ โพสต์ดังกล่าวได้รับความสนใจจากชาวเน็ตเป็นจำนวนมาก ทำให้มียอดแชร์โพสต์แล้วกว่า 9,000 ครั้ง พร้อมกับคอมเมนต์วิพากวิจารณ์พฤติกรรมของกลุ่มวัยรุ่นกลุ่มนี้เป็นจำนวนมาก และเรียกร้องให้เจ้าหน้าที่ตำรวจตามตัวมาดำเนินคดีตามกฎหมายโดยไว อย่างไรก็ตาม สาเหตุที่กลุ่มวัยรุ่นรุมทำร้ายร่างกายชายสูงวัยในครั้งนี้ ยังไม่ทราบเหตุแน่ชัดว่าเกิดมาจากสาเหตุอะไร<br/><br/><a href="https://www.facebook.com/100016598175866/videos/543525219544079/"><u>ชมคลิป</u></a></p>
    </article>
  </body>
</html>