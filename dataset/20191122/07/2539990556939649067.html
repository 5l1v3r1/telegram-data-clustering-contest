<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.polskieradio.pl/42/259/Artykul/2408135,Ile-edowodow-maja-juz-Polacy"/>
    <meta property="og:site_name" content="Polskie Radio"/>
    <meta property="article:published_time" content="2019-11-22T07:24:00+00:00"/>
    <meta property="og:title" content="Ile e-dowodów mają już Polacy?"/>
    <meta property="og:description" content="E-dowodem może się już legitymować ponad 2 miliony Polaków - poinformował resort cyfryzacji. Dodał, że niemal 40 proc. osób odbierając dokument, aktywowało bezdotykowy chip, który umożliwia elektroniczne podpisywanie dokumentów lub korzystanie z automatycznych bramek na lotniskach."/>
  </head>
  <body>
    <article>
      <h1>Ile e-dowodów mają już Polacy?</h1>
      <address>
        <time datetime="2019-11-22T07:24:00+00:00">22 Nov 2019, 07:24</time>
      </address>
      <p>
        <b>E-dowodem może się już legitymować ponad 2 miliony Polaków - poinformował resort cyfryzacji. Dodał, że niemal 40 proc. osób odbierając dokument, aktywowało bezdotykowy chip, który umożliwia elektroniczne podpisywanie dokumentów lub korzystanie z automatycznych bramek na lotniskach.</b>
      </p>
      <p>E-dowód to dowód osobisty z warstwą elektroniczną.</p>
      <p>- Taki dokument odbierają wszyscy, którzy wniosek o dowód osobisty złożyli 4 marca tego roku i później - czytamy w czwartkowym komunikacie Ministerstwa Cyfryzacji. Różnica między nowym dowodem a starym jest, jak podkreślono, taka, że e-dowód to także nośnik naszej identyfikacji elektronicznej.</p>
      <p>Warstwa elektroniczna e-dowodu to wbudowany, bezstykowy chip. Dzięki niej właściciel e-dowodu może komunikować się elektronicznie z administracją publiczną.</p>
    </article>
  </body>
</html>