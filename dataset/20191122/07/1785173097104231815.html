<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.ro/externe/miliardarul-michael-bloomberg-a-depus-actele-necesare-pentru-a-candida-la-presedintia-statelor-unite-1922401722002019110719177106"/>
    <meta property="og:site_name" content="News.ro"/>
    <meta property="article:published_time" content="2019-11-22T07:17:00+00:00"/>
    <meta property="og:title" content="Miliardarul Michael Bloomberg a depus actele necesare pentru a candida la preşedinţia Statelor Unite"/>
    <meta property="og:description" content="Miliardarul Michael Bloomberg, fost primar al New York City, a depus joi actele la Comisia Electorală Federală pentru a candida la preşedinţia Statelor Unite din partea Partidului Democrat, alăturându-se unei lungi liste de candidaţi pentru nominalizarea din partea acestei formaţiuni politice, transmute Reuters."/>
  </head>
  <body>
    <article>
      <h1>Miliardarul Michael Bloomberg a depus actele necesare pentru a candida la preşedinţia Statelor Unite</h1>
      <address><time datetime="2019-11-22T07:17:00+00:00">22 Nov 2019, 07:17</time> by <a rel="author">Anca Dumitrescu</a></address>
      <p>
        <b>Miliardarul Michael Bloomberg, fost primar al New York City, a depus joi actele la Comisia Electorală Federală pentru a candida la preşedinţia Statelor Unite din partea Partidului Democrat, alăturându-se unei lungi liste de candidaţi pentru nominalizarea din partea acestei formaţiuni politice, transmute Reuters.</b>
      </p>
      <p>Depunerea actelor îi permite lui Bloomberg să atragă fonduri pentru campanie, dar un consilier a spus joi că acesta nu a luat încă o decizie definitivă pentru a candida.</p>
      <p>Bloomberg, în vârstă de 77 de ani, a semnalat că intenţionează o înscriere târzie în alegerile primare democrate, sugerând că simte că cei 20 de candidaţi sunt vulnerabili. Dacă se va înscrie în cursă, Bloomberg nu va mai ajunge probabil în statele vizitate de luni de zile de posibilii săi contracandidaţi.</p>
      <p>Bloomberg s-a înregistrat deja să participe la alegerile primare din Alabama, Arkansas şi Texas.</p>
      <p>Un alt consilier a spus joi că Bloomberg s-a mai înscris în scrutinurile din Georgia şi Michigan.</p>
      <footer>Articolul de mai sus este destinat exclusiv informării dumneavoastră personale. Dacă reprezentaţi o instituţie media sau o companie şi doriţi un acord pentru republicarea articolelor noastre, va rugăm să ne trimiteţi un mail pe adresa <a href="mailto:abonamente@news.ro">abonamente@news.ro</a>.</footer>
    </article>
  </body>
</html>