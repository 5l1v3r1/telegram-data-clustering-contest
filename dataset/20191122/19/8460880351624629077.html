<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bama.hu/sport/hazai-sport/ujra-kiss-antalt-valasztottak-a-magyar-rogbi-szovetseg-elnokenek-2138727/"/>
    <meta property="og:site_name" content="BAMA"/>
    <meta property="article:published_time" content="2019-11-22T19:37:00+00:00"/>
    <meta property="og:title" content="Újra Kiss Antalt választották a Magyar Rögbi Szövetség elnökének"/>
    <meta property="og:description" content="2016. január közepe óta vezeti a szervezetet."/>
  </head>
  <body>
    <article>
      <h6 class="kicker">VOKS</h6>
      <h1>Újra Kiss Antalt választották a Magyar Rögbi Szövetség elnökének</h1>
      <address>
        <time datetime="2019-11-22T19:37:00+00:00">22 Nov 2019, 19:37</time>
      </address>
      <h4>2016. január közepe óta vezeti a szervezetet.</h4>
      <p>Kiss Antal maradt a Magyar Rögbi Szövetség elnöke, erről a Kincsem parkban megtartott tisztújító közgyűlésen a klubok nyílt szavazással döntöttek.</p>
      <p>A szövetség Facebook-oldalának pénteki tájékoztatása szerint a sportvezetőt a klubok – ismét százszázalékos támogatással – további négy évre választották meg elnöknek.</p>
      <p>Kiss Antal 2016. január közepe óta vezeti a szervezetet.</p>
      <p>A közgyűlésen döntöttek három megválasztandó elnökségi tagról is, az öt pályázó közül végül Makai Gábor (KARC), Szigeti Erika (Velencei-tavi RC) és Böhm Balázs (Esztergomi Vitézek RAFC) kapott bizalmat, utóbbit egyben a szövetség alelnökének is megválasztották a klubok.</p>
      <p>
        <i>Forrás: MTI</i>
      </p>
    </article>
  </body>
</html>