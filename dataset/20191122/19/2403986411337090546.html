<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/truskavets_2_nardep_anonsuvav_novu_shkolu_deputata_dlya_slug_narodu_n1238224"/>
    <meta property="og:site_name" content="24 Канал"/>
    <meta property="article:published_time" content="2019-11-22T19:43:00+00:00"/>
    <meta property="og:title" content="Трускавець-2: нардеп анонсував нову школу депутата для &quot;слуг народу&quot;"/>
    <meta property="og:description" content="Для народних депутатів парламентської фракції &quot;Слуги народу&quot; організують ще одну школу депутата. Ймовірно, навчання пройдуть наприкінці січня 2020 року."/>
  </head>
  <body>
    <article>
      <h1>Трускавець-2: нардеп анонсував нову школу депутата для "слуг народу"</h1>
      <address><time datetime="2019-11-22T19:43:00+00:00">22 Nov 2019, 19:43</time> by <a rel="author" href="https://24tv.ua/nataliya_pristanska_tag7230/" target="_blank">Наталія Пристанська</a></address>
      <p>
        <b>Для народних депутатів парламентської фракції "Слуги народу" організують ще одну школу депутата. Ймовірно, навчання пройдуть наприкінці січня 2020 року.</b>
      </p>
      <p>Про те, що для "слуг народу" планують провести повторне навчання повідомив перший заступник фракції Олександр Корнієнко в інтерв'ю <a href="https://radio.nv.ua/">Радіо НВ</a>.</p>
      <blockquote>До теми: <a href="https://24tv.ua/skilki_koshtuvalo_navchannya_deputativ_slugi_narodu_u_truskavtsi_n1237377">Скільки коштувало навчання депутатів "Слуги народу" у Трускавці</a></blockquote>
      <aside>Одна з тем тренінгу буде присвячена цифровій грамотності на тлі скандалу з листуванням нардепів від "Слуги народу" з пранкером Джокером,<cite>– сказав він.</cite></aside>
      <p>За його словами, партія вже має кілька партнерів, які допоможуть з організацією.<br/>З точною датою ще не визначилися, та навчання пройдуть між сесіями, ймовірно, наприкінці січня.</p>
      <h3>Що відомо про попереднє навчання "слуг народу"</h3>
      <ul>
        <li>Влітку 2019 року, перед початком роботи у Верховній Раді, нардепи пройшли тижневий тренінг у відпочинковому комплексі Rixos, що у Трускавці.</li>
        <li>Народні обранці отримували "базовий рівень знань, необхідний для успішної реалізації повноважень".</li>
        <li>Курс для нардепів був поділений на 3 програми: основну, факультативну і вечірню.</li>
        <li>Вартість такого навчання "слуг народу" становила приблизно 10 мільйонів гривень.</li>
      </ul>
    </article>
  </body>
</html>