<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.insider.gr/eidiseis/politiki/125847/syriza-tria-erotimata-poy-den-tolmise-na-apantisei-o-mitsotakis"/>
    <meta property="og:site_name" content="Insider"/>
    <meta property="article:published_time" content="2019-11-22T19:27:00+00:00"/>
    <meta property="og:title" content="ΣΥΡΙΖΑ: Τρία ερωτήματα που δεν τόλμησε να απαντήσει ο Μητσοτάκης"/>
    <meta property="og:description" content="Πηγές της Κουμουνδούρου αναφέρουν πως ο Έλληνας πρωθυπουργός δεν απάντησε τρία ερωτήματα."/>
  </head>
  <body>
    <article>
      <h1>ΣΥΡΙΖΑ: Τρία ερωτήματα που δεν τόλμησε να απαντήσει ο Μητσοτάκης</h1>
      <h2>Πηγές της Κουμουνδούρου αναφέρουν πως ο Έλληνας πρωθυπουργός δεν απάντησε τρία ερωτήματα.</h2>
      <address>
        <time datetime="2019-11-22T19:27:00+00:00">22 Nov 2019, 19:27</time>
      </address>
      <p><b>«Τα τρία ερωτήματα που δεν τόλμησε να απαντήσει ο κ. Μητσοτάκης»</b> κατά την πρωινή συζήτηση στη Βουλή παραθέτουν πηγές της Κουμουνδούρου.</p>
      <p>«Ο κ. Μητσοτάκης, αφού δεν απάντησε απολύτως τίποτα στην πρωτολογία του, έφθασε στο σημείο στη δευτερολογία του, μην έχοντας τι να πει, να εγκαλέσει τον Πρόεδρο του ΣΥΡΙΖΑ γιατί τόλμησε να ασκήσει κοινοβουλευτικό έλεγχο για θέματα αντιμετώπισης της διαφθοράς και όχι για τον… αντικαπνιστικό νόμο» αναφέρουν από τον ΣΥΡΙΖΑ και παραθέτουν ποια ερωτήματα, κατά την αξιωματική αντιπολίτευση, δεν απαντήθηκαν από τον πρωθυπουργό:</p>
      <ol>
        <li>γιατί η κυβέρνηση ψήφισε την ασυλία τραπεζιτών για θαλασσοδάνεια,</li>
        <li>γιατί δεν ψηφίζει στη Συνταγματική Αναθεώρηση τη διάταξη που αποσαφηνίζει ότι η δωροδοκία δεν είναι στα καθήκοντα του υπουργού αλλά επ’ ευκαιρία των καθηκόντων του και άρα δε μπορεί να έχει σύντομη παραγραφή και</li>
        <li>Γιατί νομοθέτησε την αποδέσμευση των τραπεζικών λογαριασμών όσων κατηγορούνται για ξέπλυμα στο 18μηνο, δηλαδή πριν τελεσιδικήσουν. Και κυρίως ποιους θα ευνοήσει αυτή η ρύθμιση.</li>
      </ol>
      <p>
        <a href="https://www.reader.gr/">Πηγή: Reader.gr</a>
      </p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.insider.gr/eidiseis/politiki/125781/epithesi-tsipra-se-nea-dimokratia"/>
        <a href="https://www.insider.gr/eidiseis/politiki/125778/dimoskopisi-pulse-dipsifio-probadisma-tis-nd-enanti-toy-syriza"/>
        <a href="https://www.insider.gr/eidiseis/politiki/125775/syriza-ideoliptika-neofileleytheri-i-nd-ston-proypologismo"/>
      </related>
    </article>
  </body>
</html>