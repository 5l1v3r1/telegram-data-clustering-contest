<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://ha.rfi.fr/najeriya/20191122-bazanyi-tarzarce-ba-buhari"/>
    <meta property="og:site_name" content="RFI"/>
    <meta property="article:published_time" content="2019-11-22T19:10:55+00:00"/>
    <meta property="og:title" content="Bazanyi tarzarce ba - Buhari"/>
    <meta property="og:description" content="Shugaban Najeriya Muhammadu Buhari ya kawo karshen rade radin da ake cewar zai sake tsayawa takara a zaben shekarar 2023, inda yake cewa ba zai taba yin irin wannan kuskuren neman wa’adi na 3 ba."/>
  </head>
  <body>
    <article>
      <h1>Bazanyi tarzarce ba - Buhari</h1>
      <address><time datetime="2019-11-22T19:10:55+00:00">22 Nov 2019, 19:10</time> by <a rel="author">Bashir Ibrahim Idris, Ahmed Abba</a></address>
      <p>
        <b>Shugaban Najeriya Muhammadu Buhari ya kawo karshen rade radin da ake cewar zai sake tsayawa takara a zaben shekarar 2023, inda yake cewa ba zai taba yin irin wannan kuskuren neman wa’adi na 3 ba.</b>
      </p>
      <p>Buhari ya bayyana haka ne wajen taron Majalisar zartarwar Jam’iyyar APC da ya gudana yau a Abuja, inda yake cewa a matsayin sa na wanda ya ranste da Al Qur’ani ba zai bari ya yi rashin hankali wajen daukar matakin karya doka ba, ganin cewa yana wa’adin sa na karshe ne.</p>
      <p>Shugaban yace aniyar da ya sa a gaba itace yiwa talakawa aiki da kuma karfafa jam’iyyar APC, inda ya bukaci mutanen da aka zaba a matakai daban daban da su sauke nauyin dake kan su.</p>
      <p>Buhari yace tarihi ba zai mutunta ‘yayan jam’iyyar su ba, muddin suka barta ta rushe bayan kammala wa’adin mulkin sa.</p>
      <p>Shugaban ya kuma yaba da irin hadin kan da yake samu daga Majalisar dokoki yanzu haka, sabanin irin abinda aka gani a Majalisar da ta shude.</p>
    </article>
  </body>
</html>