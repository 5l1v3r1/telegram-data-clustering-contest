<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837315-oos-boyoviki-7-raziv-obstrilyali-ukrayinski-pozitsiyi-3"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-22T19:21:00+00:00"/>
    <meta property="og:title" content="ООС: бойовики 7 разів обстріляли українські позиції"/>
    <meta property="og:description" content="КИЇВ. 22 листопада. УНН. В зоні проведення Операції Об’єднаних сил бойовики від початку доби 7 разів порушили режим припинення огню. Про це повідомляє …"/>
  </head>
  <body>
    <article>
      <h1>ООС: бойовики 7 разів обстріляли українські позиції</h1>
      <address><time datetime="2019-11-22T19:21:00+00:00">22 Nov 2019, 19:21</time> by <a rel="author">Олексій Супрун</a></address>
      <p><b>КИЇВ. 22 листопада. УНН.</b> В зоні проведення Операції Об’єднаних сил бойовики від початку доби 7 разів порушили режим припинення огню. Про це повідомляє <b>УНН</b> з посиланням на прес-центр штабу ООС.</p>
      <p>“Противник обстріляв позиції наших підрозділів із заборонених Мінськими домовленостями мінометів калібру 120 мм, гранатометів різних систем, великокаліберних кулеметів та іншої стрілецької зброї”, — повідомили у прес-центрі.</p>
      <p>У штабі ООС також зазначили, що: “4 обстріли позицій українських захисників російські окупаційні війська здійснили у районі відповідальності оперативно-тактичного угруповання „Північ“: неподалік Шумів — з ручних протитанкових гранатометів; поблизу Новгородського — з мінометів калібру 120 мм; двічі біля Причепилівки — з гранатометів різних систем, великокаліберних кулеметів та іншої стрілецької зброї. В районі відповідальності оперативно-тактичного угруповання „Схід“ противник здійснив 3 обстріли по укріпленнях Об’єднаних сил: біля Талаківки — з ручних протитанкових гранатометів; неподалік Невельського — зі станкових протитанкових гранатометів; поблизу Тарамчука — з СПГ, великокаліберних кулеметів та іншої стрілецької зброї”.</p>
      <p>Сьогодні, 22 листопада, поранення внаслідок обстрілів отримав 1 український військовий. Ще один військовослужбовець зі складу Об’єднаних сил загинув під час дорожньо-транспортної пригоди.</p>
      <p>Як писав <b>УНН</b> раніше, станом на 12.00 бойовики <a href="https://www.unn.com.ua/uk/news/1837233-oos-boyoviki-trichi-obstrilyali-ukrayinski-pozitsiyi-troye-biytsiv-poraneno">тричі обстріляли</a> українські позиції.</p>
    </article>
  </body>
</html>