<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/donbas/_rosiya-nestime-vidpovidalnist-za-mizhnarodni-vijskovi-zlochini/939498"/>
    <meta property="og:site_name" content="Gazeta.ua"/>
    <meta property="article:published_time" content="2019-11-22T19:11:00+00:00"/>
    <meta property="og:title" content="Росія нестиме відповідальність за міжнародні військові злочини"/>
    <meta property="og:description" content="Росію притягатимуть до відповідальності після її виходу з Женевської конвенції щодо захисту цивільного населення під час міжнародних збройних конфліктів. &quot;Вона вчинила багато злочинів ще за ті часи, поки була частиною цих угод, і їх ніхто не скасовує&quot;, - каже в коментарі Gazeta.ua ..."/>
  </head>
  <body>
    <article>
      <h1>Росія нестиме відповідальність за міжнародні військові злочини</h1>
      <address><time datetime="2019-11-22T19:11:00+00:00">22 Nov 2019, 19:11</time> by <a rel="author">Софія Староконь</a></address>
      <figure>
        <img src="https://static2.gazeta.ua/img2/cache/preview/939/939498_w_300.jpg?v=0"/>
        <figcaption>На фото російський військовий проходить повз жителів Донбасу. З 2014 роки Росія веде окупацію частини української території гібридними військами. Фото: Reuters</figcaption>
      </figure>
      <p>Росію притягатимуть до відповідальності після її виходу з Женевської конвенції щодо захисту цивільного населення під час міжнародних збройних конфліктів.</p>
      <p>"Вона вчинила багато злочинів ще за ті часи, поки була частиною цих угод, і їх ніхто не скасовує", - каже в коментарі <a href="https://m.gazeta.ua/">Gazeta.ua</a> експерт-міжнародник <b>Олександр Хара</b>.</p>
      <p>Поки в РФ є "путінський режим" Росія буде порушувати міжнародне законодавство.</p>
      <p>"Прикладом є відеодокази звірств, скоєних бійцями приватної військової компанії "Вагнер", що заборонена російською конституцією. Це, до речі, свідчить про те, як РФ ставиться не тільки до міжнародного права, яке трактує як їй зручно, а й до власних законів", - каже він.</p>
      <p>РФ не несе відповідальність, тому що є ядерною державою та членом Ради безпеки ООН.</p>
      <p>"Через це будь-які дії щодо РФ є або правові, тобто через резолюцію РБ, або коли ця держава стане слабкою і не зможе протидіяти. Притягнути Росію через резолюцію неможливо, бо вона блокуватиме всі подібні рішення.Тому треба чекати", - каже він.</p>
      <p>Визволення Криму та Донбасу у зв'язку з цим може затягнутися на десятиріччя.</p>
      <related>
        <h4>ЧИТАЙТЕ ТАКОЖ:</h4>
        <a href="https://m.gazeta.ua/articles/world-life/_vazhlivij-den-mizhnarodnij-sud-oon-ogolosit-rishennya-u-spravi-ukrayina-proti-rosiyi-schodo-krimu/937197"/>
      </related>
      <p>"Стосовно ООН та її долі. Мета цієї організації – недопущення третьої світової війни за участю наддержав і цю функцію вона виконує добре. ООН не суб'єктна. Вона працює наступним чином: є суверенні держави віддають частину свого суверенітету та підкоряються правилам, в яких вони беруть участь. Безумовно хотілося-б щоб вона працювала інакше, могла зупинити агресора, але це не так", - додає Хара.</p>
      <p>Україна має фіксувати і задокументувати факти, які можна використовувати в міжнародних судах і надалі.</p>
      <blockquote><a href="https://m.gazeta.ua/articles/world-life/_rosiyu-ne-zmozhut-prityagati-za-vijskovi-zlochini/939463">Росія вийшла з Женевської конвенції </a>щодо захисту цивільного населення під час міжнародних збройних конфліктів.<br/>Володимир Путін поставив свій підпис під законом про вихід, йдеться на сайті Держдуми РФ.<br/>Підписаний документ називається "Про відкликання заяви, зробленої під час ратифікації Додаткового протоколу до Женевських конвенцій вiд 12 серпня 1949 року, що стосується захисту жертв міжнародних збройних конфліктів (Протокол I)".</blockquote>
    </article>
  </body>
</html>