<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.svt.se/nyheter/utrikes/tidigare-cia-anstalld-doms-till-19-ars-fangelse-har-konspirerat-med-kinesiska-spioner"/>
    <meta property="og:site_name" content="SVT Nyheter"/>
    <meta property="article:published_time" content="2019-11-22T19:55:15+00:00"/>
    <meta property="og:title" content="Tidigare CIA-anställd döms till 19 års fängelse"/>
    <meta property="og:description" content="En tidigare anställd vid CIA har dömts till ett långt fängelse för att ha konspirerat med kinesiska spioner med syftet att läcka försvarshemligheter till regimen i Peking. Därmed blir han den tredje kinesiska spionen som dömts i USA på mindre än ett år."/>
  </head>
  <body>
    <article>
      <h1>Tidigare CIA-anställd döms till 19 års fängelse</h1>
      <address><time datetime="2019-11-22T19:55:15+00:00">22 Nov 2019, 19:55</time> by <a rel="author">Dante Thomsen</a></address>
      <p>
        <b>En tidigare anställd vid CIA har dömts till ett långt fängelse för att ha konspirerat med kinesiska spioner med syftet att läcka försvarshemligheter till regimen i Peking. Därmed blir han den tredje kinesiska spionen som dömts i USA på mindre än ett år.</b>
      </p>
      <p>Enligt den amerikanska nyhetskanalen MSNBC har mannen, som döms till 19 år i fängelse, arbetat för Central Intelligence Agency i totalt 13 år.</p>
      <p>Mannen, som är 55 år, har bland annat tjänstgjort i Kina och det är där, i staden Shenzhen, han ska ha träffat två kinesiska agenter som erbjöd sig att ”ta hand om honom för resten av livet” om han började läcka CIA-hemligheter. Totalt ska han ha fått 840 000 dollar enligt åklagarna.</p>
      <p>Många detaljer i fallet är fortfarande mystiska. Klart är dock att FBI hittade flera mycket komprometterande uppgifter rörande bland annat identiteterna på flera CIA-agenter samt en hemlig operation vid gripandet, något som får tankarna att gå till kontraspionage.</p>
      <p>Enligt MSNBC är 55-åringen den tredje personen som dömts för att ha spionerat på USA för Kinas räkning på mindre än ett år.</p>
    </article>
  </body>
</html>