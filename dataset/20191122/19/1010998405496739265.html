<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/bulgaria/cheshki-senator-s-zhalba-v-balgarskata-prokuratura-zaradi-prodazhbata-na-tec-varna.html"/>
    <meta property="og:site_name" content="bTV Новините"/>
    <meta property="article:published_time" content="2019-11-22T19:45:00+00:00"/>
    <meta property="og:title" content="Чешки сенатор с жалба в българската прокуратура заради продажбата на ТЕЦ „Варна”"/>
    <meta property="og:description" content="Те бяха продадени на Даниел Папазов, а след това купени от компания на Ахмед доган"/>
  </head>
  <body>
    <article>
      <h1>Чешки сенатор с жалба в българската прокуратура заради продажбата на ТЕЦ „Варна”</h1>
      <h2>Те бяха продадени на Даниел Папазов, а след това купени от компания на Ахмед доган</h2>
      <address><time datetime="2019-11-22T19:45:00+00:00">22 Nov 2019, 19:45</time> by <a rel="author" href="https://btvnovinite.bg/author/?author=2001685" target="_blank">btvnovinite.bg</a></address>
      <p>Чешкият сенатор Лукаш Вагенкнехт пусна жалба в българската прокуратура заради продажбата на ТЕЦ „Варна” и пристанището в морския град. </p>
      <p>Те бяха част от активите на ЧЕЗ-Прага. Бяха продадени на бившия министър на транспорта Даниел Папазов, а след това купени от компания на почетния председател на ДПС Ахмед Доган.</p>
      <p>ЧЕЗ продава централата във Варна на значително по-ниска цена от тази, която е платила преди това, а междувременно са направени и сериозни инвестиции. <br/>Според сенатор Вагенкнехт сделката ощетява чешкия данъкоплатец, тъй като компанията е основно държавна.</p>
      <p>„Имаме информация, че при продажбата е имало и други оферти, с по-високи цени. Това означава, че крайната цена не е била най-високата. За нас това е престъпление и затова искаме това да бъде проверено от прокуратурата. Такава жалба внесохме и в Прага”, коментира сенаторът.</p>
    </article>
  </body>
</html>