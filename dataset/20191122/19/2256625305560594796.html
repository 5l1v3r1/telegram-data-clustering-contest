<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3159136_1027.html"/>
    <meta property="og:site_name" content="Novsport"/>
    <meta property="article:published_time" content="2019-11-22T19:50:00+00:00"/>
    <meta property="og:title" content="Лампард: Никога няма да застана начело на Тотнъм"/>
    <meta property="og:description" content="&quot;Жозе Моуриньо е работил в много клубове и трябва да уважаваме правото му&quot;"/>
  </head>
  <body>
    <article>
      <h1>Лампард: Никога няма да застана начело на Тотнъм</h1>
      <address><time datetime="2019-11-22T19:50:00+00:00">22 Nov 2019, 19:50</time> by <a rel="author">Николай Георгиев</a></address>
      <p>Наставникът на Челси Франк Лампард заяви, че никога не би станал мениджър на Тотнъм, след като преди това е водил „сините“. Преди години Жозе Моуриньо също бе заявил, че никога не би поел Тотнъм заради емоционалната си привързаност към Челси, но в крайна сметка преди два дни застана начело на „шпорите“. Запитан дали с него може да се случи същото, Лампард отговори:</p>
      <p> <br/> <br/>"Твърдо не. Можете да го повторите след 10 години. Това няма как да се случи“, започна Лампард.<br/> <br/> <br/>„Ситуацията обаче е различна. Жозе Моуриньо е работил в много клубове и трябва да уважаваме правото му на работа. Аз прекарах тук 13 години като играч и имам много дълбоки чувства към клуба. Вярно е, че в края на кариерата си отидох за една година в Манчестър Сити, но Челси е много близо до сърцето ми и аз съм много горд, че мога да бъда мениджър на този клуб. Поради тази причина, за съжаление, не бих работил в Тотнъм. И това не е проява на неуважение към този клуб. Имам много приятели, които са фенове на Тотнъм", добави още спациалистът.</p>
    </article>
  </body>
</html>