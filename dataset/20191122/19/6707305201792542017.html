<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dilei.it/vip/aurora-ramazzotti-sfogo-non-sono-raccomandata-lite-marica-pellegrinelli/658604/"/>
    <meta property="og:site_name" content="DiLei"/>
    <meta property="article:published_time" content="2019-11-22T19:24:36+00:00"/>
    <meta property="og:title" content="Aurora Ramazzotti, lo sfogo: “Non sono una raccomandata”. E non parla della lite con Marica"/>
    <meta property="og:description" content="Aurora Ramazzotti si lascia andare in una dolce intervista e parla di Goffredo Cerza, mamma Michelle e papà Eros. Poi si sfoga: “Non sono una raccomandata”."/>
  </head>
  <body>
    <article>
      <h1>Aurora Ramazzotti, lo sfogo: “Non sono una raccomandata”. E non parla della lite con Marica</h1>
      <h2>Aurora Ramazzotti si lascia andare a parla del suo rapporto con Eros e Michelle. Parla, poi, di progetti futuri e della voglia di raggiungerli con le sue forze</h2>
      <address>
        <time datetime="2019-11-22T19:24:36+00:00">22 Nov 2019, 19:24</time>
      </address>
      <p><b>Aurora Ramazzotti</b> può ritenersi fortunata: ha due genitori che, nonostante i problemi intercorsi tra loro in passato, la amano incondizionatamente. Essere <b>figlia di artisti</b>, però, ha anche un lato negativo. Spesso, infatti, Aurora, che ha un grande successo sui social e ha partecipato a diversi progetti televisivi, è stata accusata di essere una raccomandata.</p>
      <p>La <a href="https://dilei.it/vip/video/aurora-ramazzotti-drastico-cambio-di-look-su-instagram-e-silenzio-su-papa-eros/650084/">Ramazzotti</a>, così, si è lasciata andare su Radio 2, nel programma radiofonico <i>I Lunatici, </i>ad un lungo sfogo in cui ha raccontato anche il rapporto con la famiglia e con <a href="https://dilei.it/vip/aurora-ramazzotti-nozze-in-vista-con-goffredo-cerza-lei-non-si-sbilancia/646156/">Goffredo Cerza</a>, suo compagno da circa tre anni. Di mamma <a href="https://dilei.it/vip/video/michelle-hunziker-svela-su-instagram-lalbero-di-natale-e-aurora-commuove/655088/">Michelle Hunziker</a>, a cui spesso viene <b>ingiustamente paragonata</b> in fatto di bellezza, ipotizzando una sorta di competizione, ha detto:</p>
      <blockquote>L’ho sempre amata e considerata la donna più bella del mondo. Non mi sono mai paragonata a lei. Mia madre è sempre stata un generale svizzero. Adesso la ironizziamo molto la cosa, ma mi ha dato un buon indirizzo. Molto spesso ho rischiato di prendere delle strade che mi avrebbero portato a perdermi, ma lei mi ha salvato dandomi un calcio nel sedere.</blockquote>
      <p><b>Parole affettuose</b> anche per papà <a href="https://dilei.it/vip/video/eros-ramazzotti-rompe-silenzio-marica-pellegrinelli-divorzio/634561/">Eros</a>, che ha recentemente rotto con <a href="https://dilei.it/vip/eros-marica-pellegrinelli-di-nuovo-insieme-dopo-addio-figli/655996/">Marica Pellegrinelli.</a> Con lei, Aurora, aveva instaurato un buon rapporto che, a quanto pare, non esiste più. A portare<a href="https://dilei.it/vip/eros-marica-pellegrinelli-aurora-ramazzotti-hanno-litigato-indiscrezione/654451/"> il gelo</a> tra le due, stando alle indiscrezioni, sarebbe stata la nuova relazione dell’ex moglie del padre. Di lei, però, Aurora <b>evita di parlare</b>.</p>
      <p>Il rapporto tra <a href="https://dilei.it/vip/eros-ramazzotti-carolina-stramare-caterina-balivo-commenta-marica-pellegrinelli/658445/">Eros</a> e <a href="https://dilei.it/vip/fotonotizia/michelle-hunziker-tuffo-nel-passato-instagram-dolce-dedica-aurora-ramazzotti/642414/">Aurora</a>, in fondo, è sempre stato <b>estremamente forte</b>, nonostante la fine della storia con <a href="https://dilei.it/vip/video/eros-ramazzotti-addio-marica-pellegrinelli-post-michelle-hunziker-instagram/617518/">Michelle Hunziker</a>. Parlando di lui, la ragazza ha rivelato che tipo di padre è il cantante:</p>
      <blockquote>Il poliziotto buono – <b>ha dichiarato</b> – è sempre stato papà, ma molti papà credo siano così con la figlia femmina.</blockquote>
      <p>Nonostante due genitori che lavorano, con successo, nel mondo dello spettacolo, <a href="https://dilei.it/vip/video/aurora-ramazzotti-si-precipita-dal-fidanzato-emozione-su-instagram/641043/">Aurora</a> <b>ci tiene a chiarire</b> di non essere una raccomandata:</p>
      <blockquote>Ho tanti progetti in cantiere, frequento un’accademia di arte e musica e le mie giornate sono abbastanza piene. Puoi essere raccomandato quanto vuoi, ma se non vali niente non vai avanti. Io sono e sarò per sempre riconoscente di essere nata in una famiglia così. Chiunque può essere raccomandato, nascere in una famiglia di artisti non è una raccomandazione, è un dono.</blockquote>
      <p>Infine,<b> mostra il suo lato più tenero</b> e parla della sua relazione con <a href="https://dilei.it/vip/fotonotizia/aurora-ramazzotti-goffredo-cerza-vacanza-incanta-in-bikini/611459/">Goffredo</a> che, nonostante le distanze, va avanti da circa tre anni:</p>
      <blockquote>Le relazioni a distanza possono durare, ma ci deve essere la voglia di lottare. È così difficile trovare qualcuno che ci ami e che dia un valore aggiunto alla nostra vita che non ho assolutamente intenzione di rinunciare al mio compagno.</blockquote>
      <p><a href="https://dilei.it/vip/aurora-ramazzotti-preoccupa-instagram-emergenza-devo-tornare/626697/">Aurora Ramazzotti</a>, con questa dolcissima intervista, è riuscita a mostrare, ancora una volta, tutto l’affetto che la lega ai suoi genitori, il grande amore che prova nei confronti di Goffredo e, soprattutto, la voglia di riuscire a <b>trovare la sua strada</b> con le sue sole forze.</p>
      <related>
        <h4>Leggi anche</h4>
        <a href="https://dilei.it/vip/aurora-ramazzotti-bikini-instagram-goffredo-cerza/545202/"/>
        <a href="https://dilei.it/vip/isola-dei-famosi-aurora-ramazzotti-rinuncia-problema-fisico/658733/"/>
        <a href="https://dilei.it/notizie/video/aurora-canta-imitando-papa-eros-ramazzotti-video/482332/"/>
        <a href="https://dilei.it/vip/aurora-ramazzotti-nozze-in-vista-con-goffredo-cerza-lei-non-si-sbilancia/646156/"/>
        <a href="https://dilei.it/vip/aurora-ramazzotti-preoccupa-instagram-emergenza-devo-tornare/626697/"/>
      </related>
    </article>
  </body>
</html>