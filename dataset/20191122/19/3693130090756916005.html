<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/abd-den-savas-cikartacak-karar-alimi-yasaklandi-1210802.html"/>
    <meta property="og:site_name" content="Bursada Bugün"/>
    <meta property="article:published_time" content="2019-11-22T19:46:00+00:00"/>
    <meta property="og:title" content="ABD'den 'savaş' çıkartacak karar! Alımı yasaklandı"/>
    <meta property="og:description" content="ABD Federal Haberleşme Komisyonu, &quot;güvenlik tehdidi&quot; gerekçesiyle Çin merkezli iki şirkete ait ekipman alımına yönelik devlet finansmanını kesti."/>
  </head>
  <body>
    <article>
      <h1>ABD'den 'savaş' çıkartacak karar! Alımı yasaklandı</h1>
      <h2>ABD Federal Haberleşme Komisyonu, "güvenlik tehdidi" gerekçesiyle Çin merkezli iki şirkete ait ekipman alımına yönelik devlet finansmanını kesti.</h2>
      <address>
        <time datetime="2019-11-22T19:46:00+00:00">22 Nov 2019, 19:46</time>
      </address>
      <p><b>Konuya </b>ilişkin oylama yapan <b>Federal Haberleşme Komisyonu</b>, <b>Amerikan </b>telekomünikasyon firmalarının devlet desteğiyle Huawei ve ZTE şirketlerinden ekipman alımını, "güvenlik tehdidi" gerekçesiyle engelleme kararı aldı.</p>
      <p>Komisyonun, söz konusu <b>Amerikan </b>firmalarının daha önce satın aldıkları Huawei ve ZTE ekipmanlarını ellerinden çıkarmasına gerek olup olmadığı yönünde bir değerlendirme yaptığı belirtildi.</p>
      <p><b>ABD </b>medyasında konuya ilişkin yer alan haberlerde, büyük ölçekli firmaların zaten bu ekipmanları kullanmadığı için söz konusu karardan herhangi bir şekilde etkilenmeyeceği ancak küçük şirketlerin önemli ölçüde zarar göreceği ifade edildi.</p>
      <p>Öte yandan <b>ZTE</b>, henüz herhangi bir yorumda bulunmazken, Huawei yetkilileri ise kararı "yasa dışı" olarak tanımlayarak, ekipmanlarının "güvenlik tehdidi" oluşturduğuna yönelik delil olmadığını vurguladı.</p>
    </article>
  </body>
</html>