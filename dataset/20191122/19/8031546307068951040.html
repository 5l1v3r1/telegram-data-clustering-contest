<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://kanal3.bg/news/109397-Lekar-ot-speshna-pomosht-v-Gabrovo-e-uvolnen-zaradi-pochinala-pacientka"/>
    <meta property="og:site_name" content="Канал 3"/>
    <meta property="article:published_time" content="2019-11-22T19:55:00+00:00"/>
    <meta property="og:title" content="Лекар от спешна помощ в Габрово е уволнен заради починала пациентка"/>
    <meta property="og:description" content="Близките ѝ са убедени, че е станала жертва на лекарска небрежност"/>
  </head>
  <body>
    <article>
      <h1>Лекар от спешна помощ в Габрово е уволнен заради починала пациентка</h1>
      <h2>Близките ѝ са убедени, че е станала жертва на лекарска небрежност</h2>
      <address>
        <time datetime="2019-11-22T19:55:00+00:00">22 Nov 2019, 19:55</time>
      </address>
      <p>
        <b>Лекар от Центъра за спешна медицинска помощ в Габрово е освободен от работа, след като негова пациентка починала от масивен инфаркт, а часове преди това медикът я прегледал и преценил, че страда от гастрит. Случаят е от 20 октомври. Тогава починалата по-късно 72-годишна жена от Габрово се почувствала зле и близките ѝ извикали спешна помощ, предаде БНР.</b>
      </p>
      <p>След прегледа докторът преценил, че пациентката страда от гастрит и поставил обезболяващо лекарство. Жената се влошила и последвало повторно обаждане. Била транспортирана до болницата, където починала от масивен инфаркт.</p>
      <p>Близките ѝ са убедени, че е станала жертва на лекарска небрежност. След проверка по случая директорът на Центъра за спешна медицинска помощ в Габрово – д-р Георги Шандурков е освободил медика, като поясни, че причината е несправяне с работата.</p>
      <p>Лекарят е бил в спешния център по втори трудов договор. Основният е с Областната болница в Габрово, където е специализант по неврология.</p>
      <related>
        <h4>Още по темата</h4>
        <a href="http://kanal3.bg/news/bulgaria/crime/109029-Spipaha-martvopiyana-shofyorka-v-Gabrovo%252C-karala-s-nad-3%252C19-promila-alkohol-v-kravta"/>
        <a href="http://kanal3.bg/news/bulgaria/crime/108036-Tedzka-katastrofa-v-Gabrovo%252C-ima-raneni"/>
        <a href="http://kanal3.bg/news/bulgaria/economy/107822-V-Gabrovo-hvanaha-ddzakpota-ot-Toto-2%253A-4-283-951-levcheta"/>
      </related>
    </article>
  </body>
</html>