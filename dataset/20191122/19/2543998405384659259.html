<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.republika.rs/sport/ostali-sportovi/170621/vesic-posebno-sam-ponosan-sto-smo-dobili-organizaciju-ovog"/>
    <meta property="og:site_name" content="REPUBLIKA"/>
    <meta property="article:published_time" content="2019-11-22T19:32:00+00:00"/>
    <meta property="og:title" content="Vesić: Posebno sam ponosan što smo dobili organizaciju ovog SP!"/>
    <meta property="og:description" content="Zamenik gradonačelnika Beograda Goran Vesić, posle dobijanja organizacije Svetskog dvoranskog prvenstva u atletici 2022. godine, rekao je da je ponosan što je sprskoj prestonici ukazano takvo poverenje."/>
  </head>
  <body>
    <article>
      <h1>Vesić: Posebno sam ponosan što smo dobili organizaciju ovog SP!</h1>
      <h2>Zamenik gradonačelnika Beograda Goran Vesić, posle dobijanja organizacije Svetskog dvoranskog prvenstva u atletici 2022. godine, rekao je da je ponosan što je sprskoj prestonici ukazano takvo poverenje.</h2>
      <address><time datetime="2019-11-22T19:32:00+00:00">22 Nov 2019, 19:32</time> by <a rel="author">Republika</a></address>
      <p>- Ovo je značajno za našu zemlju, grad, za naš sport. Biti domaćin Svetskog prvenstva u atletici, bilo ono na otvorenom ili u dvorani, znači biti domaćim medijski najeksponiranjeg sportskog događaja na svetu posle Olimpijskih igara i Svetskog prvenatva u fudbalu. Bićemo domaćini najboljim atletičarima koji će u naš grad doći iz preko 200 zemalja, a to znači da će prenos ići u više od 200 zemalja, a svaki prenos će počinjati spotom iz Srbije- rekao je Vesić Tanjugu posle dobijanja organizacije.<br/><br/>Vesić je naveo i da će Beograd ovim takmičenjem, koje će trajati tri dana, dobiti šansu za veliku promociju, a to pokazuje koliko je velika pobeda to što je srpska prestonica dobila svetski šampionat.</p>
      <p>- Zahvalan sam predsedniku Vučiću koji je podržao projekat, Vlada je dala garancije, mi smo kao grad stali iza projekta i Atletskom savezu na čelu sa (Veselinom) Jevrosimovićem, koji pokazuje šta znači kada neko sposoban dođe u sport u kojem nismo imali uspeha, kako posle više decenija imamo uspeha u atletici- rekao je Vesić i dodao da je Beograd spreman za organizaciju ovog takmičenja.<br/><br/>Naveo je da Beograd ima u ovom trenutku više od 100 hotela, a za dve godine ćemo biće ih još desetak.<br/><br/>- Beograd je organizaciono spreman, bili smo domaćini mnogih velikih takmičenja. Bićemo domaćini u Areni, koja je jedna od najboljih dvorana u ovom delu Evrope. Naš aerodrom i svi drugi turistički potencijali su spremni. Ovo će biti velika promocija ne samo srpskog sporta, već i naše zemlje i kulture. Posebno sam ponosan što smo dobili orgnizaciju ovog SP- rekao je zamenik gradonačelnika.</p>
      <p>Beograd je bio domaćin Evropskog dvoranskog prvenstva 2017. godine, kada su postavljeni standardi u organizaciji, a Vesić smatra da glavni grad može da podigne lestvicu 2022. godine u tom segmentu.<br/><br/>Vesić je rekao da se organizacija velikog sportskog događaja ne dobija dok oni koji odlučuju nisu potpuno uvereni da je zemlja ekonomski i politički stabilna, pa zaključio da je to što je Beograd domaćin SP 2022. dokaz da je "Srbija politički i ekonomski stabilna i da to ceo svet vidi".<br/><br/>Podsetio je da je u poslednjih šest godina Beograd svake godine organizovao neko velikio takmičenje.<br/><br/>- Siguran sam da će ovaj događaj nadmašiti 2017- rekao je Vesić i primetio da nije lako dobiti organizaciju SP, uporedivši s brojem velikih takmičenja koja je organizovala Jugoslavija, a koja je bila mnogo veća od Srbije.<br/><br/>- To je velika čast za nas i Beograd. Potrudićemo se da opravdamo poverenje i da organizacija SP u atletici u dvorani bude naša ulaznica da dobijemo neka druga prvenstva u drugim sportovima i da Beograd postane sportska prestonica ovog dela Evrope- zaključio je Vesić.</p>
      <related>
        <h4>Pročitajte još:</h4>
        <a href="http://republika.rs/sport/fudbal/170466/FOTO-Rajkovic-crno-belom"/>
        <a href="http://republika.rs/vesti/beograd/170570/Vesic-Imamo-sve-uslove-budemo-domacini-svetskog-sportskog-spektakla"/>
        <a href="http://republika.rs/sport/ostali-sportovi/170573/Vesic-dogovorio-Beograd-domacin-Svetskog-prvenstva"/>
      </related>
    </article>
  </body>
</html>