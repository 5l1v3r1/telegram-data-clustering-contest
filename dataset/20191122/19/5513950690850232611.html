<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nyheter24.se/nyheter/936528-experten-sa-stor-risk-ar-det-att-en-asteroid-traffar-oss"/>
    <meta property="og:site_name" content="Nyheter24"/>
    <meta property="article:published_time" content="2019-11-22T19:38:00+00:00"/>
    <meta property="og:title" content="Experten: Så stor risk är det att en asteroid träffar oss"/>
    <meta property="og:description" content="Hur mänskligheten kommer dö ut är en ständig fråga bland forskare. Nu har en expert gått ut med sin teori om att jorden, om inte allt för länge, kommer träffas av en asteroid som utplånar hela mänskligheten."/>
  </head>
  <body>
    <article>
      <h1>Experten: Så stor risk är det att en asteroid träffar oss</h1>
      <address><time datetime="2019-11-22T19:38:00+00:00">22 Nov 2019, 19:38</time> by <a rel="author" href="https://nyheter24.se/profil/vendela.lonnqvist" target="_blank">Vendela Lönnqvist</a></address>
      <p>
        <b>Hur mänskligheten kommer dö ut är en ständig fråga bland forskare. Nu har en expert gått ut med sin teori om att jorden, om inte allt för länge, kommer träffas av en asteroid som utplånar hela mänskligheten.</b>
      </p>
      <p>Människans överlevnad står inför ett flertal hot – <a href="https://nyheter24.se/klimat/">klimatet</a>, <a href="https://nyheter24.se/epidemi/">epidemier</a> och andra obehagligheter.</p>
      <p>Nu har experten och matematikern <b>Robert Walker</b> uttalat sig om sina beräkningar.</p>
      <h3>Skulle kunna ske inom snar framtid</h3>
      <p>Han förklarar för International Business Times att den senaste asteroiden, vars kollision med jorden utplånade dinosaurierna, träffade jorden för ungefär 65 miljoner år sedan. </p>
      <p>Med den vetskapen i bakfickan, så är det ganska skrämmande när experten förklarar att asteroider i snitt träffar vår jord en gång på 100 miljoner år – alltså är det inte så jättelång tid kvar om Walkers uträkningar stämmer.</p>
      <figure>
        <img src="https://cdn02.nyheter24.se/e73e6b3803d802dc05/2019/11/22/1594138/asteroid-3628185_1920.jpg"/>
        <figcaption>Bildkälla: Pixabay</figcaption>
      </figure>
      <h3>Flera forskare eniga</h3>
      <p>Inte nog med det så menar han att nästa asteroid skulle kunna utrota hela mänskligheten, precis som asteroiden Chicxulub gjorde med dinosaurierna:</p>
      <p>– Ja. Asteroider lika stora som Chicxulub inträffar ungefär en gång på 100 miljoner år, och de är minst tio kilometer i diameter, berättar Walker enligt International Business Times.</p>
      <p>Flera forskare är eniga med Walkers uttalanden. Rymdforskaren <b>Dr Iain McDonald</b> kallar nästa asteroid för "domedags-asteroiden", då han är säker på att det är vad som tillslut kommer att förgöra alla levande varelser på vår blå planet.</p>
      <h3>Skulle orsaka atomvinter</h3>
      <p>Men när skulle den eventuella krocken kunna ske, undrar man ju då?</p>
      <p><a href="https://nyheter24.se/nasa/">NASA</a> håller full koll på en asteroid vid namn Bennu, vilken är vad forskare tror skulle kunna träffa jorden i sin bana, skriver <a href="https://www.ibtimes.sg/will-doomsday-asteroid-ever-hit-earth-mathematician-robert-walker-may-have-answer-34753">International Business Times</a>.</p>
      <p>Men vi kan hålla oss lugna, för tillfället iallafall.</p>
      <p>Enligt NASAs beräkningar kommer inte Bennu träffa jorden förrän år 2135.</p>
      <p>Om asteroiden så småningom träffar oss, skulle det kunna orsaka en atomvinter i flera år.</p>
      <p><a href="https://nyheter24.se/asteroid">Asteroid<br/></a>/<br/><a href="https://nyheter24.se/rymden">Rymden<br/></a>/<br/><a href="https://nyheter24.se/klimat">Klimat<br/></a>/<br/><a href="https://nyheter24.se/epidemi">epidemi<br/></a>/<br/><a href="https://nyheter24.se/nasa">Nasa</a></p>
      <figure>
        <a href="https://nyheter24.se/profil/vendela.lonnqvist">
          <img src="https://cdn01.nyheter24.se/87820a8a024b004b00/profile/avatars/107068_1562345490.jpg"/>
        </a>
      </figure>
      <p><a href="https://nyheter24.se/profil/vendela.lonnqvist">Vendela Lönnqvist </a><br/>vendela.lonnqvist@nyheter24.se</p>
    </article>
  </body>
</html>