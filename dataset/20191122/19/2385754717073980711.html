<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/sports/football/598669/kyprios-proponitis-ston-pagko-tis-ethnikis-kyprou-anakoinosi"/>
    <meta property="og:site_name" content="SIGMALIVE"/>
    <meta property="article:published_time" content="2019-11-22T19:32:00+00:00"/>
    <meta property="og:title" content="ΚΥΠΡΙΟΣ προπονητής στον πάγκο της Εθνικής Κύπρου (ΑΝΑΚΟΙΝΩΣΗ)"/>
    <meta property="og:description" content="Ο Σύνδεσμος Κύπριων Προπονητών Ποδοσφαίρου, με αφορμή τη λήξη του συμβολαίου του νυν Ομοσπονδιακού τεχνικού της Εθνικής ομάδας, επιθυμεί να επαναδιατυπώσει..."/>
  </head>
  <body>
    <article>
      <h1>ΚΥΠΡΙΟΣ προπονητής στον πάγκο της Εθνικής Κύπρου (ΑΝΑΚΟΙΝΩΣΗ)</h1>
      <address><time datetime="2019-11-22T19:32:00+00:00">22 Nov 2019, 19:32</time> by <a rel="author">SigmaliveSportime</a></address>
      <p><b>Ο Σύνδεσμος Κύπριων Προπονητών Ποδοσφαίρου, με αφορμή τη λήξη του συμβολαίου του νυν Ομοσπονδιακού τεχνικού της Εθνικής ομάδας, επιθυμεί να επαναδιατυπώσει την πάγια θέση του για ανάληψη της τεχνικής ηγεσίας της Εθνικής Ανδρών από Κύπριο προπονητή.<br/></b> <br/><b>Αναλυτικά:<br/></b> <br/>Πιστεύουμε πως με την αναβάθμιση της Σχολής Προπονητών της ΚΟΠ και την πολύ καλή δουλειά που γίνεται, υπάρχουν πλέον αρκετοί Κύπριοι προπονητές ικανοί και καταρτισμένοι για να αναλάβουν την Εθνική Ανδρών.<br/> <br/>Ζητούμε από την Ομοσπονδία να σταθεί συμπαραστάτης στον Κύπριο προπονητή και στο έργο που επιτελεί, κάτι που αντικατοπτρίζει τη σοβαρή δουλειά που λαμβάνει χώρα στην Σχολή Προπονητών της ΚΟΠ.<br/> <br/>Μέσω των πράξεων μας δείξαμε στο παρελθόν πως η λέξη προκατάληψη είναι άγνωστη για εμάς, καθώς στηρίξαμε με όλες μας τις δυνάμεις και δημοσίως τον Ραν Μπεν Σιμόν, στη δύσκολη προσπάθεια για διάκριση. <br/> <br/>Θεωρούμε όμως πως η δεδομένη χρονική στιγμή είναι η ιδανική για πρόσληψη Κύπριου προπονητή στην Εθνική Ανδρών.<br/> </p>
    </article>
  </body>
</html>