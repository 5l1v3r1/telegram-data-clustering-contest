<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/Bylgaria/Tova-sa-arestuvanite-pri-akciyata-v-Pobeda-916020"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-22T19:54:00+00:00"/>
    <meta property="og:title" content="Това са арестуваните при акцията в &quot;Победа&quot;"/>
    <meta property="og:description" content="От полицията разпространиха снимки на арестуваните при днешната акция в бургаския квартал &quot;Победа&quot;. ..."/>
  </head>
  <body>
    <article>
      <h1>Това са арестуваните при акцията в "Победа"</h1>
      <address>
        <time datetime="2019-11-22T19:54:00+00:00">22 Nov 2019, 19:54</time>
      </address>
      <p>От полицията разпространиха снимки на арестуваните при днешната акция в бургаския квартал "Победа". Както <b>Burgas24.bg</b> вече съобщи четирима мъже от ромската махала на Бургас, извършители на пет кражби в различна степен на съучастие, както и двама извършители на грабежи - жена на 34 год. и мъж на 28 год., бяха задържани за срок от едно денонощие при приключилата специализирана полицейска операция на територията, обслужвана от Първо РУ Бургас.</p>
      <p>Кражбите са на битови вещи от домакинства, разположени в квартал “Победа", като себестойността им е ниска, но се касае за системност при престъпните действия.</p>
      <p>Операцията, в която са се включили служители от отдел криминална полиция, специализираните полицейски сили, Първо РУ Бургас и бургаската жандармерия, е пореден етап в действията на служителите на реда по ограничаване на битовата престъпност.</p>
    </article>
  </body>
</html>