<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904779/-antwerp-krijgt-maximumstraf-na-brandwonde-door-rookpot-in-vak-van-andersvaliden-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-22T19:47:00+00:00"/>
    <meta property="og:title" content="'Antwerp krijgt maximumstraf na brandwonde door rookpot in vak van andersvaliden'"/>
    <meta property="og:description" content="Royal Antwerp FC mag de portefeuille weer opentrekken. De oudste club van het land werd door de Geschillencommissie veroordeeld tot een boete van 5.000 euro. Bovendien moet Antwerp vrezen voor een wedstrijd achter gesloten deuren."/>
  </head>
  <body>
    <article>
      <h1>'Antwerp krijgt maximumstraf na brandwonde door rookpot in vak van andersvaliden'</h1>
      <address>
        <time datetime="2019-11-22T19:47:00+00:00">22 Nov 2019, 19:47</time>
      </address>
      <p>
        <b>Royal Antwerp FC mag de portefeuille weer opentrekken. De oudste club van het land werd door de Geschillencommissie veroordeeld tot een boete van 5.000 euro. Bovendien moet Antwerp vrezen voor een wedstrijd achter gesloten deuren.</b>
      </p>
      <p>Dat meldt <i><a href="https://www.hln.be/sport/voetbal/football-talk-antwerp-zwaar-gestraft-voor-gooien-brandpotten-tegen-genk-trossard-opnieuw-fit~ade8f385/?utm_medium=twitter&amp;utm_content=Sport&amp;utm_source=dlvr.it">Het Laatste Nieuws</a> </i>vrijdag. Antwerp werd op het matje geroepen vanwege het wangedrag van enkele meegereisde fans tijdens het uitduel bij KRC Genk (2-2). Daarin vlogen vanuit het Antwerp-vak <a href="https://www.voetbalprimeur.be/nieuws/903100/antwerp-wil-geen-incidenten-meer-en-vraagt-200-steun-van-fans-tegen-club-brugge.html?utm_source=doorlink&amp;utm_medium=doorlink&amp;utm_campaign=%2F">enkele brandende rookpotten naar supporters van Genk</a>. EÃ©n van die objecten kwam in de zone terecht waar andersvaliden de wedstrijd kunnen volgen. Een vrouw in een rolstoel, op de koop toe een fan van <i>The Great Old</i>, liep daarbij een brandwonde op.</p>
      <p>"Het louter opleggen van boetes brengt duidelijk niet het gewenste effect met zich mee", zette de Geschillencommissie haar uitspraak kracht bij. Die was dus niet mals: niet alleen moet Antwerp de maximumboete van 5.000 euro ophoesten, bovendien heeft het ook een voorwaardelijke match zonder publiek aan het been.</p>
      <aside>Lees meer<br/><a href="https://www.voetbalprimeur.be/nieuws/904697/opvallend-kijkers-van-antwerp-kaa-gent-horen-overleg-met-var.html?itm_source=www.voetbalprimeur.be&amp;itm_medium=highlighted-content">Opvallend: kijkers van Antwerp - KAA Gent horen overleg met VAR</a></aside>
    </article>
  </body>
</html>