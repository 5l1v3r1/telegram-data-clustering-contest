<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hbl.fi/artikel/nya-tider-underkladsjatte-lagger-ned-tv-sand-visning/"/>
    <meta property="og:site_name" content="HBL"/>
    <meta property="article:published_time" content="2019-11-22T19:10:00+00:00"/>
    <meta property="og:title" content="Nya tider – underklädsjätte lägger ned tv-sänd visning"/>
    <meta property="og:description" content="Den amerikanska underklädesjätten Victoria's Secret lägger ned sin traditionella tv-sända modevisning som har anklagats för objektifiering av kvinnor."/>
  </head>
  <body>
    <article>
      <h1>Nya tider – underklädsjätte lägger ned tv-sänd visning</h1>
      <h2>Den amerikanska underklädesjätten Victoria's Secret lägger ned sin traditionella tv-sända modevisning som har anklagats för objektifiering av kvinnor.</h2>
      <address><time datetime="2019-11-22T19:10:00+00:00">22 Nov 2019, 19:10</time> by <a rel="author">TT-AFP</a></address>
      <p>Victoria's Secrets försäljning har dalat de senaste två åren och företaget har ofta beskyllts för att objektifiera kvinnor. Samtidigt har man kämpat för att nå en yngre generation som verkar föredra enklare och mindre sexualiserade plagg.</p>
      <p>Företaget har också fått kritik för sin brist på mångfald. Fjolårets modevisning hade ett mer varierat utbud av modeller, men bara dagar efteråt uteslöt marknadschefen<b> Ed Razek</b> att man någonsin skulle använda sig av transpersoner eller plusmodeller, ett uttalande han sedan fick be om ursäkt för</p>
      <p>Victoria's Secrets tv-sända visning brukar locka miljoner tittare. Förra årets tittarsiffror var dock de lägsta sedan starten 1995, och nu lägger bolaget ned sin visning.</p>
      <p>Flera av världens största modeller som <b>Tyra Banks</b>, <b>Heidi Klum</b> och svenska <b>Caroline Winberg</b> har vandrat i underkläder ned för catwalken och artister som <b>Taylor Swift</b>, <b>Lady Gaga </b>och <b>Kanye West </b>har uppträtt vid tv-sändningarna.</p>
      <p>
        <a href="http://tt.se/media/image/sdlExWfchdn3dk">http://tt.se/media/image/sdlExWfchdn3dk</a>
      </p>
    </article>
  </body>
</html>