<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nczas.com/2019/11/22/niemcy-kryzys-w-cdu-chadecy-nie-chca-by-przyjaciolka-merkel-przejela-po-niej-urzad-kanclerza/"/>
    <meta property="og:site_name" content="Najwyższy Czas!"/>
    <meta property="article:published_time" content="2019-11-22T19:30:45+00:00"/>
    <meta property="og:title" content="Niemcy: Kryzys w CDU. Chadecy nie chcą, by przyjaciółka Merkel przejęła po niej urząd kanclerza"/>
    <meta property="og:description" content="Nowa szefowa CDU Annegret Kramp-Karrenbauer po roku kierowania partią zbiera rekordowo niskie oceny. Tylko 18 proc. Niemców pozytywnie ocenia przyjaciółkę Angeli Merkel."/>
  </head>
  <body>
    <article>
      <h1>Niemcy: Kryzys w CDU. Chadecy nie chcą, by przyjaciółka Merkel przejęła po niej urząd kanclerza</h1>
      <address><time datetime="2019-11-22T19:30:45+00:00">22 Nov 2019, 19:30</time> by <a rel="author" href="https://nczas.com/author/gj/" target="_blank">GJ</a></address>
      <p>
        <b>Nowa szefowa CDU Annegret Kramp-Karrenbauer po roku kierowania partią zbiera rekordowo niskie oceny. Tylko 18 proc. Niemców pozytywnie ocenia przyjaciółkę Angeli Merkel.</b>
      </p>
      <p>Annegret Kramp-Karrenbauer, była premier Kraju Saary, a prywatnie przyjaciółka Angeli Merkel, od roku kieruje CDU. Jednak chadecy mają jej coraz bardziej dość.</p>
      <p>W listopadowym badaniu Deutschlandtrend ośrodka Infratest dimap oparcie dla CDU/CSU spadło do 25 procent. Z kolei liczba pozytywnie oceniających nową szefową skurczyła się do 18 proc.</p>
      <p>Kramp-Karrenbauer jest obecnie najgorzej postrzeganą spośród wszystkich potencjalnych kandydatów chadecji na kanclerza Niemiec. Sama Merkel, mimo, że oddała kierownictwo partii przyjaciółce, pozostaje na stanowisku kanclerza do końca kadencji.</p>
      <p>Najlepiej ocenianym kandydatem CDU na kanclerza RFN jest Friedrich Merz. To były szef frakcji CDU, który rok temu przegrał z Kramp-Karrenbauer walkę o przywództwo w ugrupowaniu.</p>
      <p>O urząd kanclerza z ramienia CDU walczyć chcą również: premier Bawarii Markus Soder, homoseksualny minister zdrowia Jens Spahn i premier Nadrenii Pónocnej-Westfalii Armin Laschet.</p>
      <p>Źródło: Deutsche Welle</p>
      <related>
        <h4>PODOBNE ARTYKUŁY</h4>
        <a href="https://nczas.com/2019/11/22/niemcy-minister-zdrowia-wprowadza-obowiazkowe-szczepienia-firmy-farmaceutyczne-reklamuja-sie-w-wydawnictwie-jego-meza-foto/"/>
        <a href="https://nczas.com/2019/11/22/wyjatkowo-slodka-kradziez-w-tyrolu-zniknelo-20-ton-czekolady-milka/"/>
        <a href="https://nczas.com/2019/11/22/znalezli-a-nastepnie-ukryli-dla-siebie-skarb-wikingow-pojda-siedziec-na-8-i-10-lat/"/>
        <a href="https://nczas.com/2019/11/22/w-odmetach-lewackiego-szalenstwa-wedlug-amnesty-international-aborcja-jest-prawem-czlowieka-foto/"/>
        <a href="https://nczas.com/2019/11/22/serbia-oskarza-bulgarie-o-szpiegostwo-balkany-nigdy-sie-nie-zmienia-w-tle-jak-zwykle-rosja/"/>
        <a href="https://nczas.com/2019/11/22/jak-ciagnac-dotacje-z-unii-wirtualne-krowy-falszywe-farmy-na-korsyce-650-kontroli-w-sprawie-wyludzen-i-oszustw/"/>
        <a href="https://nczas.com/2019/11/22/europa-pierwszej-predkosci-wlasciciel-fabryki-mydla-otwiera-basen-w-niemczech-bedzie-segregacja-wstep-tylko-dla/"/>
        <a href="https://nczas.com/2019/11/22/efekt-tuska-wegierski-fidesz-rozwazy-opuszczenie-pseudochadeckiej-grupy-epl/"/>
        <a href="https://nczas.com/2019/11/22/ale-awantura-w-ruch-poszly-piesci-w-rosyjskiej-tv-doszlo-do-karczemnej-bijatyki-politycznych-ekspertow-na-wizji-video/"/>
      </related>
    </article>
  </body>
</html>