<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://thecaller.gr/ellada/katerini-xespa-o-andras-poy-echase-gynaika-kai-kori-sti-charadra-geloia-pragmata-peri-aytoktonias/"/>
    <meta property="og:site_name" content="TheCaller.Gr"/>
    <meta property="article:published_time" content="2019-11-22T19:59:52+00:00"/>
    <meta property="og:title" content="Κατερίνη: Ξεσπά ο άνδρας που έχασε γυναίκα και κόρη στη χαράδρα - «Γελοία πράγματα περί αυτοκτονίας»"/>
    <meta property="og:description" content="Τα σπασμένα κομμάτια του προσπαθεί να μαζέψει ο άνδρας που έχασε την κόρη και τη σύζυγό του, μετά από την πτώση του αυτοκινήτου σε χαράδρα βάθους 120 μέτρων στην Κατερίνη."/>
  </head>
  <body>
    <article>
      <h1>Κατερίνη: Ξεσπά ο άνδρας που έχασε γυναίκα και κόρη στη χαράδρα - «Γελοία πράγματα περί αυτοκτονίας»</h1>
      <address>
        <time datetime="2019-11-22T19:59:52+00:00">22 Nov 2019, 19:59</time>
      </address>
      <p>Ο πατέρας μιλάει στον ΑΝΤ1 για ατύχημα και κατακρίνει όσους έκαναν λόγο για αυτοκτονία, αναφέροντας χαρακτηριστικά: «Αυτά τα χαζά και αυτά τα κόψε ράψε που έκαναν με τη μητέρα μου, περί αυτοκτονίας κτλ είναι γελοία πράγματα. Όπως είναι γελοία και τα υπόλοιπα για διαβατήρια, φωτογραφίες διαβατηρίων, για ρώσικες μαφίες και ιστορίες».</p>
      <p>Θέλοντας να ενισχύσει ακόμη περισσότερο την άποψή του για το ότι η τραγωδία στην Κατερίνη πρόκειται για ατύχημα, μίλησε για τα σχέδια που έκανε η οικογένεια του για το επόμενο διάστημα, τα οποία δεν έδειχναν κάτι το ανησυχαστικό.</p>
      <p>«Δεν υπάρχει τέτοια περίπτωση. Όταν μια γυναίκα στρώνει τα κρεβάτια, περιποιείται, ετοιμάζει πράγματα, ετοιμάζεται για πάρτι, κάνουμε σχέδια για τα Χριστούγεννα. Βλέπεις ότι είμαστε σε πολύ καλή διάθεση…πάμε να αυτοκτονήσουμε…δεν γίνονται αυτά τα πράγματα.</p>
      <p>Ο πατέρας περιγράφει πως μαζί με αστυνομικούς αναζητούσαν ενδείξεις για το τι μπορεί να είχε συμβεί στις γυναίκες του.</p>
      <p>«Από σπίτι σε σπίτι, από βενζινάδικο, από επιχείρηση σε επιχείρηση να βρούμε μια ένδειξη. Βρήκαμε τελικά ενδείξεις αρκετές. Η τελευταία κάμερα ήταν στο 13ο χιλιόμετρο προς Ελασσόνα και στον Άι Δημήτρη πάνω βρήκαμε άλλη μια κάμερα δεν έδειχνε ότι πέρασε, δεν πέρασε δεν έφτασε. Οπότε επικεντρωθήκαμε σε αυτό το κομμάτι της διαδρομής».</p>
      <p>Πλέον ο Μανώλης Δεληγιάννης καλείται με τις δυο άλλες κόρες του να ξεπεράσει την τραγωδία που τον χτύπησε</p>
      <figure>
        <iframe src="https://www.youtube.com/embed/Arh0hY7JEhw" width="640" height="360" data-service="Youtube" scrolling="no"/>
      </figure>
    </article>
  </body>
</html>