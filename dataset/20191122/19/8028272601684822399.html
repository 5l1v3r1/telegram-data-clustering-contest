<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://edge9.hwupgrade.it/news/device/le-soluzioni-di-netgear-per-lo-scontrino-elettronico_85665.html"/>
    <meta property="og:site_name" content="Hardware Upgrade"/>
    <meta property="article:published_time" content="2019-11-22T19:41:01+00:00"/>
    <meta property="og:title" content="Le soluzioni di Netgear per lo scontrino elettronico"/>
    <meta property="og:description" content="Da gennaio 2020 per tutti gli esercenti scatterà l'obbligo di emettere scontrini elettronici e Netgear ha già una serie di soluzioni per offrire la connettività a banda larga, sia in negozio, sia quando si lavora in mobilità"/>
  </head>
  <body>
    <article>
      <h1>Le soluzioni di Netgear per lo scontrino elettronico</h1>
      <address><time datetime="2019-11-22T19:41:01+00:00">22 Nov 2019, 19:41</time> by <a rel="author">Alberto Falchi</a></address>
      <p>
        <b>Da gennaio 2020 per tutti gli esercenti scatterà l'obbligo di emettere scontrini elettronici e Netgear ha già una serie di soluzioni per offrire la connettività a banda larga, sia in negozio, sia quando si lavora in mobilità</b>
      </p>
      <p>Da luglio 2019 è partito <b>l'obbligo di emettere gli <a href="https://edge9.hwupgrade.it/articoli/innovazione/5469/scontrino-elettronico-un-opportunita-di-digitalizzazione-per-le-imprese_index.html">scontrini elettronici</a></b>, anche se inizialmente limitato solo alle aziende con un giro d'affare superiore ai 400.000 euro. A partire dal primo gennaio 2020 questo <b>obbligo verrà esteso a tutti gli esercenti</b>, indipendentemente dal loro fatturato. Questo significa che i negozianti dovranno acquistare un nuovo registratore di cassa, adeguare quello di cui sono già in possesso. </p>
      <p>Inevitabilmente, sarà necessario avere una <b>connessione a Internet</b>, indispensabile per far comunicare il registratore con i sistemi dell'Agenzia delle Entrate.</p>
      <h3>Il router LTE di Netgear pensato per chi deve emettere scontrini elettronici</h3>
      <p>Per venire incontro alle esigenze dei negozianti, Netgear propone una serie di router sia fissi sia mobile, pensati sia per chi già dispone di una connessione a Internet sul posto di lavoro sia per chi ne è sprovvisto. </p>
      <p>Il <a href="https://netgear.it/home/products/mobile-broadband/lte-gateways/R7100LG.aspx"><b>Nighthawk R7100LG LTE</b> </a>è il modello più evoluto, dotato di <b>quattro porte gigabit ethernet e wi-fi ac sino a 1.900 mbps</b>. Naturalmente queste velocità saranno ottenute solo sulla rete interna o appoggiandosi a una buona linea internet fissa, collegato in cascata a un modem. In assenza di connessione, è possibile inserire una SIM nello slot del router e sfruttare la <b>connessione 4G/LTE</b>, evitando così i costi di abbonamento e potendosi appoggiare alle tante offerte mobile, spesso più economiche delle tariffe ADSL. </p>
      <p> </p>
      <figure>
        <img src="https://www.hwupgrade.it/immagini/Netgear_1700.jpg"/>
      </figure>
      <p> </p>
      <p> </p>
      <h3>I dispositivi dedicati a chi emette scontrini elettronici in mobilità</h3>
      <p>Ideale per chi svolge la sua attività in negozio, o in ufficio, il R7100LG non è adatto per chi invece lavora in mobilità. Pensiamo per esempio a idraulici, elettricisti o anche venditori ambulanti. Per queste esigenze Netgear propone <b><a href="https://netgear.it/home/products/mobile-broadband/mobilerouters/M1.aspx">NightHawk M1</a> ed <a href="https://netgear.it/home/products/mobile-broadband/mobilerouters/M2.aspx">M2</a>, due compatti router LTE portatili. </b></p>
      <p>Sono modelli eleganti, comodi da trasportare e soprattutto leggeri: pesano appena 240 grammi, così da non appesantire troppo il bagaglio e sono in grado di offrire una ragionevole autonomia grazie alla <b>batteria da 5040 mAh</b>. Entrambi offrono connettività wi-fi o via cavo (tramite la porta ethernet integrata) e sono dotati di slot per schede SD: <b>M1 ed M2 svolgono anche la funzione di semplici NAS</b> e permettono di condividere i dati presenti sulla scheda.</p>
      <p>La differenza fra i due, al di là dei dettagli estetici, è da ricercare nella velocità massima di download da rete LTE: <b>1 Gbps per Nighthawk M1 e 2 Gbps per <b>Nighthawk </b>M2</b>, sempre che la rete mobile lo permetta. </p>
      <figure>
        <img src="https://www.hwupgrade.it/immagini/Netgear_M2.jpg"/>
      </figure>
      <p><a href="https://netgear.it/home/products/mobile-broadband/lte-modems/LB2120.aspx">Netgear LTE LB2120</a> è infine la soluzione più economica ed essenziale fra quelle proposte. Anche in questo caso abbiamo un modem LTE compatto ma non portatile (è privo di batteria). La velocità è limitata rispetto a M1 ed M2 e raggiunge un massimo di <b>150 Mbps</b>, più che sufficienti per emettere scontrini elettronici, ma non per garantire connettività alla rete interna, per quanto piccola. </p>
      <h3>NETGEAR LTE LB2120: backup della connessione su rete LTE</h3>
      <p><b>LTE LB2120 non offre connettività wi-fi</b>, ma solo ethernet grazie alle due porte RJ-45. Basta connettere il registratore di casa, un PC o un router/switch e si è pronti ad andare online, anche se a velocità non da record. Questo apparato in ogni caso è pensato come <b>dispositivo di backup della connessione</b>: si collega al router collegato alla linea fissa tramite la porta WAN e nel caso venga a mancare la connettività, si attiva sfruttando le reti 4G.</p>
      <figure>
        <img src="https://www.hwupgrade.it/immagini/NETGEAR%20LTE%20LB2120_.jpg"/>
      </figure>
    </article>
  </body>
</html>