<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.origo.hu/itthon/20191122-szexuails-zaklatas-gothar-peter-szinhaz-es-filmmmuveszeti-egyetem.html"/>
    <meta property="og:site_name" content="Origo"/>
    <meta property="article:published_time" content="2019-11-22T19:05:00+00:00"/>
    <meta property="og:title" content="Megkérdeztük a Színház- és Filmművészeti Egyetemet: kitiltják-e a szexuális zaklató Gothár Pétert"/>
    <meta property="og:description" content="A színművészetit uraló Katona-kör átlátszó és nevetséges álvizsgálattal próbálja menteni Gothárt."/>
  </head>
  <body>
    <article>
      <h1>Megkérdeztük a Színház- és Filmművészeti Egyetemet: kitiltják-e a szexuális zaklató Gothár Pétert</h1>
      <address><time datetime="2019-11-22T19:05:00+00:00">22 Nov 2019, 19:05</time> by <a rel="author">Origo</a></address>
      <p>
        <b>Már több cikkben is beszámoltunk arról, hogy napok óta próbálja eltussolni Gothár Péter szexuális zaklatási ügyét a Katona József Színház, de álvizsgálat zajlik a Színház- és Filmművészeti Egyetemen is, ahol Gothár Péter színházrendezést, filmrendezést és színészmesterséget tanít. Elküldtük kérdéseinket az egyetemnek is, eddig még nem kaptunk választ.</b>
      </p>
      <p>Az Origo elküldte kérdéseit dr. Upor Lászlónak, a Színház- és Filmművészeti Egyetem rektorhelyettesének, eddig még nem kaptunk választ. Azt szerettük volna megtudni, hogy az egyetem vezetőjeként</p>
      <ul>
        <li>Alkalmasnak tartja-e arra Gothárt Pétert, hogy a Színház- és Filmművészeti Egyetemen tanítson?</li>
        <li>Kitiltják-e az egyetemről vagy továbbra is beteheti a lábát az intézménybe? </li>
      </ul>
      <p>A színművészetinek ezen a kettőn kívül más kérdéseket is küldtünk, amelyek súlyosan érintik az intézményt, de nem kapcsolódnak közvetlenül Gothár Péterhez, az egyetem másik tanárát érintik, ezért ezekre hamarosan visszatérünk.</p>
      <p>A színművészetin egyébként van egy álvizsgálat Gothár Péterrel kapcsolatban, amit maga Gothár kezdeményezett. Ez egy nyilvánvaló trükk, a Katonában lezajlott szexuális zaklatási botrányból akar így kibújni.</p>
      <p>A színművészetit ugyanaz a balliberális kör - Ascher Tamás, Máté Gábor - uralja, mint a Katona József Színházat, így nem meglepő, hogy itt is megpróbálják eltussolni Gothár súlyos bűneit. A balliberális kulturális világ egyik vezető alakjának bukása óriási csapás lenne az egész rendszerre.</p>
      <p><b>Frissítés:</b> cikkünk megjelenése után Upor László rektorhelyettes válaszolt,<a href="https://www.origo.hu/itthon/20191122-gothar-peter-szinhaz-es-filmmuveszeti-foiskola.html"> válaszait itt olvashatják. </a>Ahogy írtuk, voltak más kérdéseink is, amelyek nem Gothár Péterhez kapcsolódnak közvetlenül, és amelyekre visszatérünk majd. Az ezekre adott válaszokat értelemszerűen akkor közöljük majd.</p>
      <h3>Régóta tudhattak már a zaklatásokról</h3>
      <p>Mint azt már egy korábbi <a href="https://www.origo.hu/itthon/20191122-kalomisa-felhaborito-es-undorito-ami-a-szinhazi-szakmaban-zajlik.html">cikkünben </a>megírtuk, Kálomista Gábor filmproducer szerint a Színház- és Filmművészeti Egyetem‎ a betegség góca. Szerinte teljesen máshogy kellett volna kommunikálni és kezelni az egész szexuális zaklatási botrányt, és nem belső ügyként kezelni belső vizsgálattal, hanem a fenntartónak kellett volna egy független bizottságot felállítania. A producer a Hír Tv <a href="https://hirtv.hu/szabadfogas/szabadfogas-pilotajatek-allami-penzen-2002-ben-2490692">Szabadfogás</a> című műsorában mondta ezeket.</p>
      <p>Kálomista Gábor az <a href="https://www.origo.hu/itthon/20191122-kalomista-gabor-nyilatkozata-gothar-peter-szexualis-zaklatasi-ugyerol.html">Origonak </a>azt nyilatkozta, hogy ezekről a zaklatási ügyekről már régóta tudhattak a belterjessé vált egyetemen, az esetet pedig most ugyanazok fogják kivizsgálni, akik eddig elhallgatták.</p>
      <p>Kálomista szerint bűncselekményt nem lehet belső ügyként kezelni és Gothár nevét sem lett volna szabad elhallgatni, mert ezzel az egész színházi szakmára vetettek rossz fényt.</p>
      <aside>A színház másfél napig nem hozta nyilvánosságra a rendező nevét,</aside>
      <p>ráadásul Gothár és a Színház közleménye még ellentmondásokat is tartalmaz, melyről <a href="https://www.origo.hu/itthon/20191120-szinhaz-es-filmmuveszeti-egyetem-valasz.html">itt </a>írtunk. </p>
      <figure>
        <img src="https://cdn.nwmgroups.hu/s/img/i/1504/20150427a-szinhaz-es-filmmuveszeti-egyetem.jpg?w=644&amp;h=435"/>
        <figcaption>A Színház- és Filmművészeti Egyetem épülete Budapesten<cite>Forrás: MTI/Kovács Tamás</cite></figcaption>
      </figure>
      <p>Kálomista Gábor azt is mondta, hogy gyakorlatilag az ideológiai nevelés fontosabb lett a szakmai képzésénél a Szníház- és Filmművészeti Egyetemen, ideológiailag a tanárokhoz hasonlító hallgatókat választanak ki, hogy fenntartsák a belterjességet.</p>
      <p>A filmproducer szerint a szakma ezeket a problémákat nem tudja kezelni és meg kell akadályozni, hogy az emberek a teljes szakmára rávetítsék ezeket az eseteket.</p>
      <related>
        <h4>KAPCSOLÓDÓ CIKKEK</h4>
        <a href="https://www.origo.hu/itthon/20191121-szexualis-zaklatas-mate-gabor.html"/>
        <a href="https://www.origo.hu/kultura/20191120-a-szexualis-zaklato-gothar-peter-tanitvanya-szexualis-zaklatasrol-keszitett-filme.html"/>
        <a href="https://www.origo.hu/itthon/20191120-katona-jozsef-szinhaz-szexualis-zaklatas-gothar-magyar-szynhazi-tarsasag.html"/>
      </related>
    </article>
  </body>
</html>