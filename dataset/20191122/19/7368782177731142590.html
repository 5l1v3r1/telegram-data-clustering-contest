<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hausa.legit.ng/1278245-apc-zata-garzaya-kotun-koli-a-jihar-sokoto.html"/>
    <meta property="og:site_name" content="Legit"/>
    <meta property="article:published_time" content="2019-11-22T19:38:23+00:00"/>
    <meta property="og:title" content="APC za ta garzaya kotun koli a jihar Sokoto"/>
    <meta property="og:description" content="A yayin zantawa da manema labarai a Sokoto, jim kadan bayan hukuncin kotun daukaka karar, shugaban kungiyar lauyoyin APC, Barrister Bashir Jodi, yace jamâ€™iyyar na da dalilai kwarara da zasu sa ta garzaya kotun kolin."/>
  </head>
  <body>
    <article>
      <h1>APC za ta garzaya kotun koli a jihar Sokoto</h1>
      <address>
        <time datetime="2019-11-22T19:38:23+00:00">22 Nov 2019, 19:38</time>
      </address>
      <p>
        <b>Jam'iyyar All Progressives Congress (APC) a jihar Sokoto ta ce za ta garzaya kotun koli domin daukaka kara a kan hukuncin da kotun daukaka kara ta yanke na jadada nasarar Gwamna Aminu Tambuwal.</b>
      </p>
      <p>A yayin zanatawa da ya yi da manema labarai jim kadan bayan yanke hukuncin, Barrista Bashir Jodi wanda ya yi magana a madadin lauyoyin jam'iyyar ya ce jam'iyyar tana da kwararran dalilai da yasa za ta daukaka kara a kan hukuncin.</p>
      <p>A ranar Juma'a ne dai kotun daukaka kara da tabbatar da zaben Tambuwal a matsayin hallastaccen gwamnan jihar ta Sokoto.</p>
      <p><b>DUBA WANNAN:</b> <a href="https://hausa.legit.ng/1278109-lawan-ya-bayyana-dalilin-da-yasa-majalisar-dattawa-bata-tabbatar-da-magu-ba.html">Lawan ya bayyana dalilin da yasa Majalisar Dattawa bata tabbatar da Magu ba</a></p>
      <p>Kungiyar alkalan kotun da ta samu jagorancin Jastis Hussein Mukhtar, ta tabbatar da nasarar Tambuwal tare da watsi da daukaka karar da jam'iyyar APC da dan takarar gwamnanta suka yi.</p>
      <p>Jodi ya ce, "<i>A shari'ance, yanzu aka fara kuma babu dalilin damuwa. Muna da manyan dalilai da suka sa zamu daukaka kara zuwa kotun koli. Da taimakon Allah, muna fatan da izininshi zamu samu nasara a karshe,"</i> in ji shi.</p>
      <p>A dayan bangaren kuma, jigon jam'iyyar APC na jihar, Sanata Aliyu Wamakko, yayin zantawa da magoya bayan jam'iyyar a jihar, yace masu kare jam'iyyar zasu yi nazari a kan hukuncin san<a href="https://www.legit.ng/tag/nan.html">nan</a> su bada shawarar abinda ya dace a yi nan gaba.</p>
      <p><i>"A matsayinmu na musulmai, masu imani da Ubangiji, dole ne mu dinga godiya gareshi a duk abinda ya faru. A don haka ne nake kira gareku da ku kwantar da hankulanku, ku kasanace masu bin doka tare da watsi da duk wani tashin hankali,"</i> in ji shi.</p>
      <p>Wamakko ya kara da jinjinawa jama'ar jihar a kan kwarin gwiwarsu, soyayya da goyon bayan APC.</p>
      <p>
        <b>
          <i>Muhimmiyar sanarwa: Shafin NAIJ.com Hausa ya koma LEGIT.ng Hausa. Mun gode da kasancewarku tare da mu.</i>
        </b>
      </p>
      <p>Domin sauke manhajar labaran Legit.ng a wayar ku ta hannu, latsa wannan rubutu na kasa:</p>
      <p>
        <a href="https://play.google.com/store/apps/details?id=com.naij.hausa">https://play.google.com/store/apps/details?id=com.naij.hausa</a>
      </p>
      <p>Ku biyo mu a shafukanmu na dandalin sada zumunta:</p>
      <p>Facebook: <a href="https://www.facebook.com/legitnghausa">https://facebook.com/legitnghausa</a></p>
      <p>Twitter: <a href="https://twitter.com/legitnghausa">https://twitter.com/legitnghausa</a></p>
      <p>Idan kuna da wata shawara ko bukatar bamu labari,</p>
      <p>Tuntube mu a: labaranhausa@corp.legit.ng</p>
      <figure>
        <iframe src="https://www.youtube.com/embed/xUV2MPwe8JA" width="640" height="360" data-service="Youtube" scrolling="no"/>
      </figure>
    </article>
  </body>
</html>