<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/gotivkoviy_kurs_valyut_dolara_na_sogodni_22_11_2019_gotivkoviy_kurs_yevro_n1238024"/>
    <meta property="og:site_name" content="24 Канал"/>
    <meta property="article:published_time" content="2019-11-22T19:53:00+00:00"/>
    <meta property="og:title" content="Готівковий курс валют 22 листопада: гривня продовжує дорожчати"/>
    <meta property="og:description" content="Курс гривні щодо євро та долара 22 листопада на готівковому ринку дотримувався тенденції останніх тижнів та зріс ще на 4 копійки."/>
  </head>
  <body>
    <article>
      <h1>Готівковий курс валют 22 листопада: гривня продовжує дорожчати</h1>
      <address>
        <time datetime="2019-11-22T19:53:00+00:00">22 Nov 2019, 19:53</time>
      </address>
      <p>
        <b>Курс гривні щодо євро та долара 22 листопада на готівковому ринку дотримувався тенденції останніх тижнів та зріс ще на 4 копійки.</b>
      </p>
      <p>Долар у п'ятницю втратив у ціні ще 4 копійки – купували його за 24,05 гривні, а продавали по 24,27 гривні, свідчать дані сайту <a href="https://charts.finance.ua/ua/currency/cash/-/0/usd">finance.ua</a>.</p>
      <blockquote>До теми:<a href="https://24tv.ua/byudzhet_2020_ukrayina_kurs_dolara_2020_prognoz_kabminu_n1220127"> </a><a href="https://24tv.ua/sud_viznav_nezakonnim_prozhitkoviy_minimum_na_2019_rik_n1237367">Суд визнав незаконним прожитковий мінімум на 2019 рік</a></blockquote>
      <p>Євро купували за 26,52 гривні (-4 копійки), а продавали по 26,88 гривні (-5 копійок).</p>
      <p>За <a href="https://24tv.ua/kurs_valyut_nbu_na_sogodni_22_11_2019_kurs_dolara_kurs_evro_sogodni_n1237483">курсом валют від НБУ 22 листопада </a>долар подорожчав на копійку і коштував 24,19 гривні. Євро ж подорожчав на 9 копійок і коштував 26,83 гривні.</p>
      <p>Зазначимо, найдорожче у 2019 році долар коштував в середині січня – 28,33 гривні. З цього часу долар постійно падав, і на початку березня опустився до 26,57 гривні. Протягом березня-квітня спостерігалися стрибки долара – нижче чи вище 27 гривень. Після виборів американська валюта стрімко падала, втрачаючи щодня по 5-15 копійок. У бюджеті-2019 закладений <a href="https://24tv.ua/byudzhet_2019_ukrayina_kurs_dolara_v_2019_rotsi_prognoz_kabminu_n1033403">прогноз курсу долара</a> на рівні 29,4 гривні.</p>
      <p>Подібна ситуація з євро. Піковий період припав на середину січня 2019 року – 10 числа євро коштував 32,65 гривні. До середини березня європейська валюта впала до 30 гривень. Потім був незначний стрибок, а після виборів гривня впевнено зміцнювалася. Нагадаємо, абсолютний антирекорд був у лютому 2015 року – 37,35 гривні/євро.</p>
      <blockquote>Цікаво: <a href="https://24tv.ua/v_ukrayini_vvedut_elektronni_dovirenosti_n1237166">В Україні введуть електронні довіреності</a></blockquote>
      <p><b>Чому долар "стрибає"? </b><a href="https://24tv.ua/kursi_valyut_tag224/">Курс гривні в Україні</a> гнучкий. НБУ сьогодні не відповідає за курс валют і штучно не підтримує його. Завданням Нацбанку є досягнення низької стабільної інфляції. Що ж до стрибків долара, НБУ в основному пояснює їх сезонністю гривні, оскільки ми – аграрна країна. Коли аграрний сектор закуповує валюту – провокує попит, а отже – і зростання курсу. Відповідно, після того, як аграрники зароблять гроші та продадуть зароблену валюту – створять пропозицію, курс знижується. Детальніше читайте у статті: <a href="https://24tv.ua/chomu_roste_dolar_yevro_v_ukrayini_shho_varto_znati_pro_valyutu_n1025580">Чому дорожчає валюта та що варто знати, щоб спокійно жити.</a></p>
      <figure>
        <img src="https://24tv.ua/resources/photos/news/620_DIR/201908/1189561_8989750.png?201908085819"/>
      </figure>
    </article>
  </body>
</html>