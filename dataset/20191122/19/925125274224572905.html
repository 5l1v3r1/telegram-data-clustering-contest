<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurofootball.lt/naujienos/inter-galvoja-apie-galimybe-isigyti-o-giroud/73351"/>
    <meta property="og:site_name" content="EURO FOOTBALL"/>
    <meta property="article:published_time" content="2019-11-22T19:26:07+00:00"/>
    <meta property="og:title" content="&quot;Inter&quot; galvoja apie galimybę įsigyti O. Giroud"/>
    <meta property="og:description" content="Šį sezoną &quot;Chelsea&quot; gretose daug šansų pasireikšti negaunantis Olivier Giroud sausio mėnesį gali persikelti į Italiją."/>
  </head>
  <body>
    <article>
      <h1>"Inter" galvoja apie galimybę įsigyti O. Giroud</h1>
      <address>
        <time datetime="2019-11-22T19:26:07+00:00">22 Nov 2019, 19:26</time>
      </address>
      <p>Šį sezoną "Chelsea" gretose daug šansų pasireikšti negaunantis Olivier Giroud sausio mėnesį gali persikelti į Italiją.</p>
      <p>"Sky Sports" praneša, kad 33-ejų prancūzo paslaugomis domisi Milano "Inter" klubas.</p>
      <p>Nors O. Giroud ir negauna daug šansų "Chelsea" gretose, tačiau juo ir toliau pasitiki Prancūzijos rinktinės treneris Didier Deschampsas. Vis tik puolėjas privalo gauti daugiau žaidybinio laiko, jei nori atstovauti savo nacionalinei rinktinei artėjančiame Europos čempionate.</p>
      <p>"Aristokratų" strategas Frankas Lampardas ne kartą minėjo, kad O. Giroud sulauks savųjų šansų, tačiau pats futbolininkas yra atvirai pripažinęs, kad sausį svarstys visus įmanomus variantus.</p>
      <p>Puolėjas šį sezoną "Chelsea" gretose yra sužaidęs vos 6 rungtynes, per kurias spėjo pelnyti 1 įvartį.</p>
    </article>
  </body>
</html>