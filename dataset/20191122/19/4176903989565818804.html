<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/sport/partizanova-sestica-javoru-het-trik-sadika/"/>
    <meta property="og:site_name" content="Krstarica"/>
    <meta property="article:published_time" content="2019-11-22T19:11:00+00:00"/>
    <meta property="og:title" content="Partizanova „šestica“ Javoru, het-trik Sadika"/>
    <meta property="og:description" content="BEOGRAD - Fudbaleri Partizana ubedljivo su pobedili Javor 6:2 (4:2) u prvoj utakmici 17. kola Superlige Srbije. Tim Sava Miloševića slavio je posle"/>
  </head>
  <body>
    <article>
      <h1>Partizanova „šestica“ Javoru, het-trik Sadika</h1>
      <address><time datetime="2019-11-22T19:11:00+00:00">22 Nov 2019, 19:11</time> by <a rel="author" href="https://www.krstarica.com/author/tanjug/" target="_blank">Tanjug</a></address>
      <figure>
        <img src="https://www.krstarica.com/wp-content/uploads/2019/11/521085-750x430.jpg"/>
        <figcaption>Foto: Tanjug/Tanjug, arhiva</figcaption>
      </figure>
      <p>BEOGRAD – Fudbaleri Partizana ubedljivo su pobedili Javor 6:2 (4:2) u prvoj utakmici 17. kola Superlige Srbije.</p>
      <p>Tim Sava Miloševića slavio je posle preokreta uz het-trik Umara Sadika u 9, 37. i 59, dok su golove postigli još Bojan Ostojić u 15, Nemanja Miletić u 40. i Filip Stevanović u 78. minutu.</p>
      <p>Za Javor su pogodili Nikola Petković u 2. i Alija Krnić u finišu prvog poluvremena, kada je i Sejduba Suma za Partizan promašio penal.</p>
      <p>Fudbaleri Partizana tako su napravili dobru uvertiru pred odlučujući meč u Ligi Evrope i gostovanje AZ Alkmaru u Hagu.</p>
      <p>Sutra igraju: Radnički Niš – Crvena zvezda, Čukarički – Rad, Mladost – TSC, Voždovac – Proleter (16 sati), Vojvodina – Napredak (18 sati). Nedelja: Inđija – Mačva (13 sati), Spartak – Radnik (16 sati).</p>
      <p>Tabela: Crvena zvezda 40 bodova, Partizan 35, Vojvodina 33, Čukarički 33, Partizan 32, TSC 29, Voždovac 26, Radnički Niš 25, Mladost 22, Spartak 21, Javor 20, Napredak 18, Proleter 16, Rad 15, Radnik 11, Inđija 7, Mačva 4.</p>
      <p>(Tanjug)</p>
    </article>
  </body>
</html>