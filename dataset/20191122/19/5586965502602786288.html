<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gandul.info/stiri/in-atentia-soferilor-polei-pe-mai-multe-sosele-din-judetul-tulcea-18607547"/>
    <meta property="og:site_name" content="Gândul"/>
    <meta property="article:published_time" content="2019-11-22T19:31:40+00:00"/>
    <meta property="og:title" content="În atenţia şoferilor: Polei pe mai multe şosele din judeţul Tulcea"/>
    <meta property="og:description" content="Mai multe detalii pe gândul.info"/>
  </head>
  <body>
    <article>
      <h1>În atenţia şoferilor: Polei pe mai multe şosele din judeţul Tulcea</h1>
      <h2>Centrul Infotrafic avertizează că mai multe drumuri din judeţul Tulcea au porţiuni acoperite cu polei. Potrivit poliţiştilor, mai multe autospeciale răspândesc în zonă material antiderapant.</h2>
      <address>
        <time datetime="2019-11-22T19:31:40+00:00">22 Nov 2019, 19:31</time>
      </address>
      <p>Porţiuni acoperite cu polei se găsesc, potrivit Centrului Infotrafic, pe DN22A Cataloi – Hârşova, DN22F Izvoarele – Horia şi DJ 222C.</p>
      <p>Reprezentanţii Poliţiei Române precizează că în zonă acţionează mai multe autospeciale care răspândesc material antiderapant.</p>
      <p>Şoferii sunt sfătuiţi să folosească luminile de ceaţă, precum şi sistemele de iluminare-semnalizare şi de climatizare-dezaburire, pentru a vedea şi a fi observaţi în trafic, să reducă viteza de deplasare, să circule cu atenţie, pentru a putea evita orice obstacol, să evite pe cât posibil depăşirile şi să păstreze distanţa între autovehicule.</p>
    </article>
  </body>
</html>