<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.metrosport.gr/article/eningk-an-chriasti-tha-pexi-delizisis-termatofilakas"/>
    <meta property="og:site_name" content="Metrosport.gr"/>
    <meta property="article:published_time" content="2019-11-22T19:20:00+00:00"/>
    <meta property="og:title" content="Ενινγκ: «Αν χρειαστεί... θα παίξει ο Δεληζήσης τερματοφύλακας!»"/>
    <meta property="og:description" content="Ο Μίκαελ Ενινγκ ήταν απολαυστικός στην καθιερωμένη συνέντευξη τύπου αποκαλύπτοντας τον σύνθετο ρόλο του Δεληζήση για τον αγώνα με την ΑΕΚ"/>
  </head>
  <body>
    <article>
      <h1>Ενινγκ: «Αν χρειαστεί... θα παίξει ο Δεληζήσης τερματοφύλακας!»</h1>
      <h2>Ο Μίκαελ Ενινγκ ήταν απολαυστικός στην καθιερωμένη συνέντευξη τύπου αποκαλύπτοντας τον σύνθετο ρόλο του Δεληζήση για τον αγώνα με την ΑΕΚ</h2>
      <address><time datetime="2019-11-22T19:20:00+00:00">22 Nov 2019, 19:20</time> by <a rel="author">Metrosport.gr Team</a></address>
      <p>Ο Γερμανός τεχνικός αναφέρθηκε στα προβλήματα τραυματισμών που αντιμετωπίζει ενώ στάθηκε και στην θέση «1» εκεί όπου ο Τσιλιγγίρης θα πάρει θέση βασικού με την αλλαγή του να είναι ο Δεληζήσης. Ενώ για το παιχνίδι μίλησε και ο Αργεντίνος μεσοεπιθετικός της ομάδας Μαντσίνι,<b><u><a href="http://www.metrosport.gr/article/../../../article/mantsini-sti-grammi-ekkinisis-tou-ari"> ο οποίος όπως σας ενημέρωσε το Metrosport.gr ενδέχεται να πάρει φανέλα βασικού στο ντέρμπι της Κυριακής</a></u>.</b></p>
      <p>
        <b>Αναλυτικά τα όσα δήλωσε στην κάμερα της Nova πριν το ντέρμπι με την ΑΕΚ:</b>
      </p>
      <p><b>Για την απουσία του Σούντγκρεν και τις σκέψεις του για την κάλυψη της θέσης:</b> «Πρέπει να σημειώσουμε ότι είναι ένα πρόσφατο περιστατικό, οπότε δεν είχαμε τον χρόνο να σκεφτούμε επιλογές. Ενδεχομένως να αλλάξουμε πρόσωπα, ενδεχομένως και σύστημα, είναι κάτι που το σκεφτόμαστε. Υπάρχουν πολλές επιλογές, αλλά σίγουρα θα το δούμε στην πράξη. Στην πράξη το πιθανότερο δεν είναι να αλλάξει η ομάδα σύστημα, αλλά γενικά θα ήταν καλύτερα στο μέλλον η ομάδα να μπορεί να παίξει διαφορετικά συστήματα».</p>
      <p><b>Για τα προβλήματα απουσιών:</b> «Γενικά μπορώ να πω ότι η διακοπή μας έκανε καλό, είχα την ευκαιρία να γνωρίσω καλύτερα τους παίκτες μου. Με στεναχωρεί και λυπάμαι για τον Τόνσο, γιατί ήταν σε εξαιρετική κατάσταση και έτοιμος να επιστρέψει. Δεν είναι αυτό το κυριότερο πρόβλημα, το κυριότερο πρόβλημα είναι ότι δεν έχουμε δεύτερο τερματοφύλακα».</p>
      <p><b>Για τον Τσιλιγγίρη και ποιος θα είναι ο δεύτερος τερματοφύλακας στον πάγκο:</b> «O Κουέστα δεν είναι διαθέσιμος να είναι στην αποστολή και αυτός που ετοιμάζουμε για δεύτερο τερματοφύλακα, αν γίνει κάτι είναι ο Δεληζήσης που είναι σωματώδης. Ο Τσιλιγγίρης τα πηγαίνει καλά και στηριζόμαστε σε αυτόν. Δεν θέλω να το σκέφτομαι πολύ. Ο Τσιλιγγίρης θα παίξει και αν έρθει η έσχατη των περιπτώσεων, θα ενεργοποιήσουμε την εναλλακτική λύση».</p>
      <p><b>Για το ντέρμπι με την ΑΕΚ:</b> «Κοιτάμε να επικεντρωθούμε στο δικό μας παιχνίδι, ελπίζω ότι ο Άρης θα παίξει καλά, θέλουμε να πάρουμε ότι μπορούμε και έχουμε μεγάλο κίνητρο για αυτό το ματς. Για εμάς είναι ένα ματς όπως τα άλλα. Τα προβλήματα που είχαμε θα μας κάνουν να κατέβουμε πιο δεμένοι και αποφασισμένοι».</p>
      <p><b>Για τον Τσιλιγγίρη:</b> «Ο κάθε ποδοσφαιριστής, δεν ξεκινάει την καριέρα του ως βασικός, θα έρθει η στιγμή του για να αγωνιστεί. Ο Κασίγιας έκανε το ντεμπούτο του σε αγώνα Champions League. Ο Τσιλιγγίρης είναι έτοιμος για να προσφέρει και ήρθε η δική του στιγμή».</p>
      <p>Πως περιμένει το παιχνίδι με την ΑΕΚ «Περιμένουμε σκληρό και δύσκολο παιχνίδι. Θέλουμε να δώσουμε τον καλύτερο εαυτό μας για να πάρουμε το επιθυμητό αποτέλεσμα. Πρέπει να κάνουμε το παιχνίδι μας όπως προετοιμαζόμαστε στις προπονήσεις. Να είμαστε συμπαγείς και χωρίς φόβο να χτυπήσουμε το ματς εκμεταλλευόμενοι τα δικά μας όπλα». Για το πώς αισθάνεται ο ίδιος και τι περιμένει μετά τη διακοπή του πρωταθλήματος. «Είχαμε το φιλικό παιχνίδι που αντιμετωπίσαμε σαν επίσημο. Ένοιωσα πολύ καλά στο γήπεδο. Νομίζω ότι εκεί φάνηκε η καλή δουλειά που γίνεται συνολικά στην ομάδα, ακόμη και από τα παιδιά που δεν έχουν μεγάλο χρόνο συμμετοχής». Για τη δουλειά με τον νέο προπονητή δήλωσε: «Προσπαθούμε να ακολουθήσουμε τις οδηγίες του. Η φιλοσοφία του είναι να είμαστε ενωμένοι τόσο μέσα στο γήπεδο όσο και εκτός. Μας δίνει πολύ συγκεκριμένες οδηγίες και αυτό φέρνει τα θετικά αποτελέσματα για την ομάδα.</p>
      <p>
        <b>Με την σειρά του μίλησε και ο μεσοεπιθετικός της ομάδας, Μαντσίνι:</b>
      </p>
      <p><b>Πως περιμένει το παιχνίδι με την ΑΕΚ: </b>«Περιμένουμε σκληρό και δύσκολο παιχνίδι. Θέλουμε να δώσουμε τον καλύτερο εαυτό μας για να πάρουμε το επιθυμητό αποτέλεσμα. Πρέπει να κάνουμε το παιχνίδι μας όπως προετοιμαζόμαστε στις προπονήσεις. Να είμαστε συμπαγείς και χωρίς φόβο να χτυπήσουμε το ματς εκμεταλλευόμενοι τα δικά μας όπλα».</p>
      <p><b>Για το πώς αισθάνεται ο ίδιος και τι περιμένει μετά τη διακοπή του πρωταθλήματος: </b>«Είχαμε το φιλικό παιχνίδι που αντιμετωπίσαμε σαν επίσημο. Ένοιωσα πολύ καλά στο γήπεδο. Νομίζω ότι εκεί φάνηκε η καλή δουλειά που γίνεται συνολικά στην ομάδα, ακόμη και από τα παιδιά που δεν έχουν μεγάλο χρόνο συμμετοχής».</p>
      <p><b>Για τη δουλειά με τον νέο προπονητή δήλωσε: </b>«Προσπαθούμε να ακολουθήσουμε τις οδηγίες του. Η φιλοσοφία του είναι να είμαστε ενωμένοι τόσο μέσα στο γήπεδο όσο και εκτός. Μας δίνει πολύ συγκεκριμένες οδηγίες και αυτό φέρνει τα θετικά αποτελέσματα για την ομάδα.</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="http://www.metrosport.gr/article/katsiaros-kani-ta-panta-intege-aris-echi-ellipsis"/>
        <a href="http://www.metrosport.gr/article/monemvasiotis-kamia-schesi-me-ari-axiepenos-pektis-karipidis"/>
        <a href="http://www.metrosport.gr/article/proforiki-simfonia-karipidi-stin-ameriki"/>
        <a href="http://www.metrosport.gr/article/sinantisi-charistea-me-thodoro-theodoridi"/>
        <a href="http://www.metrosport.gr/article/agkalia-me-to-tropeo-tou-euro-charisteas-pic"/>
        <a href="http://www.metrosport.gr/article/nok-aout-sountgkren-gia-to-pechnidi-me-tin-aek"/>
      </related>
    </article>
  </body>
</html>