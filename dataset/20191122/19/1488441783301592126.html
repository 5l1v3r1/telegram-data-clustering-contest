<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.androidworld.it/2019/11/22/segnatevi-la-data-5-dicembre-hmd-annuncera-nuovi-nokia-8-2-nokia-2-3-foto-684565/"/>
    <meta property="og:site_name" content="AndroidWorld"/>
    <meta property="article:published_time" content="2019-11-22T19:06:57+00:00"/>
    <meta property="og:title" content="Segnatevi la data: il 5 dicembre HMD annuncerà i nuovi Nokia 8.2 e Nokia 2.3 (foto)"/>
    <meta property="og:description" content="Attraverso il suo account ufficiale su Twitter, Nokia Mobile ha annunciato il lancio dei suoi prossimi dispositivi. Il 5 dicembre..."/>
  </head>
  <body>
    <article>
      <h1>Segnatevi la data: il 5 dicembre HMD annuncerà i nuovi Nokia 8.2 e Nokia 2.3 (foto)</h1>
      <address><time datetime="2019-11-22T19:06:57+00:00">22 Nov 2019, 19:06</time> by <a rel="author" href="https://www.androidworld.it/author/rob-art7/" target="_blank">Roberto Artigiani</a></address>
      <p>Attraverso il suo account ufficiale su Twitter, <a href="https://www.androidworld.it/tag/nokia/">Nokia Mobile</a> ha annunciato il lancio dei suoi prossimi dispositivi. Il 5 dicembre 2019 – ossia <b>a un anno esatto dalla presentazione di <a href="https://www.androidworld.it/tag/nokia-8-1/">Nokia 8.1</a></b> – al Cairo si dovrebbe tenere un evento per mostrare almeno un paio di nuovi smartphone. Il post non specifica ovviamente di cosa si tratterà, ma ci sono buone possibilità che <b>vedremo i successori di Nokia 8.1 e <a href="https://www.androidworld.it/tag/nokia-2-2/">Nokia 2.2</a></b>.</p>
      <p>Nokia 8.2 dovrebbe seguire il percorso tracciato dal suo predecessore – che ha raccolto un buon successo con l’arrivo dell’aggiornamento ad <a href="https://www.androidworld.it/tag/android-10/">Android 10</a> e un taglio sul prezzo di listino – e presentarsi con un <b>notch a goccia più contenuto</b>. Lo schermo non dovrebbe cambiare per cui plausibilmente avremo sempre un PureDisplay FHD+ con HDR10+ e magari un processore <b>Snapdragon della serie 7 (730?)</b> con l’ultima versione di Android sin da subito. Le voci parlano anche di un comparto fotografico migliorato e di una batteria più capiente.</p>
      <p>Allo stesso evento potrebbero essere svelati anche altri dispositivi, ma è ragionevole pensare che <b>ci sarà anche Nokia 2.3 (codice TA-1206)</b>. Anche lui dovrebbe rappresentare un upgrade rispetto a Nokia 2.2, con un <b>SoC più potente e batteria più grande</b>, tenendo display e prezzo competitivo dello scorso modello.</p>
      <figure>
        <iframe data-src="https://twitter.com/NokiaMobile/status/1197877461356122113?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <video src="https://www.androidworld.it/wp-content/uploads/2019/11/Nokia-December-5-2019-event.gif" autoplay="" loop=""/>
      </figure>
      <p>Via: <a href="https://www.fonearena.com/blog/298651/hmd-global-december-5-teaser-nokia-8-2-nokia-2-3.html">FoneArena</a></p>
    </article>
  </body>
</html>