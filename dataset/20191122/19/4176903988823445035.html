<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/sport/sahranili-ga-americki-mediji-palasio-ziv-vujosevic-potvrdio/"/>
    <meta property="og:site_name" content="Krstarica"/>
    <meta property="article:published_time" content="2019-11-22T19:42:40+00:00"/>
    <meta property="og:title" content="Sahranili ga američki mediji: Palasio živ, Vujošević potvrdio"/>
    <meta property="og:description" content="Šokantan obrt"/>
  </head>
  <body>
    <article>
      <h1>Sahranili ga američki mediji: Palasio živ, Vujošević potvrdio</h1>
      <address><time datetime="2019-11-22T19:42:40+00:00">22 Nov 2019, 19:42</time> by <a rel="author" href="https://www.krstarica.com/author/ana/" target="_blank">A. J.</a></address>
      <p>Iako se pojavila skoro potpuno zvanična informacija da je nekadašnji košarkaš Partizana <a href="https://www.krstarica.com/sport/tragedija-poginuo-bivsi-kosarkas-partizana-foto/">Milton Palasio poginuo</a> u saobraćajnoj nesreći u Torontu, kako je preneo CBTV, ta vest dobila je potpuni obrt. Iskusni košarkaš je živ i nije bio deo saobraćajne nesreće.</p>
      <p>To je potvrdio i bivši trener KK Partizan Duško Vujošević-</p>
      <p>– Čuo sam se s Dankom Cvjetičaninom, menadžerom i skautom Bruklin netsa, u čijem je razvojnom timu Milton pomoćni trener, i on mi je potvrdio da je s Palasijom sve u redu – objasnio je Vujošević.</p>
      <figure>
        <iframe data-src="https://twitter.com/AndrewJoePotter/status/1197932881286508545?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Prema prvim navodima u izveštaju, Palasija je udario automobil „Honda Civic“, čije su kočnice otkazale ispred tržnog centra. Čak se pojavila i vest iz policijiskih izveštaja da je momak poreklom sa Belizea doživeo teške povrede, a zatim i preminuo u petak ujutru.</p>
      <p>Američki konzulat u Kanadi potvrdio je identitet 41-godišnjeg bivšeg košarkaša, barem prema pisanju CBTV, ali Endru Poter, novinar za „The Score“, prenosi sledeći odgovor Long Ajland Netsa, gde Palasio radi kao asistent:</p>
      <p>„Ti izveštaji su netačni. Razgovarali smo sa Miltom, on je u redu“.</p>
    </article>
  </body>
</html>