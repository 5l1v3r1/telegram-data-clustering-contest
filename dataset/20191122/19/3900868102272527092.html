<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nooz.gr/world/1562877/lithoyania-apagoreytike-i-leitoyrgia-9-rwsofwnwn-kanaliwn"/>
    <meta property="og:site_name" content="NOOZ."/>
    <meta property="article:published_time" content="2019-11-22T19:31:00+00:00"/>
    <meta property="og:title" content="Λιθουανία: Απαγορεύτηκε η λειτουργία 9 ρωσόφωνων καναλιών"/>
    <meta property="og:description" content="Η λιθουανική υπηρεσία που είναι αρμόδια για τον έλεγχο των μέσων ενημέρωσης ανακοίνωσε ότι θα απαγορεύσει τη λειτουργία εννέα ρωσικών τηλεοπτικών καναλιών αφού η ΕΕ επέβαλε κυρώσεις σε έναν από τους ιδιοκτήτες τους, έναν τραπεζίτη που συνδέεται με το Κρεμλίνο."/>
  </head>
  <body>
    <article>
      <h1>Λιθουανία: Απαγορεύτηκε η λειτουργία 9 ρωσόφωνων καναλιών</h1>
      <address>
        <time datetime="2019-11-22T19:31:00+00:00">22 Nov 2019, 19:31</time>
      </address>
      <p>
        <b>Η λιθουανική υπηρεσία που είναι αρμόδια για τον έλεγχο των μέσων ενημέρωσης ανακοίνωσε ότι θα απαγορεύσει τη λειτουργία εννέα ρωσικών τηλεοπτικών καναλιών αφού η ΕΕ επέβαλε κυρώσεις σε έναν από τους ιδιοκτήτες τους, έναν τραπεζίτη που συνδέεται με το Κρεμλίνο.</b>
      </p>
      <p>Το <b>2014</b> οι Βρυξέλλες συμπεριέλαβαν τον πολυεκατομμυριούχο <b>Γιούρι Κοβάλτσουκ</b> στον κατάλογο των προσώπων στα οποία επιβλήθηκαν κυρώσεις με αφορμή την προσάρτηση της <b>Κριμαίας</b> από τη <b>Ρωσία</b>.</p>
      <p>"Αυτά τα εννιά κανάλια απαγορεύονται στη Λιθουανία επειδή ένας από τους ιδιοκτήτες τους (...) ο <b>Γιούρι Κοβάλτσουκ</b> περιλαμβάνεται στον κατάλογο των κυρώσεων της ΕΕ, ως εμπλεκόμενος στην παραβίαση της εθνικής κυριαρχίας, της εδαφικής ακεραιότητας και της ανεξαρτησίας της Ουκρανίας", δήλωσε ο <b>Ίβαρς Άμπολινς</b>, ο αντιπρόεδρος του Εθνικού Συμβουλίου Ηλεκτρονικών Μέσων Ενημέρωσης της Λιθουανίας (NEPLP).</p>
      <p>Τον περασμένο Ιανουάριο το NEPLP είχε απαγορεύσει να εκπέμπει στη χώρα για τρεις μήνες το ρωσικό κανάλι <b>Rossiya RTR</b>, επειδή κρίθηκε ότι προπαγάνδιζε το μίσος και διέσπειρε ψευδείς ειδήσεις για την Ουκρανία.</p>
      <p>Η απαγόρευση αφορά <b>ρωσόφωνα κανάλια</b> που μεταδίδουν ταινίες και ψυχαγωγικό πρόγραμμα και είναι ιδιαίτερα δημοφιλή στη <b>ρωσόφωνη μειονότητα της Λιθουανίας</b> που αποτελεί σχεδόν το ένα τέταρτο του πληθυσμού αυτής της πρώην σοβιετικής δημοκρατίας.</p>
    </article>
  </body>
</html>