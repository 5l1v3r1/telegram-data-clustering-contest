<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/152808-prestyzhnist-robitnychyh-profesij--nashe-spilne-zavdannia--dyrektor-volynskogo-centru-zajniatosti"/>
    <meta property="og:site_name" content="ВолиньPost"/>
    <meta property="article:published_time" content="2019-11-22T19:16:00+00:00"/>
    <meta property="og:title" content="«Престижність робітничих професій – наше спільне завдання», – директор Волинського центру зайнятості"/>
    <meta property="og:description" content="У Луцькому вищому професійному училищі будівництва та архітектури відбулася регіональна рада професійно-технічної освіти області."/>
  </head>
  <body>
    <article>
      <h1>«Престижність робітничих професій – наше спільне завдання», – директор Волинського центру зайнятості</h1>
      <address>
        <time datetime="2019-11-22T19:16:00+00:00">22 Nov 2019, 19:16</time>
      </address>
      <p>Сьогодні, 22 листопада, у Луцькому вищому професійному училищі будівництва та архітектури відбулася регіональна рада професійно-технічної освіти області, членом якої є й директор Волинського обласного центру зайнятості <b>Роман Романюк.</b><br/><br/>Одне із найважливіших питань порядку денного – погодження пропозицій регіонального замовлення з підготовки робітничих кадрів та молодших спеціалістів у закладах професійної та професійно-технічної освіти на 2020-2021 навчальні роки, - інформує пресслужба ВОЦЗ.<br/><br/>«Престижність робітничих професій – наше спільне завдання і воно більше, ніж перезріле. Ми готуємо фахівців у центрах професійно-технічної освіти служби зайнятості, але я вважаю, що ми живемо і працюємо на Волині, з волинянами, тому й паралельно співпрацюємо з професійно-технічними навчальними закладами. Хороші результати маємо і цього року», – підкреслив Роман Романюк. <br/><br/>Поза тим, тенденції ринку праці постійно змінюються. Одні професії стають затребуваними, а інші – відходять на другий план. Тому потреби роботодавців повинні допомагати визначити пріоритети у питанні держзамовлень та формування груп студентів у навчальних закладах.<br/><br/>«Ми говоримо про об’єктивну потребу ринку праці і реальні можливості навчальних закладів набрати групи. Тут має бути баланс, адже потреби і можливості трохи різняться. До того ж, важливо посилювати профорієнтаційну роботу», – підкреслив пан Роман.<br/><br/>Окремо додав, що надалі фахівці служби зайнятості посилюватимуть профорієнтаційну роботу через центри кар’єри та професійно-технічні навчальні заклади та більше працюватимуть із дорослим населенням.</p>
      <figure>
        <img src="http://www.volynpost.com/img/modules/news/9/93/e524d773dc863acacb31a32195799939/cb-fbimg1574434720780.jpg"/>
      </figure>
      <figure>
        <img src="http://www.volynpost.com/img/modules/news/9/93/e524d773dc863acacb31a32195799939/cb-fbimg1574434723759.jpg"/>
      </figure>
      <figure>
        <img src="http://www.volynpost.com/img/modules/news/f/9e/e405305ab6daf07b9b819100aab5f9ef/cb-fbimg1574434728541.jpg"/>
      </figure>
    </article>
  </body>
</html>