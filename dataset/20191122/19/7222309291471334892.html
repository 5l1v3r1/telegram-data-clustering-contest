<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hbl.fi/artikel/lannen-media-fotbollsforbundet-far-inget-straff-for-folkfest-pa-fotbollsplanen-i-em-kvalmatchen/"/>
    <meta property="og:site_name" content="HBL"/>
    <meta property="article:published_time" content="2019-11-22T19:14:00+00:00"/>
    <meta property="og:title" content="Lännen Media: Bollförbundet får inget straff för folkfest på fotbollsplanen i EM-kvalmatchen"/>
    <meta property="og:description" content="Det europeiska fotbollsförbundet Uefa har bekräftat att straffet uteblir även om fansen rusade ner på plan."/>
  </head>
  <body>
    <article>
      <h1>Lännen Media: Bollförbundet får inget straff för folkfest på fotbollsplanen i EM-kvalmatchen</h1>
      <h2>Det europeiska fotbollsförbundet Uefa har bekräftat att straffet uteblir även om fansen rusade ner på plan.</h2>
      <address><time datetime="2019-11-22T19:14:00+00:00">22 Nov 2019, 19:14</time> by <a rel="author">SPT</a></address>
      <p>Hundratals fans erövrade fotbollsplanen förra fredagen efter att Finland besegrade Liechtenstein med siffrorna 3-0 i EM-kvalmatchen och tryggade sin plats i herrarnas EM-turnering nästa år.</p>
      <p>Enligt Uefas föreskrifter borde en dylik försummelse av säkerheten leda till böter, men nu ser det europeiska fotbollsförbundet mellan fingrarna. Uefa bekräftar till Lännen Media att förbundet inte heller har påbörjat någon utredning av det inträffade.</p>
      <p>Arrangörerna förbjöd några minuter innan slutvisslingen fansen att springa ut på spelplanen, men uppmaningen klingade för döva öron.</p>
      <p>Finland blev tvåa i sin kvalgrupp och spelar i 12 olika länder på olika håll i Europa i samband med EM i fotboll nästa år.</p>
    </article>
  </body>
</html>