<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hln.be/auto/kartelafspraken-leveren-bmw-volkswagen-en-mercedes-benz-boete-van-100-miljoen-euro-op~a39b1648/"/>
    <meta property="og:site_name" content="HLN"/>
    <meta property="article:published_time" content="2019-11-22T19:16:42+00:00"/>
    <meta property="og:title" content="Kartelafspraken leveren BMW, Volkswagen en Mercedes-Benz boete van 100 miljoen euro op"/>
    <meta property="og:description" content="De Duitse kartelautoriteit heeft BMW, Volkswagen en Daimler een geldboete van in totaal 100 miljoen euro opgelegd voor illegale prijsafspraken met betrekking tot staalaankopen."/>
  </head>
  <body>
    <article>
      <h1>Kartelafspraken leveren BMW, Volkswagen en Mercedes-Benz boete van 100 miljoen euro op</h1>
      <address><time datetime="2019-11-22T19:16:42+00:00">22 Nov 2019, 19:16</time> by <a rel="author">Erik Kouwenhoven</a></address>
      <p>
        <b>De Duitse kartelautoriteit heeft BMW, Volkswagen en Daimler een geldboete van in totaal 100 miljoen euro opgelegd voor illegale prijsafspraken met betrekking tot staalaankopen.</b>
      </p>
      <p>Van 2004 tot 2013 ontmoetten de drie autofabrikanten regelmatig staalfabrikanten en andere bedrijven in de toeleveringsketen om uniforme prijsafspraken te bespreken bij de aankoop van staal, aldus het kartelkantoor.</p>
      <related>
        <h4>Lees ook</h4>
        <a href="https://www.hln.be/auto/17-procent-van-alle-wagens-in-vlaanderen-mag-vanaf-1-januari-niet-meer-in-antwerpen-en-gent-deze-diesels-zijn-verboden~ab687ca3/"/>
      </related>
      <p>Onrechtmatige prijzen als gevolg van het kartel werden betaald tot ten minste 2016, vond de autoriteit. BMW heeft gemeld dat het een boete van 28 miljoen euro moet betalen, Daimler 23,5 miljoen euro. De automakers accepteerden de boetes.</p>
      <p>VW Group weigerde commentaar te geven op het bedrag dat het moest betalen, maar verwelkomde het einde van de kartelafspraken en de gecreëerde juridische duidelijkheid.</p>
      <p>Staal wordt in auto's gebruikt voor onder meer krukassen, tandwielen en stuurstangen.</p>
    </article>
  </body>
</html>