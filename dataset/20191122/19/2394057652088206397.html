<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gram.pl/news/2019/11/22/netflix-potwierdza-tytuly-pierwszych-osmiu-odcinkow-serialu-wiedzmin.shtml"/>
    <meta property="og:site_name" content="Gram.pl"/>
    <meta property="article:published_time" content="2019-11-22T19:15:00+00:00"/>
    <meta property="og:title" content="Netflix potwierdza tytuły pierwszych ośmiu odcinków serialu Wiedźmin"/>
    <meta property="og:description" content="I przy okazji zdradza co nieco na temat ich treści. Premiera już niedługo, bo za niecały miesiąc."/>
  </head>
  <body>
    <article>
      <h1>Netflix potwierdza tytuły pierwszych ośmiu odcinków serialu Wiedźmin</h1>
      <h2>I przy okazji zdradza co nieco na temat ich treści. Premiera już niedługo, bo za niecały miesiąc.</h2>
      <address><time datetime="2019-11-22T19:15:00+00:00">22 Nov 2019, 19:15</time> by <a rel="author">Maria Wawrzyniak</a></address>
      <p>
        <b>UWAGA! Tekst, który zaraz przeczytacie, zawiera informacje, które niektórzy mogą uznać za spoilery.</b>
      </p>
      <p>Serial <i>Wiedźmin</i> zbliża się nieubłaganie, <b>premiera już 20 grudnia</b>. Ostatnio <a href="https://www.gram.pl/news/2019/11/20/netflix-udostepnil-oficjalny-plakat-serialu-wiedzmin.shtml">pisaliśmy</a> o <b>oficjalnym plakacie, na którym możemy zobaczyć trójkę głównych bohaterów, czyli Geralta (Henry Cavill), Yennefer (Anya Chalotra) oraz Ciri (Freya Allan)</b>. Przed tym <a href="https://www.gram.pl/news/2019/10/31/nowy-zwiastun-i-data-premiery-serialu-wiedzmin-od-netflix.shtml">doczekaliśmy się</a> pełnego zwiastuna i poznaliśmy dokładną datę premiery. Kilka dni wcześniej <a href="https://www.gram.pl/news/2019/10/25/nowe-zdjecia-z-nadchodzacego-serialu-wiedzmin-od-netflixa.shtml">opublikowano</a> sporo nowych zdjęć. Krótko mówiąc, materiałów nie brakuje.</p>
      <figure>
        <img src="https://img6.gram.pl/prcd20191122191200261cobz.jpg"/>
      </figure>
      <p>A jakby Wam jednak było mało, <b>Netflix właśnie postanowił potwierdzić najnowsze przecieki i potwierdził tytuły pierwszych ośmiu odcinków, dołączając do tego krótkie opisy</b>. Spekulacje okazały się prawdziwe, oto oficjalna lista odcinków:</p>
      <ul>
        <li>
          <b>Odcinek 1: <i><a href="https://twitter.com/witchernetflix/status/1197877217218433027">The End’s Beginning</a> </i>(<i>Początek końca</i>);</b>
        </li>
        <li>
          <b>Odcinek 2: <a href="https://twitter.com/witchernetflix/status/1197877243390894081"><i>Four Marks</i></a> (<i>Cztery znaki</i>);</b>
        </li>
        <li>
          <b>Odcinek 3: <i><a href="https://twitter.com/witchernetflix/status/1197877272319012864">Betrayer Moon</a> </i>(<i>Księżyc zdrajcy</i>);</b>
        </li>
        <li>
          <b>Odcinek 4: <a href="https://twitter.com/witchernetflix/status/1197877313490345985"><i>Of Banquets, Bastards and Burials</i></a> (<i>O bankietach, bękartach i pochówkach</i>);</b>
        </li>
        <li>
          <b>Odcinek 5: <a href="https://twitter.com/witchernetflix/status/1197877338895196160"><i>Bottled Appetites</i></a> (<i>Butelkowane apetyty</i>);</b>
        </li>
        <li>
          <b>Odcinek 6: <a href="https://twitter.com/witchernetflix/status/1197877368825749505"><i>Rare Species</i></a> (<i>Rzadkie gatunki</i>)</b>
        </li>
        <li>
          <b>Odcinek 7: <a href="https://twitter.com/witchernetflix/status/1197877388467679232"><i>Before A Fall</i></a> (<i>Przed upadkiem</i>)</b>
        </li>
        <li>
          <b>Odcinek 8: <i><a href="https://twitter.com/witchernetflix/status/1197877422416420865">Much More</a> </i>(<i>Coś więcej</i>)</b>
        </li>
      </ul>
      <p>Dzięki krótkim opisom wiemy również, że pierwszy epizod rzeczywiście przedstawi wydarzenia z opowiadania <i>Mniejsze zło</i>, kiedy Geralt spotkał się z księżniczką Renfri, po czym dorobił się niesławnego przydomku Rzeźnika z Blaviken. Drugi z kolei opowie o przeszłości Yennefer, co może się okazać szczególnie ciekawe, bo nie zostało to szczegółowo opisane w książkach Sapkowskiego.</p>
      <hr/>
      <p>
        <a href="https://www.sferis.pl/gry-komputerowe-2263">Pełna oferta gier komputerowych w sklepie Sferis</a>
      </p>
    </article>
  </body>
</html>