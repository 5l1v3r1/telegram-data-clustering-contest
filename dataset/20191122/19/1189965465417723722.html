<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lifo.gr/now/world/260303/dikastiki-apofasi-i-ollandia-den-einai-ypoxreomeni-na-parei-piso-paidia-maxiton-toy-ik"/>
    <meta property="og:site_name" content="LiFO"/>
    <meta property="article:published_time" content="2019-11-22T19:54:00+00:00"/>
    <meta property="og:title" content="Δικαστική απόφαση: Η Ολλανδία δεν είναι υποχρεωμένη να πάρει πίσω παιδιά μαχητών του ΙΚ"/>
    <meta property="og:description" content="Η χώρα εφεσίβαλε στην πρωτόδικη απόφαση για επαναπατρισμό 56 παιδιών, που ζουν σε άσχημες συνθήκες σε καταυλισμούς στη Συρία"/>
  </head>
  <body>
    <article>
      <h1>Δικαστική απόφαση: Η Ολλανδία δεν είναι υποχρεωμένη να πάρει πίσω παιδιά μαχητών του ΙΚ</h1>
      <h2>Η χώρα εφεσίβαλε στην πρωτόδικη απόφαση για επαναπατρισμό 56 παιδιών, που ζουν σε άσχημες συνθήκες σε καταυλισμούς στη Συρία</h2>
      <address><time datetime="2019-11-22T19:54:00+00:00">22 Nov 2019, 19:54</time> by <a rel="author">NEWSROOM</a></address>
      <p>
        <b>Η <a href="https://www.lifo.gr/tags/%CE%9F%CE%BB%CE%BB%CE%B1%CE%BD%CE%B4%CE%AF%CE%B1">Ολλανδία</a> δεν είναι υποχρεωμένη να πάρει πίσω παιδιά μαχητών του Ισλαμικού Κράτους, αποφάσισε δικαστήριο στη Χάγη.</b>
      </p>
      <p>Το ολλανδικό κράτος να βοηθήσει ενεργά στον επαναπατρισμό των μικρών παιδιών των γυναικών που εγκατέλειψαν τη χώρα και εντάχθηκαν στις τάξεις της οργάνωσης Ισλαμικό Κράτος στη Συρία, απεφάνθη σήμερα ένα εφετείο στη Χάγη, ανατρέποντας μια προηγούμενη απόφαση.</p>
      <p>Νωρίτερα αυτόν τον μήνα, πρωτοβάθμιο δικαστήριο είχε αποφασίσει ότι η κυβέρνηση πρέπει να βοηθήσει ενεργά στο να επαναπατριστούν 56 παιδιά, που ζουν σε άσχημες συνθήκες σε καταυλισμούς στη Συρία.</p>
      <p>Όλα τα παιδιά έχουν ολλανδική υπηκοότητα και είναι κάτω των 12 ετών. Τα περισσότερα είναι μικρότερα των 6 ετών.</p>
      <p>Η κυβέρνηση εφεσίβαλε την πρωτόδικη απόφαση, επικαλούμενη λόγους εθνικής ασφαλείας και τους κινδύνους που θα αντιμετώπιζαν, σύμφωνα με την ίδια, Ολλανδοί αξιωματούχοι, οι οποίοι θα έπρεπε να πάνε στους καταυλισμούς για να βρουν τις γυναίκες και τα παιδιά.</p>
      <p>Σύμφωνα με την κυβέρνηση, η εν λόγω απόφαση θα είχε αρνητικό αντίκτυπο στην εξωτερική πολιτική της Ολλανδίας και τη διεθνή συνεργασία.</p>
      <p>Οι γυναίκες και τα παιδιά, τους οποίους αφορά η απόφαση, διαμένουν σε πολύ άσχημες συνθήκες που μπορεί σύντομα να επιδεινωθούν εξαιτίας του χειμώνα στον καταυλισμό Αλ Χολ στη βορειοανατολική Συρία, προειδοποίησε ο δικηγόρος τους Άντρε Ζέεμπρεγκτς το δικαστήριο.</p>
      <p>Με πληροφορίες από ΑΠΕ-ΜΠΕ, Reuters</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.lifo.gr/now/world/260214/i-vretania-tha-epanapatrisei-orfana-paidia-ypikoon-tis-apo-tin-syria"/>
      </related>
    </article>
  </body>
</html>