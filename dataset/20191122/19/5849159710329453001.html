<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ntnews.com/international-news-telugu/nuclear-powered-rocket-will-be-developed-says-vladimir-putin-1-1-10610370.html"/>
    <meta property="og:site_name" content="ntnews.com"/>
    <meta property="article:published_time" content="2019-11-22T19:11:00+00:00"/>
    <meta property="og:title" content="అణుశ‌క్తితో రాకెట్ !"/>
    <meta property="og:description" content="హైద‌రాబాద్‌: అణు శ‌క్తితో ఎగిరే రాకెట్‌ను ర‌ష్యా నిర్మిస్తున్న‌ట్లు సంకేతాలు అందుతున్నాయి. ఆ దేశాధ్య‌క్షుడు వ్లాదిమిర్ పుతిన్ ఆ అనుమానాల‌కు ఊతం ఇచ్చే విధంగా కొన"/>
  </head>
  <body>
    <article>
      <h1>అణుశ‌క్తితో రాకెట్ !</h1>
      <address>
        <time datetime="2019-11-22T19:11:00+00:00">22 Nov 2019, 19:11</time>
      </address>
      <p>హైద‌రాబాద్‌: అణు శ‌క్తితో ఎగిరే రాకెట్‌ను ర‌ష్యా నిర్మిస్తున్న‌ట్లు సంకేతాలు అందుతున్నాయి. ఆ దేశాధ్య‌క్షుడు వ్లాదిమిర్ పుతిన్ ఆ అనుమానాల‌కు ఊతం ఇచ్చే విధంగా కొన్ని అభిప్రాయాలు వ్య‌క్తం చేశారు. న్యూక్లియ‌ర్ ప‌వ‌ర్ రాకెట్‌ను అభివృద్ధిప‌రుస్తున్న‌ట్లు ఆయ‌న తాజాగా జ‌రిగిన ఓ కార్య‌క్ర‌మంలో ప‌రోక్షంగా వెల్ల‌డించారు. దీంతో అనుమానాస్ప‌ద అణు రాకెట్‌ను ర‌ష్యా త‌యారు చేస్తున్న‌ట్లు తెలుస్తోంది. ఇటీవ‌ల జ‌రిగిన ఓ ప్ర‌మాదం వ‌ల్లే ఆ దేశం న్యూక్లియ‌ర్ రాకెట్‌ను డెవ‌ల‌ప్ చేస్తున్న‌ట్లు అనుమానాలు త‌లెత్తాయి. రాకెట్ టెస్టు రేంజ్‌లో జ‌రిగిన ప్ర‌మాదంలో అయిదుగురు ఇంజినీర్లు, మ‌రో ఇద్ద‌రు మృతిచెందారు. న్యూక్లియ‌ర్ ప‌వ‌ర్ క్రూయిజ్ మిస్సైల్‌ను త‌యారు చేస్తున్నసెంట‌ర్‌లో ప్ర‌మాదం జ‌రిగి ఉంటుంద‌ని ర‌క్ష‌ణ రంగ నిపుణులు ఆ ఘ‌ట‌న‌పై కొన్ని అభిప్రాయాలు వ్య‌క్తం చేశారు.<br/><br/>అయితే ఏది ఏమైనా ఆ ఆయుధాన్ని త‌యారు చేస్తామ‌ని తాజాగా పుతిన్ స్ప‌ష్టం చేశారు. రాకెట్ త‌యారీ కేంద్ర ప్ర‌మాదంలో మృతిచెందిన వారి కుటుంబ‌సభ్యుల‌కు పుతిన్ అవార్డులు అంద‌జేశారు. విశిష్ట‌మైన టెక్నాల‌జీని సొంతం చేసుకోనున్న‌ట్లు ఈ సంద‌ర్భంగా పుతిన్ చెప్పారు. ఆ ఆయుధంతో భూమండ‌లంపై శాంతిని నెల‌కొల్ప‌వ‌చ్చు అని అన్నారు. ఇంత‌కీ ఆ కేంద్రంలో ఎటువంటి ఆయుధాన్ని త‌యారు చేస్తున్నార‌న్న అంశంపై స్ప‌ష్ట‌మైన వివ‌ర‌ణ ఇవ్వ‌లేదు. కానీ ఆ ప్రాజెక్టు కోసం రూపొందించిన టెక్నిక‌ల్‌ ఐడియాలు, సొల్యూష‌న్స్‌కు ప్ర‌పంచంలో మ‌రో ఆయుధం ఏదీ సాటిరాద‌న్నారు. మ‌రోవైపు నోనోక్సా టెస్టు రేంజ్‌లో జ‌రిగిన ప్ర‌మాదం వ‌ల్ల‌ రేడియేష‌న్ వ్యాపిస్తోంద‌ని భ‌యాందోళ‌న‌లు వ్య‌క్తం అవుతూనే ఉన్నాయి.</p>
    </article>
  </body>
</html>