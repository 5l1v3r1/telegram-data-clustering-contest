<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.yenicaggazetesi.com.tr/intihara-kalkisti-18-kisi-hastanelik-oldu-257502h.htm"/>
    <meta property="og:site_name" content="Yeni Çağ Gazetesi"/>
    <meta property="article:published_time" content="2019-11-22T19:00:00+00:00"/>
    <meta property="og:title" content="İntihara kalkıştı 18 kişi hastanelik oldu"/>
    <meta property="og:description" content="Erzurum'da ailevi sorunları olduğu iddia edilen bir kişi kimyasal madde ile intihar girişiminde bulundu. 22 yaşındaki kurtarmak isteyen ailesi ve komşuları da kimyasaldan zehirlenirken, AFAD apartmanı boşalttı."/>
  </head>
  <body>
    <article>
      <h1>İntihara kalkıştı 18 kişi hastanelik oldu</h1>
      <address><time datetime="2019-11-22T19:00:00+00:00">22 Nov 2019, 19:00</time> by <a rel="author">Yeni Çağ Gazetesi</a></address>
      <p>
        <b>Erzurum'da ailevi sorunları olduğu iddia edilen bir kişi kimyasal madde ile intihar girişiminde bulundu. 22 yaşındaki kurtarmak isteyen ailesi ve komşuları da kimyasaldan zehirlenirken, AFAD apartmanı boşalttı.</b>
      </p>
      <p>Olay, Erzurum merkez Aziziye ilçesinde meydana geldi. Gülşah-İlhami A. çiftinin 4 çocuğundan İbrahim A., odasından çıkmayınca annesi şüphelendi. Odanın kapısını zorlayarak açan anne ve diğer çocuğu, İbrahim A.’yı baygın halde buldu. Aile hemen 112’yi arayarak yardım istedi. Kimyasal madde ile intihara teşebbüs ettiği ileri sürülen İbrahim A., Bölge Eğitim ve Araştırma Hastanesi’ne kaldırıldı.</p>
      <p>
        <b>BİNA BOŞALTILDI</b>
      </p>
      <p>Ona yardım eden aile üyelerinin de zehirlenme şüphesine karşı AFAD ekipleri olay yerine sevk edildi. 6 katlı bina boşaltıldı, polis apartman çevresini güvenlik şeridi çekerek kapattı. Aile ve apartmanda yaşayanlardan 18 kişi,  kimsayal maddeden zehirlenme şüphesiyle ambulanslarla hastaneye götürüldü.</p>
      <p>
        <b>VALİLİKTEN AÇIKLAMA</b>
      </p>
      <p>Erzurum Valiliğinden yapılan yazılı açıklamada, saat 14.00 sularında, Aziziye ilçesinde ikamet eden 20 yaşındaki İ.A’nın, henüz belirlenemeyen bir nedenden dolayı intihar ettiğinin öğrenildiği belirtildi. İ.A’nın durumundan haberdar olunması üzerine olay yerine 112 Acil Sağlık, polis ve AFAD ekiplerinin sevk edildiği aktarılan açıklamada, “Menşei henüz belirlenemeyen bir maddeden dolayı zehirlenen 3’ü sağlık çalışanı 17 kişi hastaneye kaldırıldı. İntihar eden İ.A. ve diğer kişiler, Bölge Eğitim ve Araştırma Hastanesine kaldırılmıştır. Yaralıların hastanedeki müdahaleleri devam etmektedir” ifadesi kullanıldı.</p>
      <p>Baba İlhami A. ise sosyal medya hesabından yaptığı paylaşımda ‘Oğlum İbrahim’e dua edin, durumu çok ciddi’ diye yazdı. </p>
      <figure>
        <iframe src="https://www.youtube.com/embed/2Yyb8AX6Kyg" width="560" height="315" data-service="Youtube" scrolling="no"/>
      </figure>
      <related>
        <a href="https://www.yenicaggazetesi.com.tr/intihar-eden-selim-simsekin-mektubunda-dikkat-ceken-iddia-255840h.htm"/>
        <a href="https://www.yenicaggazetesi.com.tr/siyanur-nedir-siyanur-zehirlenmesi-nasil-olur-255689h.htm"/>
      </related>
    </article>
  </body>
</html>