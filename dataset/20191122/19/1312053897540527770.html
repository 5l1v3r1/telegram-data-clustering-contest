<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newnotizie.it/2019/11/22/regina-elisabetta-furiosa-con-principe-andrea-viaggio/"/>
    <meta property="og:site_name" content="NewNotizie"/>
    <meta property="article:published_time" content="2019-11-22T19:25:20+00:00"/>
    <meta property="og:title" content="La Regina Elisabetta è furiosa con il principe Andrea: “Ma proprio non capisci? Non è una buona idea”"/>
    <meta property="og:description" content="Si è scomodata addirittura la Regina Elisabetta per ‘fermare’ il principe Andrea. La sua decisione dopo la rinuncia agli incarichi ufficiali ha creato il caos tra i Reali Ha recentemente annunciato il ritiro da tutti gli incarichi ufficiali ma pare non aver ancora compreso fino in fondo cosa questo comporti. Non sono ore facili per …"/>
  </head>
  <body>
    <article>
      <h1>La Regina Elisabetta è furiosa con il principe Andrea: “Ma proprio non capisci? Non è una buona idea”</h1>
      <address><time datetime="2019-11-22T19:25:20+00:00">22 Nov 2019, 19:25</time> by <a rel="author">D</a></address>
      <figure>
        <img src="https://www.newnotizie.it/wp-content/uploads/2019/11/regina-elisabetta-principe-andrea.jpg"/>
      </figure>
      <p>
        <b>Si è scomodata addirittura la Regina Elisabetta per ‘fermare’ il principe Andrea. La sua decisione dopo la rinuncia agli incarichi ufficiali ha creato il caos tra i Reali</b>
      </p>
      <p>Ha recentemente annunciato il<b> ritiro da tutti gli incarichi ufficiali</b> ma pare non aver ancora compreso fino in fondo cosa questo comporti. Non sono ore facili per la <a href="https://www.newnotizie.it/2019/11/20/terremoto-nella-casa-reale-il-figlio-della-regina-elisabetta-si-ritira/">Regina Elisabetta</a>, che ha dovuto fare i conti con il caos generato dall’annuncio del principe Andrea, coinvolto nello scandalo Epstein per via dei suoi stretti legami con il miliardario deceduto. Ma non solo: pur avendo confermato la sua intenzione di abbandonare la vita pubblica, il <b>principe Andrea</b> è stato fermato in extremis mentre stava per imbarcarsi per un viaggio semi ufficiale in Bahrain. E la Regina sarebbe dovuta intervenire direttamente, insieme a Carlo, per convincerlo a fare dietro front e non partire. “<b>Ma proprio non capisci?</b> Non è una buona idea fare questo viaggio in un momento simile. Lascia perdere” gli avrebbe detto Elisabetta, come riportato dai tabloid inglesi, per impedirgli di fatto di prendere parte a quel viaggio.</p>
      <h3>Il principe Andrea potrebbe essere interrogato presto</h3>
      <p>Il principe non sembra peraltro <b>aver sofferto particolarmente per la situazione</b>, immortalato mentre lasciava la sua residenza sorridente e salutando i presenti. Il duca di York, che ritirandosi dagli incarichi ufficiali ha anche rinunciato allo “stipendio” da 250mila sterline l’anno ed è stato sospeso da tutte le sue funzioni, credeva probabilmente di non incontrare alcuna resistenza e di poter condurre la medesima vita di prima ma così non è stato. Oltretutto ha dovuto, nell’ultimo periodo, lasciare il suo posto da “rettore d’onore” all’università di Huddersfield in seguito alle <b>proteste degli studenti.</b> E presto potrebbe essere chiamato a testimoniare negli Stati Uniti, con un possibile interrogatorio sotto giuramento nel corso del quale si troverebbe costretto a raccontare tutto ciò di cui è a conoscenza in merito alle “schiave del sesso minorenni” che avrebbero subito abusi dal miliardario pedofilo americano sucidatosi in carcere.</p>
    </article>
  </body>
</html>