<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagelijksestandaard.nl/2019/11/rutte-gaat-strijd-aan-met-brussel-om-verhoging-eu-budget/"/>
    <meta property="og:site_name" content="De Dagelijkse Standaard"/>
    <meta property="article:published_time" content="2019-11-22T19:00:25+00:00"/>
    <meta property="og:title" content="Rutte gaat strijd aan met Brussel om verhoging EU-budget"/>
    <meta property="og:description" content="Mark Rutte is samen met Denemarken, Oostenrijk en Zweden ‘op ramkoers‘ met Brussel. Er is een waar verzet opkomst tegen de verhoging van het EU-budget. Nederland heeft totaal geen zin om weer de portemonnee te trekken. Het lijkt erop dat de ‘gierige vier’, zoals Nederland en de drie voorgenoemde landen nu worden genoemd, trammelant krijgen met EU-landen, de Europese Commissie, het Europees Parlement en met name Duitsland. De 1-procent-uitgavengrens (Europees bruto nationaal inkomen) is voor Duitsland en andere landen te strak. In hun ogen wordt de EU daardoor ernstig belemmerd. Maar ja, Duitsland geniet enorme voordelen door de EU en veel landen die willen dat er meer wordt afgedragen richting de EU, zijn zelf netto-ontvanger. De ‘gierige vier’ zijn zeg maar de schaapjes die samen met een tafel vol wolven proberen te beslissen wat het avondeten wordt. Rutte zegt er het volgende over: ‘Als nettobetalers zijn we bereid aanzienlijk meer aan de EU te betalen dan we terugkrijgen. Echter, er zijn grenzen.’ Rutte en…"/>
  </head>
  <body>
    <article>
      <h1>Rutte gaat strijd aan met Brussel om verhoging EU-budget</h1>
      <address><time datetime="2019-11-22T19:00:25+00:00">22 Nov 2019, 19:00</time> by <a rel="author">Wout Willemsen</a></address>
      <p>
        <b>Mark Rutte is samen met Denemarken, Oostenrijk en Zweden ‘<a href="https://www.volkskrant.nl/nieuws-achtergrond/rutte-op-ramkoers-met-brussel-met-gierige-vier-verzet-hij-zich-tegen-verhoging-eu-budget~b1963db2/">op ramkoers</a>‘ met Brussel. Er is een waar verzet opkomst tegen de verhoging van het EU-budget. Nederland heeft totaal geen zin om weer de portemonnee te trekken.</b>
      </p>
      <p>Het lijkt erop dat de ‘gierige vier’, zoals Nederland en de drie voorgenoemde landen nu worden genoemd, trammelant krijgen met EU-landen, de Europese Commissie, het Europees Parlement en met name Duitsland. De 1-procent-uitgavengrens (Europees bruto nationaal inkomen) is voor Duitsland en andere landen te strak. In hun ogen wordt de EU daardoor ernstig belemmerd. Maar ja, Duitsland geniet enorme voordelen door de EU en veel landen die willen dat er meer wordt afgedragen richting de EU, zijn zelf netto-ontvanger. De ‘gierige vier’ zijn zeg maar de schaapjes die samen met een tafel vol wolven proberen te beslissen wat het avondeten wordt.</p>
      <p>Rutte zegt er het volgende over:</p>
      <blockquote>
        <i>‘Als nettobetalers zijn we bereid aanzienlijk meer aan de EU te betalen dan we terugkrijgen. Echter, er zijn grenzen.’</i>
      </blockquote>
      <p>Rutte en zijn medestanders pleiten zelfs voor een permanent kortingsmechanisme voor netto-betalers (iets wat de Europese Commissie juist af wil schaffen). Zo’n beetje alle pro-EU figuren willen echter dat de EU een soort socialistisch financieel beleid blijft draaien waar zwakke staten worden geholpen door sterke staten. Maar we hebben allemaal de situatie in Griekenland nog vers op het netvlies staan.</p>
    </article>
  </body>
</html>