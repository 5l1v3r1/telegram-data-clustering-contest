<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.delfi.lv/sports/news/rigas_dinamo/news/kalnins-atvaira-29-metienus-un-sekme-jokerit-uzvaru-par-indrasi-un-maskavas-dinamo.d?id=51662777"/>
    <meta property="og:site_name" content="DELFI"/>
    <meta property="article:published_time" content="2019-11-22T19:11:20+00:00"/>
    <meta property="og:title" content="Kalniņš atvaira 29 metienus un sekmē 'Jokerit' uzvaru pār Indraši un Maskavas 'Dinamo' "/>
    <meta property="og:description" content="Latviešu vārtsargs Jānis Kalniņš piektdien palīdzēja Somijas klubam Helsinku &quot;Jokerit&quot; izcīnīt uzvaru Kontinentālās hokeja līgas (KHL) regulārā čempionāta spēlē."/>
  </head>
  <body>
    <article>
      <h1>Kalniņš atvaira 29 metienus un sekmē 'Jokerit' uzvaru pār Indraši un Maskavas 'Dinamo' </h1>
      <address><time datetime="2019-11-22T19:11:20+00:00">22 Nov 2019, 19:11</time> by <a rel="author">LETA</a></address>
      <p>
        <b>Latviešu vārtsargs <a href="https://www.delfi.lv/temas/janis-kalnins">Jānis Kalniņš</a> piektdien palīdzēja Somijas klubam Helsinku "<a href="https://www.delfi.lv/temas/jokerit">Jokerit</a>" izcīnīt uzvaru Kontinentālās hokeja līgas (KHL) regulārā čempionāta spēlē.</b>
      </p>
      <p>"Jokerit" savā laukumā ar rezultātu 3:1 (1:1, 1:0, 1:0) pārspēja uzbrucēja <a href="https://www.delfi.lv/temas/miks-indrasis">Mika Indraša</a> pārstāvēto Maskavas "<a href="https://www.delfi.lv/temas/dinamo-maskava">Dinamo</a>".</p>
      <p>Kalniņš šajā duelī atvairīja 29 no 30 pretinieku mestajām ripām, kamēr Indrašis laukumā pavadītajās 14 minūtēs un 21 sekundē ar rezultatīvām darbībām neizcēlās, uzvarot sešos no 12 iemetieniem.</p>
      <p>"Jokerit" ar 34 punktiem 28 spēlēs ieņem septīto vietu Rietumu konferencē, bet "Dinamo" ar 39 punktiem 31 duelī ir trešā.</p>
      <p>Šosezon KHL čempionātā piedalās 24 komandas - pa 12 Rietumu un Austrumu zonā.</p>
      <p>Regulārajā čempionātā katra komanda tāpat kā iepriekšējā sezonā aizvadīs pa 62 spēlēm, pēc kurām pa astoņiem labākajiem klubiem iekļūs Gagarina kausa izcīņā.</p>
      <related>
        <h4>Lasi vēl</h4>
        <a href="https://www.delfi.lv/sports/news/rigas_dinamo/news/rigas-dinamo-sezonas-pirmo-pusi-nosledz-ar-zaudejumu-izbraukuma-vitjazj.d?id=51662457"/>
        <a href="https://www.delfi.lv/sports/news/rigas_dinamo/news/daugavins-spid-khl-spele-divi-varti-un-rezultativa-piespele-uzvara.d?id=51658529"/>
      </related>
    </article>
  </body>
</html>