<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/90314"/>
    <meta property="og:site_name" content="Denník politika"/>
    <meta property="article:published_time" content="2019-11-22T19:35:10+00:00"/>
    <meta property="og:title" content="Organizácia investigatívnych novinárov má dáta z vyšetrovania vraždy Kuciaka, poskytne ich médiám"/>
    <meta property="og:description" content="22.11.2019 (Webnoviny.sk) – Medzinárodná organizácia investigatívnych novinárov Organized Crime and Corruption Reporting Project (OCCRP) má k dispozícii 57 terabajtov dát z policajného vyšetrovania vraždy novinára Jána Kuciaka a jeho snúbenice Martiny Kušnírovej. Ako organizácia informovala na svojej internetovej stránke, počas najbližších mesiacov poskytnú dáta zodpovedným médiám, ktoré majú najvyššie etické a žurnalistické štandardy a pracujú v prospech verejnosti."/>
  </head>
  <body>
    <article>
      <h1>Organizácia investigatívnych novinárov má dáta z vyšetrovania vraždy Kuciaka, poskytne ich médiám</h1>
      <address><time datetime="2019-11-22T19:35:10+00:00">22 Nov 2019, 19:35</time> by <a rel="author">Webnoviny</a></address>
      <h3>Fotogaléria: Ján Kuciak</h3>
      <p>22.11.2019 (Webnoviny.sk) – Medzinárodná organizácia investigatívnych novinárov Organized Crime and Corruption Reporting Project (OCCRP) má k dispozícii 57 terabajtov dát z policajného vyšetrovania vraždy novinára Jána Kuciaka a jeho snúbenice Martiny Kušnírovej. Ako organizácia informovala na svojej internetovej stránke, počas najbližších mesiacov poskytnú dáta zodpovedným médiám, ktoré majú najvyššie etické a žurnalistické štandardy a pracujú v prospech verejnosti.</p>
      <p>OCCRP ďalej varovala, že pred blížiacimi sa parlamentnými voľbami môžu podplatené médiá klamlivo tvrdiť, že majú prístup k informáciám z policajného vyšetrovania. „<i>Náš archív bude slúžiť ako dôveryhodná verejná schránka, ktorá bude potvrdzovať pravdivé tvrdenia a vyvracať dezinformácie a klamstvá o vyšetrovaní</i>,“ uzavrela organizácia.</p>
      <p>Jána Kuciaka a Martinu Kušnírovú zavraždili 21. februára 2018. Obžalobe z objednávky vraždy čelí Marian K.</p>
      <p>Viac k témam: <a href="https://www.webnoviny.sk/tag/vrazda-novinara/"><u>vražda novinára</u></a><br/>Zdroj: Webnoviny.sk – <a href="https://www.webnoviny.sk/organizacia-investigativnych-novinarov-ma-data-z-vysetrovania-vrazdy-kuciaka-poskytne-ich-mediam/"><u>Organizácia investigatívnych novinárov má dáta z vyšetrovania vraždy Kuciaka, poskytne ich médiám</u></a> © SITA Všetky práva vyhradené.</p>
    </article>
  </body>
</html>