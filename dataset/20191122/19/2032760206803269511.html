<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/90313"/>
    <meta property="og:site_name" content="Denník politika"/>
    <meta property="article:published_time" content="2019-11-22T19:35:10+00:00"/>
    <meta property="og:title" content="Hrbatý a Lipták pokračujú pri tenisových reprezentáciách, podpísali novú zmluvu"/>
    <meta property="og:description" content="22.11.2019 (Webnoviny.sk) – Slovenské tenisové reprezentačný tímy mužov aj žien povedú v nasledujúcej sezóne rovnakí kapitáni ako doteraz. Dominik Hrbatý zostáva pri daviscupovom družstve a Matej Lipták bude šéfovať lavičke fedcupového tímu. Obaja podpísali v piatok novú zmluvu so Slovenským tenisovým zväzom (STZ)."/>
  </head>
  <body>
    <article>
      <h1>Hrbatý a Lipták pokračujú pri tenisových reprezentáciách, podpísali novú zmluvu</h1>
      <address><time datetime="2019-11-22T19:35:10+00:00">22 Nov 2019, 19:35</time> by <a rel="author">Webnoviny</a></address>
      <p>22.11.2019 (Webnoviny.sk) – Slovenské tenisové reprezentačný tímy mužov aj žien povedú v nasledujúcej sezóne rovnakí kapitáni ako doteraz. Dominik Hrbatý zostáva pri daviscupovom družstve a Matej Lipták bude šéfovať lavičke fedcupového tímu. Obaja podpísali v piatok novú zmluvu so Slovenským tenisovým zväzom (STZ).</p>
      <p>Štyridsaťjedenročný Hrbatý povedie slovenských mužov tretiu sezónu v rade. V roku 2020 čaká jeho zverencov kvalifikácia o účasť na záverečnom turnaji Davisovho pohára, ktorý sa uskutoční v španielskom Madride. Lipták je kapitánom ženského tímu od roku 2009 a jeho najväčším úspechom je postup do semifinále Svetovej skupiny v roku 2013. Slovenky takisto absolvujú v budúcej sezóne kvalifikáciu o účasť na finálovom turnaji, ktorý privíta v apríli maďarská Budapešť. O miestenku budú bojovať vo februári v domácom prostredí proti Britkám.</p>
      <p>Viac k témam: <a href="https://www.webnoviny.sk/tag/davis-cup/"><u>Davis Cup</u></a>, <a href="https://www.webnoviny.sk/tag/davisov-pohar/"><u>Davisov pohár</u></a>, <a href="https://www.webnoviny.sk/tag/pohar-federacie-fed-cup/"><u>Pohár federácie – Fed Cup</u></a>, <a href="https://www.webnoviny.sk/tag/slovensky-tenisovy-zvaz-stz/"><u>Slovenský tenisový zväz (STZ)</u></a><br/>Zdroj: Webnoviny.sk – <a href="https://www.webnoviny.sk/hrbaty-a-liptak-pokracuju-pri-tenisovych-reprezentaciach-podpisali-novu-zmluvu/"><u>Hrbatý a Lipták pokračujú pri tenisových reprezentáciách, podpísali novú zmluvu</u></a> © SITA Všetky práva vyhradené.</p>
    </article>
  </body>
</html>