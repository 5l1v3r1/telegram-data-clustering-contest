<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/22/zimonjic-tuzan-troicki-brutalan-prema-sebi-novaku-tesko/"/>
    <meta property="og:site_name" content="Sportska centrala"/>
    <meta property="article:published_time" content="2019-11-22T19:19:21+00:00"/>
    <meta property="og:title" content="Zimonjić tužan, Troicki brutalan prema sebi, Novaku teško"/>
    <meta property="og:description" content="Teniska reprezentacija Srbije poražena je u četvrtfinalu Dejvis kupa od Rusije rezultatom 2:1, nakon velike borbe. Selektor Srbije Nenad Zimonjić bio je veoma tužan na konferenciji za medije naglasivši da je ovo kraj jedne generacije. – Ja ovo vidim kao kraj naše zlatne generacije, koju čine njih četvorica koji sede ovde. San je možda bio […]"/>
  </head>
  <body>
    <article>
      <h1>Zimonjić tužan, Troicki brutalan prema sebi, Novaku teško</h1>
      <address><time datetime="2019-11-22T19:19:21+00:00">22 Nov 2019, 19:19</time> by <a rel="author">Milos</a></address>
      <p>Teniska reprezentacija Srbije <a href="https://www.sportskacentrala.com/2019/11/22/srbija-zaustavljena-tri-mec-lopte-malo-za-polufinale-dejvis-kupa/">poražena je u četvrtfinalu Dejvis kupa od Rusije rezultatom 2:1</a>, nakon velike borbe.</p>
      <p>Selektor Srbije Nenad Zimonjić bio je veoma tužan na konferenciji za medije naglasivši da je ovo kraj jedne generacije.</p>
      <p>– <b>Ja ovo vidim kao kraj naše zlatne generacije, koju čine njih četvorica koji sede ovde. San je možda bio da osvojimo trofej, ali stvari se nekada ne dese kako želite. Ja sam timskim takmičenjima išao sa pristupom da morate da date sve od sebe za vašu zemlju. Šta god je potrebno da uradite za tim, a oni su danas dali sve od sebe. Nekada pobedite, nekada izgubite. Svi su imali svoj udeo i to je glavna stvar. Ne samo sad, već tokom celih karijera i to je sve što možete da uradite. Bilo je sve veoma emotivno jer je ovde odigran Jankov poslednji meč</b>, rekao je Zimonjić, a preneo B92.</p>
      <p>Viktor Troicki je bio brutalan prema sebi.</p>
      <p>– <b>Mislim da se nikada nisam ovoliko loše osećao. Nikada u životu. Izvinjavam se timu, ovo je moja greška, izneverio sam vas</b>, kazao je Troicki.</p>
      <p>Novak Đoković je istakao da je svima u timu sada teško, ali da se u sportu ovakve stvari moraju prebroditi.</p>
      <p>– <b>U sportu se ne radi samo o pobedi i porazu. Mnogo je više od toga. Niko od nas nije odlučio da igra samo da bi pobeđivao, već zato što volimo ovu igru i uživamo u njoj. Naravno, treba i pobedu i poraz doživeti kao pravi profesionalac. Očigledno je da sve to snažno utiče na vaše raspoloženje, na vašu karijeru. Boli, boli zaista mnogo, kako sve ostale, tako i mene lično. Nemam mnogo šta da kažem. Ovakvi mečevi se ne dešavaju tako često. Sezona je završena, otvaramo novu stranicu. Sutra je novi dan</b>, dodao je Đoković.</p>
      <related>
        <h4>POVEZANE OBJAVE</h4>
        <a href="https://www.sportskacentrala.com/2019/11/22/srbija-zaustavljena-tri-mec-lopte-malo-za-polufinale-dejvis-kupa/"/>
        <a href="https://www.sportskacentrala.com/2019/11/22/djokovic-izjednacio-odlucuju-dublovi/"/>
        <a href="https://www.sportskacentrala.com/2019/11/22/rubljev-pocistio-krajinovica-djokovic-sa-hacanovim-za-izjedancenje/"/>
        <a href="https://www.sportskacentrala.com/2019/11/21/djokovic-overio-pobedu-srbije-i-plasman-u-cetvrtfinale/"/>
        <a href="https://www.sportskacentrala.com/2019/11/21/live-djokovic-per-2/"/>
        <a href="https://www.sportskacentrala.com/2019/11/20/janko-i-viktor-za-maksimalnu-pobedu-protiv-japana/"/>
        <a href="https://www.sportskacentrala.com/2019/11/20/novak-ubedljiv-srbija-vodi-20-protiv-japana/"/>
        <a href="https://www.sportskacentrala.com/2019/11/20/dejvis-kup-krajinovic-bez-problema-sa-sugitom-srbija-vodi-protiv-japana/"/>
        <a href="https://www.sportskacentrala.com/2019/11/17/srbija-kompletna-novak-stigao-u-madrid-foto/"/>
      </related>
    </article>
  </body>
</html>