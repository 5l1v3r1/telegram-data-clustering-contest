<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gandul.info/politica/pnl-dancila-sa-isi-tina-darurile-pentru-ea-ca-simbol-a-ceea-ce-nu-a-facut-in-cariera-18607562"/>
    <meta property="og:site_name" content="Gândul"/>
    <meta property="article:published_time" content="2019-11-22T19:42:50+00:00"/>
    <meta property="og:title" content="PNL: Dăncilă să îşi ţină darurile pentru ea, ca simbol a ceea ce nu a făcut în carieră"/>
    <meta property="og:description" content="Mai multe detalii pe gândul.info"/>
  </head>
  <body>
    <article>
      <h1>PNL: Dăncilă să îşi ţină darurile pentru ea, ca simbol a ceea ce nu a făcut în carieră</h1>
      <h2>Raluca Turcan i-a transmis Vioricăi Dăncilă că poate păstra cele trei daruri pe care i le-a oferit lui Klaus Iohannis, ca simbol a ceea ce nu a făcut în cariera sa. Vicepremierul a adăugat că liderul PSD ar trebui să se gândească că a călcat în picioare tricolorul, constituţia şi morala.</h2>
      <address><time datetime="2019-11-22T19:42:50+00:00">22 Nov 2019, 19:42</time> by <a rel="author" href="https://www.gandul.info/autor/diana-grigore" target="_blank">Diana Grigore</a></address>
      <p>„Viorica Dancilă poate să îşi ţină pentru ea cele trei daruri, ca simbol a ceea ce nu a făcut într-o carieră politică dezastruoasă. Tot ce a spus în această seară este ultimul pumn de praf pe care îl aruncă în ochii oamenilor! Diaspora deja a ieşit la vot, duminică trebuie să o facă şi românii din ţară. Viorica Dancilă îşi poate pune cele trei daruri în vitrina sufrageriei de la Predeal şi să le contemple ca simplă persoană fizică. Să se gândească în sfârşit la cât rău a făcut românilor atunci când a călcat în picioare esenţa acestei naţiuni: Tricolor, Constituţie, Morala”, a scris Raluca Turcan, pe Facebook.</p>
      <p>Viorica Dăncilă a venit la dezbaterea din Parlament cu trei daruri pe care ar fi vrut să i le dea lui Klaus Iohannis: tricolorul, Constituţia şi cu o Biblie. Prezidenţiabilul PSD a aşezat cele trei obiecte pe pupitrul unde e trecut numele lui Iohannis, susţinând că speră ca acestea să ajungă la el.</p>
      <related>
        <h4>Citeşte şi</h4>
        <a href="https://www.gandul.info/stiri/ministrul-de-interne-convorbirile-jandarmilor-de-la-protestul-10-august-vor-fi-declasificate-si-trimise-procurorilor-18607555?utm_source=Gandul&amp;utm_medium=Click%2BCitesteSi+200&amp;utm_campaign=CitesteSi%2Bgandul"/>
      </related>
      <related>
        <h4>Citeşte şi</h4>
        <a href="https://www.gandul.info/stiri/primaria-capitalei-250-de-blocuri-nu-au-apa-calda-si-caldura-punctele-de-la-capatul-retelei-se-incarca-mai-greu-18607549?utm_source=Gandul&amp;utm_medium=Click%2BCitesteSi+200&amp;utm_campaign=CitesteSi%2Bgandul"/>
      </related>
      <related>
        <h4>Citeşte şi</h4>
        <a href="https://www.gandul.info/stiri/in-atentia-soferilor-polei-pe-mai-multe-sosele-din-judetul-tulcea-18607547?utm_source=Gandul&amp;utm_medium=Click%2BCitesteSi+200&amp;utm_campaign=CitesteSi%2Bgandul"/>
      </related>
    </article>
  </body>
</html>