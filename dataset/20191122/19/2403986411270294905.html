<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/koli_mizh_ukrayinoyu_ta_rosiyeyu_zyavitsya_stina_ta_chi_zahistit_vona_nas_vid_agresora_n1238221"/>
    <meta property="og:site_name" content="24 Канал"/>
    <meta property="article:published_time" content="2019-11-22T19:59:00+00:00"/>
    <meta property="og:title" content="Коли між Україною та Росією з'явиться стіна та чи захистить вона нас від агресора"/>
    <meta property="og:description" content="Стіну на українсько-російському кордоні будують уже п’ятий рік поспіль. Хоча спершу мали завершити амбітний проєкт до 2018 року, а потім обіцяли – з дня на день, до 2020. Проте найближчим часом уявну червону стрічку перед стіною Яценюка розрізати ніхто не буде, адже ми досі не відмежувались від агресора."/>
  </head>
  <body>
    <article>
      <h1>Коли між Україною та Росією з'явиться стіна та чи захистить вона нас від агресора</h1>
      <address><time datetime="2019-11-22T19:59:00+00:00">22 Nov 2019, 19:59</time> by <a rel="author">Анна Черненко, Оксана Тропотяга</a></address>
      <p>
        <b>Стіну на українсько-російському кордоні будують уже п’ятий рік поспіль. Хоча спершу мали завершити амбітний проєкт до 2018 року, а потім обіцяли – з дня на день, до 2020. Проте найближчим часом уявну червону стрічку перед стіною Яценюка розрізати ніхто не буде, адже ми досі не відмежувались від агресора.</b>
      </p>
      <p>На якому етапі гучний фортифікаційний проєкт та чи захистить славнозвісна стіна Яценюка нас у разі, якщо під час розведення сил щось піде не так – дізнавалися журналісти 24 каналу.</p>
      <blockquote>Важливо! <a href="https://24tv.ua/na_donbasi_zaginuv_ukrayinskiy_viyskoviy_bogdan_shatskiy_shho_pro_nogo_vidomo_n1238123">На Донбасі загинув український військовий Богдан Шацький: що про нього відомо</a></blockquote>
      <p>Вал мали облаштувати уздовж усього кордону з Росією, а це більше двох тисяч кілометрів. Сигналізація, вежі, земляний рів завширшки 4 метри. Дедлайн провалили уже двічі, <b>нова дата – 2021 рік</b>. Та нині стіну не завершили в жодній області, лише трохи більше половини збудували на Харківщині.</p>
      <figure>
        <img src="https://24tv.ua/resources/photos/news/620_DIR/201911/1238221_10198183.jpg?201911195426"/>
        <figcaption>Стіну на кордоні з РФ будують вже 5 років/ Скріншот з відео</figcaption>
      </figure>
      <p>Як наголошують експерти, у такому вигляді стіна малоефективна. "Однозначно, що <b>вона не витримає військової навали Російської Федерації</b>", – каже військовий експерт Ігор Козій.</p>
      <p>Ми вже мали досвід 2014 року, коли протитанковий рів у межах Луганської області засипали, а колони техніки ворога пройшли, згадує очільник Держприкордонслужби Сергій Дейнеко. Тож стіну варту посилити і йдеться не про монолітний бетонний мур.</p>
      <blockquote>Моторошно! <a href="https://24tv.ua/ukrayina__na_5_mistsi_u_sviti_za_kilkistyu_zagiblih_ta_travmovanih_vid_vibuhiv_min_n1237624">Україна – на 5 місці у світі за кількістю загиблих та травмованих від вибухів мін</a></blockquote>
      <p>А також варто посилити "очі" кордону, як це зробили на Харківщині. Відео- та інфрачервоний нагляд покриває цю ділянку майже повністю. Якщо армія ворога піде в наступ – ЗСУ встигнуть завчасно попередити про атаку. У Держприкордонслужбі так хочуть оснастити всю стіну. Проте для цього, її спершу треба добудувати.</p>
      <figure>
        <img src="https://24tv.ua/resources/photos/news/620_DIR/201911/1238221_10198182.jpg?201911195426"/>
        <figcaption>Посилений нагляд над кордоном з Росією/ Скріншот з відео</figcaption>
      </figure>
      <p><b>Чому не можуть добудувати стіну?</b> Звісно, головна проблема в тому, що Україна не контролює близько 500 кілометрів свого кордону на окупованому Донбасі.</p>
      <p>Інша проблема – гроші, на проєкт уже витратили майже півтора мільярда гривень, а потрібно – 4. За словами правоохоронців, <b>частину коштів просто вкрали.</b> Нині НАБУ й ГПУ розслідують справу, збитки оцінюють у 100 мільйонів гривень.</p>
      <p><a href="https://24tv.ua/mvf_visunuv_novu_vimogu_ukrayinskiy_vladi__leshhenko_n1237867">Коломойському заборонять повернути Приватбанк на законодавчому рівні, – ЗМІ</a> сьогодні 6843</p>
      <anchor name="comAnch"/>
    </article>
  </body>
</html>