<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gercekgundem.com/siyaset/136100/davutoglu-ekibinden-akpye-erken-secim-resti-bizim-de-yapacaklarimiz-olur"/>
    <meta property="og:site_name" content="Gerçek Gündem"/>
    <meta property="article:published_time" content="2019-11-22T19:08:00+00:00"/>
    <meta property="og:title" content="Davutoğlu ekibinden AKP'ye erken seçim resti: Bizim de yapacaklarımız olur"/>
    <meta property="og:description" content="Davutoğlu'nun ekibinde yer alan eski bir AKP milletvekili, erken seçim üzerinden AKP'ye adeta gözdağı verdi."/>
  </head>
  <body>
    <article>
      <h1>Davutoğlu ekibinden AKP'ye erken seçim resti: Bizim de yapacaklarımız olur</h1>
      <h2>Davutoğlu'nun ekibinde yer alan eski bir AKP milletvekili, erken seçim üzerinden AKP'ye adeta gözdağı verdi.</h2>
      <address>
        <time datetime="2019-11-22T19:08:00+00:00">22 Nov 2019, 19:08</time>
      </address>
      <p>Erken seçim tartışmaları ile ilgili bir açıklama da, yeni parti kurma hazırlığında olan Ahmet Davutoğlu cephesinden geldi. Davutoğlu'nun ekibinde yer alan eski bir AKP milletvekili, erken seçim üzerinden AKP'ye adeta gözdağı verdi.</p>
      <p>Yeniçağ gazetesinden Fatih Ergin'in haberine göre Davutoğlu'nun çalışma ekibinde yer alan eski AKP milletvekili yaptığı açıklamada, <b>"Türkiye bu halde 2023'e kadar gidemez. Benim şahsi kanaatim de, sayın Davutoğlu'nun kanaati de erken seçimin olacağı yönünde. Ancak 2021'den önce Cumhurbaşkanı Erdoğan'ın erken seçime cesaret edebileceğini düşünmüyorum"</b> dedi.</p>
      <p>Eski AKP'li isim, 2021'den önce erken seçim kararı alınması halinde ise AKP'ye adeta gözdağı verdi.</p>
      <h3>GRUP KURACAK KADAR AKP'Lİ İLE TEMAS HALİNDEYİZ</h3>
      <p>Eski milletvekili, "Eğer bizi devre dışı bırakmaya yönelik bir erken seçim kararı alınırsa, bizim de yapacaklarımız olur. <b>Eğer bizi seçime sokmamak adına erken seçim kararı alınırsa, biz de Meclis'te grup kurarız. Zaten AKP'den grup kuracak sayının çok daha üstünde milletvekili ile temas halindeyiz.</b> Grup kurmamız zor olmaz" ifadelerini kullandı.</p>
      <p>Parti kurma çalışmalarında sona yaklaştıklarını belirten eski AKP'li isim, "Yılbaşından önce partiyi ilan edeceğimiz kesin. Son adımlar kaldı. Tabi bazı baskılara da uğruyoruz. Kimlerle görüştüğümüz takip ediliyor. Görüştüğümüz isimlere de baskı yapılıyor." şeklinde konuştu.</p>
      <related>
        <h4>Bağlantılı Haberler</h4>
        <a href="https://www.gercekgundem.com/siyaset/136011/akpde-bir-davutoglu-istifasi-daha"/>
        <a href="https://www.gercekgundem.com/siyaset/135289/davanin-yerini-menfaatin-aldigi-bir-donem-dedi-akpden-istifa-etti"/>
        <a href="https://www.gercekgundem.com/siyaset/135210/iste-davutoglunun-partisine-katilacak-ilk-vekil"/>
        <a href="https://www.gercekgundem.com/siyaset/134972/akp-il-baskani-istifasini-sundu-chp-ve-iyi-partiye-tesekkur-etti"/>
        <a href="https://www.gercekgundem.com/siyaset/134919/akpde-bir-davutoglu-istifasi-daha"/>
        <a href="https://www.gercekgundem.com/siyaset/133567/ittifak-kurulacak-mi-davutoglu-cephesinden-karamollaogluna-yanit-geldi"/>
        <a href="https://www.gercekgundem.com/siyaset/132185/tuttuklari-bina-muhurlenmisti-davutoglunun-partisinin-yeni-adresi-belli-oldu"/>
        <a href="https://www.gercekgundem.com/siyaset/131941/yeni-partiye-gerek-yok-bize-gelin-demisti-davutoglundan-karamollaogluna-ziyaret"/>
        <a href="https://www.gercekgundem.com/siyaset/131699/yeni-parti-kurma-hazirligindaki-ahmet-davutoglundan-kritik-ziyaret"/>
        <a href="https://www.gercekgundem.com/siyaset/131394/davutoglu-hdpli-eski-ismi-partisine-davet-etti"/>
      </related>
    </article>
  </body>
</html>