<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.haberler.com/engin-altan-duzyatan-in-basrol-oynadigi-kursun-12646229-haberi/"/>
    <meta property="og:site_name" content="Haberler.com"/>
    <meta property="article:published_time" content="2019-11-22T19:46:55+00:00"/>
    <meta property="og:title" content="Engin Altan Düzyatan'ın başrol oynadığı Kurşun dizisi final yapıyor!"/>
    <meta property="og:description" content="Diriliş Ertuğrul'un final yapmasının ardından FOX TV'de yayınlanan Kurşun dizisinde boy gösteren Engin Altan Düzyatan'ı şoke eden bir gelişme yaşandı. Son iki haftada reytinglerde dibi gören dizi, 7. bölümde final yapma kararı aldı."/>
  </head>
  <body>
    <article>
      <h1>Engin Altan Düzyatan'ın başrol oynadığı Kurşun dizisi final yapıyor!</h1>
      <address>
        <time datetime="2019-11-22T19:46:55+00:00">22 Nov 2019, 19:46</time>
      </address>
      <p>Başrollerinde <a href="https://www.haberler.com/engin-altan-duzyatan/"><b>Engin Altan Düzyatan</b></a> ve <a href="https://www.haberler.com/burcin-terzioglu/"><b>Burçin Terzioğlu</b></a>'nun olduğu Kurşun dizisi, son iki haftada reytinglerde dibi görünce FOX <a href="https://www.haberler.com/tv/"><b>TV</b></a> yönetimi dizinin fişini çekti ve final yapma kararı aldı.</p>
      <h3>REYTİNGLERDE BÜYÜK DÜŞÜŞ</h3>
      <p>1970'lerin <a href="https://www.haberler.com/turkiye/"><b>Türkiye</b></a>'sinde geçen bir hikayenin anlatıldığı Kurşun dizisi, ekran yolculuğuna büyük umutlarla başlamıştı. Ancak son haftalarda reytinglerde büyük düşüş yaşayan dizi, ekranlara flaş bir şekilde veda ediyor. Tv100'den Birsen Altuntaş'ın haberine göre, 5. bölümünün yayınlanmasının ardından kanal yönetimi diziyi sonlandırma kararı aldı.</p>
      <p>İlk 3 hafta reytinglerde kendisine iyi bir yer bulan Kurşun dizisi, son iki hafta reytinglerinde ise dibe çöktü. Dizinin başrollerinde Engin Altan Düzyatan, Burçin Terzioğlu, Berrak Tüzünataç, Sarp Akkaya, Engin Şenkan, Kürşat Alnıaçık, Seda Akman, Bora Akkaş, Begüm Akkaya, Şebnem Dilligil ve Cem Kurtoğlu gibi isimler yer alıyordu.</p>
      <figure>
        <img src="https://foto.haberler.com/haber/2019/11/22/engin-altan-duzyatan-in-basrol-oynadigi-kursun-12646229_9816_m.jpg"/>
      </figure>
      <h3>KURŞUN DİZİSİ HAKKINDA</h3>
      <p>Kurşun dizisinin hikayesi İstanbul'un 1970'li yıllarında adalet arayan bir savcının ve kalemine güvenen genç bir gazetecinin mücadelesin anlatıyor. Orhan ve Leyla'nın aşkı 70'lerin renkli mahalle kültürü ve karanlık yer altı dünyası arasında savruluyor. Onlar adaletin peşinden koşarken bizler bir ülkenin özgür, çılgın, umutlu gençliğinin kavgayla, siyasetle, aşkla ve müzikle büyüyüp kabadayılıktan mafyaya, rocktan arabeske, köylerden şehirlere, şehirlerden başka yeni bir ülkeye dönüşmesini anlatıyor.</p>
      <figure>
        <img src="https://foto.haberler.com/haber/2019/11/22/engin-altan-duzyatan-in-basrol-oynadigi-kursun-12646229_4322_o.jpg"/>
      </figure>
      <p>Haber Videosu: <a href="https://www.haberler.com/video/engin-altan-duzyatan-in-basrol-oynadigi-kursun-12646229-videosu/">Engin Altan Düzyatan'ın başrol oynadığı Kurşun dizisi final yapıyor!</a></p>
    </article>
  </body>
</html>