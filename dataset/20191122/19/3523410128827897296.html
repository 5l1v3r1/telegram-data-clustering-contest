<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641426/%D8%B1%DA%A9%D9%88%D8%B1%D8%AF-%D8%AA%D8%B1%D8%A7%D9%81%DB%8C%DA%A9-%D8%AF%D8%A7%D8%AE%D9%84%DB%8C-%D8%AF%D8%B1-%D8%B2%D9%85%D8%A7%D9%86-%D9%82%D8%B7%D8%B9%DB%8C-%D8%A7%DB%8C%D9%86%D8%AA%D8%B1%D9%86%D8%AA-%D8%B4%DA%A9%D8%B3%D8%AA"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-22T19:19:00+00:00"/>
    <meta property="og:title" content="رکورد ترافیک داخلی در زمان قطعی اینترنت شکست"/>
    <meta property="og:description" content="دبیر شورای عالی فضای مجازی با اعلام اینکه رکورد ترافیک داخلی در زمان قطعی اینترنت شکست اظهار کرد اختلال اینترنت با تصمیم شورای امنیت رفع خواهد شد."/>
  </head>
  <body>
    <article>
      <h1>
        <a href="https://www.bultannews.com/fa/news/641426/%D8%B1%DA%A9%D9%88%D8%B1%D8%AF-%D8%AA%D8%B1%D8%A7%D9%81%DB%8C%DA%A9-%D8%AF%D8%A7%D8%AE%D9%84%DB%8C-%D8%AF%D8%B1-%D8%B2%D9%85%D8%A7%D9%86-%D9%82%D8%B7%D8%B9%DB%8C-%D8%A7%DB%8C%D9%86%D8%AA%D8%B1%D9%86%D8%AA-%D8%B4%DA%A9%D8%B3%D8%AA">رکورد ترافیک داخلی در زمان قطعی اینترنت شکست</a>
      </h1>
      <h2>دبیر شورای عالی فضای مجازی با اعلام اینکه رکورد ترافیک داخلی در زمان قطعی اینترنت شکست اظهار کرد اختلال اینترنت با تصمیم شورای امنیت رفع خواهد شد.</h2>
      <address><time datetime="2019-11-22T19:19:00+00:00">22 Nov 2019, 19:19</time> by <a rel="author">بولتن نیوز | bultannews.com</a></address>
      <p><b>گروه IT: ابوالحسن فیروزآبادی</b>،<b> دبیر شورای عالی فضای مجازی</b> در خصوص اینکه چه زمانی اختلالات و قطعی اینترنت ایران به صورت کامل برطرف می‌شود بیان کرد <b>حوزه‌های امنیتی کشور</b> در خصوص اتصال مجدد اینترنت بین‌الملل در کشور تصمیم‌گیری می‌کنند که البته این موضوع در دست پیگیری است و به‌زودی مردم به <b>اینترنت</b> دسترسی پیدا خواهند کرد. این مقام مسئول در مورد زیان کسب‌وکارهای به دلیل قطع اینترنت نیز اظهار کرد باید اقداماتی در راستای<b> کاهش زیان</b> این کسب‌وکارها صورت بگیرد، اگر در کشور یک<b> شبکه ملی قدرتمند</b> وجود داشت، بدون شک با چنین زیان‌هایی مواجه نمی‌شدیم. از این رو اقداماتی را برای افزایش قدرت شبکه ملی اطلاعات در دستور کار قرار داده‌ایم.   <br/>به گزارش بولتن نیوز به نقل از گجت نیوز، دبیرشورای عالی فضای مجازی با اشاره به اینکه <b>رکورد ترافیک داخلی</b> <b>کشور</b> شکسته شد بیان کرد در این مدت که<b> اینترنت بین‌الملل</b> قطع بود، ترافیک داخلی از مرز <b>750 گیگابیت برثانیه</b> عبور کرد که از رشد چند برابری حکایت دارد. فیروزآبادی تاکید کرد شبکه ملی یک ارتباط جهانی محسوب می‌شود و عملکرد کامل خود را زمانی نشان می‌دهد که به دنیا ارتباط داشته باشد. وی افزود به واسطه اینترنت ملی شبکه جهانی صدا و دیتا در کشور با مشکل مواجه نشد، اما آن دسته از کسب‌وکارها که به<b> اینترنت جهانی</b> مرتبط بودند، با زیان مواجه شدند. <br/>ابوالحسن فیروزآبادی در پایان خاطرنشان کرد با توجه به اینکه در اینترنت بین‌الملل محدودیت‌های به وجود آمد، اما با تلاش‌های زیاد توانستیم <b>خدمات حوزه بانکی</b>، <b>حمل و نقل</b> و <b>سایر خدمات اساسی</b> که مردم به آنها نیاز داشتند را فعال کنیم، البته در رابطه با کیفیت پیام رسان‌های داخلی با کمبود مواجه‌ایم، اما بازهم در این مدت توانستند نیاز کاربران را برطرف سازند.</p>
    </article>
  </body>
</html>