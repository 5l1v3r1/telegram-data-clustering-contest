<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3159132_1011.html"/>
    <meta property="og:site_name" content="Novsport"/>
    <meta property="article:published_time" content="2019-11-22T19:21:00+00:00"/>
    <meta property="og:title" content="ОБЗОР: Левски шокира шампиона Нефтохимик!"/>
    <meta property="og:description" content="ЦСКА прегази Славия, Монтана даде само гейм на Добруджа"/>
  </head>
  <body>
    <article>
      <h1>ОБЗОР: Левски шокира шампиона Нефтохимик!</h1>
      <address><time datetime="2019-11-22T19:21:00+00:00">22 Nov 2019, 19:21</time> by <a rel="author">Пламен Димитров</a></address>
      <p><b>Левски нанесе прва загуба на Нефтохимик пред сезона</b>. "Сините" спечелиха драматично домакинството си на шампионните с 3:2  (26:24, 25:21, 19:25, 26:28, 18:16) в дербито от 7-ия кръг на волейболното първенство при мъжете.</p>
      <p> </p>
      <p>Мачът бе изключително оспорван, изпълнен с обрати, емоции и драматични моменти. Левски спечели първите два гейма, Нефтохимик изравни, а в тайбрека и двата тима имаха възможности да вземат победата.</p>
      <p> <br/>Така Левски се изкачи на 6-о място във временното класиране с 4 победи, 3 загуби и 11 точки, с колкото е и 7-ия Дунав (Русе), но с по-лоши показатели. От друга страна, въпреки поражението, шампионите от Нефтохимик остават начело с 6 победи, 1 загуба и 19 точки. </p>
      <p> </p>
      <p>Това е четвърти пореден успех за играчите на треньора Андрей Жеков.</p>
      <p> </p>
      <p><b>ЦСКА се наложи с 3:0 (25:13, 25:19, 25:11) над Славия като гост</b>. Така „червените“ записаха трета победа в шампионата. Съставът на Славия пък има седем поражения.<br/> <br/>Армейците, воден от Сашо Попов, нямаха колебания в този мач, като спечелиха трите гейма по категоричен начин. Гостите не позволиха на „белите“ да надигнат глава в нито един момент и затвориха срещата за 70 минути игра.<br/> </p>
      <figure>
        <img src="http://www.novsport.com/content/56(17).jpg"/>
      </figure>
      <p> <br/><b>Пирин (Разлог) победи като гост Черно море (Варна) с 3:1 (25:21, 25:18, 21:25, 27:25)</b>. Гостите тръгнаха много уверено и спечелиха с разлика в първите два гейма. Волейболистите на Черно море се активираха в третата част и наложиха волята си, а с това се върнаха в играта. В четвъртата част варненци имаха шанс да докарат развоя до тайбрек. Те водеха с 24:23, но не успяха да реализират геймбол и съперникът изравни 24:24. В решителните минути гостите бяха по-устойчиви на напрежението и затвориха гейма с 27:25, а с това и мача.<br/> <br/><b>Монтана постигна четвърти успех в Суперлигата</b>, след като се наложи като домакин над Добруджа 07 (Добрич) с 3:1 (25:18, 25:22, 23:25, 25:19). <br/> <br/>Водените от Даниел Пеев състезатели заемат четвърта позиция в таблицата с 13 точки (4 победи, 3 загуби), добричлии са трети с 13 точки и същия баланс. В следващия кръг Монтана гостува на Арда, Добруджа гостува на ЦСКА. Мачовете са на 29 ноември (петък). <br/> <br/> <br/><b><br/></b><b>РЕЗУЛТАТИ<br/></b> <br/>Левски - нефтохимик 3:2  (26:24, 25:21, 19:25, 26:28, 18:16)<br/> <br/>Славия - ЦСКА 0:3 (13:25, 19:25, 11:25)<br/> <br/>Монтана - Добруджа 07 3:1 (25:18, 25:22, 23:25, 25:19)<br/> <br/>Черно море (Варна) - Пирин (Разлог) 1:3 (21:25, 18:25, 25:21, 25:27)<br/> <br/>Марек Юнион-Ивкони (Дупница) - Дунав (Русе) 3:0 (25:17, 25:17, 25:19)<br/> <br/> </p>
    </article>
  </body>
</html>