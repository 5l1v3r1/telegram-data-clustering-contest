<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blikk.hu/aktualis/belfold/durva-17-milliard-forint-erteku-heroint-fogtak-a-magyar-hatosagok/rdmx683"/>
    <meta property="og:site_name" content="Blikk.hu"/>
    <meta property="article:published_time" content="2019-11-22T19:47:53+00:00"/>
    <meta property="og:title" content="Videón: 17 milliárd forint értékű heroint fogtak a magyar hatóságok"/>
    <meta property="og:description" content="Hihetetlen mennyiségű drogot fogtak a szlovén–magyar határon: ilyen rekordmennyiségre húsz éve nem volt példa."/>
  </head>
  <body>
    <article>
      <h1>Videón: 17 milliárd forint értékű heroint fogtak a magyar hatóságok</h1>
      <address><time datetime="2019-11-22T19:47:53+00:00">22 Nov 2019, 19:47</time> by <a rel="author" href="https://www.blikk.hu/szerzo/blikk-informacio" target="_blank">Blikk-információ</a></address>
      <p>
        <i>
          <b>Hihetetlen mennyiségű drogot fogtak a szlovén–magyar határon: ilyen rekordmennyiségre húsz éve nem volt példa.</b>
        </i>
      </p>
      <p>Történelmi drogfogás: 730 kilogramm heroint foglaltak re a rendőrség emberei a magyar–szlovén határon. Az Iránból Koperbe érkezett mennyiség <b>65 százalékos tisztaságú volt, amelyet az utcai forgalmazáshoz tovább „hígítottak” volna, így akár három és fél tonna is készülhetett volna belőle.</b> Ebből a mennyiségből akár 20 millió adag is kijön, amely meghaladja Magyarország egyéves drogfogyasztását, de<b> egész Európa ellátására is elegendő lenne. </b>Feketepiaci ára legkevesebb 17.5 milliárd forint.</p>
      <p>A címzett a 47 éves K. Richárd magyar állampolgár volt, aki minden bizonnyal „<i>nagykutya</i>” lehetett a nemzetközi kábítószer-kereskedelemben. A hatóság a nyomozás érdekében nem hozta nyilvánosságra a társait, illetve azt, milyen szinten játszik a hazai „maffialétrán”, azt azonban tudni lehet, hogy eddig nem volt eddig drogügye, vagy legalábbis nem bukott le ilyesmivel.</p>
      <figure>
        <iframe src="https://www.youtube.com/embed/A_vDchKLiKc" width="640" height="360" data-service="Youtube" scrolling="no"/>
      </figure>
      <p>(<a href="https://hirado.hu/belfold/kekfeny/cikk/2019/11/21/egesz-europat-el-lehetett-volna-latni-a-magyar-szloven-akcioban-lefoglalt-heroinmennyiseggel#">Híradó</a>)</p>
    </article>
  </body>
</html>