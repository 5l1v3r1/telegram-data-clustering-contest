<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904775/brighton-hove-slaakt-zucht-van-verlichting-trossard-is-alweer-wedstrijdfit-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-22T19:08:00+00:00"/>
    <meta property="og:title" content="Brighton &amp; Hove slaakt zucht van verlichting: 'Trossard is alweer wedstrijdfit'"/>
    <meta property="og:description" content="Brighton &amp; Hove Albion kan dit weekend toch rekenen op Leandro Trossard. De buitenspeler blesseerde zich afgelopen week bij de Rode Duivels, maar al bij al blijkt de schade goed mee te vallen."/>
  </head>
  <body>
    <article>
      <h1>Brighton &amp; Hove slaakt zucht van verlichting: 'Trossard is alweer wedstrijdfit'</h1>
      <address>
        <time datetime="2019-11-22T19:08:00+00:00">22 Nov 2019, 19:08</time>
      </address>
      <p>
        <b>Brighton &amp; Hove Albion kan dit weekend toch rekenen op Leandro Trossard. De buitenspeler blesseerde zich afgelopen week bij de Rode Duivels, maar al bij al blijkt de schade goed mee te vallen.</b>
      </p>
      <p>Op training bij de Duivels in Tubeke moest Trossard <a href="https://www.voetbalprimeur.be/nieuws/903031/komen-de-rode-duivels-in-gevaar-voor-anderlecht-speler-chadli-.html?utm_source=doorlink&amp;utm_medium=doorlink&amp;utm_campaign=%2F">forfait geven vanwege een letsel aan de enkel</a>. Daardoor kon hij tegen zowel Rusland (1-4) als Cyprus (6-1) niet in actie komen. Trossard maakte de afreis naar Sint-Petersburg niet, integendeel. Onze landgenoot keerde terug naar Engeland om zich te laten verzorgen door zijn club.</p>
      <p>Dat heeft een positief gevolg gehad, meldt <i><a href="https://www.rtbf.be/sport/football/etranger/angleterre/detail_blesse-avec-les-diables-leandro-trossard-brighton-est-de-nouveau-apte-a-jouer?id=10372063">RTBF</a>.</i> Trainer Graham Potter heeft namelijk laten weten dat Trossard opnieuw topfit is. Brighton &amp; Hove zal de aanvaller kunnen gebruiken, want zaterdag komt seizoensrevelatie Leicester City over de vloer. Na twaalf speeldagen staat Brighton &amp; Hove elfde, met vijftien punten.</p>
      <aside>Lees meer<br/><a href="https://www.voetbalprimeur.be/nieuws/903369/trossard-licht-transferbeslissing-toe-de-premier-league-heeft-me-overtuigd-.html?itm_source=www.voetbalprimeur.be&amp;itm_medium=highlighted-content">Trossard legt uit waarom hij voor Brighton koos: "Premier League gaf de doorslag"</a></aside>
    </article>
  </body>
</html>