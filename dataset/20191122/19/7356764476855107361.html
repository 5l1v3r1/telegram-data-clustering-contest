<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gva.be/cnt/dmf20191122_04731095/voorwaardelijke-match-achter-gesloten-deuren-voor-antwerp"/>
    <meta property="og:site_name" content="Gazet van Antwerpen"/>
    <meta property="article:published_time" content="2019-11-22T19:40:00+00:00"/>
    <meta property="og:title" content="Antwerp riskeert match achter gesloten deuren voor rookpot op medefan in rolstoel"/>
    <meta property="og:description" content="Antwerp heeft het weer vlaggen. De Geschillencommissie legde de club een maximumboete van 5.000 euro op én een voorwaardelijke match achter gesloten deuren..."/>
  </head>
  <body>
    <article>
      <h1>Antwerp riskeert match achter gesloten deuren voor rookpot op medefan in rolstoel</h1>
      <address>
        <time datetime="2019-11-22T19:40:00+00:00">22 Nov 2019, 19:40</time>
      </address>
      <p>
        <b>Antwerp heeft het weer vlaggen. De Geschillencommissie legde de club een maximumboete van 5.000 euro op én een voorwaardelijke match achter gesloten deuren. Dit mede omdat er tijdens de match op Genk een rookpot terecht was gekomen op een vrouwelijke fan in een rolstoel, die een lichte brandwonde opliep.</b>
      </p>
      <p>“We tillen hier zwaar aan. Het louter opleggen van boetes brengt duidelijk ook niet het gewenste effect met zich mee. Antwerp slaagt er niet in om pyrogebruik volledig te bannen”, zo klinkt het bij de Geschillencommissie.</p>
      <p>Hopelijk voor de Great Old lukt dat vanaf nu wél, want bij nieuwe incidenten vóór 30 november 2020 kan de voorwaardelijke match achter gesloten deuren omgezet worden in een effectieve. Antwerp, dat dit seizoen felle problemen kent met zijn fans, ook in Europa, bood intussen zijn excuses aan bij de vrouw in kwestie.</p>
    </article>
  </body>
</html>