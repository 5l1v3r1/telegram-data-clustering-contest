<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/koodathayi-case-former-cpm-local-leader-manoj-arrested-jolly452.html"/>
    <meta property="og:site_name" content="DoolNews"/>
    <meta property="article:published_time" content="2019-11-22T19:38:00+00:00"/>
    <meta property="og:title" content="കൂടത്തായി കൂട്ടക്കൊലപാതകം; സി.പി.ഐ.എം മുന്‍ ലോക്കല്‍ സെക്രട്ടറി കെ. മനോജ് അറസ്റ്റില്‍"/>
    <meta property="og:description" content="CPIM Kerala Police Koodathayi Murder Kerala കോഴിക്കോട്: കൂടത്തായി കൂട്ടക്കൊലപാതക കേസില്‍ സി.പി.ഐ.എം മുന്‍ ലോക്കല്‍ സെക്രട്ടറി കെ.മനോജിനെ പൊലീസ് അറസ്റ്റ് ചെയ്തു. മുഖ്യപ്രത"/>
  </head>
  <body>
    <article>
      <h1>കൂടത്തായി കൂട്ടക്കൊലപാതകം; സി.പി.ഐ.എം മുന്‍ ലോക്കല്‍ സെക്രട്ടറി കെ. മനോജ് അറസ്റ്റില്‍</h1>
      <address><time datetime="2019-11-22T19:38:00+00:00">22 Nov 2019, 19:38</time> by <a rel="author">ന്യൂസ് ഡെസ്‌ക്</a></address>
      <p>കോഴിക്കോട്: കൂടത്തായി കൂട്ടക്കൊലപാതക കേസില്‍ സി.പി.ഐ.എം മുന്‍ ലോക്കല്‍ സെക്രട്ടറി കെ.മനോജിനെ പൊലീസ് അറസ്റ്റ് ചെയ്തു. മുഖ്യപ്രതിയായ ജോളിയെ വ്യാജ ഒസ്യത്ത് ഉണ്ടാക്കുന്നതിന് സഹായിച്ച സംഭവത്തിലാണ് അറസ്റ്റ്.</p>
      <p>നേരത്തെ മനോജിനെ പാര്‍ട്ടിയില്‍ നിന്ന് പുറത്താക്കിയിരുന്നു. പാര്‍ട്ടിയുടെ സല്‍പ്പേരിനു കളങ്കമുണ്ടാക്കിയെന്നു ചൂണ്ടിക്കാണിച്ചാണ് മനോജിനെ പുറത്താക്കിയത്. സി.പി.ഐ.എം കട്ടാങ്ങല്‍ ലോക്കല്‍ സെക്രട്ടറിയായിരുന്ന മനോജ് വ്യാജ ജോളി തയാറാക്കിയ വ്യാജ ഒസ്യത്തില്‍ ഒപ്പിട്ടെന്ന് ക്രൈംബ്രാഞ്ച് കണ്ടെത്തിയിരുന്നു.<br/><a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw"><b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b></a></p>
      <related>
        <a href="https://www.doolnews.com/adv-ka-hyder-appear-for-joli-at-koodathayi-case.html?utm_source=doolnews&amp;utm_medium=related"/>
      </related>
      <p>ജോളിയില്‍ നിന്നും പണം കൈപ്പറ്റിയെന്ന് മനോജ് സമ്മതിച്ചിരുന്നു. ഒപ്പിട്ടത് വ്യാജ വില്‍പത്രമാണെന്ന് അറിയാതെയാണെന്നും ജോളി തന്നെ ചതിക്കുകയായിരുന്നെന്നുമായിരുന്നു മനോജ് പറഞ്ഞത്.</p>
      <p>താന്‍ വെള്ളക്കടലാസില്‍ ഒപ്പിടുക മാത്രമാണ് ചെയ്തതെന്നും തന്റെ ഒപ്പുപയോഗിച്ചാണ് ജോളി വ്യാജ ഒസ്യത്തുണ്ടാക്കിയതെന്നും മനോജ് പറഞ്ഞിരുന്നു.</p>
      <p>അതേസമയം  മനോജ് പറഞ്ഞ പ്രകാരമാണ് ഒപ്പിട്ടതെന്ന് വ്യാജ ഒസ്യത്തില്‍ ഒപ്പിട്ട മറ്റൊരാളായ മഹേഷ് പറഞ്ഞത്. എന്‍.ഐ.ടിയില്‍ കരാര്‍ അടിസ്ഥാനത്തില്‍ സെക്യൂരിറ്റി ജീവനക്കാരന്‍ ആയി ജോലി ചെയ്യുകയാണ് മഹേഷ്.</p>
      <p>DoolNews Video</p>
      <figure>
        <iframe src="https://www.youtube.com/embed/FbZEUyNuUdY" width="527" height="309" data-service="Youtube" scrolling="no"/>
      </figure>
    </article>
  </body>
</html>