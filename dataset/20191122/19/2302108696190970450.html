<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.g4media.ro/video-un-barbat-cu-un-cutit-a-atacat-mai-multe-persoane-in-capitala-barbatul-a-fost-imobilizat-sindicatul-europol.html"/>
    <meta property="og:site_name" content="G4Media.ro"/>
    <meta property="article:published_time" content="2019-11-22T19:59:35+00:00"/>
    <meta property="og:title" content="VIDEO Un bărbat cu un cuțit a atacat mai multe persoane în Capitală. Bărbatul a fost imobilizat – Sindicatul Europol"/>
    <meta property="og:description" content="Europol, sindicat al polițiștilor, a anunțat că un bărbat înarmat cu un cuțit a atacat câteva persoane. Bărbatul se pare că suferea de afecțiuni psihice"/>
  </head>
  <body>
    <article>
      <h1> VIDEO Un bărbat cu un cuțit a atacat mai multe persoane în Capitală. Bărbatul a fost imobilizat – Sindicatul Europol </h1>
      <address><time datetime="2019-11-22T19:59:35+00:00">22 Nov 2019, 19:59</time> by <a rel="author">Daniel Budescu</a></address>
      <p>Europol, sindicat al polițiștilor, a anunțat că un bărbat înarmat cu un cuțit a atacat câteva persoane. Bărbatul se pare că suferea de afecțiuni psihice și a fost imobilizat înainte să rănească pe cineva.</p>
      <p>”Un bărbat înarmat cu un cuțit ce avea lama de peste 30 de cm a atacat mai multe persoane intr-o zona aglomerată a Bucureștiului. La auzul strigatelor de disperare, doi polițiști rutieri aflați în zona au intervenit prompt, l-au pus la pământ și l-au dezarmat. Se pare ca persoana este cunoscută cu afecțiuni psihice. O intervenție promptă a polițiștilor rutieri prin care s-a evitat o tragedie. Felicitări colegilor!”, se arată în postarea de pe contul de Facebook al sindicatului Europol.</p>
      <p>Sindicatul a postat și un scurt clip video care prezintă o parte din intervenția polițiștilor. ”Din cifrele neoficiale, în România există peste 700.000 de persoane cu afecțiuni psihice care nu urmeaza un tratament. Asta spune multe despre siguranta/nesiguranță din spațiile publice”, se mai spune în  postare.</p>
      <figure>
        <iframe src="https://www.youtube.com/embed/BW84OffiXkc" width="1140" height="642" data-service="Youtube" scrolling="no"/>
      </figure>
    </article>
  </body>
</html>