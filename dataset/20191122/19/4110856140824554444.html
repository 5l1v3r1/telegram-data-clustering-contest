<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.real.gr/koinonia/arthro/antidraseis_ston_dimo_delta_meta_apo_fimes_gia_dimiourgia_deuteris_domis_filoksenias_prosfygon-589012/"/>
    <meta property="og:site_name" content="Real.gr"/>
    <meta property="article:published_time" content="2019-11-22T19:21:00+00:00"/>
    <meta property="og:title" content="Εικόνες-σοκ στη Θάσο: Ορμητικός χείμαρρος παρασύρει τα πάντα στο πέρασμά του - ΒΙΝΤΕΟ"/>
    <meta property="og:description" content="Την αντίθεσή του στη δημιουργία νέας δομής προσφύγων στην περιοχή του Δήμου Δέλτα εκφράζει το Δημοτικό Συμβούλιο της περιοχής, το οποίο συνεδρίασε χθες."/>
  </head>
  <body>
    <article>
      <h1>
        <a href="https://www.real.gr/koinonia/arthro/eikones_sok_sti_thaso_ormitikos_xeimarros_parasyrei_ta_panta_sto_perasma_tou_binteo-589011/">Εικόνες-σοκ στη Θάσο: Ορμητικός χείμαρρος παρασύρει τα πάντα στο πέρασμά του - ΒΙΝΤΕΟ</a>
      </h1>
      <address><time datetime="2019-11-22T19:21:00+00:00">22 Nov 2019, 19:21</time> by <a rel="author">thestival.gr</a></address>
      <p>
        <b>Την αντίθεσή του στη δημιουργία νέας δομής προσφύγων στην περιοχή του Δήμου Δέλτα εκφράζει το Δημοτικό Συμβούλιο της περιοχής, το οποίο συνεδρίασε χθες.</b>
      </p>
      <p>Φήμες που συζητήθηκαν κατά τη χθεσινή συνεδρίαση του δημοτικού κάνουν λόγο για ένα οικόπεδο στην κοινότητα του Εχέδωρου, στο οποίο αναμένεται να εγκατασταθούν πρόσφυγες και μετανάστες που θα έρθουν από τα νησιά προς την ενδοχώρα.</p>
      <p>Σημειώνεται πως οι φήμες αυτές έχουν προκαλέσει και την αντίδραση των κατοίκων της περιοχής.</p>
      <p>Κατά τη χθεσινή συνεδρίαση του ΔΣ, εκφράστηκε η αντίδραση της δημοτικής αρχής στο σενάριο αυτό, ενώ σύμφωνα με τον δήμαρχο της περιοχής, Γιάννη Ιωαννίδη, τις επόμενες μέρες θα εκδοθεί ψήφισμα στο οποίο θα αποτυπώνεται η αντίδραση αυτή.</p>
      <p>Όπως τόνισε σε δηλώσεις του ο κ. Ιωαννίδης, "Είμαι κάθετα αντίθετος στο να δημιουργηθεί άλλη δομή γιατί ο Δήμος Δέλτα το τίμημα της αλληλεγγύης το έχει καταβάλει και με το παραπάνω".</p>
      <p>Όπως είπε, στην περιοχή υπάρχουν ήδη 2.500 πρόσφυγες και μετανάστες ενώ πρόσθεσε πως "αν τηρηθεί το 1%, θα πρέπει να πάμε σε 200-300 και όχι σε 3.000".</p>
      <p>Πρόσθεσε επίσης πως και οι κάτοικοι της περιοχής αντιδρούν σε νέες αφίξεις προσφύγων και μεταναστών στην περιοχή τους.</p>
      <p>Κληθείς να σχολιάσει τις πληροφορίες που κάνουν λόγο για το οικόπεδο στο Εχέδωρο, ο ιδιοκτήτης του οποίου φέρεται διατεθειμένος να το παραχωρήσει έναντι αμοιβής για τη δημιουργία δομής, είπε πως υπάρχει μόνο σαν σενάριο και όχι κάτι επίσημο.</p>
      <p>Επανέλαβε επίσης την ανάγκη για περισσότερη αστυνόμευση στην περιοχή αλλά και την ύπαρξη γραμμής του ΟΑΣΘ που θα μεταφέρει απευθείας τους πρόσφυγες στη δομή του πρώην στρατοπέδου Αναγνωστοπούλου, έτσι ώστε να αποσυμφορηθεί η γραμμή "54" που έχει αναλάβει το έργο αυτό.</p>
    </article>
  </body>
</html>