<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ntnews.com/national-news-telugu/consensus-on-uddhav-for-cm-candidate-says-sharad-pawar-after-talks-1-1-10610371.html"/>
    <meta property="og:site_name" content="ntnews.com"/>
    <meta property="article:published_time" content="2019-11-22T19:29:00+00:00"/>
    <meta property="og:title" content="'మహా' ముఖ్యమంత్రిగా ఉద్ధవ్ ఠాక్రే..!"/>
    <meta property="og:description" content="ముంబై: మహారాష్ట్రలో ప్రభుత్వ ఏర్పాటుపై శివసేన, కాంగ్రెస్, ఎన్సీపీల మధ్య ఏకాభిప్రాయం వచ్చింది. శివసేన నేతృత్వంలో ప్రభుత్వం ఏర్పడనుంది. సంకీర్ణ ప్రభుత్వంలో శివసే"/>
  </head>
  <body>
    <article>
      <h1>'మహా' ముఖ్యమంత్రిగా ఉద్ధవ్ ఠాక్రే..!</h1>
      <address>
        <time datetime="2019-11-22T19:29:00+00:00">22 Nov 2019, 19:29</time>
      </address>
      <p>ముంబై: మహారాష్ట్రలో ప్రభుత్వ ఏర్పాటుపై శివసేన, కాంగ్రెస్, ఎన్సీపీల మధ్య ఏకాభిప్రాయం వచ్చింది. శివసేన నేతృత్వంలో ప్రభుత్వం ఏర్పడనుంది. సంకీర్ణ ప్రభుత్వంలో శివసేన, కాంగ్రెస్, ఎన్సీపీలు పదవుల పంపకంపై కూడా అవగాహనకు వచ్చాయి. మహారాష్ట్ర ముఖ్యమంత్రిగా శివసేన అధినేత ఉద్ధవ్ ఠాక్రే ఉండాలని ఎన్సీపీ చీప్ శరద్ పవార్, సేన సీనియర్ నేత సంజయ్ రౌత్ ప్రతిపాదించారు. ముంబైలో 3 గంటల పాటు చర్చలు జరిపారు. రేపు మూడు పార్టీల నేతలు సంయుక్త సమావేశంలో పూర్తి వివరాలు వెల్లడించనున్నారు. గవర్నర్‌ను కలిసే అంశంపై రేపు నిర్ణయం తీసుకోనున్నారు. దీనికి మూడు పార్టీల ఎమ్మెల్యేలు మద్దతు తెలిపారు. సేనకు 16, ఎన్సీపీకి 14, కాంగ్రెస్‌కు 12 మంత్రి పదవులను కేటాయించారు. స్పీకర్, డిప్యూటీ సీఎం పదవులపై కూడా చర్చించారు.</p>
    </article>
  </body>
</html>