<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zoomit.ir/2019/11/22/342644/us-sanctioned-ict-minister/"/>
    <meta property="og:site_name" content="زومیت"/>
    <meta property="article:published_time" content="2019-11-22T19:44:00+00:00"/>
    <meta property="og:title" content="آمریکا، وزیر ارتباطات را تحریم کرد"/>
    <meta property="og:description" content="ایالات متحده‌ی آمریکا، محمدجواد آذری جهرمی، وزیر ارتباطات و فناوری اطلاعات ایران را تحریم کرد."/>
  </head>
  <body>
    <article>
      <h1>آمریکا، وزیر ارتباطات را تحریم کرد</h1>
      <address><time datetime="2019-11-22T19:44:00+00:00">22 Nov 2019, 19:44</time> by <a rel="author" href="http://www.zoomit.ir/user/mehrdad-isaloo/" target="_blank">مهرداد عیسی لو</a></address>
      <p>ایالات متحده‌ی آمریکا، محمدجواد آذری جهرمی، وزیر ارتباطات و فناوری اطلاعات ایران را تحریم کرد.</p>
      <hr/>
      <p>ایالات متحده‌ی آمریکا امروز، جمعه، یکم آذر ۹۸، با انتشار پستی در وب‌سایت وزارت خزانه‌داری این کشور، محمدجواد آذری جهرمی، وزیر ارتباطات و فناوری اطلاعات ایران را در فهرست تحریمی خود قرار داد.</p>
      <p>وزارت خزانه‌داری آمریکا در بیانیه‌ی مطبوعاتی خود، «نقش آذری جهرمی در سانسور اینترنتی در ایران» را دلیل اضافه‌کردن نام او در فهرست تحریمی این کشور علیه ایران عنوان کرده است.</p>
      <p>آمریکا در شرایطی وزیر ارتباطات را تحریم کرده است که براساس گزارش NetBlocks، از زمان قطعی کامل کشور با اینترنت بین‌الملل به‌دنبال اتفاقات پیش‌آمده براثر افزایش قیمت بنزین، بیش از ۵ روز می‌گذرد.</p>
      <p>ناگفته نماند که از روز گذشته، سطح دسترسی به اینترنت بین‌الملل به حدود ۱۵ درصد رسیده است و براساس گزارش‌های مختلف، پیش‌بینی می‌شود که طی روزهای آتی، به‌تدریج وضعیت اینترنت به حالت قبل بازگردد.</p>
      <h3>بیشتر بخوانید:</h3>
      <p>
        <a href="http://www.zoomit.ir/2019/11/21/342619/internet-reconnected/">اینترنت به‌زودی وصل می‌شود [به‌روزرسانی] </a>
        <a href="http://www.zoomit.ir/2019/11/23/342658/telecommunication-adds-10-days-internet/">مخابرات حجم مصرف‌نشده این ماه کاربران را به ماه بعد منتقل می‌کند </a>
        <a href="http://www.zoomit.ir/2019/11/23/342660/mobile-internet-connects-after-home-internet/">اینترنت همراه پس از اینترنت ثابت و خانگی وصل می‌شود </a>
        <a href="http://www.zoomit.ir/2019/11/21/342603/iranian-internet-services-alternatives/">سرویس‌های اینترنتی ایرانی در آزمون کارایی؛ آیا می‌توان همه‌چیز را جایگزین کرد؟ </a>
        <a href="http://www.zoomit.ir/2019/11/22/342598/iran-internet-oitage-effect-startups/">قطعی اینترنت و مشکلاتی که برای کسب‌وکارهای نوپا ایجاد شد</a>
      </p>
      <hr/>
      <p>منبع <a href="https://www.zoomit.ir/">زومیت</a></p>
    </article>
  </body>
</html>