<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/politics/_sadovij-ne-vlashtovuye-bankovu-ekspert/939487"/>
    <meta property="og:site_name" content="Gazeta.ua"/>
    <meta property="article:published_time" content="2019-11-22T19:48:00+00:00"/>
    <meta property="og:title" content="Садовий не влаштовує Банкову - експерт"/>
    <meta property="og:description" content="Офіс президента Володимира Зеленського хоче мати лояльного мера у Львові. Про це Gazeta.ua сказав політолог Віктор Небоженко. &quot;Садовий - дуже багата людина. У нього десятки якщо не сотні мільйонів доларів. А що ви хочете? Львів - багате місто. Садовий його очолює 13 років. ..."/>
  </head>
  <body>
    <article>
      <h1>Садовий не влаштовує Банкову - експерт</h1>
      <address><time datetime="2019-11-22T19:48:00+00:00">22 Nov 2019, 19:48</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/939/939487_w_300.jpg?v=0"/>
        <figcaption>Зеленському потрібен лояльний мер, каже політолог.</figcaption>
      </figure>
      <p>Офіс президента <b>Володимира Зеленського</b> хоче мати лояльного мера у Львові.</p>
      <p>Про це Gazeta.ua сказав політолог <b>Віктор Небоженко</b>.</p>
      <p>"Садовий - дуже багата людина. У нього десятки якщо не сотні мільйонів доларів. А що ви хочете? Львів - багате місто. Садовий його очолює 13 років.</p>
      <p>Команда президента вибиває Садового, тому що їм у Львові треба призначити свою людину. Він не лояльний до Офіса президента. Як і мер Києва <b>Кличко</b>.</p>
      <p>У "Слуги народу" сильний перекіс у бік східних регіонів. В Одесі або Кривому Розі у них повне розуміння - з мафією, громадськістю, засобами масової інформації і так далі. І дуже мало своїх людей в західних областях. Їм дуже потрібен Київ і Львів, де електорат Порошенка і "Голосу". У всіх інших містах мери спокійненько поміняли портрети з Порошенка на Зеленського. Зверніть увагу. Не чіпають Вінницю, її колишнього мера <b>Гройсмана</b>. Там у них більш менш все нормально.</p>
      <p>Напевно щось по Садовому знайшли, раз вже підозра. Той "помучиться" трошки і заплатить 50 мільйонів. Але наслідків для нього не буде. Це тільки форма тиску. Як обережно кажуть адвокати у такій ситуації "справа не має судової перспективи", - говорить Віктор Небоженко.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/regions/_sadovij-kazhe-scho-ne-maye-50-mln-grn-dlya-zastavi-prositime-lyudej/939373"/>
      </related>
      <blockquote>21 листопада мер Львова Андрій Садовий заявив, що працівники Спеціалізованої антикорупційної прокуратури вручили йому підозру.<br/>Підозру <a href="https://gazeta.ua/articles/politics/_meru-lvova-sadovomu-vruchili-pidozru/939193">надіслали електронною поштою</a>.</blockquote>
    </article>
  </body>
</html>