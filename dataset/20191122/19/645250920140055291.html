<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aftodioikisi.gr/koinonia/pethane-gnostos-ithopoios-se-ilikia-47-eton/"/>
    <meta property="og:site_name" content="Aftodioikisi.gr"/>
    <meta property="article:published_time" content="2019-11-22T19:51:41+00:00"/>
    <meta property="og:title" content="Πέθανε γνωστός ηθοποιός σε ηλικία 47 ετών"/>
    <meta property="og:description" content="Μια δυσάρεστη είδηση έγινε γνωστή από ανάρτηση στον λογαριασμό του Γιάννη Σερβετά στο Instagram. Ο παρουσιαστής των «Ράδιο Αρβύλα» γνωστοποίησε πως έφυγε"/>
  </head>
  <body>
    <article>
      <h1>Πέθανε γνωστός ηθοποιός σε ηλικία 47 ετών</h1>
      <address><time datetime="2019-11-22T19:51:41+00:00">22 Nov 2019, 19:51</time> by <a rel="author">Κώστας Παναγιωτάκης</a></address>
      <p>Μια δυσάρεστη είδηση έγινε γνωστή από ανάρτηση στον λογαριασμό του Γιάννη Σερβετά στο Instagram. Ο παρουσιαστής των «Ράδιο Αρβύλα» γνωστοποίησε πως έφυγε από τη ζωή ο καλός του φίλος και ηθοποιός Κώστας Ταρπατζής.</p>
      <p>Ο ηθοποιός πέθανε στις 19 Νοεμβρίου, δύο μέρες πριν από τα γενέθλια του.</p>
      <p>Το θέατρο στο οποίο εργαζόταν ο Κώστας Ταρπατζής εξέδωσε ανακοίνωση σχετικά με την απώλεια.</p>
      <p>Η ανακοίνωση του θεάτρου</p>
      <p>«Το Θέατρο Παράθλαση, βιώνει μια τρομερά επώδυνη απώλεια. Ο Κώστας Ταρπατζής, ακριβός φίλος και για 20 χρόνια πολύτιμος συνεργάτης, ξαφνικά, απροσδόκητα, αναπάντεχα, έφυγε για άλλες, μακρινές, θεατρικές γειτονιές».</p>
      <p>Ο Γιάννης Σερβετάς αποχαιρέτησε τον φίλο του, με τον οποίο είχαν συνεργαστεί στην εκπομπή «Γιάννης ο Όμορφος» στον ΑΝΤ1.</p>
      <p>«Καλός και ευγενικός συνάδερφος, ο ορισμός του «εραστής της τέχνης», γλυκός και δυσεύρετος άνθρωπος. Δεν έχω λόγια ειλικρινά. Κώστα Ταρπατζή θα σε θυμάμαι και θα σε μνημονεύω πάντα με αγάπη» έγραψε ο Γιάννης Σερβετάς.</p>
      <p>Το δικό του μήνυμα για τον χαμό του Κώστας Ταρπατζή έστειλε και ο Αντώνης Κανάκης από τον λογαριασμό του στο Facebook.</p>
      <p>«Στον «Γιάννη Τον Όμορφο» είχαμε δημιουργήσει μια πολύ όμορφη παρέα ταλαντούχων ηθοποιών από την Θεσσαλονίκη, τους οποίους κρατώ στην καρδιά μου και κάθε στιγμή που τους θυμάμαι χαμογελάω.<br/>Σήμερα έμαθα πως ο γλυκός μας Κώστας Ταρπατζής…<br/>Στεναχωρέθηκα τόσο πολύ…<br/>Όμως θα συνεχίσω να χαμογελάω κάθε φορά που τον σκέφτομαι…» ανέφερε ο γνωστός παρουσιαστής.</p>
      <related>
        <h4>Δημοφιλη άρθρα</h4>
        <a href="https://www.aftodioikisi.gr/ergasiaka-ypallilwn-ota/ergazomenoi-d-vyrona-ti-lene-gia-to-sovaro-peristatiko-se-dimotiko-paidiko-stathmo/"/>
        <a href="https://www.aftodioikisi.gr/ergasiaka-ypallilwn-ota/oaed-neo-koinofeles-programma-pote-xekinoyn-oi-aitiseis-gia-35-000-theseis-eidikotites-amp-dikaiologitika/"/>
        <a href="https://www.aftodioikisi.gr/koinonia/aade-apeytheias-prosvasi-se-lixiarchikes-praxeis-gennisis-gamoy-thanatoy-amp-pistopoiitika-oikogeneiakis-katastasis/"/>
      </related>
      <related>
        <h4>Η aftodioikisi.gr προτείνει</h4>
        <a href="https://www.aftodioikisi.gr/ipourgeia/oi-neoi-dioikites-sta-nosokomeia-onomata/"/>
        <a href="https://www.aftodioikisi.gr/oikonomia/epidoma-paidioy-katavoli-me-ekplixeis-sta-atm-ti-ginetai-stis-trapezes/"/>
        <a href="https://www.aftodioikisi.gr/ipourgeia/epidoma-thermansis-poies-epipleon-perioches-perilamvanontai-analytikoi-pinakes/"/>
      </related>
    </article>
  </body>
</html>