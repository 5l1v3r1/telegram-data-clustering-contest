<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/06ab87dc2a388afd/rusia-spune-ca-nu-a-furat-toaletele-de-pe-navele-returnate-ucrainei.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-22T19:09:00+00:00"/>
    <meta property="og:title" content="Rusia spune că nu a furat toaletele de pe navele returnate Ucrainei"/>
    <meta property="og:description" content="Rusia nu a luat toaletele de pe cele trei nave ucrainene înainte să le returneze, săptămâna aceasta, a susținut joi Serviciul Federal de Securitate (FSB), potrivit Hotnews. FSB a publicat chiar și un clip video, în care se vede un vas de toaletă la bordul uneia dintre nave."/>
  </head>
  <body>
    <article>
      <h1>Rusia spune că nu a furat toaletele de pe navele returnate Ucrainei</h1>
      <address><time datetime="2019-11-22T19:09:00+00:00">22 Nov 2019, 19:09</time> by <a rel="author">Jurnal.md</a></address>
      <p>
        <b>Rusia nu a luat toaletele de pe cele trei nave ucrainene înainte să le returneze, săptămâna aceasta, a susținut joi Serviciul Federal de Securitate (FSB), potrivit Hotnews. FSB a publicat chiar și un clip video, în care se vede un vas de toaletă la bordul uneia dintre nave.</b>
      </p>
      <p>Reacția FSB vine după ce șeful marinei ucrainene a spus că rușii ”au luat lămpi, prize și toalete” de pe cele două mici vase blindate și dotate cu artilerie pe care le-au reținut timp de un an. Președintele ucrainean Volodimir Zelenski a declarat că va cere Moscovei să returneze echipamentele lipsă, scrie Libertatea.ro.</p>
      <p>FSB a publicat și un clip video cu remorcherul Yanu Kapu și cu navele de luptă Berdyansk și Nikopol, spunând că filmarea a fost făcută în timpul returnării lor. În clip se vede o toaletă intactă la bordul uneia dintre nave. Cele trei nave au fost sechestrate pe 25 noiembrie 2018, când garda de coastă rusă a deschis focul asupra acestora în strâmtoarea Kerci pentru o pretinsă intrare neautorizată în apele teritoriale ruseşti, Ucraina acuzând atunci Rusia de o nouă agresiune.</p>
    </article>
  </body>
</html>