<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilsussidiario.net/news/macron-come-le-pen-e-salvini-svolta-a-destra-promette-linea-dura-sullimmigrazione/1952522/"/>
    <meta property="og:site_name" content="IlSussidiario"/>
    <meta property="article:published_time" content="2019-11-22T19:52:00+00:00"/>
    <meta property="og:title" content="Macron come Le Pen e Salvini/ Svolta a destra: promette linea dura sull’immigrazione"/>
    <meta property="og:description" content="Macron come Le Pen e Salvini su immigrazione. Ora il presidente francese promette linea dura: &quot;Voglio far uscire chi non ha niente da fare qui&quot;."/>
  </head>
  <body>
    <article>
      <h1>Macron come Le Pen e Salvini/ Svolta a destra: promette linea dura sull’immigrazione</h1>
      <h2>Macron svolta a destra: come Le Pen e Salvini sull’immigrazione. Ora il presidente francese promette linea dura: “Voglio far uscire tutte le persone che non hanno niente da fare qui”</h2>
      <address><time datetime="2019-11-22T19:52:00+00:00">22 Nov 2019, 19:52</time> by <a rel="author" href="https://www.ilsussidiario.net/autori/silvana-palazzo/" target="_blank">Silvana Palazzo</a></address>
      <p>Svolta a destra di <a href="https://www.ilsussidiario.net/news/caos-ue-il-piano-di-macron-per-prendersi-tutta-leuropa/1949893/"><b>Emmanuel Macron</b></a> sull’<b>immigrazione</b>: ora il presidente francese promette la linea dura. «<i>Il mio obiettivo è quello di far uscire tutte le persone che non hanno niente da fare qui</i>», ha dichiarato colui che per mesi ha bacchettato il governo M5s-Lega per le posizioni sull’immigrazione. Sono parole che non avrebbero stupito se fossero arrivate da un dirigente di <b>Rassemblement National</b> o dalla stessa <b>Marine Le Pen</b> (ma pure da <b>Matteo Salvini</b>). Ma arrivano invece da Macron, che ha illustrato quanto prevede la nuova legge sulla gestione dei flussi migratori. In Francia si torna a parlare di quote, cioè di gruppi di migranti che servono effettivamente per aiutare l’economia francese. Un metodo usato in passato quando si accettavano quote di italiani dal Belgio o dal nostro Paese se mancava manodopera per lavori usuranti. E questo valeva anche per polacchi e bulgari. Macron, che non vuole mostrarsi debole in tema di immigrazione, ritiene che questa riforma sia utile per il rispetto delle regole e del principio secondo cui in Francia può arrivare solo chi può rendersi utile.</p>
      <h4>MACRON COME LE PEN E SALVINI: ORA LINEA DURA SULL’IMMIGRAZIONE</h4>
      <p>Ma questo è un ragionamento che, stando alle dichiarazioni di <a href="https://www.ilsussidiario.net/news/attacco-alla-nato-macron-sfida-gli-usa-e-azzera-litalia/1947211/"><b>Emmanuel Macron</b></a> durante la campagna elettorale del 2017, appare opposto rispetto al suo pensiero originario. Dunque il presidente francese ha deciso di cambiare rotta sull’<b>immigrazion</b>e. il mese scorso aveva promesso un grande giro di vite contro i migranti irregolari. Ma non è finita qui, perché Macron ha anche un piano per bloccare l’allargamento dell’<b>Unione europea</b>. E anche questo suona strano, visto che l tema dell’allargamento è messo usato a fini elettorali al <b>Rassemblement National</b> di<b> Marine Le Pen</b>. A ottobre ha bloccato l’avvio dei negoziati con <b>Macedonia del Nord</b> e <b>Albania</b>. L’inquilino dell’Eliseo vorrebbe che il processo di allargamento sia “riformato”, che l’accesso alle politiche europee sia “graduale”, che l’iter sia “più rigoroso” e che il processo sia “reversibile”. Stando a quanto riportato dal Sole 24 Ore, il governo francese ha inviato ai partner una proposta in cui riassume il suo pensiero. L’<b>Italia</b> invece, come l’<b>Austria</b>, ha scritto alla Commissione europea dicendosi pronta a discutere del metodo, ma vuole che venga aperto il negoziato su Macedonia del Nord e Albania.</p>
      <related>
        <h4>Ti potrebbe interessare anche</h4>
        <a href="https://www.ilsussidiario.net/news/beppe-grillo-di-maio-resta-capo-politico-m5s-video-non-rompete-le-palle/1952669/"/>
        <a href="https://www.ilsussidiario.net/news/spillo-loperazione-segre-e-la-resistenza-milanese/1952539/"/>
        <a href="https://www.ilsussidiario.net/news/sondaggi-politici-lega-scende-al-31-centrodestra-al-50-pd-21-e-m5s/1952605/"/>
        <a href="https://www.ilsussidiario.net/news/caos-mes-ecco-come-funziona-il-mostro-che-colpira-litalia/1952239/"/>
        <a href="https://www.ilsussidiario.net/news/crisi-m5s-becchi-casaleggio-ha-capito-che-il-movimento-di-suo-padre-e-morto/1952559/"/>
        <a href="https://www.ilsussidiario.net/news/come-si-vota-elezioni-comunali-2019-ballottaggio-lamezia-terme-e-isola-capo-rizzuto/1952023/"/>
      </related>
    </article>
  </body>
</html>