<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://wpolityce.pl/polityka/474280-premier-morawiecki-odpowiada-na-pytania-polakow-relacja"/>
    <meta property="og:site_name" content="wPolityce.pl"/>
    <meta property="article:published_time" content="2019-11-22T19:59:42+00:00"/>
    <meta property="og:title" content="RELACJA. Premier Morawiecki odpowiada na pytania Polaków. &quot;Jestem zwolennikiem jak najszybszej budowy łuku triumfalnego&quot;"/>
    <meta property="og:description" content="&quot;Bezpośredni kontakt z Polakami to coś, na czym zależy mi najbardziej&quot;"/>
  </head>
  <body>
    <article>
      <h1>RELACJA. Premier Morawiecki odpowiada na pytania Polaków. "Jestem zwolennikiem jak najszybszej budowy łuku triumfalnego"</h1>
      <address><time datetime="2019-11-22T19:59:42+00:00">22 Nov 2019, 19:59</time> by <a rel="author" href="https://wpolityce.pl/autorzy/100-zespol-wpolitycepl" target="_blank">Zespół wPolityce.pl</a></address>
      <p>
        <b>„Bezpośredni kontakt z Polakami to coś, na czym zależy mi najbardziej” - podkreślał premier Mateusz Morawiecki, zapraszając na kolejną internetową sesję pytań i odpowiedzi (Q&amp;A). Portal wPolityce.pl śledzi to wydarzenie!</b>
      </p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2FMorawieckiPL%2Fvideos%2F2630147977206346%2F&amp;show_text=&amp;width=640" width="640" height="360" data-service="Facebook" scrolling="no"/>
      </figure>
      <p>Dobrowolny ZUS dla przedsiębiorców?</p>
      <blockquote>Nie mamy tego w planach, chociaż zmniejszyliśmy ZUS wielokrotnie</blockquote>
      <p>— odparł premier, mówiąc więcej o „małym ZUS-ie”.</p>
      <p>Ile sypia szef rządu?</p>
      <blockquote>Śpię po 5, może 6 godzin. W weekendy trochę dłużej</blockquote>
      <p>— zdradził, choć podkreślał:</p>
      <blockquote>Dobrze jest mieć pracę, którą się kocha.</blockquote>
      <p>Czy premier nie ma dosyć polityki?</p>
      <blockquote>Ja się rozkręcam. Na pewno nie mam dość. Podoba mi się ta praca i służba Polakom (…) Życzyłbym sobie aby opozycja byłą bardziej konstruktywna. Ale co, poradzimy sobie w takich warunkach, jakie mamy</blockquote>
      <p>— odpowiedział Mateusz Morawiecki.</p>
      <p>
        <b>Dodał też parę słów o spotkaniu liderów Zjednoczonej Prawicy.</b>
      </p>
      <blockquote>Dziś mieliśmy dobre rozmowy z naszymi koalicjantami ze Zjednoczonej Prawicy. Wszystkie kwestie zostały rozwiązane. Jesteśmy skoncentrowani na tym, żeby krok po kroku usprawniać państwo polskie.</blockquote>
      <p>Czy współpraca z Lewicą bardziej możliwa niż z PO?</p>
      <blockquote>No średnio to mi się wydaje możliwe. Jak ktoś stawia warunki zaporowe i nie bierze pod uwagę tego, że nie wzięliśmy się tu i teraz znikąd tylko była komuna i postkomuna (…) doprowadziła do tego stanu, to nie można za pstryknięciem palców znaleźć się gdzieś indziej. Ci sami ludzie nie potrafią docenić tego, co stało się naszym sukcesem gospodarczym i który stoi za innymi naszymi sukcesami, to ciężko wyobrazić sobie dobrą współpracę, ale nie załamujemy rąk.</blockquote>
      <p>Ulubiona piosenka premiera?</p>
      <blockquote>Muszę powiedzieć, że mam sporo takich. Na przykład „Autobiografia” Perfektu. Przypominam sobie stare lata…</blockquote>
      <p>Czy spowolnienie niemieckie może nam zaszkodzić?</p>
      <blockquote>Oczywiście, że tak. Już trochę szkodzi. Zwykle bywało tak, że jak niemiecka gospodarka kichnęła, to polska gospodarka łapała grypę. A jak Niemcy miały grypę, to my byliśmy w zapaści. Dziś pierwszy raz, w tym czasie spowolnienia gospodarczego w Niemczech, mamy pierwszy raz do czynienia z takim rozszczepienie koniunktury, do pewnego stopnia. Na razie „so far so good”.</blockquote>
      <p>Czy Mateusz Morawiecki ma ulubionego bohatera historycznego?</p>
      <blockquote>Oprócz wielkich naszych bohaterów, jestem zwolennikiem cichych bohaterów. Na przykład ludzie, którzy starali się chronić innych w czasie II wojny światowej - Żydów, Cyganów czy Polaków (…) Nie tylko ci walczący są moimi bohaterami, ale także ci, którzy w pocie czoła walczyli podczas zaborów z germanizacją o polską mowę. (…) Myślę o tych bezimiennych bohaterach, którzy wiedzieli, że idą na śmierć, na zsyłkę, ale wiedzieli, że jest coś ważniejszego od naszego życia.</blockquote>
      <p>Kiedy pomnik upamiętniający Bitwę Warszawską?</p>
      <blockquote>Dziękuję za to pytanie, niezwykle ważne! Jestem zwolennikiem tego, żeby wybudować jak najszybciej łuk triumfalny. Sam też wpłaciłem środki na fundację, która zbiera pieniądze na łuk triumfalny</blockquote>
      <p>— zdradził Mateusz Morawiecki.</p>
      <blockquote>Łuk triumfalny ku czci Bitwy Warszawskiej byłby godnym upamiętnieniem, ale do tego trzeba niestety porozumienia z władzami Warszawy (…) Są tutaj mało kooperatywne niestety (…) Pewnie z jakimś opóźnieniem będziemy mieli i Muzeum Bitwy Warszawskiej</blockquote>
      <p>— powiedział premier.</p>
      <p>Szef rządu - przypomnijmy, z wykształcenia również historyk - przypomniał, że Armia Czerwona chciała na „trupie Polski” zdobyć resztę Europy.</p>
      <blockquote>Zdobyliby ten Berlin i Paryż. Nie mieliby dzisiaj takich mądrych rad, jakie miewają czasami, gdyby dotknęła ich taka chłosta historii</blockquote>
      <p>— stwierdził na marginesie.</p>
      <blockquote>Pomnik Bitwy Warszawskiej powinien być już 30, 20, 10 lat temu. Powinien być za rok, ale nie stanie. Ale obiecuję, stanie w krótkim czasie</blockquote>
      <p>— podkreślał Mateusz Morawiecki.</p>
      <p>Internauta rozwija skrót PiS - „Podatki i Socjalizm”</p>
      <blockquote>Nie zgadzam się z panem. Podatki obniżamy (…) Jeśli pan jest zwolennikiem jakiejś innej partii, to proszę widzieć, że tam były podwyżki, u nas obniżki</blockquote>
      <p>— odpowiedział Mateusz Morawiecki.</p>
      <blockquote>Walczyliśmy jako ludzie o rodowodzie solidarnościowym z komunizmem, ale jeżeli ma pan na myśli naszą politykę społeczną, że wyrwaliśmy wielu ludzi z biedy, to ja jestem z tej polityki społecznej dumny</blockquote>
      <p>— dodał.</p>
      <p>Kiedy zarobki w Polsce na poziomie zachodnim?</p>
      <p>II wojna światowa i komunizm to przyczyny naszego zapóźnienia - podkreślał szef rządu.</p>
      <blockquote>Polska przed wojną była na wyższym poziomie rozwoju, dziś jest Hiszpania. Takie spustoszenie czyni komunizm i realny socjalizm. Postawiliśmy na rozwój gospodarczy, który ma podnosić polskie płace</blockquote>
      <p>— mówił.</p>
      <p>Neutralność klimatyczna?</p>
      <blockquote>Jeżeli UE chce szybkiej neutralności klimatycznej, to musi nam pomóc w transformacji. Inny punkt wyjścia jest w Polsce, inny na przykład we Francji</blockquote>
      <p>— podkreślał premier.</p>
      <blockquote>My walczyliśmy o ich wolność. Mój wujek na przykład walczył o wolność Francji i Włochów, pod Monte Cassino. I oni mieli to szczęście być po „dobrej” stronie żelaznej kurtyny (…). Byliśmy krajem niesuwerennym i musieliśmy rozwijać się jak nam Moskwa kazała. Musimy nadrabiać nie tylko stracone lata, ale zmienić system energetyczny w taki sposób, aby zbudować jego bezpieczeństwo, konkurencyjność z uwzględnieniem ochrony środowiska</blockquote>
      <p>— opowiadał. Wiele uwagi poświęcił potencjałowi, jaki mogą przynieść farmy wiatrowe na morzu.</p>
      <blockquote>Będę w UE walczył o sprawiedliwą transformację energetyczną</blockquote>
      <p>— dodał Mateusz Morawiecki.</p>
      <blockquote>Nie dajemy im się wymądrzać, tylko przedstawiamy nasze argumenty. Często są wysłuchiwane</blockquote>
      <p>— stwierdził.</p>
      <p>Kiedy dymisja rządu i przywrócenie demokracji? - pyta sympatyk opozycji.</p>
      <blockquote>Panie Tomaszu, ostatnie wybory były najbardziej demokratyczne przez 30 lat! Proszę sobie wyobrazić, że w 2011 roku było kilka razy więcej nieważnych głosów. (…) Wtedy demokracja kulała. Teraz frekwencja była wysoka jak nigdy, w ciągu 30 lat tyle osób nie poszło do urn. Nigdy żądna partia nie dostała tylu głosów co PiS. Demokracja nie tylko ma się dobrze, ale jest wzmocniona, podbudowana przez ten silny mandat, a do parlamentu doszły różne siły. Demokracja ma się świetnie!</blockquote>
      <p>Obniżka podatku dochodowego?</p>
      <blockquote>Otóż obniżyliśmy tak bardzo podatek dochodowy, jak nikt od wielu wielu lat</blockquote>
      <p>— podkreślił premier w internetowym Q&amp;A.</p>
      <blockquote>Zrobiliśmy dużo, zobaczymy jaki będzie efekt gospodarczy (…) To wszystko jest Polsce potrzebne</blockquote>
      <p>— dodał.</p>
      <p>Komu kibicuje premier?</p>
      <blockquote>W Polsce kibicuję wszystkim klubom,żeby przechodził do fazy klubowej. Wiem, wiem, jestem marzycielem, ale tak się stanie!</blockquote>
      <p>— odparł, zapowiadając… chęć stworzenia specjalnych nagród dla klubów, które przejdą do faz grupowych rozgrywek.</p>
      <blockquote>We wczesnej młodości lubiłem brytyjskie zespoły, z którymi nawet korespondowałem (…) Podoba mi się jak walczą do ostatniej minuty. Lubię ligę angielską</blockquote>
      <p>— przyznał Mateusz Morawiecki.</p>
      <blockquote>To jedno z moich największych marzeń, by polska reprezentacja grała coraz lepiej, ale żeby polska piłka klubowa święciła takie triumfy!</blockquote>
      <p>— dodał.</p>
      <p>Kogo słuchał Mateusz Morawiecki?</p>
      <p>Premier w odpowiedzi na to pytanie wymienił zespoły polskie: Republikę, Lady Pank, Maanam, Perfekt. Wspomniał też o… hard rockowym i heavy metalowym okresie: Black Sabbath, Deep Purple i Led Zeppelin.</p>
      <blockquote>Lubiłem tego posłuchać, teraz zmieniły mi się upodobania</blockquote>
      <p>— dodał.</p>
      <p>Sejmowe problemy z głosowaniem?</p>
      <p>Mateusz Morawiecki przypomniał, że posłowie opozycji zgłaszali problem z działaniem kart do głosowania.</p>
      <blockquote>Marszałek Witek postąpiła jak najbardziej słusznie, żeby jeszcze raz doprowadzić do głosowania, w którym każdy mógł powiedzieć, że zagłosowali we właściwy sposób. A jeśli ktoś jest podejrzliwy, jak insynuują nam nasi nieprzyjaciele, że marszałek coś widziała, to chciałbym powiedzieć, że nikt nie widzi wyniku głosowania, dopóki nie pojawi się na ekranie</blockquote>
      <p>— tłumaczył szef rządu.</p>
      <p>Czy „trzynastki” są zagrożone?</p>
      <blockquote>„Trzynasta emerytura” jest ustawowo zagwarantowana</blockquote>
      <p>— odparł premier.</p>
      <p>Wizerunek Polski na świecie?</p>
      <blockquote>Jestem dumny z tego, co Polacy dokonali w technologii (…) Polacy mają gen nowoczesnych technologii, chciałbym, aby to hasło zakiełkowało - „Poland tech-nation”.</blockquote>
      <p>OFE a PPK?</p>
      <blockquote>Zaproponowałem w expose, PiS chce naprawić błędy poprzedników. Niestety PO i PSL wzięły część OFE i wchłonęły do budżetu. Dlatego drugą część OFE, by nikt nie miał takich apetytów na zagarnięcie tych środków, przekazujemy wszystkim 16 mln uczestników (…). Chcemy je przekazać obywatelom</blockquote>
      <p>— odpowiadał Mateusz Morawiecki.</p>
      <blockquote>PPK są niesamowicie ważne dla przyszłych emerytur i z punktu widzenia makroekonomicznego (…) PPK są fundamentalnie ważne dla budowania oszczędności krajowych i Polaków</blockquote>
      <p>— dodał.</p>
      <p>Referendum na wzór szwajcarskiego w Polsce?</p>
      <p>Mateusz Morawiecki wskazał na różnice w ludności między Szwajcarią a Polską.</p>
      <blockquote>Przypomnijcie sobie referendum we wrześniu 2015 roku, ważne pytanie, odchodzący prezydent, który nie wiedział, że jeszcze przegra. I jaka byłą frekwencja? Nawet nie przekroczyła 10 proc. A jeśli 8 procent miałoby decydować w jakieś ważnej sprawie, to chyba nie byłoby to najwłaściwsze</blockquote>
      <p>— mówił. Zaznaczył, że PiS jest zwolennikiem demokracji bezpośredniej, podając przykład z samorządu i wprowadzenie możliwości przegłosowania budżetów partycypacyjnych.</p>
      <p>Czy premier lubi „dżem”?</p>
      <blockquote>Jeśli chodzi o zespół rockowy? To bardzo!</blockquote>
      <p>Depenalizacja i opodatkowanie używek?</p>
      <blockquote>Jestem przeciwnikiem wszystkich narkotyków i używek. Jako premier mam dostęp do danych dot. tragicznych wypadków związanych z dopalaczami. Statystki są przerażające</blockquote>
      <p>— odpowiedział stanowczo premier.</p>
      <blockquote>Słuchajcie kochani, bardzo was przestrzegam, nie bierzcie tego świństwa do ust! Wiele osób szybko poszło na ten świat…</blockquote>
      <p>— dodał.</p>
      <p>Choć pojawiła się i kwestia używek typu papierosów i alkoholu:</p>
      <blockquote>Papierosów wcale, alkohol z umiarem.</blockquote>
      <p>Mandaty za niebezpieczną jazdę powiązane z wartością samochodu i zarobkami?</p>
      <blockquote>Panie Romanie, absolutnie się zgadzam, że bez wyjątków. Państwo moich marzeń, które chciałbym budować, to państwo silne dla silnych i wyrozumiałe dla trochę słabszych. (…) Kara powinna być proporcjonalna do zarobków. Będziemy o tym dyskutować przez najbliższe tygodnie. Jak podkreślałem w expose (…) bezpieczeństwo w ruchu drogowym będzie dla nas priorytetem</blockquote>
      <p>— zaznaczył Mateusz Morawiecki.</p>
      <blockquote>Sztandarowy projekt będzie dla nas ważny i szybko go zaprezentujemy</blockquote>
      <p>— dodał.</p>
      <blockquote>Mam też takie zdanie i sam bym prosił tych twórców, by w projekcie były zaszyte takie elementy, żeby ci, którzy bardziej zawinili, np. jeździli po pijanemu lub są bardziej uposażeni, łamanie ruchu drogowego bardziej ich bolało</blockquote>
      <p>— stwierdził premier.</p>
      <p>Kiedy zerowy PIT dla wszystkich, nie tylko dla młodych?</p>
      <blockquote>PIT jest jednym z głównych źródeł dochodu (…) Trzeba nim gospodarować oszczędnie, dlatego dla młodych, po to by zostali w Polsce zdecydowaliśmy się na rewolucyjny projekt bez podatku dla młodych do 26. roku życia. I kanclerz Niemiec, wielu przywódców, media z USA się tym zainteresowały. Nam chodzi przede wszystkim o to, by młodzi znaleźli tutaj swoją pierwszą pracę</blockquote>
      <p>— odpowiadał szef rządu.</p>
      <blockquote>Powszechnie obniżyliśmy podatki PIT</blockquote>
      <p>— dodał.</p>
      <p>RODZINA - JAKIE DZIAŁANIA ZAMIERZA PROWADZIĆ RZĄD PiS?</p>
      <blockquote>Wiele działań związanych ze wzmocnieniem rodziny. Rodzina i państwo to najlepsze wynalazki ludzkości (…) Z niewielkimi wyjątkami narody bez państwa nie potrafiły przetrwać, my jesteśmy jednym z wyjątkiem</blockquote>
      <p>— mówił premier, podkreślając, że mowa o wsparciu dla rodziny - gospodarczym, finansowym, ale także w zakresie edukacji oraz usług publicznych.</p>
    </article>
  </body>
</html>