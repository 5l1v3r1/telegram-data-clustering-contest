<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/kypriako/598673/ptd-den-anexomai-paraviasi-tou-idiotikou-aporritou-politi-i-politikou"/>
    <meta property="og:site_name" content="SIGMALIVE"/>
    <meta property="article:published_time" content="2019-11-22T19:48:00+00:00"/>
    <meta property="og:title" content="ΠτΔ: Δεν ανέχομαι παραβίαση του ιδιωτικού απορρήτου πολίτη ή πολιτικού"/>
    <meta property="og:description" content="Δεν ανέχομαι και δεν θα ανεχτώ ποτέ  την παραβίαση του ιδιωτικού απορρήτου του οποιουδήποτε πολίτη ή πολιτικού, είπε απόψε ο Πρόεδρος της Δημοκρατίας κ...."/>
  </head>
  <body>
    <article>
      <h1>ΠτΔ: Δεν ανέχομαι παραβίαση του ιδιωτικού απορρήτου πολίτη ή πολιτικού</h1>
      <address><time datetime="2019-11-22T19:48:00+00:00">22 Nov 2019, 19:48</time> by <a rel="author">SigmaLive</a></address>
      <p>Δεν ανέχομαι και δεν θα ανεχτώ ποτέ  την παραβίαση του ιδιωτικού απορρήτου του οποιουδήποτε πολίτη ή πολιτικού, είπε απόψε ο Πρόεδρος της Δημοκρατίας κ. Νίκος Αναστασιάδης.</p>
      <p>Σε δηλώσεις του στους δημοσιογράφους, στη Λεμεσό, ο Πρόεδρος της Δημοκρατίας ερωτηθείς αν μετά τη συνάντηση του σήμερα με τον ΓΓ του ΑΚΕΛ έχει λήξει το θέμα που αφορά το βαν, ο Πρόεδρος είπε «μα η έρευνα δεν έχει λήξει. Έχω καταστήσει την πρόθεση μου για πλήρη διερεύνηση της υπόθεσης ξεκάθαρη. Κάτι που δεν ανέχομαι και δεν θα ανεχτώ ποτέ είναι την παραβίαση του ιδιωτικού απορρήτου του οποιουδήποτε πολίτη ή πολιτικού».</p>
      <p>Ερωτηθείς αν μελέτησε το πόρισμα του Γενικού Ελεγκτή για το θέμα των αποστολών της Προεδρίας στο εξωτερικό, ο Πρόεδρος είπε ότι «δεν είχα τον χρόνο να δω το πόρισμα, είχα συσκέψεις με τη ΔΕΦΑ, για την κατοχύρωση του χαλουμιού. Και υπάρχει και το Κυπριακό που προηγείται. Εν καιρώ θα το δω και θα σχολιάσω το κάθε στοιχείο».</p>
    </article>
  </body>
</html>