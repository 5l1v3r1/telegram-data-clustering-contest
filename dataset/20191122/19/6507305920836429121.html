<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milannews.it/news/brescia-balotelli-a-colloquio-con-cellino-352832"/>
    <meta property="og:site_name" content="MilanNews.it"/>
    <meta property="article:published_time" content="2019-11-22T19:00:00+00:00"/>
    <meta property="og:title" content="Brescia: Balotelli a colloquio con Cellino"/>
    <meta property="og:description" content="(ANSA) - BRESCIA, 22 NOV - La quiete dopo la tempesta. Cosi' a Brescia il giorno dopo il caso che ha visto protagonista Mario Balotelli, allontanato dall'allenamento dal tecnico, Fabio Grosso, a causa di comportamenti non consoni, derivanti dal fastidio dell'attaccante che dalle prove tattiche aveva capito che domenica a Roma sarebbe partito dalla panchina. Oggi Balotelli si e'regolarmente presentato al centro sportivo di Torbole Casaglia e ha avuto un chiarimento sul campo con il presidente, Massimo Cellino. L'allenamento era fissato le 15 e il giocatore e' arrivato pochi minuti dopo le 14 infilando subito la porta dello spogliatoio. Alle 14 e 45, e' poi arrivato il presidente, che dopo aver salutato i giocatori ha assistito all'allenamento in silenzio. Il clima sul campo è parso sereno, con Mario a ridere e scherzare con i compagni durante il torello ed e' rimasto positivo durante tutto l'allenamento al termine del quale, mentre la squadra ha iniziato una partitella, Balotelli si è avvicinato a Cellino: i due…"/>
  </head>
  <body>
    <article>
      <h1>Brescia: Balotelli a colloquio con Cellino</h1>
      <address><time datetime="2019-11-22T19:00:00+00:00">22 Nov 2019, 19:00</time> by <a rel="author">Matteo Calcagni</a></address>
      <p>(ANSA) - BRESCIA, 22 NOV - La quiete dopo la tempesta. Cosi' a Brescia il giorno dopo il caso che ha visto protagonista Mario Balotelli, allontanato dall'allenamento dal tecnico, Fabio Grosso, a causa di comportamenti non consoni, derivanti dal fastidio dell'attaccante che dalle prove tattiche aveva capito che domenica a Roma sarebbe partito dalla panchina. Oggi Balotelli si e'regolarmente presentato al centro sportivo di Torbole Casaglia e ha avuto un chiarimento sul campo con il presidente, Massimo Cellino. L'allenamento era fissato le 15 e il giocatore e' arrivato pochi minuti dopo le 14 infilando subito la porta dello spogliatoio. Alle 14 e 45, e' poi arrivato il presidente, che dopo aver salutato i giocatori ha assistito all'allenamento in silenzio. Il clima sul campo è parso sereno, con Mario a ridere e scherzare con i compagni durante il torello ed e' rimasto positivo durante tutto l'allenamento al termine del quale, mentre la squadra ha iniziato una partitella, Balotelli si è avvicinato a Cellino: i due hanno parlato per una decina di minuti e il colloquio si e' concluso con una pacca sulla spalla da parte del presidente al giocatore. Resta ora da capire se il capitolo è chiuso o se comunque ci sarà una ricaduta sulle convocazioni per la trasferta di Roma. (ANSA).</p>
      <footer><b>Fonte:</b> <u>ANSA</u></footer>
    </article>
  </body>
</html>