<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.ansa.it/sito/notizie/cultura/musica/2019/11/22/musica-hit-parade-in-vetta-tha-supreme-con-23-6451_10997678-09a4-40c6-a5dc-ba1fda0d4089.html"/>
    <meta property="og:site_name" content="ANSA.it"/>
    <meta property="article:published_time" content="2019-11-22T19:56:26+00:00"/>
    <meta property="og:title" content="Hit parade, in vetta Tha Supreme con 23 6451"/>
    <meta property="og:description" content="Seguono Marracash e new entry Guccini-Pagani, Nannini, Dion (ANSA)"/>
  </head>
  <body>
    <article>
      <h1>Hit parade, in vetta Tha Supreme con 23 6451</h1>
      <h2>Seguono Marracash e new entry Guccini-Pagani, Nannini, Dion</h2>
      <address><time datetime="2019-11-22T19:56:26+00:00">22 Nov 2019, 19:56</time> by <a rel="author">Patrizia Vacalebri</a></address>
      <p>E' il rapper romano Tha Supreme, all'anagrafe Davide Mattei, con la raccolta d'esordio "23 6451" a dominare la classifica degli album più venduti della settimana dal 15 al 21 novembre, secondo i dati di Fimi/Gfk. Inoltre, con 7 brani al vertice della Top Singoli Fimi (dati Fimi/Gfk Italia), con blun7 a swishland al primo posto, dopo aver conquistato la scorsa settimana il secondo posto sul podio degli album più ascoltati in Italia su Spotify nelle prime 24 ore dall'uscita (13.005.922 stream) l'album registra un nuovo record: 23 6451 è il più ascoltato di sempre in Italia su Spotify nella prima settimana, contando 59.533.687 stream.</p>
      <p>Inoltre nelle prime 24 ore aveva già 7 tracce nella chart Top 200 Global di Spotify e tutti i 20 brani nelle prime 21 posizioni della Top 50 Italia (era comunque un brano in collaborazione con Tha Supreme a figurare alla numero 15, Supreme di Marracash feat. Sfera Ebbasta). Pubblicato da Epic/Sony Music Italy, l'album è stato curato tutto dall'enfant prodige del rap italiano. Diversi invece sono i nomi che hanno collaborato: compaiono strofe di Nitro, Nayt, Lazza, Fabri Fibra, Mara Sattei, Marracash, Dani Faiv, Salmo, Mahmood, Gemitaiz e MadMan, per un totale di 20 tracce.</p>
      <p>Scivola dal trono sul secondo gradino il rapper Marracash con il suo nuovo album Persona. Sale invece sul podio al terzo posto un'altra new entry della hit, quella composta da Francesco Guccini e Mauro Pagani con Note di viaggio, dedicato alle canzoni di Guccini, arrangiate da Pagani, album primo anche tra i vinili. Ad interpretare 12 brani del cantautore: Giuliano Sangiorgi (Stelle) Malika Ayane (Canzone quasi d'amore), Ligabue (Incontro) Elisa (Auschwitz) Samuele Bersani e Luca Carboni (Canzone delle osterie di Fuori Porta), Manuel Agnelli (L'avvelenata), Carmen Consoli (Scirocco), Nina Zilli (Tango per due), Brunori Sas (Vorrei) e Margherita Vicario (Noi non ci saremo). Quarto gradino per un'altro nuovo ingresso, quello di Gianna Nannini con Differenza, seguito da D.O.C. di Zucchero. Ultimo nuovo ingresso nella top ten, Celine Dion con Courage.</p>
      <p>Ecco la top ten Fimi/Gfk degli album piu' venduti della settimana dal 15 al 21 novembre:</p>
      <p>1) 23 6451, THA SUPREME (EPIC SONY)</p>
      <p>2) PERSONA, MARRACASCH (ISLAND-UNIVERSAL MUSIC)</p>
      <p>3) NOTE DI VIAGGIO - CAPITOLO 1: VENITE AVANTI, FRANCESCO GUCCINI, MAURO PAGANI (BMG RIGHTS MANAGEMENT UNIVERSAL MUSIC)</p>
      <p>4) LA DIFFERENZA, GIANNA NANNINI (CHARING CROSS RECORDS LIMITED SONY)</p>
      <p>5) D.O.C., ZUCCHERO (POLYDOR UNIVERSAL MUSIC)</p>
      <p>6) DIARI APERTI (SEGRETI SVELATI) ELISA (ISLAND UNIVERSAL MUSIC)</p>
      <p>7) 10 YEARS - THE BEST OF, IL VOLO (MASTERWORKS SONY)</p>
      <p>8) LA BELLA MUSICA, VEGAS JONES (RCA RECORDS LABEL SONY)</p>
      <p>9) COLPA DELLE FAVOLE, ULTIMO (HONIRO BELIEVE)</p>
      <p>10) COURAGE, CELINE DION (COLUMBIA SONY)</p>
      <p>Ecco la classifica dei singoli più scaricati:</p>
      <p>1) BLUN7 A SWISHLAND, THA SUPREME (EPIC SME)</p>
      <p>2) DANCE MONKEY, TONES AND I ( ELEKTRA -NEK- WMI)</p>
      <p>3) FUCK 3X,THA SUPREME (EPIC SME)</p>
      <p>4) SW1N6O THA SUPREME FEAT. SALMO (EPIC SME)</p>
      <p>5) SUPREME (L'EGO) MARRACASH, THA SUPREME &amp; SFERA EBBASTA (ISLAND UNI) </p>
      <p>Infine, la classifica dei vinili:</p>
      <p>1) NOTE DI VIAGGIO - CAPITOLO 1: VENITE AVANTI, FRANCESCO GUCCINI, MAURO PAGANI (BMG RIGHTS MANAGEMENT UNIVERSAL MUSIC)</p>
      <p>2) 23 6451, THA SUPREME (EPIC SONY)</p>
      <p>3) LA DIFFERENZA, GIANNA NANNINI (CHARING CROSS RECORDS LIMITED SONY)</p>
      <p>4) MISS MONDO, LIGABUE, (WARNER RECORDS WMI)</p>
      <p>5) THE DARK SIDE OF THE MOON, PINK FLOYD (PARLOPHONE WMI).</p>
      <footer>RIPRODUZIONE RISERVATA © Copyright ANSA</footer>
    </article>
  </body>
</html>