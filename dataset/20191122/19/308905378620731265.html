<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.apparata.nl/nieuws/apple-verwijdert-stiekem-reviews-uit-apple-store-33210"/>
    <meta property="og:site_name" content="Apparata"/>
    <meta property="article:published_time" content="2019-11-22T19:32:00+00:00"/>
    <meta property="og:title" content="Apple verwijdert stiekem reviews uit Apple Store"/>
    <meta property="og:description" content="Apple legt gebruikers en hun recensies het zwijgen op."/>
  </head>
  <body>
    <article>
      <h1>Apple verwijdert stiekem reviews uit Apple Store</h1>
      <h2>Apple legt gebruikers en hun recensies het zwijgen op.</h2>
      <address><time datetime="2019-11-22T19:32:00+00:00">22 Nov 2019, 19:32</time> by <a rel="author" href="https://www.apparata.nl/nieuws/author/yannickspinner" target="_blank">yannickspinner</a></address>
      <p>Doorgaans heeft iedere webwinkel op het internet een review-sectie waar gebruikers hun mening kunnen achterlaten over product. Potentiële nieuwe gebruikers kunnen hierdoor een onafhankelijke mening krijgen over een product. Apple hoeft niets van die onafhankelijkheid te weten en verwijdert de functie stiekem.</p>
      <p>De pagina Ratings &amp; Reviews is stiekem van alle productpagina’s op de Apple-website verwijderd, gespot door <a href="https://appleinsider.com/articles/19/11/21/apple-pulls-all-customer-reviews-from-online-apple-store">AppleInsider</a>. We hebben geen idee waarom Apple ervoor heeft gekozen om de gebruikersrecensies te verwijderen maar het hele zaakje stinkt een beetje, zeker omdat het niet publiekelijk aangekondigd was.</p>
      <p>In elk geval de review-secties van alle producten in de Amerikaanse, Engelse en Australische Apple webstore. En dat terwijl Apple juist altijd alle reviews van gebruikers liet staan, zelfs als ze uitzonderlijk negatief waren. Dat toont immers transparantie en integriteit. En nu zijn ze dus weg.</p>
      <p>Nu hoeven we niet in een grote utopie te leven; genoeg online recensies blijken door bots geschreven of door trolls en haters geplaatst. Desalniettemin is het ontzettend vreemd dat een miljardenmerk als Apple niet tegen (in elk geval enigszins) onafhankelijke feedback van gebruikers kan.</p>
      <p>Apple heeft nog niet gereageerd op het voorval.</p>
      <p>Lees ook: <a href="https://www.apparata.nl/nieuws/apple-blokkeert-toegang-tot-apple-shop-voor-apple-gebruikers-31459">Apple blokkeert Apple shop voor… Apple-gebruikers</a></p>
    </article>
  </body>
</html>