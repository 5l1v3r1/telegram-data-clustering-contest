<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/22/organizator-ubyvstva-babchenka-anonsuvav-pozov-u-yespl/"/>
    <meta property="og:site_name" content="Рубрика"/>
    <meta property="article:published_time" content="2019-11-22T19:08:57+00:00"/>
    <meta property="og:title" content="Організатор &quot;убивства&quot; Бабченка анонсував позов у ЄСПЛ"/>
    <meta property="og:description" content="Організатор «вбивства» журналіста Аркадія Бабченка Борис Герман збирається подавати позов до Європейського суду з прав людини. Про це він розповів в інтервʼю ТСН. «До Європейського [суду] піду, і у мене є чому йти», – розповів він. Також Герман анонсував проведення пресконференції. «Пресконференцію вони, напевно, змусять мене зробити. Я не готуюся. Я вважаю, що це «неминуче». […]"/>
  </head>
  <body>
    <article>
      <h1>Організатор "убивства" Бабченка анонсував позов у ЄСПЛ</h1>
      <address><time datetime="2019-11-22T19:08:57+00:00">22 Nov 2019, 19:08</time> by <a rel="author" href="https://rubryka.com/author/editor_sandra/" target="_blank">Ольга Проскурова</a></address>
      <figure>
        <img src="https://rubryka.com/wp-content/uploads/2019/03/C53F0C87-0F5F-420E-93CD-78D68EFE2A44_w1023_r1_s-860x580-c-1.jpg"/>
      </figure>
      <p>
        <b>
          <b>Організатор «вбивства» журналіста Аркадія Бабченка Борис Герман збирається подавати позов до Європейського суду з прав людини.</b>
        </b>
      </p>
      <p>Про це він розповів в інтервʼю <a href="https://tsn.ua/ukrayina/ya-stavivsya-do-derzhavi-ukrayina-yak-do-druga-organizator-vbivstva-babchenka-zbirayetsya-yti-v-yespl-1447941.html">ТСН.</a></p>
      <p>«До Європейського [суду] піду, і у мене є чому йти», – розповів він.</p>
      <p>Також Герман анонсував проведення пресконференції.</p>
      <p>«Пресконференцію вони, напевно, змусять мене зробити. Я не готуюся. Я вважаю, що це «неминуче». Я думаю, що я не відверчусь від цього заходу. Тобто, народу хочеться дізнатися, як його любить його влада. Ну нехай вони знають, що вони тепер живуть у 1937 році», – сказав він.</p>
      <p>Окремо Герман прокоментував свій стан здоровʼя і розповів, чим планує займатися далі. Зазначимо, організатор «вбивства» журналіста вийшов із колонії в Житомирі за рішенням суду у звʼязку з погіршенням здоровʼя.</p>
      <p>«Моя хвороба відома, і всі її симптоми теж. Потихеньку, як кажуть, ще років 12 проживу. Я колюся, тому нормально. Звичайно, я піду перевірюсь. Тому що у мене проблеми з серцем і проблеми з цукром. Це все треба відновлювати. […] А далі я подивлюся, що я буду робити, далі життя підкаже. Може, я візьмуся до чогось іншого, може, я переїду жити до іншої країни і там займатимусь чимось. Куди мені працювати, мені колотися треба весь час», – резюмував він.</p>
      <p>Раніше <a href="https://rubryka.com/2019/11/13/vbyvstvo-babchenka-organizatora-vypustyly-z-v-yaznytsi/">Київський апеляційний суд звільнив від тюремного покарання Бориса Германа, засудженого за організацію “вбивства” російського журналіста Аркадія Бабченка.</a></p>
    </article>
  </body>
</html>