<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cancan.ro/un-tren-a-deraiat-in-apropierea-garii-centrale-din-munchen-100-de-pasageri-au-fost-evacuati-20097647"/>
    <meta property="og:site_name" content="Cancan.ro"/>
    <meta property="article:published_time" content="2019-11-22T19:56:19+00:00"/>
    <meta property="og:title" content="Un tren a deraiat în apropierea Gării centrale din Munchen. 100 de pasageri au fost evacuaţi"/>
    <meta property="og:description" content="Un tren regional a deraiat, vineri seară, în apropierea Gării centrale din oraşul german München, anunţă serviciile de intervenţie, citate de site-urile"/>
  </head>
  <body>
    <article>
      <h1>Un tren a deraiat în apropierea Gării centrale din Munchen. 100 de pasageri au fost evacuaţi</h1>
      <address><time datetime="2019-11-22T19:56:19+00:00">22 Nov 2019, 19:56</time> by <a rel="author">Cristian Blanuta</a></address>
      <p>
        <b>Un tren regional a deraiat, vineri seară, în apropierea Gării centrale din oraşul german München, anunţă serviciile de intervenţie, citate de site-urile T.online.de şi TZ.de.</b>
      </p>
      <p>Două vagoane ale trenului au deraiat, la doar câteva sute de metri de Gara centrală din München. Trenul avea viteză redusă în momentul deraierii.</p>
      <p>Cei aproximativ 100 de pasageri aflaţi la bord au fost evacuaţi de echipajele de urgenţă.</p>
      <p>Conform unor surse citate de revista Bild, cel puţin o persoană a fost spitalizată în urma accidentului.</p>
      <p>Numeroase echipaje de pompieri şi ambulanţe au intervenit la faţa locului. Autorităţile anchetează circumstanţele producerii accidentului feroviar.</p>
    </article>
  </body>
</html>