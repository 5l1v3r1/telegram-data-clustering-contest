<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/sports/all-other-sports/basketball/basketball-nba/598671/thlipsi-sto-pagkosmio-mpasket-skotothike-se-troxaio-o-milt-palasio"/>
    <meta property="og:site_name" content="SIGMALIVE"/>
    <meta property="article:published_time" content="2019-11-22T19:43:00+00:00"/>
    <meta property="og:title" content="Θλίψη στο παγκόσμιο μπάσκετ - Σκοτώθηκε σε τροχαίο ο Μιλτ Παλάσιο"/>
    <meta property="og:description" content="Την τελευταία του πνοή σε ηλικία 41 ετών άφησε τα ξημερώματα της Παρασκευής (22/11) ο Μιλτ Παλάσιο. Χθες το βράδυ, ενώ βρισκόταν έξω από εμπορικό κέντρο του..."/>
  </head>
  <body>
    <article>
      <h1>Θλίψη στο παγκόσμιο μπάσκετ - Σκοτώθηκε σε τροχαίο ο Μιλτ Παλάσιο</h1>
      <address><time datetime="2019-11-22T19:43:00+00:00">22 Nov 2019, 19:43</time> by <a rel="author">SigmaliveSportime</a></address>
      <p><b>Την τελευταία του πνοή σε ηλικία 41 ετών άφησε τα ξημερώματα της Παρασκευής (22/11) ο Μιλτ Παλάσιο. Χθες το βράδυ, ενώ βρισκόταν έξω από εμπορικό κέντρο του Τορόντο, ένα αμάξι έπεσε πάνω του (σύμφωνα με την πρώτη ενημέρωση, δεν είχε φρένα) με αποτέλεσμα να τον παρασύρει και να τον χτυπήσει θανάσιμα.<br/></b> <br/>Όπως αναφέρουν στις ΗΠΑ, οι γιατροί δεν κατάφεραν να τον κρατήσουν στη ζωή στο νοσοκομείο που διακομίστηκε, αφού υπέκυψε από τα τραύματά του.<br/> <br/>Στη διάρκεια της καριέρας του αγωνίστηκε σε ΝΒΑ και Ευρώπη, περνώντας τα τελευταία χρόνια των αθλητικών του χρόνων στα μέρη μας. Από το 2007 έως το 2013, οπότε κι αποφάσισε να βάλει τέλος στην καριέρα του, αγωνίστηκε σε Παρτίζαν, Χίμκι, Κάχα Λαμποράλ, Μπλουσέν Μονμπούς, Μπνέι Χασαρόν, Λιέτουβος Ρίτας και Καβάλα (με ένα σύντομο πέρασμα από το Πουέρτο Ρίκο).<br/> </p>
    </article>
  </body>
</html>