<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/vesti/svet/eu-osudila-bombardovanje-civila-u-siriji/"/>
    <meta property="og:site_name" content="Krstarica"/>
    <meta property="article:published_time" content="2019-11-22T19:50:04+00:00"/>
    <meta property="og:title" content="EU osudila bombardovanje civila u Siriji"/>
    <meta property="og:description" content="Visoka predstavnica Evropske unije za spoljnu politiku i bezbednost, Federika Mogerini, osudila je danas sirijske snage i njihove saveznike zbog"/>
  </head>
  <body>
    <article>
      <h1>EU osudila bombardovanje civila u Siriji</h1>
      <address><time datetime="2019-11-22T19:50:04+00:00">22 Nov 2019, 19:50</time> by <a rel="author" href="https://www.krstarica.com/author/beta/" target="_blank">Beta</a></address>
      <figure>
        <img src="https://www.krstarica.com/wp-content/uploads/2019/11/d920bc1f.640x360_rss-750x430.jpg"/>
        <figcaption>Foto: Beta</figcaption>
      </figure>
      <p>Visoka predstavnica Evropske unije za spoljnu politiku i bezbednost, Federika Mogerini, osudila je danas sirijske snage i njihove saveznike zbog bombardovanja civilnih meta u Siriji.</p>
      <p>Od bombi snaga sirijskog predsednika Bašara el Asada i njegovih ruskih saveznika u sredu u provinciji Idlib poginuo je 21 civil, od čega desetoro dece, saopštila je opoziciona Sirijska opservatorija za ljudska prava.</p>
      <p>„Stav EU je da svi počinioci ratnih i zločina protiv čovečnosti moraju da odgovaraju za svoja dela. EU podseća sve strane u sirijskom sukobu da treba da poštuju medjunarodno humanitarno pravo i ljudska prava“, upozorila je Federika Mogerini.</p>
      <p>„Iako Evropska unija (EU) priznaje prisustvo terorističkih organizacija u regionu kako su naznačile UN, napadi sirijskih snaga i njihovih saveznika na važne civilne objekte, uključujući zdravstvene i obrazovne, neprihvatljivi su i treba da odmah prestanu“, zahteva Mogerini u izjavi.</p>
      <p>Visoke predstavnica EU je pozvala UN da detaljno istraže posledice napada u Siriji.</p>
      <p>(Beta)</p>
    </article>
  </body>
</html>