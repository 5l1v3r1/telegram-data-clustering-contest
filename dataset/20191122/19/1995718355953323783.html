<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/152812-u-rozdiagalni-volyni-skladalosia-vrazhennia-scho-htos-pomer-futbolist-pro-riznycyu-ukrainy-i-ievropy"/>
    <meta property="og:site_name" content="ВолиньPost"/>
    <meta property="article:published_time" content="2019-11-22T19:43:00+00:00"/>
    <meta property="og:title" content="«У роздягальні «Волині» складалося враження, що хтось помер», - футболіст про різницю України і Європи"/>
    <meta property="og:description" content="Захисник словацького клубу ДАК, чемпіон світу U-20 у складі збірної України та колишній гравець «Волині» Данило Безкоровайний порівняв Україну та Євро"/>
  </head>
  <body>
    <article>
      <h1>«У роздягальні «Волині» складалося враження, що хтось помер», - футболіст про різницю України і Європи</h1>
      <address>
        <time datetime="2019-11-22T19:43:00+00:00">22 Nov 2019, 19:43</time>
      </address>
      <p>Захисник словацького клубу ДАК, чемпіон світу U-20 у складі збірної України та колишній гравець «Волині» <b>Данило Безкоровайний </b>порівняв Україну та Європу.<br/><br/>За словами Безкоровайного, в Європі зовсім інші підходи до роботи, - пише Футбол24.<br/><br/>Так, футболіст стверджує, що в Європі всі йдуть на роботу з усмішкою на обличчі. <br/><br/>"Тут немає такого, що працюєш без бажання. У цьому сенсі вони – більш професійні. Також відзначив би саме ставлення до процесу. У Словаччині перед грою в роздягальні грає музика, ми під неї танцюємо – у команді невимушена атмосфера. Для порівняння візьму Луцьк. У роздягальні Волині перед матчами була тиша, складалось враження, що хтось помер", - сказав Данило Безкоровайний.<br/><br/>Також колишній "волинянин" розповідає, що європейці приємно відгукуються про збірну України: "От якраз недавно хлопці запитували про збірну. Всі говорять лише гарні речі про команду та Андрія Шевченка. Воно й не дивно, оскільки Шевченко зробив боєздатний колектив. Окрім того, в тренера справді чудова команда помічників. Збірна демонструє класну гру, даючи при цьому результат. У Європі всі лише приємно дивуються".</p>
    </article>
  </body>
</html>