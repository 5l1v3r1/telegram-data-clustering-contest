<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hln.be/sport/meer-sport/olympische-spelen/iaaf-schort-proces-tot-herintegratie-van-russische-atletiekbond-op~ae6a9c3d/"/>
    <meta property="og:site_name" content="HLN"/>
    <meta property="article:published_time" content="2019-11-22T19:52:00+00:00"/>
    <meta property="og:title" content="IAAF schort proces tot herintegratie van Russische atletiekbond op"/>
    <meta property="og:description" content="De Internationale Atletiekfederatie (IAAF) heeft vrijdag het proces dat de herintegratie van de Russische atletiekbond, die geschorst is sinds 2015, zou behandelen, opgeschort."/>
  </head>
  <body>
    <article>
      <h1>IAAF schort proces tot herintegratie van Russische atletiekbond op</h1>
      <address><time datetime="2019-11-22T19:52:00+00:00">22 Nov 2019, 19:52</time> by <a rel="author">Redactie</a></address>
      <p>
        <b>De Internationale Atletiekfederatie (IAAF) heeft vrijdag het proces dat de herintegratie van de Russische atletiekbond, die geschorst is sinds 2015, zou behandelen, opgeschort.</b>
      </p>
      <p>De beslissing, acht maanden voor de Spelen van 2020, volgt een dag op de voorlopige schorsing van vijf functionarissen van de Russische atletiekfederatie (Rusaf). Onder hen ook de voorzitter Dmitri Chliakhtine. Hij zou een onderzoek naar de hoogspringer Danil Lysenko hebben gedwarsboomd. De verantwoordelijken van de Rusaf worden ervan beschuldigd valse verklaringen te hebben afgelegd en geknoeid te hebben met documenten om de vice-wereldkampioen van 2017 te beschermen.</p>
      <h3>Onderzoek WADA</h3>
      <p>Naast de schorsing voor de functionarissen van de Rusaf, is Rusland ook het onderwerp van een onderzoek van het Wereldantidopingagentschap (WADA), die een mogelijke vervalsing van resultaten uit het laboratorium van Moskou, die werden doorgegeven aan WADA en de Athletics Integrity Unit (AIU), bekijkt. Het uitvoerend comité van het WADA komt op 9 december samen om de procedure tegen het Russische antidopingagentschap (Rusada) te evalueren. Dan kan het WADA ook beslissen om eventueel sancties in te stellen. Mogelijk gevolg hiervan kan een uitsluiting voor de Olympische Spelen van Tokio betekenen.</p>
      <p>De raad van de World Athletics heeft eveneens besloten om het proces te bevriezen dat Russische atleten toestond om onder een neutrale vlag te mogen deelnemen aan internationale evenementen.</p>
      <figure>
        <img src="https://images3.persgroep.net/rcs/081uZYfh7N3wgCc3UJIda179r-I/diocontent/161226692/_fitwidth/763?appId=2dc96dd3f167e919913d808324cbfeb2&amp;quality=0.8"/>
        <figcaption>Sebastian Coe en Renaud Lavillenie.<cite>© EPA</cite></figcaption>
      </figure>
    </article>
  </body>
</html>