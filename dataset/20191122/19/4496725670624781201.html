<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.elpuntavui.cat/politica/article/17-politica/1700750-trump-reivindica-que-ha-evitat-milers-de-morts-a-hong-kong.html"/>
    <meta property="og:site_name" content="El Punt Avui"/>
    <meta property="article:published_time" content="2019-11-22T19:50:15+00:00"/>
    <meta property="og:title" content="Trump reivindica que ha evitat “milers de morts” a Hong Kong"/>
    <meta property="og:description" content="El president nord-americà afirma que Pequín no ha enviat tropes a l'antiga colònia britànica només perquè ell els ho ha &quot;demanat&quot; que no ho facin Apunta que la repressió militar tindria un impacte molt negatiu en les negociacions comercials"/>
  </head>
  <body>
    <article>
      <h1>Trump reivindica que ha evitat “milers de morts” a Hong Kong</h1>
      <address><time datetime="2019-11-22T19:50:15+00:00">22 Nov 2019, 19:50</time> by <a rel="author">Efe</a></address>
      <ul>
        <li>
          <b>El president nord-americà afirma que Pequín no ha enviat tropes a l’antiga colònia britànica només perquè ell els ho ha “demanat” que no ho facin</b>
        </li>
        <li>
          <b>Apunta que la repressió militar tindria un impacte molt negatiu en les negociacions comercials</b>
        </li>
      </ul>
      <p>El president dels Estats Units, Donald Trump, ha afirmat aquest dissabte que la seva intervenció al conflicte entre Xina i Hong Kong ha evitat “milers de morts” en les protestes al territori autònom.</p>
      <p>“Sinó fos per mi, milers de persones haurien mort a Hong Kong”, ha assegurat Trump en declaracions al programa <i>Fox &amp; Friends</i>, a la cadena nord-americana de televisió Fox.</p>
      <p>Trump ha explicat que Xina “té un milió de soldats aturats a fora de Hong Kong que no hi entraran només perquè” ell els ha demanat que “si us plau, no ho facin”.</p>
      <p>El president nord-americà ha assenyalat que l’entrada de les tropes a l’antiga colònia britànica “tindria un enorme impacte negatiu en l’acord comercial” i, segons ha remarcat, el president Xi Jinping “vol fer un tracte comercial”.</p>
      <p>Les declaracions de Trump arriben després que el Congrés dels EUA aprovés un projecte de llei que donaria poders a la Casa Blanca per sancionar els funcionaris xinesos que consideri responsables de la repressió de les protestes a Hong Kong, una mesura que no ha agradat a Pequín, que ha amenaçat amb “represàlies”. Xina considera que l’aprovació de la llei deixaria al descobert “l’agenda política oculta dels EUA” d’emmascarar a “criminals” com a defensors dels drets humans i la democràcia.</p>
    </article>
  </body>
</html>