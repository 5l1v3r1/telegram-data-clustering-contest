<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gandul.info/stiri/ministrul-de-interne-convorbirile-jandarmilor-de-la-protestul-10-august-vor-fi-declasificate-si-trimise-procurorilor-18607555"/>
    <meta property="og:site_name" content="Gândul"/>
    <meta property="article:published_time" content="2019-11-22T19:41:23+00:00"/>
    <meta property="og:title" content="Ministrul de Interne: Convorbirile jandarmilor de la protestul 10 august vor fi declasificate şi trimise procurorilor"/>
    <meta property="og:description" content="Mai multe detalii pe gândul.info"/>
  </head>
  <body>
    <article>
      <h1>Ministrul de Interne: Convorbirile jandarmilor de la protestul 10 august vor fi declasificate şi trimise procurorilor</h1>
      <h2>Ministrul de Interne Marcel Vela a cerut conducerii Jandarmeriei Române ca unităţile care au clasificat convorbirile prin sistemul radio de la protestul 10 august 2018 să le declasifice, urmând ca volumul de comunicaţii din acea noapte să fie transmis procurorilor. MAI a primit toate avizele.</h2>
      <address>
        <time datetime="2019-11-22T19:41:23+00:00">22 Nov 2019, 19:41</time>
      </address>
      <p>Ministerul Afacerilor Interne, prin Direcţia Generală pentru Comunicaţii şi Tehnologia Informaţiei, a primit ultimele avize pentru modificarea indicativelor fonice folosite de echipajele Jandarmeriei Române, pentru a putea astfel declasifica înregistrarea tuturor convorbirilor efectuate prin intermediul sistemului radio “TETRA”, la misiunile din perioada 10 - 11 august 2018, procedând vineri la alocarea unor indicative noi.</p>
      <p>„Ministrul Afacerilor Interne, Ion Marcel Vela, a dispus conducerii Jandarmeriei Române să ordone ca toate unităţile care au clasificat convorbiri să formeze comisiile pentru a aviza declasificarea lor în cel mai scurt timp. Întregul volum de comunicaţii radio din 10 şi 11 august 2018 al Brigăzii Speciale de Intervenţie a Jandarmeriei Române, Direcţiei de Jandarmi a Municipiului Bucureşti, cât şi al Grupărilor de Jandarmi Mobile Craiova, Bacău şi Ploieşti, va fi declasificat şi pus în următoarea săptămână la dispoziţia Parchetului de pe lângă Înalta Curte de Casatie şi Justiţie, Secţiei Parchetelor Militare, respectiv Direcţiei de Investigarea Infracţiunilor de Criminalitate Organizată şi Terorism. (D.I.I.C.O.T.), în vederea utilizării acestuia, în activitatea de cercetare penală”, anunţă MAI.</p>
      <p>Săptămâna trecută, a fost declasificat de MAI şi raportul privind protestul din 10 august 2018 şi a fost transmis către DIICOT, unde este instrumentat un dosar penal.</p>
    </article>
  </body>
</html>