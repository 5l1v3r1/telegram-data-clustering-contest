<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://beta.rs/vesti/politika-vesti-svet/119663-eu-osudila-bombardovanje-civila-u-siriji?utm_source=feedburner&amp;utm_medium=feed&amp;utm_campaign=Feed%3A+betavesti+%28Novinska+agencija+Beta+-+Vesti%29&amp;hl=en"/>
    <meta property="og:site_name" content="Novinska agencija Beta"/>
    <meta property="article:published_time" content="2019-11-22T19:50:04+00:00"/>
    <meta property="og:title" content="EU osudila bombardovanje civila u Siriji (VIDEO)"/>
    <meta property="og:description" content="Visoka predstavnica Evropske unije za spoljnu politiku i bezbednost, Federika Mogerini, osudila je danas sirijske snage i njihove saveznike zbog bombardovanja civilnih meta u Siriji. Od bombi snaga sirijskog predsednika Bašara el Asada i njegovih ruskih saveznika u sredu u provinciji Idlib poginuo je 21 civil, od čega desetoro dece, saopštila je opoziciona Sirijska opservatorija za ljudska prava. &quot;Stav EU je da svi počinioci ratnih i zločina protiv čovečnosti moraju da odgovaraju za svoja dela. EU podseća sve strane u sirijskom sukobu da treba da poštuju medjunarodno humanitarno pravo i ljudska prava&quot;, upozorila je Federika Mogerini. &quot;Iako Evropska unija (EU) priznaje prisustvo terorističkih organizacija u regionu kako su naznačile UN, napadi sirijskih snaga i njihovih saveznika na važne civilne objekte, uključujući zdravstvene i obrazovne, neprihvatljivi su i treba da odmah prestanu&quot;, zahteva Mogerini u izjavi. Visoke predstavnica EU je pozvala UN da detaljno istraže posledice napada u Siriji."/>
  </head>
  <body>
    <article>
      <h1>EU osudila bombardovanje civila u Siriji (VIDEO)</h1>
      <address>
        <time datetime="2019-11-22T19:50:04+00:00">22 Nov 2019, 19:50</time>
      </address>
      <p><b>Visoka predstavnica Evropske unije za spoljnu politiku i bezbednost, Federika Mogerini, osudila je danas sirijske snage i njihove saveznike zbog bombardovanja civilnih meta u Siriji.</b> Od bombi snaga sirijskog predsednika Bašara el Asada i njegovih ruskih saveznika u sredu u provinciji Idlib poginuo je 21 civil, od čega desetoro dece, saopštila je opoziciona Sirijska opservatorija za ljudska prava.<br/><br/>"Stav EU je da svi počinioci ratnih i zločina protiv čovečnosti moraju da odgovaraju za svoja dela. EU podseća sve strane u sirijskom sukobu da treba da poštuju medjunarodno humanitarno pravo i ljudska prava", upozorila je Federika Mogerini.<br/><br/>"Iako Evropska unija (EU) priznaje prisustvo terorističkih organizacija u regionu kako su naznačile UN, napadi sirijskih snaga i njihovih saveznika na važne civilne objekte, uključujući zdravstvene i obrazovne, neprihvatljivi su i treba da odmah prestanu", zahteva Mogerini u izjavi.<br/><br/>Visoke predstavnica EU je pozvala UN da detaljno istraže posledice napada u Siriji.</p>
      <figure>
        <iframe src="https://www.youtube.com/embed/MlMUGGdogdc" width="660" height="388" data-service="Youtube" scrolling="no"/>
      </figure>
    </article>
  </body>
</html>