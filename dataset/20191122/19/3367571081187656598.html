<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttonapoli.net/le-interviste/sky-marchetti-mertens-e-callejon-danno-priorita-al-napoli-ma-c-e-problema-economico-415449"/>
    <meta property="og:site_name" content="TUTTONAPOLI.net"/>
    <meta property="article:published_time" content="2019-11-22T19:30:00+00:00"/>
    <meta property="og:title" content="Sky, Marchetti: &quot;Mertens e Callejon danno priorità al Napoli, ma c'è problema economico&quot;"/>
    <meta property="og:description" content="A Radio Marte, nel corso di Marte Sport Live è intervenuto Luca Marchetti, giornalista ed esperto di mercato di Sky Sport."/>
  </head>
  <body>
    <article>
      <h1>Sky, Marchetti: "Mertens e Callejon danno priorità al Napoli, ma c'è problema economico"</h1>
      <h2>A Radio Marte, nel corso di Marte Sport Live è intervenuto Luca Marchetti, giornalista ed esperto di mercato di Sky Sport.</h2>
      <address><time datetime="2019-11-22T19:30:00+00:00">22 Nov 2019, 19:30</time> by <a rel="author">Redazione Tutto Napoli.net</a></address>
      <p>A <i>Radio Marte</i>, nel corso di Marte Sport Live è intervenuto<b> Luca Marchetti, </b>giornalista ed esperto di mercato di Sky Sport: <i>“Il Napoli ha fatto capire sin da subito che avrebbe attribuito una multa ai calciatori che quindi se lo aspettano e allo stesso modo il club azzurro ha messo in preventivo anche delle conseguenze. Che poi la multa ricada alla vigilia di gare importanti come quella col Milan in campionato e Liverpool in Champions è una casualità. </i></p>
      <p>
        <i>Il Napoli è convinto di aver fatto un’ottima offerta di rinnovo a Mertens ed ha fatto anche un’eccezione: rinnovare il contratto pluriennalmente. Il Napoli è andato incontro al calciatore sulla durata contrattuale. Callejon è un equilibratore straordinario, è esperto, sa giocare con più sistemi di gioco per cui dipendesse da me, terrei anche lui, ma anche in questo caso credo che il problema sia economico. I due danno priorità al Napoli”.</i>
      </p>
    </article>
  </body>
</html>