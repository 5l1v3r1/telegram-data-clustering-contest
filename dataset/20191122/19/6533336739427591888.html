<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagospia.com/rubrica-4/business/non-ne-potete-piu-nbsp-bot-russi-che-vi-rispondono-cose-caso-219812.htm"/>
    <meta property="og:site_name" content="DAGOSPIA"/>
    <meta property="article:published_time" content="2019-11-22T19:48:00+00:00"/>
    <meta property="og:title" content="Twitter, da oggi sara' possibile nascondere le risposte: la nuova funzionalita' permette di..."/>
    <meta property="og:description" content="NON NE POTETE PIÙ DI BOT RUSSI CHE VI RISPONDONO COSE A CASO SU TWITTER? DA OGGI POTRETE NASCONDERE I COMMENTI! - LA SOCIETÀ HA LANCIATO UNA NUOVA FUNZIONALITÀ CHE PERMETTE DI OSCURARE LE RISPOSTE AI PROPRI TWEET. CHE NON VERRANNO CANCELLATE, MA SOLTANTO NASCOSTE ALLA VISTA. SI POTRANNO VEDERE CLICCANDO SU UN’ICONA GRIGIA, MA…"/>
  </head>
  <body>
    <article>
      <h1>Twitter, da oggi sara' possibile nascondere le risposte: la nuova funzionalita' permette di...</h1>
      <address>
        <time datetime="2019-11-22T19:48:00+00:00">22 Nov 2019, 19:48</time>
      </address>
      <p>
        <b>NON NE POTETE PIÙ DI BOT RUSSI CHE VI RISPONDONO COSE A CASO SU TWITTER? DA OGGI POTRETE NASCONDERE I COMMENTI! - LA SOCIETÀ HA LANCIATO UNA NUOVA FUNZIONALITÀ CHE PERMETTE DI OSCURARE LE RISPOSTE AI PROPRI TWEET. CHE NON VERRANNO CANCELLATE, MA SOLTANTO NASCOSTE ALLA VISTA. SI POTRANNO VEDERE CLICCANDO SU UN’ICONA GRIGIA, MA…</b>
      </p>
      <hr/>
      <p>
        <b>Da <a href="http://www.ansa.it/">www.ansa.it</a></b>
      </p>
      <figure>
        <a href="https://www.dagospia.com/mediagallery/Dago_fotogallery-256237/1242253.htm">
          <img src="https://cdn-static.dagospia.com/img/foto/11-2019/nascondere-le-risposte-su-twitter-3-1242253.jpg"/>
        </a>
        <figcaption>nascondere le risposte su twitter 3</figcaption>
      </figure>
      <p>Più controllo nelle conversazioni su Twitter: il microblog lancia una nuova funzionalità per nascondere i tweet di risposta, da oggi è disponibile in tutto il mondo sia sull'app per dispositivi mobili sia su desktop. Con questa novità, ognuno può decidere di nascondere le risposte ai propri tweet e si possono vedere e interagire con le risposte nascoste cliccando l'icona grigia che apparirà nei cinguettii.</p>
      <figure>
        <a href="https://www.dagospia.com/mediagallery/Dago_fotogallery-256237/1231911.htm">
          <img src="https://cdn-static.dagospia.com/img/foto/10-2019/jack-dorsey-1231911.jpg"/>
        </a>
        <figcaption>jack dorsey</figcaption>
      </figure>
      <p>In una fase di test - spiega la piattaforma - è emerso che di solito gli utenti nascondono le risposte che ritengono irrilevanti, fuori contesto o fastidiose. L'85% delle persone che ha nascosto le risposte non usa la funzione Blocca o Silenzia. In Canada, il 27% delle persone che hanno nascosto dei tweet hanno ammesso che potrebbero ripensare a come interagire con le altre persone in futuro. Mentre alcune persone hanno fatto presente di non voler nascondere le risposte per evitare ripercussioni, visto che l'icona grigia rimane visibile.</p>
      <figure>
        <a href="https://www.dagospia.com/mediagallery/Dago_fotogallery-256237/1242254.htm">
          <img src="https://cdn-static.dagospia.com/img/foto/11-2019/nascondere-le-risposte-su-twitter-1-1242254.jpg"/>
        </a>
        <figcaption>nascondere le risposte su twitter 1</figcaption>
      </figure>
      <p>Twitter, afferma la società in una nota, continuerà "a monitorare questa esigenza e a tenere sotto controllo i risultati man mano che la nuova funzione verrà utilizzata da un numero crescente di persone" e sta lavorando "per inserire nuovi controlli e rendere più chiare le regole per le conversazioni". L'opzione 'Nascondi risposta' è stata lanciata a livello globale su iOS, Android, Twitter Lite, e twitter.com.</p>
      <figure>
        <a href="https://www.dagospia.com/mediagallery/Dago_fotogallery-256237/1242252.htm">
          <img src="https://cdn-static.dagospia.com/img/foto/11-2019/nascondere-le-risposte-su-twitter-1242252_tn.jpeg"/>
        </a>
        <figcaption>nascondere le risposte su twitter</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-256237/1242250.htm">
          <img src="https://cdn-static.dagospia.com/img/foto/11-2019/nascondere-le-risposte-su-twitter-5-1242250.jpg"/>
        </a>
        <figcaption>nascondere le risposte su twitter 5</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-256237/1242249.htm">
          <img src="https://cdn-static.dagospia.com/img/foto/11-2019/nascondere-le-risposte-su-twitter-4-1242249.jpg"/>
        </a>
        <figcaption>nascondere le risposte su twitter 4</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-256237/1242251.htm">
          <img src="https://cdn-static.dagospia.com/img/foto/11-2019/nascondere-le-risposte-su-twitter-2-1242251.jpg"/>
        </a>
        <figcaption>nascondere le risposte su twitter 2</figcaption>
      </figure>
    </article>
  </body>
</html>