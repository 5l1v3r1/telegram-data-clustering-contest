<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1549186.html/%DA%A9%D8%B4%D9%88%D8%B1-%D9%85%D8%A7-%D8%A8%DB%8C-%D9%82%DB%8C%D8%AF-%D9%88-%D8%A8%D9%86%D8%AF%D8%AA%D8%B1%DB%8C%D9%86-%DA%A9%D8%B4%D9%88%D8%B1-%D8%AC%D9%87%D8%A7%D9%86-%D8%AF%D8%B1-%D9%85%D9%88%D8%B1%D8%AF-%D9%82%D9%88%D8%A7%D9%86%DB%8C%D9%86-%D9%81%D8%B6%D8%A7%DB%8C-%D9%85%D8%AC%D8%A7%D8%B2%DB%8C-%D8%A7%D8%B3%D8%AA-%D9%85%D8%A8%D8%A7%D8%B1%D8%B2%D9%87-%D8%A8%D8%A7-%D8%A2%D8%B3%DB%8C%D8%A8-%D9%87%D8%A7%DB%8C-%D8%A7%D8%AC%D8%AA%D9%85%D8%A7%D8%B9%DB%8C-%D8%A8%D8%A7%DB%8C%D8%AF-%D8%A7%D8%B2-%D8%AE%D8%A7%D9%86%D9%88%D8%A7%D8%AF%D9%87-%D9%87%D8%A7-%D8%B4%D8%B1%D9%88%D8%B9-%D8%B4%D9%88%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-22T19:59:00+00:00"/>
    <meta property="og:title" content="کشور ما بی قید و بندترین کشور جهان در مورد قوانین فضای مجازی است/مبارزه با آسیب های اجتماعی باید از خانواده ها شروع شود"/>
    <meta property="og:description" content="خرامین گفت: هر سنی یک ویژگی دارد و ما نمی توانیم برای همه سنین یک بازی را پیشنهاد بدهیم، بزرگترین بحرانی که در فضای مجازی در کشور ما وجود دارد بی قید و بند بودن این فضا است."/>
  </head>
  <body>
    <article>
      <h1>کشور ما بی قید و بندترین کشور جهان در مورد قوانین فضای مجازی است/مبارزه با آسیب های اجتماعی باید از خانواده ها شروع شود</h1>
      <h2>کارشناس جنگ نرم و فعال فضای مجازی در گفتگو با صبح زاگرس:</h2>
      <address>
        <time datetime="2019-11-22T19:59:00+00:00">22 Nov 2019, 19:59</time>
      </address>
      <p>خرامین گفت: هر سنی یک ویژگی دارد و ما نمی توانیم برای همه سنین یک بازی را پیشنهاد بدهیم، بزرگترین بحرانی که در فضای مجازی در کشور ما وجود دارد بی قید و بند بودن این فضا است.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از  <a href="http://sobhezagros.ir/">صبح زاگرس</a>؛ شیرعلی خرامین عضو هیئت علمی دانشگاه یاسوج و کارشناس جنگ نرم و فعال فضای مجازی در گفتگو با پایگاه خبری <a href="http://sobhezagros.ir/">صبح زاگرس</a> بیان داشت: وقتی به آسیب اجتماعی نگاه می کنیم، یک روند روتینی دارد در همه دنیا مثل طلاق، خودکشی، دزدی و ...که گاهی می بینیم که در همه دنیا این روند یکسان است، یک وقتی یک روند پیدا می کند،که در یک منطقه خاص می رود بالا و ما در بعضی زمینه ها برجستگی داریم، ما در طلاق و خودشکی و برخی از آسیب های اجتماعی داریم برجستگی ایجاد می کنیم.</p>
      <p> </p>
      <p>خرامین افزود: اما چرا این اتفاق می افتند، وقتی به مسائل اجتماعی نگاه می کنید شما نمی توانید یک علت در دست بگیرید و ما معتقدیم که مسائل اجتماعی چند عاملی هستند. عوامل اجتماعی، روانی، فیزولژیکی، اقتصادی، فرهنگی، سیاسی هست و همه این ها دخالت دارند. هر وقتی به مسائل اجتماعی نگاه می کنیم باید نگاه و نگرش چند عامله نسبت به آن داشته باشیم.</p>
      <p> </p>
      <p>وی ادامه داد: می گویند آسیب های اجتماعی مانند یک شهر هست و به تعداد این آدم های که وارد این آسیب می شوند علت وجود دارد، مثلا یاسوج هزار نفر جمعیت دارد و هزار علت وجود دارد که این افراد آمدند اینجا، اعتیاد هم به اندازه آدم های که وارد آن شده اند علت وجود دارد طلاق و خودکشی هم به همین صورت.</p>
      <p> </p>
      <p>کارشناس امور جنگ نرم و فعال فضای مجازی در ادامه گفت: توصیه من به خانواده ها این است که وجه مشترک بین اینها که "مهارت های زندگی" است را فراگیرند، که ما ضعف در آن داریم.</p>
      <p> </p>
      <p>خرامین افزود: ما به بچه هایمان مهارت های زندگی یاد ندادیم، ما در خانواده مهارت های ارتباطی یاد ندادیم چی می شود وقتی مهارت ارتباطی نداشته باشیم؟ آمار طلاق، خودکشی و اعتیاد بالا می رود .</p>
      <p> </p>
      <p>عضو هیئت علمی دانشگاه در ادامه افزود: بنابراین من حس می کنم اگر خانواده ها به فرزندان های خود یادت بدهند چگونه برخورد کنند، چگونه زندگی کنند، چگونه راه خود را پیدا کنند، چگونه با استرس مقابله کنند، چگونه خود را بشناسند و آن مهارت های که برای زندگی نیاز است را فراگیرند، من حس می کنیم جلوی خیلی از این ها را می توان گرفت.</p>
      <p> </p>
      <p> وی گفت: مشکل ما این است که وقتی یک معضلی بوجود می آید اولین چیزی که به ذهن فرد خطور می کند آسیب زدن به خود است یعنی نمی داند راه های دیگری هم وجود دارد. به این خاطر من معتقدم بهترین  توصیه ای که می شود به خانواده ها کرد این است که مهارت های درست زندگی کردن را به فرزندان خود بیاموزند اگر نمی توانید، از مشاور و معلمین کمک بگیرید تا بتوانیم مهارت های درست زندگی کردن را در بچه هایمان درست یاد بدهیم.</p>
      <p> </p>
      <p>خرامین افزود: در کل بازی های رایانه ای و مجازی دیدگاه های متعددی در مورد آنها وجود دارد بعضی ها توصیه می کنند و بعضی می گویند خطر ناک است اما در کل بازی های رایانه ای خشن خیلی نمی تواند مطلوب باشد، هر سنی یک ویژگی دارد و ما نمی توانیم برای همه سنین یک بازی را پیشنهاد بدهیم، بزرگترین بحرانی که در فضای مجازی در کشور ما وجود دارد بی قید و بند بودن این فضا است.</p>
      <p> </p>
      <p>این عضو هیئت علمی دانشگاه در ادامه افزود: یعنی در تمام دنیا برای استفاده از تلگرام سن و قانون وساعت و محدودیت مشخص کرده اند. شما نمی توانید در آمریکا، فرانسه و انگلیس هر متنی را در فضای مجازی پخش کنید، اما متاسفانه در کشور ما کی جلوی این موضوع می گیرد.؟</p>
      <p> </p>
      <p>شیرعلی خرامین بیان کرد: در تمام دنیا استفاده از فضای مجازی سن دارد، بازی رایانه ای سن مشخص دارد، در تمام بازی های پلی استیشن که نگاه کنید برای همه آنها سن مشخص کرده است، بنابراین بزرگترین بحرانی که بر کشور ما حاکم است بی قدی و بند بودن فضای مجازی است و به نظر بنده کشور ما بی قید و بند ترین کشور در مورد قوانین فضای مجازی در دنیا است.</p>
      <p> </p>
      <p>انتهای پیام/</p>
    </article>
  </body>
</html>