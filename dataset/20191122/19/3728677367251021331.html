<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtvnoord.nl/nieuws/215982/Ook-amateurvoetballers-staan-stil-als-protest-tegen-racisme"/>
    <meta property="og:site_name" content="RTV Noord"/>
    <meta property="article:published_time" content="2019-11-22T19:12:12+00:00"/>
    <meta property="og:title" content="Ook amateurvoetballers staan stil als protest tegen racisme"/>
    <meta property="og:description" content="Ook amateurvoetballers in onze provincie staan dit weekend letterlijk stil tegen racisme. Hiermee volgen zij het voorbeeld van de clubs in het betaald voetbal."/>
  </head>
  <body>
    <article>
      <h1>Ook amateurvoetballers staan stil als protest tegen racisme</h1>
      <address>
        <time datetime="2019-11-22T19:12:12+00:00">22 Nov 2019, 19:12</time>
      </address>
      <p>Reden voor de actie is het racisme tijdens de wedstrijd FC Den Bosch-Excelsior van vorige week. Excelsior-speler Ahmad Mendes Moreira werd racistisch toegezongen vanaf de tribune. Hierop werd de wedstrijd gestaakt.</p>
      <p>Moreira, die dertien keer de clubkleuren van FC Groningen verdedigde, verliet emotioneel het veld.</p>
      <h3>Jeugdteams staan stil</h3>
      <p>VV Hoogezand laat in een verklaring weten dat de jeugdteams zaterdag na het eerste fluitsignaal één minuut stilstaan als protest tegen racisme.</p>
      <p>'Als voetbalvereniging waarin een zeer groot aantal culturen in harmonie samenspelen, ondersteunen we de noodzaak om gezamenlijk als voetbalwereld en samenleving tegen racisme en discriminatie op te staan', schrijft de voorzitter.</p>
      <p>Ook stad-Groninger voetbalclub Groen Geel geeft aan een statement te gaan maken.</p>
    </article>
  </body>
</html>