<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tanea.gr/2019/11/22/greece/sygkroteitai-panellinia-epitropi-gia-tin-epistrofi-ton-glypton-tou-parthenona/"/>
    <meta property="og:site_name" content="ΤΑ ΝΕΑ"/>
    <meta property="article:published_time" content="2019-11-22T19:29:27+00:00"/>
    <meta property="og:title" content="Συγκροτείται Πανελλήνια Επιτροπή για την επιστροφή των Γλυπτών του Παρθενώνα"/>
    <meta property="og:description" content="Η Ολομέλεια των Προέδρων Δικηγορικών Συλλόγων Ελλάδος αποφάσισε τη συγκρότησης «Πανελλήνιας Επιτροπής Διεκδίκησης Επιστροφής των Γλυπτών του Παρθενώνα»."/>
  </head>
  <body>
    <article>
      <h6 class="kicker">Ολομέλεια Προέδρων Δικηγορικών Συλλόγων Ελλάδος</h6>
      <h1>Συγκροτείται Πανελλήνια Επιτροπή για την επιστροφή των Γλυπτών του Παρθενώνα</h1>
      <h2>Η Ολομέλεια των Προέδρων Δικηγορικών Συλλόγων Ελλάδος αποφάσισε τη συγκρότησης «Πανελλήνιας Επιτροπής Διεκδίκησης Επιστροφής των Γλυπτών του Παρθενώνα».</h2>
      <address><time datetime="2019-11-22T19:29:27+00:00">22 Nov 2019, 19:29</time> by <a rel="author" href="https://www.tanea.gr/author/tanea-team/" target="_blank">TANEA Team</a></address>
      <p>Σε υλοποίηση της απόφασης που έλαβε κατά την συνεδρίασή της, στις 2/11/2019 στη Λάρισα, η Ολομέλεια των Προέδρων των Δικηγορικών Συλλόγων Ελλάδος, συγκροτεί «Πανελλήνια Επιτροπή Διεκδίκησης Επιστροφής των Γλυπτών του Παρθενώνα».</p>
      <p>Αναγνωρίζοντας τον εθνικό χαρακτήρα της προσπάθειας και την ανάγκη ευρύτερης δυνατής εκπροσώπησης και συμμετοχής, απεστάλη πρόσκληση για τον ορισμό εκπροσώπων σε 58 φορείς της χώρας, μεταξύ των οποίων Πανεπιστήμια, ΝΠΔΔ σωματειακής μορφής, τριτοβάθμιες συνδικαλιστικές οργανώσεις και επιστημονικοί φορείς.</p>
      <p>
        <a href="https://www.in.gr/2019/11/22/plus/perierga/lygizei-gramma-7xronis-agie-vasili-thelo-spiti-kai-fai/">«Ράγισε» καρδιές το γράμμα 7χρονης στον Άη Βασίλη</a>
      </p>
      <p>Επειδή, όπως είναι ευνόητο, η Επιτροπή αυτή θα είναι πολυμελής, θα συγκροτηθεί στη συνέχεια ολιγομελές Εκτελεστικό Συμβούλιο, το οποίο θα έχει την ευθύνη συντονισμού του έργου της Επιτροπής και εκτέλεσης των αποφάσεών της.</p>
      <p>Παράλληλα θα συγκροτηθεί ομάδα ειδικών νομικών, για την παροχή νομικής κάλυψης σε σχέση με την διεκδίκηση των γλυπτών.</p>
      <p>
        <a href="https://www.tanea.gr/2019/11/22/greece/vomva-koumoutsakou-kata-240-ayksithikan-oi-afikseis-metanaston-apo-ton-maio/">Βόμβα Κουμουτσάκου: Κατά 240% αυξήθηκαν οι αφίξεις μεταναστών από τον Μάιο</a>
      </p>
    </article>
  </body>
</html>