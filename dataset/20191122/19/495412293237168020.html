<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilsussidiario.net/news/black-friday-2019-sconti-e-offerte-amazon-il-portale-preferito-dagli-italiani/1952102/"/>
    <meta property="og:site_name" content="IlSussidiario"/>
    <meta property="article:published_time" content="2019-11-22T19:20:24+00:00"/>
    <meta property="og:title" content="AMAZON BLACK FRIDAY 2019/ Sconti e offerte al via: su Google Store tutte le anteprime"/>
    <meta property="og:description" content="Amazon Black Friday 2019, sconti e offerte. Tante le promo in anteprime sullo store ufficiale di Google, da cellulari a Nest mini."/>
  </head>
  <body>
    <article>
      <h1>AMAZON BLACK FRIDAY 2019/ Sconti e offerte al via: su Google Store tutte le anteprime</h1>
      <h2>Amazon Black Friday 2019, sconti e offerte. Tante le promo in anteprime sullo store ufficiale di Google, da cellulari a Nest mini</h2>
      <address><time datetime="2019-11-22T19:20:24+00:00">22 Nov 2019, 19:20</time> by <a rel="author" href="https://www.ilsussidiario.net/autori/davide-giancristofaro-alberti/" target="_blank">Davide Giancristofaro Alberti</a></address>
      <p>Le offerte del <b>Black Friday 2019</b> non riguarderanno solo il colosso dell’e-commerce, <b>Amazon</b>, ma anche i vari store online tra cui <b>Google Store</b>. Accedendo alla pagina dello store ufficiale però, viene subito messo in conto che l’inizio del Black Friday è fissato ad un giorno prima, ovvero a giovedì 28 novembre ma senza alcun “assaggio” nella settimana che lo precede. Tuttavia, sarà comunque possibile dare uno sguardo in anteprima a tutte le offerte che saranno disponibili tra meno di una settimana, con possibilità di ricevere una notifica via mail una volta attive. Sul telefono di Google, il Pixel 4 è previsto uno sconto seppur non così interessante come per il resto dei prodotti in quanto, si legge sullo store, ci sarà un risparmio di 50 euro (il prezzo attuale è di 759 euro). Risparmio anche sul Google Nest Hub che passerà da 129 euro a 99 euro. Più interessante l’offerta prevista per Google Nest Hello a 209 euro anziché 279 euro. Ma le offerte riguarderanno anche Nest Mini (seconda generazione), Nest Hub, le cuffie Pixel Buds e molti altri prodotti targati Google. <i>(Aggiornamento di Emanuela Longo)</i></p>
      <h4>E PER IL CYBER MONDAY…</h4>
      <p><b>Il Black Friday 2019</b> partirà ufficialmente solo tra una settimana eppure sono già partiti alla grande offerte e sconti sui principali store online come accade oggi per quello di <b>Amazon</b>: il colosso dell’ecommerce infatti ha già cominciato a pubblicare delle offerte su tutti i suoi prodotti non solo fino alla <b>“black marathon” dello shopping</b> in Rete del prossimo venerdì ma estenderà le stesse promozioni anche fino al 2 di dicembre quando invece andrà in scena un’altra data molto attesa dai compratori seriali e dai cacciatori di sconti, <b>ovvero il Cyber Monday</b>. Non va dimenticato che nel caso di Amazon i possessori di un abbonamento al programma Prime, anche se sono ancora nel loro periodo di prova, possono godere di queste promozioni <b>con un vantaggio temporale di 30 minuti</b> sugli altri comuni clienti del portale: inoltre, ma questo è un consiglio che vale non soltanto per Amazon ma per tutti gli altri store online, si può sempre verificare la <b>veridicità</b> degli sconti proposti facendo ricorso a uno dei siti di comparazione dei prezzi tra un periodo di promozione e l’altra, rendendosi conto se si tratta di vero sconto e… <b>se convenga davvero</b>.<i> (agg. di R. G. Flore)</i></p>
      <h4>LE SUPER PROMOZIONI DI SAMSUNG</h4>
      <p>Sono attesi grandi numeri per l’<b>Amazon Black Friday 2019</b>, con offerte e sconti per tutte le categorie e per tutte le fasce di prezzo. Vi abbiamo parlato delle interessanti promozioni legate ai videogame, ora ci soffermiamo sui prodotti <b>Samsung</b> con prezzi “tagliati”. Soundbar e tv della multinazionale sudcoreana a cifre vantaggiose, senza dimenticare gli smartphone: partiamo dal Samsung HW-N300/ZF – Soundbar con 4 altoparlanti e woofer integrati a 79 euro, oltre venti euro di sconto. Interessante la promozione sul Samsung HW-R530/ZF – Soundbar da 290W con 4 altoparlanti e subwoofer a 149 euro, ottimo rapporto qualità-prezzo. Quasi 150 euro di sconto per il Samsung QE65Q64R – Smart TV HDR con display QLED 4K da 55 pollici, disponibile a 849 euro. Segnaliamo, infine, il Samsung Galaxy M20 con 512 GB a 174,90 euro. (Aggiornamento di Massimo Balsamo)</p>
      <h4>AMAZON BLACK FRIDAY 2019, CALL OF DUTY IN PROMOZIONE</h4>
      <p>E’ già di fatto scattato il Black Friday 2019 su Amazon. A una settimana esatta dal fatidico venerdì nero, sono moltissime le offerte presenti sul portale e-commerce, a cominciare dai videogiochi. Come vi abbiamo spiegato più volte su queste pagine, sono moltissimi coloro che decideranno di acquistare videogame sia come regalo natalizio, sia approfittando dei saldi. Segnaliamo ad esempio il nuovissimo Call of Duty: Modern Warfare, scontato di poco, il 21%, e in vendita a 54.99 euro. Per gli amanti delle auto, invece, attenzione al recentissimo “Grid”, nuovo capitolo della nota saga di corse sulle quattro ruote, in vendita a 39.99 versione Xbox One e PS4, con il 43% di sconto. Notevole anche il ribasso per Kingdom Hearts III, venduto a 27.99 euro, con il 60% di sconto. Infine, attenzione a questo trittico formato da Metro Exodus, Resident Evil 2 e Shadow of Tomb Raider, in vendita fra i 19.99 euro e i 28.50. (aggiornamento di Davide Giancristofaro)</p>
      <h4>AMAZON BLACK FRIDAY 2019: LE OFFERTE DI OGGI</h4>
      <p>Andiamo insieme a scoprire <b>le offerte più interessanti di Amazo</b>n, tenendo conto che oggi inizia la settimana che porta al Black Friday 2019. Senza dubbio meritevole d’attenzione lo sconto sulle famose calzature Timberland, perfette per la stagione autunnale e invernale, che potete trovare sul portale e-commerce con uno sconto pari al 15/20% rispetto al prezzo normale di listino. Da segnalare che per la stessa marca di calzature e abbigliamento, sono previsti anche altri tipi di scarpe in saldo, come gli scarponcini, gli stivali da donna e le sneaker. Se invece voleste acquistare un aspirapolvere, troverete un ottimo Bissell senza sacco a 220 euro rispetto al solito prezzo da 330, mentre chi ha intenzione di cambiare il rasoio da barba elettrico, Amazon mette in offerta il Braun a 200 euro, con un forte sconto rispetto al solito, anche perché fino a pochi mesi lo si trovava al massimo ribassato fino a 270 euro. Si tratta ovviamente di un rasoio di altissima qualità, il che giustifica il prezzo elevato. Rasoio per lui ed epilatore per lei: in vendita il modello della Philips a 90 euro con uno sconto pari al 25%. (aggiornamento di Davide Giancristofaro)</p>
      <h4>BLACK FRIDAY 2019: 17 MLN DI ITALIANI PRONTI A FARE ACQUISTI</h4>
      <p>Siamo ufficialmente entrati nella settimana del <b>Black Friday 2019.</b> Ad oggi mancano infatti solo sette giorni al 29 novembre, il fatidico venerdì nero. Poche ore ci separano dall’evento dell’anno in tema di shopping, visto che gli italiani approfitteranno di sconti e offerte sia per comprare i prodotti desiderati, ma anche per fare i regali di Natale. La stima del Codacons è di due miliardi di euro spesi, per un totale di 17 milioni di italiani che approfitteranno delle promozioni del venerdì nero per acquistare qualcosa, numeri pazzeschi che valgono da soli (quasi) un’intera stagione. Ma dove si faranno le maggiori compere? <b>O<a href="https://www.ilsussidiario.net/news/black-friday-2019-sconti-e-offerte-volantino-trony-iphone-xs-a-799-euro/1951685/">tto italiani su dieci sceglieranno ovviamente Amazon</a></b>, il marketplace più famoso al mondo, dove è possibile trovare di tutto, e soprattutto, ai prezzi più bassi in commercio. Il portale di Jeff Bezos è ormai divenuto un punto di riferimento, e sono gli altri rivenditore che si devono adattare, volente o nolente, agli sconti di Big A.</p>
      <h4>BLACK FRIDAY 2019: GLI UOMINI SPENDERANNO IL DOPPIO DELLE DONNE</h4>
      <p>Stando ad una ricerca pubblicata da Quotidiano.net, gli uomini spenderanno di più delle donne (200 euro contro i 100), mentre i giovani saranno quelli che staranno più attenti ai prezzi con diverse ricerche, di modo da individuare il posto giusto dove acquistare l’oggetto del desiderio. Nel frattempo, le grandi catene di elettrodomestici come <b><a href="https://www.ilsussidiario.net/news/black-friday-2019-sconti-e-offerte-unieuro-continua-la-promo-addams-xr-a-649-euro/1951325/">Unieuro, Trony, Mediaworld ed Euronics</a>,</b> hanno già fatto scattare la rispettiva settimana “black”, con centinaia di prodotti in promozione, giusto per allungare inesorabilmente il venerdì nero e invogliare ovviamente i clienti a fare acquisti. Ma cosa si comprerà soprattutto? Secondo Toluna, i telefonini, i tablet e i personal computer saranno quelli più gettonati venerdì prossimo, seguiti dall’abbigliamento e dagli elettrodomestici. Ovviamente si potranno trovare sconti anche altrove, come ad esempio in Hyundai, che propone delle rate a interessi zeri su chi acquista i suoi suv ibridi, basta che l’auto venga immatricolata entro la fine dell’anno.</p>
      <related>
        <h4>Ti potrebbe interessare anche</h4>
        <a href="https://www.ilsussidiario.net/news/black-friday-2019-sconti-e-offerte-promo-amazon-ogni-5-minuti-mondo-alexa-in-saldo/1953053/"/>
        <a href="https://www.ilsussidiario.net/news/black-friday-2019-sconti-e-offerte-da-amazon-a-trony-tutte-le-promozioni-attive/1952797/"/>
        <a href="https://www.ilsussidiario.net/news/black-friday-2019-sconti-e-offerte-da-mediaworld-arriva-facciamo-neri-i-prezzi/1952568/"/>
        <a href="https://www.ilsussidiario.net/news/whatsapp-virus-file-mp4-privacy-a-rischio-hacker-in-azione-facebook-consiglia/1952037/"/>
        <a href="https://www.ilsussidiario.net/news/black-friday-2019-sconti-e-offerte-volantino-trony-iphone-xs-a-799-euro/1951685/"/>
        <a href="https://www.ilsussidiario.net/news/black-friday-2019-sconti-e-offerte-unieuro-continua-la-promo-addams-xr-a-649-euro/1951325/"/>
      </related>
    </article>
  </body>
</html>