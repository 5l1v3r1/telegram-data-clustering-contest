<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zpravy.aktualne.cz/ekonomika/cesi-postavi-v-senegalu-pet-letist-za-miliardy-odbavit-maji/r~de7bbb7e0d3b11eaac60ac1f6b220ee8/"/>
    <meta property="og:site_name" content="Aktuálně.cz - Víte, co se právě děje"/>
    <meta property="article:published_time" content="2019-11-22T15:37:47+00:00"/>
    <meta property="og:title" content="Češi postaví v Senegalu pět letišť za miliardy. Odbavit mají až milion lidí ročně"/>
    <meta property="og:description" content="Firma Transcon dokončí první letiště na konci příštího roku, další letiště počátkem roku 2021 a zbývající tři v roce 2022."/>
  </head>
  <body>
    <article>
      <h1>Češi postaví v Senegalu pět letišť za miliardy. Odbavit mají až milion lidí ročně</h1>
      <address>
        <time datetime="2019-11-22T15:37:47+00:00">22 Nov 2019, 15:37</time>
      </address>
      <p>O transakci informovaly <a href="https://byznys.ihned.cz/c1-66682620-nejvetsi-cesky-obchod-v-africe-spolecnost-transcon-postavi-v-senegalu-letiste-za-2-5-miliardy">Hospodářské noviny</a>. Obchodní ředitel Transconu Ilja Mazánek uvedl, že první letiště firma dokončí na konci příštího roku, další letiště počátkem roku 2021 a zbývající tři v roce 2022.</p>
      <p>Související</p>
      <h3>Tatra prodá Izraelcům speciální hasičské vozy. Díky ochraně dokážou projíždět ohněm</h3>
      <figure>
        <img src="https://cdn.xsd.cz/resize/63c919a32dd830c0931a894b1730eb8c_resize=240,135_.jpg?hash=2173e5f091a309a0ad3423176b2da74b"/>
      </figure>
      <p>Zakázku financují Česká exportní banka a Komerční banka. "Na rekonstrukci prvních dvou z pěti letišť poskytneme financování v objemu zhruba 53 milionů eur (zhruba 1,4 miliardy Kč). A to poměrem půl na půl," řekl serveru generální ředitel České exportní banky Jaroslav Výborný.</p>
      <p>Každé ze zmiňovaných letišť má podle <a href="https://byznys.ihned.cz/c1-66682620-nejvetsi-cesky-obchod-v-africe-spolecnost-transcon-postavi-v-senegalu-letiste-za-2-5-miliardy">Hospodářských novin</a> ročně odbavit mezi půl a jedním milionem lidí a má zvládnou přistání turbovrtulových strojů ATR nebo menších proudových letadel Embraer.</p>
      <p>U dvou větších letišť se uvažuje i o větších letadlech typu Airbus A320 a Boeing B737. Podle dřívějšího vyjádření Mazánka pro média představuje senegalský kontrakt pro Transcon významnou zakázku.</p>
      <p>Společnost se zabývá výrobou řídicích a monitorovacích systémů, světelných návěstí pro letištní ranveje nebo mobilních letištních budov sestavených z kontejnerů. Firma svou techniku, kterou vyrábí v závodě ve Frýdku - Místku, dodává zejména do Ruska, Polska, do zemí na Balkánském poloostrově, ale působila i v Libyi nebo Saúdské Arábii.</p>
      <p>Firma dokáže postavit letiště za méně než rok a podle Mazánka jich zvládne stavět i několik najednou. Její zařízení je totiž možné smontovat jako stavebnici a bez problémů odolají pouštním bouřím i extrémním mrazům a horku, proto jsou výhodná pro regionální letiště.</p>
      <p>Související</p>
      <h3>Modernizace letiště v Ruzyni vyjde na miliardy. Podívejte se, jak má vypadat výsledek</h3>
      <figure>
        <img src="https://cdn.xsd.cz/resize/af428bacb8823b2ea4d420706151eb2f_resize=140,93_.jpg?hash=2e71204521504d0bedbef279315b0d26"/>
      </figure>
      <p>Přehled</p>
    </article>
  </body>
</html>