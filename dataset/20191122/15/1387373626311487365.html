<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nuovaperiferia.it/cronaca/maltempo-in-piemonte-apre-la-sala-operativa-della-protezione-civile/"/>
    <meta property="og:site_name" content="La Nuova Periferia"/>
    <meta property="article:published_time" content="2019-11-22T15:33:34+00:00"/>
    <meta property="og:title" content="Maltempo in Piemonte, apre la Sala Operativa della Protezione Civile"/>
    <meta property="og:description" content="Maltempo in Piemonte, apre la Sala Operativa della Protezione Civile. Il Po sorvegliato speciale: possibili esondazioni e allagamenti."/>
  </head>
  <body>
    <article>
      <h1>Maltempo in Piemonte, apre la Sala Operativa della Protezione Civile</h1>
      <h2>Il Po sorvegliato speciale: possibili esondazioni e allagamenti.</h2>
      <address>
        <time datetime="2019-11-22T15:33:34+00:00">22 Nov 2019, 15:33</time>
      </address>
      <p>Maltempo in Piemonte, apre la Sala Operativa della Protezione.</p>
      <h3>Maltempo in Piemonte</h3>
      <p>Il bollettino meteorologico-idraulico emesso dal Centro Funzionale di Arpa Piemonte evidenzia condizioni di maltempo con marcato peggioramento sul Piemonte dalla serata odierna.</p>
      <h3>Allerta arancione</h3>
      <p>Domani la formazione di un minimo depressionario sul Golfo Ligure apporterà flussi molto umidi su tutta la regione che determineranno precipitazioni di forte intensità, localmente molto forte, sul settore appenninico fino al basso alessandrino e sulla fascia montana e pedemontana nordoccidentale. La quota neve sulle Alpi, inizialmente sui 1300, metri salirà nel corso della giornata per assestarsi sui 1600 metri in serata.</p>
      <p>Il bollettino prevede allerta arancione per rischio idrogeologico e per rischio valanghe sul settore nordoccidentale del Piemonte dalle Alpi Graie alle Lepontine e sul settore appenninico della Val Tanaro; allerta arancione per solo rischio idrogeologico sui settori meridionali ed orientali.</p>
      <p>Allerta gialla è segnalata sui settori alpini occidentali delle Alpi Cozie e Marittime e sulle pianure del torinese e cuneese.</p>
      <h3>Il Po sorvegliato speciale</h3>
      <p>Incrementi sostanziali nei livelli idrometrici sono previsti in particolare nei bacini del Po e del Tanaro con possibili <a href="https://nuovaperiferia.it/cronaca/frana-in-collina-per-il-maltempo-strada-chiusa-e-soccorsi-in-corso/">esondazioni dei corsi d’acqua, allagamenti e fenomeni di versante</a>.</p>
      <p>Nelle zone interessate dalle nevicate possibili interruzioni dei servizi con valanghe che potranno interessare la viabilità.</p>
      <h3>Monitoraggio in diretta</h3>
      <p>In relazione al quadro meteo-idrologico previsto, la Sala operativa di protezione civile della Regione Piemonte sarà attivata dalla mezzanotte per monitorare l’evolversi dei fenomeni e gestire eventuali criticità.</p>
      <p>Si invitano i cittadini ad adottare le buone pratiche di autoprotezione:</p>
      <p>https://www.regione.piemonte.it/web/temi/protezione-civile-difesa-suolo-opere-pubbliche/protezione-civile/allertamento-monitoraggio/cosa-fare-caso-allerta-forti-temporali</p>
      <p>https://www.regione.piemonte.it/web/temi/protezione-civile-difesa-suolo-opere-pubbliche/protezione-civile/allertamento-monitoraggio/cosa-fare-caso-allerta-alluvione</p>
      <p>https://www.regione.piemonte.it/web/temi/protezione-civile-difesa-suolo-opere-pubbliche/protezione-civile/allertamento-monitoraggio/cosa-fare-caso-allerta-neve</p>
      <p> </p>
      <p>
        <a href="https://nuovaperiferia.it/">
          <b>
            <i>LEGGI ANCHE LE ALTRE NOTIZIE DE LA NUOVA PERIFERIA</i>
          </b>
        </a>
      </p>
      <p>
        <b>RESTA AGGIORNATO SU TUTTE LE NOSTRE NOTIZIE! COME?</b>
      </p>
      <p>Iscriviti al nostro gruppo Facebook <a href="https://www.facebook.com/groups/31786643220/?ref=br_rs"><b>La Nuova Periferia</b></a></p>
      <p>E segui la nostra pagina Facebook ufficiale <b><a href="https://www.facebook.com/lanuovaperiferia/">La Nuova Periferia</a></b>: clicca “Mi piace” o “Segui” e gestisci impostazioni e notifiche in modo da non perderti più nemmeno una notizia!</p>
    </article>
  </body>
</html>