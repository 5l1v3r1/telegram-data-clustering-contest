<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.expres.cz/zpravy/vrazda-mordparta-svihov-krimi.A191121_112930_dx-zpravy_peve"/>
    <meta property="og:site_name" content="Expres"/>
    <meta property="article:published_time" content="2019-11-22T15:45:00+00:00"/>
    <meta property="og:title" content="Je obviněný, že se podílel na dvojnásobné vraždě. On má přitom z utrpení jiných jen legraci"/>
    <meta property="og:description" content="Po dlouhých měsících pátrání po pohřešovaných Marii a Přemyslovi našli vyšetřovatelé jejich těla na dně nádrže Švihov. Už v září policie zadržela čtyřiadvacetiletého fyzika a podnikatele Tomáše, který je podezřelý z vraždy a ve vazbě odmítá vypovídat. Jeho komplicem měl být mladý student medicíny Jirka, jenž je na svobodě a cynicky se všem vysmívá."/>
  </head>
  <body>
    <article>
      <h1>Je obviněný, že se podílel na dvojnásobné vraždě. On má přitom z utrpení jiných jen legraci</h1>
      <address><time datetime="2019-11-22T15:45:00+00:00">22 Nov 2019, 15:45</time> by <a rel="author" href="https://www.expres.cz/novinari/petr-vecera.N4335" target="_blank">Petr Večeřa</a></address>
      <p>
        <b>Po dlouhých měsících pátrání po pohřešovaných Marii a Přemyslovi našli vyšetřovatelé jejich těla na dně nádrže Švihov. Už v září policie zadržela čtyřiadvacetiletého fyzika a podnikatele Tomáše, který je podezřelý z vraždy a ve vazbě odmítá vypovídat. Jeho komplicem měl být mladý student medicíny Jirka, jenž je na svobodě a cynicky se všem vysmívá.</b>
      </p>
      <p>Pražská mordparta pod vedením končícího šéfa Josefa Mareše zadržela dva podezřelé v září a sdělila jim obvinění. O měsíc později už ovšem Jiří N., který je obviněn z podvodu spojeném právě s vraždou zmíněné dvojice, sdílel na svém facebookovém profilu článek s titulkem: <i><b>Shání pro mediky deset tisíc mrtvol. Duši už nebolí, když se tělo řeže, říká profesor anatomie</b>.</i></p>
      <p>Cynismus mladíka, jenž studuje na 2. lékařské fakultě Karlovy univerzity, je zarážející především z toho důvodu, že ve chvíli, <b>kdy článek sdílel, již moc dobře věděl, že jeho kamarád sedí ve vazbě a jeho samotného mordparta s vraždou také spojuje. </b></p>
      <p>Oba obvinění mladíci měli zatoužit po vile v Bubenči, jejíž hodnota je vyčíslena okolo padesáti milionů korun a vlastnila ji právě zavražděná Marie.</p>
      <p><b><i>„Po zmizení partnerského páru byly snahy o převod vily do jisté firmy. Bylo zjištěno, že za těmito firmami stojí dva mladí, čtyřiadvacetiletí muži,“</i></b> uvedl zkušený vyšetřovatel Josef Mareš, pro něhož je tento případ zároveň tím posledním ve vedení pražské mordparty.</p>
      <figure>
        <img src="https://1gr.cz/fotky/bulvar/19/113/cl6/LAR7f7f74_profimedia_0277336521.jpg"/>
      </figure>
      <p>Obviněný Tomáš od září s vyšetřovateli odmítá komunikovat a nevypovídá. Mluvit nezačal ani v úterý, kdy mu kriminalisté prozradili, že našli pohřešovaná těla. Tomášovi tedy zjevně do smíchu není, naopak druhý obviněný Jiří má zjevně dobrou náladu a cynismus mu nechybí, a to i přes to, že mu zcela reálně hrozí trest od pěti do deseti let vězení.</p>
      <p>Zda bude (podobně jako jeho komplic) vzat i Jiří do vazby, zatím kriminalisté nevědí.</p>
      <p><i><b>„Budou se nyní vyhodnocovat věci, které byly zajištěné při domovních prohlídkách u obou stíhaných, bude se čekat na znalecké posudky a pak je to věcí dalších kolegů. Třeba přijdou s něčím novým, ale já už tady nebudu,“</b></i> dodal k případu Josef Mareš.</p>
      <p>Kriminalisté se zároveň rozhodli doposud nevynést na světlo informaci o tom, jak byli Přemysl a Marie zavražděni, aby tím neohrozili probíhající vyšetřování.</p>
      <p>Známo je však to, že po měsících ve vodě byla těla v takovém stavu, že je nebylo možné identifikovat běžným způsobem a bylo třeba využít DNA analýz.</p>
      <h3>
        <a href="https://www.expres.cz/zpravy/vrazda-mordparta-svihov-krimi.A191121_112930_dx-zpravy_peve/foto">Fotogalerie</a>
      </h3>
      <slideshow>
        <figure>
          <img src="https://1gr.cz/fotky/bulvar/19/113/org/PEV7f84a5_389_10200876704159656_1539760740_n.jpg"/>
        </figure>
        <figure>
          <img src="https://1gr.cz/fotky/bulvar/19/113/org/LAR7f7f74_profimedia_0277336521.jpg"/>
        </figure>
        <figure>
          <img src="https://1gr.cz/fotky/bulvar/19/113/org/BOR7f7f3f_elivka.png"/>
        </figure>
        <figure>
          <img src="https://1gr.cz/fotky/bulvar/19/113/org/LAR7f7f2a_tadyto.PNG"/>
        </figure>
        <figure>
          <img src="https://1gr.cz/fotky/bulvar/19/113/org/LAR7f7f28_kandidat.PNG"/>
        </figure>
        <figure>
          <img src="https://1gr.cz/fotky/bulvar/19/113/org/LAR7f7f27_155955956002_8748317287850489029_o.jpg"/>
        </figure>
      </slideshow>
      <related>
        <h4>Související</h4>
        <a href="https://www.expres.cz/zpravy/marie-premysl-vrazda-v-praze-kvuli-pozemku-student-matfyzu-tomas.A191120_122906_dx-zpravy_lare"/>
        <a href="https://www.expres.cz/zpravy/vrazda-brno-smrt-ditete.A191015_113420_dx-zpravy_stes"/>
        <a href="https://www.expres.cz/zpravy/breclav-vrazda-dve-tela-policie-krimi.A190807_092301_dx-zpravy_lare"/>
        <a href="https://www.example.com/"/>
        <a href="https://www.expres.cz/zpravy/zdemyslice-vrazda.A190528_100231_dx-cerna-kronika_vlt"/>
      </related>
    </article>
  </body>
</html>