<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://agroday.com.ua/2019/11/22/slidkujte-za-termometrom-v-ukrayini-sposterigayutsya-shvydki-tempy-poteplinnya/"/>
    <meta property="og:site_name" content="AgroDay"/>
    <meta property="article:published_time" content="2019-11-22T15:00:27+00:00"/>
    <meta property="og:title" content="Клімат-контроль: в Україні спостерігаються надшвидкі темпи потепління"/>
    <meta property="og:description" content="Вже до кінця століття зима в Україні може скоротиться на місяць. Причиною тому є надзвичайно швидкі темпи потепління. Про це повідомила завідувачка відділом прикладної метеорології та кліматології Українського науково-дослідного гідрометеоінституту Віра Балабух. &quot;Підвищення середньої температури за рік на 0,1 градуса подовжує тривалість теплого періоду на один день. Якщо за середньооптимістичним сценарієм середня температура в Україні до кінця століття зросте на 3,2 градуси за рік, тривалість теплого періоду порівняно з сьогоднішнім може вирости на цілий місяць&quot;, — розповіла експертка. Це означає, що за сто років зима в Україні скоротиться на 32 дні. До того ж вона буде менш суворою. Холодний період може стати ще на місяць коротшим, а суворість зими значно зменшиться. Якщо у полярних широтах середня за рік температура зросте на 8 градусів, то це призведе до збільшення тривалості теплого періоду на вісімдесят днів. Теплий період в Україні збільшиться на 2-3 тижні. Клімат у Поліссі буде"/>
  </head>
  <body>
    <article>
      <h1>Клімат-контроль: в Україні спостерігаються надшвидкі темпи потепління</h1>
      <address>
        <time datetime="2019-11-22T15:00:27+00:00">22 Nov 2019, 15:00</time>
      </address>
      <p>Вже до кінця століття зима в Україні може скоротиться на місяць. Причиною тому є надзвичайно швидкі темпи потепління. Про це повідомила завідувачка відділом прикладної метеорології та кліматології Українського науково-дослідного гідрометеоінституту Віра Балабух.</p>
      <p>“Підвищення середньої температури за рік на 0,1 градуса подовжує тривалість теплого періоду  на один день. Якщо за середньооптимістичним сценарієм середня температура в Україні до кінця століття зросте на 3,2 градуси за рік, тривалість теплого періоду порівняно з сьогоднішнім може вирости на цілий місяць”, — розповіла експертка.</p>
      <p>Це означає, що за сто років зима в Україні скоротиться на 32 дні. До того ж вона буде менш суворою.</p>
      <p>Холодний період може стати ще на місяць коротшим, а суворість зими значно зменшиться. Якщо у полярних широтах середня за рік температура зросте на 8 градусів, то це призведе до збільшення тривалості теплого періоду на вісімдесят днів.</p>
      <p>Теплий період в Україні збільшиться на 2-3 тижні. Клімат у Поліссі буде схожим на південний степ на початку століття. Це може призвести до значних змін у технологіях вирощування сільськогосподарських рослин і самого набору вирощуваних в Україні культур.</p>
      <p>“За такого зростання середньої за рік температури повітря тривалість теплого періоду до середини століття в Україні може вирости на 2-3 тижні у порівнянні з сьогоднішнім. При цьому на Поліссі він триватиме майже 300 днів, що було характерно на початку століття для південного степу. А у полярних широтах ці зміни можуть бути ще інтенсивнішими. За найбільш песимістичним сценарієм, середня за рік температура збільшиться на 8-10 градусів, а може і вище”, — констатувала експертка.</p>
      <p>Повідомляє <a href="https://propozitsiya.com/ua/v-ukrayini-kardinalno-zminitsya-klimat">Пропозиція</a></p>
      <related>
        <h4>Статті по темі</h4>
        <a href="https://agroday.com.ua/2019/11/12/pryjnyaly-ekomiry-u-frantsiyi-vvely-nadzvychajnyj-klimatychnyj-i-ekologichnyj-stan/"/>
        <a href="https://agroday.com.ua/2019/10/28/plyusy-zyzyfusa-ukrayinskyj-klimat-optymalno-pidhodyt-dlya-vyroshhuvannya-kytajskogo-finika/"/>
        <a href="https://agroday.com.ua/2019/10/02/zolota-populyatsiya-vnesok-bdzhil-u-svitovu-ekonomiku-ponad-500-mlrd-na-rik/"/>
        <a href="https://agroday.com.ua/2019/09/30/zapakuvaty-shhob-prodaty-najvazhlyvishi-funktsiyi-pakuvannya-yagidnoyi-produktsiyi/"/>
        <a href="https://agroday.com.ua/2019/09/27/zelenyj-paket-nimechchyna-aktyvno-vystupaye-za-znyzhennya-vykydiv-vuglekyslogo-gazu-v-atmosferu/"/>
        <a href="https://agroday.com.ua/2019/09/11/savojska-senjora-osoblyvosti-vyroshhuvannya-i-zastosuvannya-savojskoyi-kapusty/"/>
      </related>
    </article>
  </body>
</html>