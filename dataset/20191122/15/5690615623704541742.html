<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837251-v-ukrayini-kursuvatimut-sche-7-dodatkovikh-poyizdiv-na-novorichni-ta-rizdvyani-svyata"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-22T15:12:00+00:00"/>
    <meta property="og:title" content="В Україні курсуватимуть ще 7 додаткових поїздів на новорічні та різдвяні свята"/>
    <meta property="og:description" content="КИЇВ. 22 листопада. УНН. Укрзалізниця призначила сім додаткових поїздів та подовжила маршрут п’ятьом поїздам перед новорічними та різдвяними святами …"/>
  </head>
  <body>
    <article>
      <h1>В Україні курсуватимуть ще 7 додаткових поїздів на новорічні та різдвяні свята</h1>
      <address><time datetime="2019-11-22T15:12:00+00:00">22 Nov 2019, 15:12</time> by <a rel="author">Наталія Рябцева</a></address>
      <p><b>КИЇВ. 22 листопада. УНН</b>. Укрзалізниця призначила сім додаткових поїздів та подовжила маршрут п’ятьом поїздам перед новорічними та різдвяними святами. Про це повідомляє <b>УНН</b> із посиланням на пресслужбу Укрзалізниці.</p>
      <p>“Укрзалізниця на новорічні та різдвяні свята вже призначила 7 додаткових поїздів. Також п’яти поїздам подовжено маршрути, щоб розширити географію залізничних перевезень. Традиційно найпопулярнішими напрямками взимку є Львів, Одеса та Ужгород”, — йдеться у повідомленні.</p>
      <p>Зокрема, поїзд № 181/182 “Київ — Львів” вирушатиме зі Львова 21, 22, 25, 26 грудня о 12:18 та прибуватиме до Києва о 00:02. Зворотно з Києва відправлення о 00:55 22, 23, 26, 27 грудня, прибуття до Львова о 10:36.</p>
      <p>Поїзд № 197/198 “Київ — Ковель” курсуватиме 28 грудня, відправлення з Києва о 06:19, прибуття до Ковеля о 14:48. Зворотно відправлення з Ковеля об 11:27, прибуття до Києва о 20:45.</p>
      <p>Поїзд № 216/215 “Жмеринка — Київ” курсуватиме 23 грудня: відправлення із Жмеринки о 14:20, прибуття до Києва о 19:28.</p>
      <p>Поїзд № 223/224 “Київ — Одеса” курсуватиме 29 грудня та 4 січня. З Києва поїзд відправиться о 07:46 та прибуде до Одеси о 17:55. З Одеси поїзд вирушатиме о 11:03 та прибуватиме до Києва о 20:31.</p>
      <p>Поїзд № 205/206 “Покровськ — Харків” курсуватиме 22, 27, 28, 29, 30 грудня, 2 та 4 січня. Відправлення з Покровська о 09:20 та прибуття до Харкова о 14:49. Відправлення з Харкова о 16:44 та прибуття до Покровська о 22:07.</p>
      <p>Поїзд № 168 “Львів — Одеса” курсуватиме 22, 27, 30 грудня та 2 січня. Відправлення зі Львова о 09:40 та прибуття до Одеси о 20:23. Відправлення з Одеси о 10:18 та прибуття до Львова о 21:05.</p>
      <p>Поїзд № 202/201 “Львів — Ужгород” призначений на 29 грудня та 1 січня, відправлення зі Львова о 06:43 та прибуття до Ужгорода о 12:10. Відправлення з Ужгорода о 14:05 та прибуття до Львова о 19:55.</p>
      <p>Крім того, у святкові дні низці поїздів подовжено маршрут.</p>
      <p>Маршрут поїзда № 72 “Запоріжжя — Київ” подовжено до Чопа. Рейси відбуватимуться щоденно з 22 грудня по 4 січня. Відправлення з Запоріжжя о 19:47 та прибуття до Чопа о 23:45 наступної доби. У зворотному напрямку відправлення о 01:05 та прибуття до Запоріжжя о 07:49 наступної доби.</p>
      <p>Маршрут поїзда № 76/75 “Кривий Ріг — Київ” подовжено до Ужгорода. Поїзд курсуватиме щоденно з 27 грудня по 4 січня, зворотно з Ужгорода — з 29 грудня по 3 січня. Відправлення з Кривого Рогу о 20:59 та прибуття до Ужгорода о 21:58, відправлення з Ужгорода о 06:25 та прибуття до Кривого Рогу о 06:23.</p>
      <p>Маршрут поїзда № 179/192 “Дніпро — Київ” подовжено до Львова. Він курсуватиме щоденно з 25 грудня по 4 січня. Відправлення з Дніпра о 22:39 та прибуття до Львова о 16:25. У зворотному напрямку поїзд вирушатиме о 23:19 та прибуватиме о 17:17.</p>
      <p>Маршрут поїзда № 180/291 “Львів — Київ” подовжено до Дніпра. Поїзд курсуватиме щоденно з 26 грудня по 4 січня. Відправлення зі Львова о 11:50, прибуття до Дніпра о 06:40. Зворотно з Дніпра відправлення о 13:07 та прибуття до Львова о 06:00.</p>
      <p>Маршрут поїзда № 179/180 “Суми — Київ” подовжено до Вінниці. Поїзд курсуватиме 20, 27, 30, 31 грудня та 2 січня. Відправлення із Сум о 05:35 та прибуття до Вінниці о 13:11. Зворотно відправлення з Вінниці о 13:44 та прибуття до Сум о 21:34.</p>
      <p>Нагадаємо, що загалом до новорічних та різдвяних свят Укрзалізниця <a href="https://www.unn.com.ua/uk/news/1833784-ukrayintsyam-priznachat-35-dodatkovikh-poyizdiv-do-novorichnikh-ta-rizdvyanikh-svyat">планує призначити 35 додаткових поїздів </a>далекого сполучення.</p>
      <p>Як раніше повідомлялося в <b>УНН</b>, <a href="https://www.unn.com.ua/uk/news/%20https://www.unn.com.ua/uk/news/1836151-v-ukrayini-priznachili-6-dodatkovikh-poyizdiv-na-novorichni-ta-rizdvyani-svyata">6 додаткових поїздів</a> курсуватимуть на напрямках “Київ — Львів”, “Київ — Ковель”, “Покровськ — Харків”, “Львів — Одеса”, “Львів — Ужгород” та “Кривий Ріг — Ужгород”.</p>
    </article>
  </body>
</html>