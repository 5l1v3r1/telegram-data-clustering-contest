<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/donbas/_na-dilyanci-rozvedennya-bojoviki-zdijsnili-obstril/939464"/>
    <meta property="og:site_name" content="Gazeta.ua"/>
    <meta property="article:published_time" content="2019-11-22T15:53:00+00:00"/>
    <meta property="og:title" content="На ділянці розведення бойовики здійснили обстріл"/>
    <meta property="og:description" content="Бойовики відкрили вогонь у межах ділянки розведення №3 в районі Петрівського. Це зроблено з метою дискредитувати ЗСУ в очах місцевого населення та світової спільноти, повідомляє пресслужба штабу ООС. Патруль ОБСЄ, який слідкував за ситуацією за 2 км на північ від окупованого ..."/>
  </head>
  <body>
    <article>
      <h1>На ділянці розведення бойовики здійснили обстріл</h1>
      <address><time datetime="2019-11-22T15:53:00+00:00">22 Nov 2019, 15:53</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/939/939464_w_300.jpg?v=0"/>
        <figcaption>Патруль ОБСЄ чув постріли біля Петрівського. Фото: УНІАН</figcaption>
      </figure>
      <p>Бойовики відкрили вогонь у межах ділянки розведення №3 в районі Петрівського.</p>
      <p>Це зроблено з метою дискредитувати ЗСУ в очах місцевого населення та світової спільноти, повідомляє пресслужба штабу ООС.</p>
      <p>Патруль ОБСЄ, який слідкував за ситуацією за 2 км на північ від окупованого Петрівського, о 10.52 почув три черги з великокаліберного кулемету за 2-3 км на південь-південний захід.</p>
      <p>"Спроектувавши цю подію на карту місцевості, можна отримати результат, що постріли були здійснені з тимчасово окупованої території окупаційними збройними формуваннями поблизу або в межах ділянки розведення №3 Петрівське в невідомому напрямку", - наголосили у штабі.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/donbas/_nehaj-schastit-povidomili-pro-likvidovanih-bojovikiv/939146"/>
      </related>
      <p>Відповідно до умов розведення, бійці ЗСУ не можуть вести вогонь з ймовірного місця порушення режиму припинення вогню.</p>
      <blockquote>Росія вийшла з Женевської конвенції щодо захисту цивільного населення під час <a href="https://gazeta.ua/articles/krym/_rosiyu-ne-zmozhut-prityagati-za-vijskovi-zlochini/939463">міжнародних збройних конфліктів</a>. Володимир Путін поставив свій підпис під законом про вихід, йдеться на сайті Держдуми РФ.</blockquote>
    </article>
  </body>
</html>