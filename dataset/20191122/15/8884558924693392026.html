<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.primorske.si/kronika/starejse-osebe-prepricevala-da-njihov-stanovanjski"/>
    <meta property="og:site_name" content="Primorske novice"/>
    <meta property="article:published_time" content="2019-11-22T15:41:35+00:00"/>
    <meta property="og:title" content="Starejše osebe prepričevala, da njihov stanovanjski objekt nujno potrebuje popravilo"/>
    <meta property="og:description" content="V drugi polovici oktobra so policisti prejeli več prijav goljufij in tatvin gotovine na Goriškem in Ajdovskem, kjer so bili oškodovanci predvsem starejše osebe."/>
  </head>
  <body>
    <article>
      <h1>Starejše osebe prepričevala, da njihov stanovanjski objekt nujno potrebuje popravilo</h1>
      <address><time datetime="2019-11-22T15:41:35+00:00">22 Nov 2019, 15:41</time> by <a rel="author">Spletno uredništvo</a></address>
      <p>
        <b>V drugi polovici oktobra so policisti prejeli več prijav goljufij in tatvin gotovine na Goriškem in Ajdovskem, kjer so bili oškodovanci predvsem starejše osebe.</b>
      </p>
      <figure>
        <img src="https://static.primorske.si/foto/highres/gnweb/720891_policijaa.jpg"/>
        <figcaption>Foto: GPU</figcaption>
      </figure>
      <p><b>NOVA GORICA, AJDOVŠČINA</b> &gt; V omenjenih primerih sta se neznana moška, kdaj pa tudi samo eden, pripeljala z manjšim tovornim vozilom do starejših oseb in jih uspela prepričati, da je treba na stanovanjskih objektih nujno izvesti različna dela, kot na primer popravilo streh, vodovodne instalacije ... Oškodovanci so jim visoko zaračunano storitev običajno plačali, v nekaterih primerih pa so jim to preprečili sorodniki oškodovancev.</p>
      <p>Novogoriški in ajdovski policisti so zoper 37-letnega osumljenca, državljana Severne Makedonije, podali kazensko ovadbo zaradi goljufije. Prav tako so zoper navedenega osumljenca in neznanega sostorilca podali še kazenski ovadbi zaradi tatvine gotovine, ki se je zgodila na območju Goriških Brd.</p>
      <p>Policisti pozivajo vse morebitne oškodovance, ki so bili žrtve zgoraj opisanih kaznivih dejanj, da nemudoma pokličejo policiste najbližje policijske postaje oziroma na interventno številko 113 ali na anonimni telefon policije 080 1200. Prav tako zaprošajo tudi druge občane, ki bi v zvezi z omenjeno zadevo lahko policistom nudili kakršnekoli koristne informacije, da jih pokličejo.</p>
    </article>
  </body>
</html>