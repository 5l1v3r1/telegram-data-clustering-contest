<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.naciodigital.cat/noticia/191530/llibertat/quatre/joves/mes/empresonats/durant/protestes/sentencia"/>
    <meta property="og:site_name" content="www.naciodigital.cat"/>
    <meta property="article:published_time" content="2019-11-22T15:43:00+00:00"/>
    <meta property="og:title" content="En llibertat quatre joves més empresonats durant les protestes per la sentència"/>
    <meta property="og:description" content="L'Audiència de Lleida revoca la presó preventiva de l'Amadeu, el Ionut, el Mohammed i Othomane"/>
  </head>
  <body>
    <article>
      <h1>En llibertat quatre joves més empresonats durant les protestes per la sentència</h1>
      <h2>L'Audiència de Lleida revoca la presó preventiva de l'Amadeu, el Ionut, el Mohammed i Othomane</h2>
      <address>
        <time datetime="2019-11-22T15:43:00+00:00">22 Nov 2019, 15:43</time>
      </address>
      <p>L'Audiència de Lleida ha revocat la presó preventiva de quatre detinguts més que van ser empresonats per les protestes contra la sentència del procés. Es tracta de l'Amadeu, el Ionut, el Mohammed i Othomane, que han estat deixats avui en llibertat després que el mateix tribunal acordés la llibertat del Martí. Se n'han fet ressò els Advocats per la Democràcia de Lleida i Alerta Solidària.</p>
      <figure>
        <iframe data-src="https://twitter.com/AdvocaciaL/status/1197883899801673729?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Aquest matí, l'Audiència de Tarragona ha decretat llibertat provisional per a dos dels joves detinguts durant les protestes per la sentència del judici de l'1-O, que feia un mes que eren en presó preventiva. Així ho ha anunciat la seva defensa, exercida per Alerta Solidària. <br/><br/>Són Laura Solé i Joan Tortosa, tots dos privats de llibertat fins ara al centre penitenciari de Mas d'Enric. Avui en sortiran, després d'haver fet efectiu el pagament de 2.000 euros en concepte de fiança. El pagament ha estat possible gràcies a les aportacions recollides per l'Associació de Foment de la Caixa de Solidaritat. <a href="https://www.naciodigital.cat/tarragona/noticia/34309/video/noves/imatges/detencio/laura/sole/part/agents/paisa/tarragona">La detenció de Solé</a> va ser especialment mediàtica, ja que va ser executada per agents de paisà amb especial contundència.</p>
      <figure>
        <iframe data-src="https://twitter.com/elputuamu/status/1186756327269457921?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Els casos de Solé i Tortosa no són aïllats, ja que les audiències provincials de Barcelona i Girona ja havien decretat l'alliberament d'altres joves detinguts durant les protestes, <a href="https://www.naciodigital.cat/noticia/191471/mes/preso/intuicions/decisions/judicials/poc/serioses">rectificant el criteri</a> inicial dels jutjats d'instrucció.<br/><br/>Amb els alliberaments d'avui encara són 10 els joves empresonats de manera preventiva a Catalunya, a banda del Dani, el noi madrileny que fa més d'un mes que <a href="https://www.naciodigital.cat/noticia/190997/dani/21/anys/mes/preso/manifestar-se/contra/sentencia/1-o/madrid">és a la presó</a>. </p>
      <p>
        <a href="https://www.naciodigital.cat/registre">Fes-te subscriptor</a>
      </p>
    </article>
  </body>
</html>