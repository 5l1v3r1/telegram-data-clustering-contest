<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.quotidiano.net/itinerari/viaggi-piu-belli-1.4900354"/>
    <meta property="og:site_name" content="QUOTIDIANO.NET"/>
    <meta property="article:published_time" content="2019-11-22T15:04:27+00:00"/>
    <meta property="og:title" content="I viaggi più belli del 2020 per il National Geographic. C'è anche una città italiana"/>
    <meta property="og:description" content="La rivista ha rivelato la sua selezione delle mete più belle da non perdere per il prossimo anno"/>
  </head>
  <body>
    <article>
      <h1>I viaggi più belli del 2020 per il National Geographic. C'è anche una città italiana</h1>
      <h2>La rivista ha rivelato la sua selezione delle mete più belle da non perdere per il prossimo anno</h2>
      <address><time datetime="2019-11-22T15:04:27+00:00">22 Nov 2019, 15:04</time> by <a rel="author">QuotidianoNet</a></address>
      <figure>
        <img src="https://immagini.quotidiano.net/?url=http://p1014p.quotidiano.net:80/polopoly_fs/1.4900353.1574435068!/httpImage/image.jpg_gen/derivatives/fullsize/image.jpg&amp;op=noop"/>
        <figcaption>Parma è una delle mete top del National Geographic per il 2020</figcaption>
      </figure>
      <p>Consigli per i viaggiatori da una fonte illustre: anche il National Geographic ha divulgato <b>la sua lista delle mete più belle e stimolanti per il 2020</b>. Dalle cantine di Mendoza alla natura selvaggia della Tasmania, dai templi di Abu Simbel alle foreste della Polonia: sono ben 25 in totale, comodamente organizzate nelle categorie Natura, Città, Cultura e Avventura. Piacevole sorpresa, c'è anche <b>Parma</b>.<br/><br/><b>Natura </b><br/>Qui il National Geographic propone un mix di meraviglie naturalistiche celeberrime, come il Grand Canyon e le Maldive, e di altre meno note: <b>le isole della Maddalena in Canada</b>, un piccolo arcipelago dove tra febbraio e marzo migrano le foche dalla sella per partorire i cuccioli, oppure <b>la primordiale foresta di Bialowieza fra Bielorussa e Polonia</b>, dove vive la più grande mandria di bisonti europei.<br/><br/>- Isole della Maddalena, Quebec, Canada<br/>- Deserto del Kalahari, Africa meridionale<br/>- Foresta di Bialowieza, Bielorussia/Polonia<br/>- Sentiero blu nazionale, Ungheria<br/>- Isole Canarie, Spagna<br/>- Maldive<br/>- Grand Canyon, Arizona, USA<br/><br/><b>Città </b><br/>La città emiliana di <b>Parma </b>viene premiata per i tesori artistici e quelli enogastronomici, non meno invitanti. I consigli del National Geographic spaziano poi da <b>Mostar, affascinante borgo dei Balcani</b> rinato a nuova vita dopo le devastazioni della guerra, a <b>Puebla in Messico</b>, meta poco battuta dal turismo internazionale che conserva un patrimonio unico di edifici barocchi.<br/><br/>- Parma<br/>- Filadelfia, Stati Uniti<br/>- Telc, Repubblica Ceca<br/>- Fort Kochi, Kerala, India<br/>- Mostar, Bosnia ed Erzegovina<br/>- Puebla, Messico<br/><br/><b>Cultura</b><br/>Spingetevi nel profondo sud dell'Egitto per ammirare <b>il sito archeologico di Abu Simbel</b>, con i due incredibili templi scavati nella roccia oltre tremila anni fa dal faraone Ramses II. Oppure andate alla scoperta dei <b>villaggi tradizionali di Guizhou</b>, in Cina, dove il tempo sembra essersi fermato, o della provincia di Mendoza, disseminata di cantine che producono il vino più pregiato dell'Argentina.<br/><br/>- Asturie, Spagna<br/>- Provincia di Guizhou, Cina<br/>- Gobekli Tepe, Turchia<br/>- L'eredità dei Maya, Guatemala<br/>- Provincia di Mendoza, Argentina<br/>- Abu Simbel, Egitto<br/><br/><b>Avventura </b><br/>Nella <b>regione di Tohoku</b>, a poche ore di treno da Tokyo, trovate distese di foreste incontaminate, gole, laghi e templi millenari, e pochissimi turisti. <b>La Tasmania offre scenari selvaggi</b> per ogni genere di avventura all'aperto, <b>la Wales Way </b>vi immerge nelle bellezze naturalistiche e storiche del Galles attraverso tre percorsi che si snodano fra i monti e il mare.<br/><br/>- Tasmania, Australia<br/>- Grossglockner Hochalpenstrasse (Strada alpina del Grossglockner), Austria<br/>- The Wales Way, Galles, Regno Unito<br/>- Regione di Tohoku, Giappone<br/>- Penisola della Kamchatka, Russia<br/>- Parco nazionale di Zakouma, Ciad<br/><br/>Qui <a href="https://www.nationalgeographic.com/travel/features/best-trips-2020/">potete leggere la lista completa</a>.</p>
      <p>Iscriviti alla newsletter<br/>Rimani sempre aggiornato sulle notizie nazionali<br/>Accedi per Iscriverti</p>
      <related>
        <a href="https://www.quotidiano.net/itinerari/matthew-mcconaughey-baita-1.4900141"/>
      </related>
    </article>
  </body>
</html>