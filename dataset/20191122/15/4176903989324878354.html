<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/vesti/srbija/krov-nad-glavom-izvrsiteljima-pomaze-privatno-obezbedjenje/"/>
    <meta property="og:site_name" content="Krstarica"/>
    <meta property="article:published_time" content="2019-11-22T15:50:06+00:00"/>
    <meta property="og:title" content="Krov nad glavom: Izvršiteljima pomaže privatno obezbedjenje"/>
    <meta property="og:description" content="Udruženje &quot;Krov nad glavom&quot; saopštilo je da su na današnjem zakazanom iseljenju porodice Kocić u ulici Maksima Gorkog, izvršitelju i policiji podrška bili"/>
  </head>
  <body>
    <article>
      <h1>Krov nad glavom: Izvršiteljima pomaže privatno obezbedjenje</h1>
      <address><time datetime="2019-11-22T15:50:06+00:00">22 Nov 2019, 15:50</time> by <a rel="author" href="https://www.krstarica.com/author/beta/" target="_blank">Beta</a></address>
      <figure>
        <img src="https://www.krstarica.com/wp-content/uploads/2019/11/Beta-qa69e4418q.640x360_rss-750x430.jpg"/>
        <figcaption>Foto: Beta</figcaption>
      </figure>
      <p>Udruženje „Krov nad glavom“ saopštilo je da su na današnjem zakazanom iseljenju porodice Kocić u ulici Maksima Gorkog, izvršitelju i policiji podrška bili i pripadnici privatnog obezbedjenja „koji su pretili novinarima, aktivistima i okupljenim gradjanima“.</p>
      <p>Jedan od pripadnika privatnog obezbedjenja Miljan Vidović, u medijima je prepoznat kao profesionalni kik bokser i lice u bekstvu, naveli su u saopštenju i dodali da policija nije reagovala na izrečene pretnje.</p>
      <p>Pošto je iseljenje odloženo, pomenuti Vidović i još nekoliko nepoznatih lica kružili su oko zgrade, zbog čega su aktivisti odlučili da ostanu uz porodicu Kocić, za slučaj da se vrate i odluče da dalje zastrašuju porodicu.</p>
      <p>Iseljenje porodice Kocić zakazano je pošto je njihov jedini dom vredan 127 hiljada evra prodat na licitaciji za 25 hiljada, uprkos brojnim nepravilnostima.</p>
      <p>U saopšenju je navedeno da su sudija Privrednog suda Jovan Kordić i njemu bliski ljudi imali interes da otudje stan porodice Kocić, a u medjuvremenu je potpis vlasnika stana, Predraga Kocića, više puta falsifikovan.</p>
      <p>Stan koji je predmet izvršenja je jedini krov nad glavom koji porodica Kocić ima, saopštio je Krov nad glavom.</p>
      <p>(Beta)</p>
    </article>
  </body>
</html>