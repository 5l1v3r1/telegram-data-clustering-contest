<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/politika/2019/11/22/ninova-vs-borisov-lager-za-kalinki-li-upravliavate.430502"/>
    <meta property="og:site_name" content="Dnes.bg"/>
    <meta property="article:published_time" content="2019-11-22T15:23:00+00:00"/>
    <meta property="og:title" content="Нинова vs. Борисов: Лагер за &quot;калинки&quot; ли управлявате?"/>
    <meta property="og:description" content="За червената шефка ГЕРБ е некомпетентна да властва | Dnes.bg"/>
  </head>
  <body>
    <article>
      <h1>Нинова vs. Борисов: Лагер за "калинки" ли управлявате?</h1>
      <h2>За червената шефка ГЕРБ е некомпетентна да властва</h2>
      <address><time datetime="2019-11-22T15:23:00+00:00">22 Nov 2019, 15:23</time> by <a rel="author" href="https://www.dnes.bg/author/191" target="_blank">Камелия Цветанова</a></address>
      <p>Корупцията е емблема на това управление, ГЕРБ е некомпетентна да управлява, а премиерът Бойко Борисов прехвърля вината на слънцето, дъжда и лошата опозиция. Уволнявал, за да заглуши скандали, но рибата се вмирисвала от главата и отговорността на първия се носи с оставка. Това отсече в декларация от името на БСП червената шефка Корнелия Нинова.</p>
      <related>
        <a href="https://www.dnes.bg/politika/2019/11/22/borisov-i-ninova-meriat-slujebnite-pytuvaniia-s-pensii-i-zaplati.430480"/>
      </related>
      <p> <br/>"Господин премиер, Вие министър-председател ли сте или управител на лагер за почивки на "калинки" в администрацията?", скочи още тя.</p>
      <p>Според нея в последните седмици страната е залята от скандали - с водния режим в няколко града, проблемите в здравната система, напрежението около решението за болничните, проблемът с къщите за гости, които масово се оказаха неизрядни, вторият пенсионен стълб.</p>
      <p>В същото време управлението на държавата било на принципа една криза да се потулва с друга, а не да се решава.</p>
      <p>"Здравната система е в колапс, показаха го смъртните случаи в последните дни, докато не се промени системата резултатът ще е този, некомпетентността и нежеланието да промените системата са причината за това", обвини Нинова.</p>
      <p>"Оказва се, че хората които са се осигурявали за втора пенсия, ще поучат по -малко и от една, всички тези пари изтекоха в нечий джобове. Сутрин е едно, вечер е друго, така не се управлява държава, уволнявате светкавично, докато не стихне проблемът, но новата калинка е същата като старата, така от 10 години има разпад в държавата", продължи с критиките тя.<br/> </p>
    </article>
  </body>
</html>