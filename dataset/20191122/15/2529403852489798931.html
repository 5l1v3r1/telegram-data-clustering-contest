<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://oggitreviso.it/mogliano-arriva-daspo-urbano-%C2%ABanacronistico-liberticida%C2%BB-219751"/>
    <meta property="og:site_name" content="Oggi Treviso"/>
    <meta property="article:published_time" content="2019-11-22T15:26:37+00:00"/>
    <meta property="og:title" content="A Mogliano arriva il Daspo urbano: «Anacronistico e liberticida»"/>
    <meta property="og:description" content="MOGLIANO - Daspo urbano, se ne parlerà nel prossimo Consiglio comunale in programma il 27 novembre."/>
  </head>
  <body>
    <article>
      <h1>A Mogliano arriva il Daspo urbano: «Anacronistico e liberticida»</h1>
      <h2>Il consigliere di opposizione Giacomo Nilandi contro gli indirizzi che la Giunta proporrà nel prossimo Consiglio comunale</h2>
      <address>
        <time datetime="2019-11-22T15:26:37+00:00">22 Nov 2019, 15:26</time>
      </address>
      <p><b>MOGLIANO </b>- <b>Daspo urbano</b>, se ne parlerà nel prossimo Consiglio comunale in programma il 27 novembre.<br/><br/>La Giunta proporrà di recepire nel Regolamento di Polizia Urbana della città gli articoli di un <b>Decreto Legge che disciplina la materia</b>.<br/><br/>La norma garantisce soprattutto la possibilità al Sindaco e alla Questura di espellere direttamente dalla città senza alcun processo chiunque <b>ostacoli l’accesso a luoghi di pubblico interesse attraverso il suo stazionamento</b>.<br/><br/>Non prima di avergli notificato anche una sanzione pecuniaria. In nome dell’ordine, della sicurezza e del decoro urbano a Mogliano non ci sarà quindi più spazio per persone senza fissa dimora o questuanti.<br/><br/>Sulla questione, critica il consigliere di opposizione <b>Giacomo Nilandi (nella foto)</b>: «Risulta molto più facile combattere i poveri rispetto alla povertà: dando cioè vita a mense sociali per i meno abbienti, dormitori per i senza fissa dimora, banchi alimentari, implementare l’edilizia popolare.<br/><br/>Il daspo risulta una<b> misura anacronistica</b> se rapportata a una realtà come la nostra Mogliano, che non si caratterizza certo per un’esplosione di questi fenomeni».<br/><br/>Punge Nilandi: «Le ulteriori modifiche apportate al testo del regolamento di polizia urbana determinano ancor di più la<b> matrice securitaria e liberticida</b> delle politiche messe in piedi dalla Giunta Albanese Bortolato.<br/><br/>Ne è un esempio la <b>nuova disciplina degli artisti di strada</b> che si vuole introdurre: non consentendo loro di esibirsi per più di due ore nello stesso punto, o durante il mercato e gli altri eventi pubblici in piazza; non consentendo loro di utilizzare amplificazione sonora o di esibirsi in due sulla stessa area; dando potere alla polizia di interrompere in qualsiasi momento, anche solo con notifica verbale, la loro esibizione. Oltre ai poveri non c’è neanche più spazio per gli artisti».<br/> </p>
      <related>
        <h4>Dello stesso argomento</h4>
        <a href="http://oggitreviso.it/striscione-giulio-regeni-quanto-sgualcito-sabato-ne-sar%C3%A0-consegnato-uno-nuovo-211704"/>
        <a href="http://oggitreviso.it/mogliano-bene-comune-si-presenta-alle-elezioni-204806"/>
        <a href="http://oggitreviso.it/giunta-di-mogliano-tramonta-l%E2%80%99ipotesi-della-staffetta-197319"/>
        <a href="http://oggitreviso.it/caso-nilandi-maggioranza-va-avanti-195968"/>
        <a href="http://oggitreviso.it/terremoto-maggioranza-nilandi-si-dimette-195885"/>
        <a href="http://oggitreviso.it/beccato-con-lacool-ai-giardini-scatta-daspo-urbano-189285"/>
        <a href="http://oggitreviso.it/daspo-urbanole-misure-contrastare-marginalit%C3%A0-sono-altre-177212"/>
        <a href="http://oggitreviso.it/daspo-urbano-divide-maggioranza-django-irrompe-ai-trecento-177170"/>
        <a href="http://oggitreviso.it/coalizione-civica-manildocancella-daspo-urbano-177086"/>
        <a href="http://oggitreviso.it/daspo-urbano-acampora-venga-esteso-all%E2%80%99intera-citt%C3%A0-176901"/>
      </related>
    </article>
  </body>
</html>