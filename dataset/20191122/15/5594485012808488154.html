<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/obshtestvo/regioni/snegt-stigna-do-blgariya-vizhte-kde-doyde-zimata_news710781.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-22T15:20:00+00:00"/>
    <meta property="og:title" content="Снегът стигна до България! Вижте къде дойде зимата"/>
    <meta property="og:description" content="Спасителите предупреждават, че при излизане в планината туристите трябва да са добре екипирани"/>
  </head>
  <body>
    <article>
      <h1>Снегът стигна до България! Вижте къде дойде зимата</h1>
      <h2>Спасителите предупреждават, че при излизане в планината туристите трябва да са добре екипирани</h2>
      <address>
        <time datetime="2019-11-22T15:20:00+00:00">22 Nov 2019, 15:20</time>
      </address>
      <p>https://blitz.bg/obshtestvo/regioni/snegt-stigna-do-blgariya-vizhte-kde-doyde-zimata_news710781.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1574420909-640-phpxi2xth-800x.jpg"/>
      </figure>
      <p>
        <b>Както синоптиците обещаха, на места дъждовете преминаха в сняг. Истинската зима започна в Пампорово, където вече има образувана снежна покривка. Лифтовете в курорта обаче все още не работят, пише marica.bg.</b>
      </p>
      <p>Предупредителен жълт код за обилни валежи е обявен в 12 области в страната. В Благоевград, Смолян, Пазарджик, Хасково, Кърджали, Стара Загора, Пловдив, Ловеч, Габрово, Велико Търново, Плевен и София-град количествата на валежите ще са между 20 и 35 л/кв.м, а в планинските части могат да достигнат и до 50 л/кв.м.</p>
      <p><a href="https://blitz.bg/obshtestvo/snezhna-burya-ot-rumniya-udrya-blgariya-do-chasove-snimki_news710739.html"><b>Снежна буря от Румъния удря България до часове СНИМКИ</b></a><br/><br/>Над планините ще е облачно с валежи от дъжд, по-значителни в Рило-Родопската област и на места в централните райони на Стара планина. Над около 1700 м дъждът ще преминава в сняг.<br/><br/>Ще духа умерен и временно силен югоизточен вятър. Максимална температура на 1200 метра - около 4 градуса, на 2000 метра - около 1 градус.<br/><br/>Спасителите предупреждават, че при излизане в планината туристите трябва да са добре екипирани, да спазват предварително уточнения маршрут и да носят в себе си заредени мобилни телефони. </p>
      <p> През почивните дни облачността ще се задържи значителна, но валежи ще има на малко места и ще са предимно слаби. Вятърът ще отслабне, ще се задържи от североизток, по Черноморието - от север-североизток.<br/><br/>Минимални температури и през двата дни - предимно между 3 и 8 градуса. В събота дневните в Северна България ще са без особен дневен ход, в Южна максимални - между 8 и 13 градуса. В неделя слабо ще се затопли.<br/><br/>БЛИЦ припомня, че преди дни <a href="https://blitz.bg/obshtestvo/sinoptitsite-obyavikha-dokoga-shche-se-radvame-na-toplo-vreme-i-koga-se-zadava-snegt_news709622.html"><b>синоптиците обявиха докога ще се радваме на топло време и кога се задава снегът у нас</b></a>.<br/><br/><a href="https://www.blitz.bg/vremeto/sofia"><b>Какво ще е времето по дни и часове може да видите в рубриката на БЛИЦ, в която ви информираме в реално време какви са климатичните условия в страната</b></a></p>
    </article>
  </body>
</html>