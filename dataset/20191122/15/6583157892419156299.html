<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lublin112.pl/uwaga-na-oszustow-82-latka-stracila-pieniadze-bo-uwierzyla-ze-pomaga-synowej/"/>
    <meta property="og:site_name" content="lublin112.pl"/>
    <meta property="article:published_time" content="2019-11-22T15:39:00+00:00"/>
    <meta property="og:title" content="Uwaga na oszustów! 82-latka straciła pieniądze, bo uwierzyła, że pomaga synowej"/>
    <meta property="og:description" content="Kolejna starsza osoba padła ofiarą oszustów. Mieszkanka Krasnegostawu myślała, że pomaga swojej synowej i przekazała 9 tys. złotych nieznajomemu mężczyźnie."/>
  </head>
  <body>
    <article>
      <h1>Uwaga na oszustów! 82-latka straciła pieniądze, bo uwierzyła, że pomaga synowej</h1>
      <address>
        <time datetime="2019-11-22T15:39:00+00:00">22 Nov 2019, 15:39</time>
      </address>
      <p>
        <b>Kolejna starsza osoba padła ofiarą oszustów. Mieszkanka Krasnegostawu myślała, że pomaga swojej synowej i przekazała 9 tys. złotych nieznajomemu mężczyźnie.</b>
      </p>
      <p>W czwartek do mieszkanki Krasnegostawu zadzwoniła kobieta z informacją, że jej synowa miała wypadek, w którym potrąciła kobietę i jej stan jest bardzo ciężki. Nieznajoma powiedziała 82-latce, że potrzebne będą pieniądze w kwocie 30 tys. złotych, aby synowa uniknęła odpowiedzialności. Dzwoniąca podawała się za policjantkę. Dodała, że po pieniądze zaraz przyjdzie kurier.</p>
      <p>Kobieta przestraszyła się i myśląc, że pomaga synowej, przekazała 9 tys. złotych obcemu mężczyźnie, który zjawił się w mieszkaniu 82-latki. Kiedy nieznajomy opuścił lokal, kobieta podszywająca się pod policjantkę potwierdziła, że sprawa jest załatwiona i że resztę pieniędzy synowa weźmie na kredyt.</p>
      <p>Oszustka powiedziała staruszce, że nie może przez kilka godzin korzystać z telefonu, ponieważ może być na podsłuchu. Kiedy do domu wrócił mąż starszej pani, dopiero małżonkowie skontaktowali się z rodziną. Okazało się, że nie było żadnego wypadku i że padli ofiarą oszustów. Policjanci poszukują oszustów.</p>
      <p>(fot. pixabay.com)</p>
    </article>
  </body>
</html>