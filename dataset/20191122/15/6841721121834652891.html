<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://bonaire.nu/2019/11/22/gezamenlijk-persbericht-van-het-korps-politie-caribisch-nederland-en-het-openbaar-ministerie-bes/"/>
    <meta property="og:site_name" content="Bonaire.Nu"/>
    <meta property="article:published_time" content="2019-11-22T15:25:25+00:00"/>
    <meta property="og:title" content="Gezamenlijk persbericht van het Korps Politie Caribisch Nederland en het Openbaar Ministerie BES"/>
    <meta property="og:description" content="Gezamenlijk persbericht van het Korps Politie Caribisch Nederland en het Openbaar Ministerie BES"/>
  </head>
  <body>
    <article>
      <h1>Gezamenlijk persbericht van het Korps Politie Caribisch Nederland en het Openbaar Ministerie BES</h1>
      <address>
        <time datetime="2019-11-22T15:25:25+00:00">22 Nov 2019, 15:25</time>
      </address>
      <figure>
        <img src="https://bonaire.nu/wp-content/uploads/2017/03/17342814_1642770346028799_9087084471563224616_n.jpg"/>
      </figure>
      <p>Kralendijk – Van 21 tot en met 27 oktober en van 28 oktober tot en met 3 november werd er respectievelijk op Saba en Sint Eustatius en op Bonaire, een inleveractie van (vuur)wapens gehouden. Tijdens de campagne konden burgers die in het bezit waren van vuurwapens deze inleveren. Tijdens de actie is er op Saba 1 vuurwapen ingeleverd en op Bonaire 2.</p>
      <p>Zowel het Korps Politie Caribisch Nederland als het Openbaar Ministerie zijn zeer tevreden over het aantal ingeleverde wapens. Het terugdringen van illegaal (vuur)wapenbezit is in het belang van een ieder. Mochten er na de actie nog vuurwapens aangetroffen worden zal de houder wel strafrechtelijk vervolgd worden.</p>
      <p>Ook hebben diverse scholen in Caribisch Nederland deelgenomen aan een wedstrijd om te illustreren hoe een eiland zonder vuurwapens er uit zal zien. De winnaars van deze wedstrijd zullen op maandag 25 november bekend gemaakt worden via onze Facebook pagina ‘ Wapens weg’.</p>
      <p>Aantal keer gelezen 865</p>
    </article>
  </body>
</html>