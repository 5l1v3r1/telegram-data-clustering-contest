<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vezess.hu/hirek/2019/11/22/kina-gyartoval-egyesul-a-bmw/"/>
    <meta property="og:site_name" content="Vezess"/>
    <meta property="article:published_time" content="2019-11-22T15:03:21+00:00"/>
    <meta property="og:title" content="Kínai gyártóval áll össze a BMW"/>
    <meta property="og:description" content="A Great Wall kínai autógyártó megkapta a helyi hatóságok engedélyét ahhoz, hogy a BMW német járműgyártóval közösen gyártson autókat Kínában."/>
  </head>
  <body>
    <article>
      <h1>Kínai gyártóval áll össze a BMW</h1>
      <address><time datetime="2019-11-22T15:03:21+00:00">22 Nov 2019, 15:03</time> by <a rel="author" href="https://www.vezess.hu/author/vezess/" target="_blank">Vezess</a></address>
      <p>
        <b>A Great Wall kínai autógyártó megkapta a helyi hatóságok engedélyét ahhoz, hogy a BMW német járműgyártóval közösen gyártson autókat Kínában.</b>
      </p>
      <p>Az engedély megadása kissé elhúzódott, miután a két cég már tavaly júliusban megállapodott a BMW Mini márkája új elektromos modelljeinek gyártásával foglalkozó közös vállalat létrehozásáról.</p>
      <p>A Sanghajtól északra fekvő Csiangszu tartományba tervezett autógyár 724,4 millió dolláros beruházás révén jön létre, gyártókapacitása 160 ezer autó lesz.</p>
      <p>A gyár építése jövőre kezdődik és várhatóan 2022-ben fejeződik be.</p>
      <p>A Great Wall Kína legnagyobb városi terepjáró (SUV) gyártója, tavaly több mint 1 millió járművet értékesített. A BMW évi valamivel több mint 2 millió autót ad el.</p>
      <footer>Forrás: MTI</footer>
    </article>
  </body>
</html>