<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kontrokultura.it/230374/anticipazioni-il-paradiso-delle-signore-trama-puntata-di-lunedi-25-novembre-lincontro-tra-ludovica-e-riccardo/"/>
    <meta property="og:site_name" content="KontroKultura"/>
    <meta property="article:published_time" content="2019-11-22T15:00:26+00:00"/>
    <meta property="og:title" content="Anticipazioni Il Paradiso delle Signore, trama puntata di lunedì 25 novembre: l’incontro tra Ludovica e Riccardo"/>
    <meta property="og:description" content="Appuntamento del lunedì con Il Paradiso delle Signore 4 Ben ritrovati con un nuovo spazio dedicato a Il Paradiso delle Signore 4 Daily, la soap opera che è ritornata sul piccolo schermo da quasi due mesi. A cosa assisteranno i telespettatori il primo episodio settimanale trasmesso lunedì 25 novembre 2019 su Rai Uno? Ricordiamo che […]"/>
  </head>
  <body>
    <article>
      <h1>Anticipazioni Il Paradiso delle Signore, trama puntata di lunedì 25 novembre: l’incontro tra Ludovica e Riccardo</h1>
      <address><time datetime="2019-11-22T15:00:26+00:00">22 Nov 2019, 15:00</time> by <a rel="author" href="https://www.kontrokultura.it/author/calogero/" target="_blank">Calogero Latino</a></address>
      <h3>Appuntamento del lunedì con Il Paradiso delle Signore 4</h3>
      <p>Ben ritrovati con un nuovo spazio dedicato a <b>Il Paradiso delle Signore 4 Daily</b>, la soap opera che è ritornata sul piccolo schermo da quasi due mesi. A cosa assisteranno i telespettatori il primo episodio settimanale trasmesso <b>lunedì 25 novembre 2019</b> su Rai Uno?</p>
      <p>Ricordiamo che il popolare sceneggiato è tornato con nuove emozionanti puntate che hanno come  protagonisti le <b>vecchie glorie</b> ma anche alcuni personaggi inediti. Ovviamente non stanno mancando i colpi di scena. Ma andiamo a vedere nello specifico cosa accadrà nel <b>31esimo episodio</b> che partirà alle ore 15:40 subito dopo il talk show guidato da Caterina Balivo.</p>
      <h3>Spoiler trentunesima puntata de Il Paradiso delle Signore</h3>
      <p>Le anticipazioni de <b>Il Paradiso delle Signore</b>, rivelano che dalla fabbrica Bergamini arriverà nel grande magazzino la collezione a <b>marchio Paradiso</b>. Ovviamente questo scatenerà grande felicità per <b>Gabriella.</b> La ex-Venere sta vivendo un periodo roseo e di grande <b>soddisfazione</b> lavorativa, vedendo la sua carriera di stilista prendere sempre più forma.</p>
      <p>Nonostante tutto, però, la sua giornata verrà <b>rovinata</b> da una brutta notizia. Accadrà un imprevisto molto spiacevole al suo <b>mentore</b> parigino: Defois. Intanto, a proposito di Gabriella, Agnese proverà a <b>sollecitare</b> Salvatore. È tempo, secondo la signora Amato che il figlio faccia una proposta seria alla signorina <b>Rossi.</b></p>
      <h3>Il Paradiso delle Signore: il povero Riccardo tormentato</h3>
      <p>Le anticipazioni della puntata de <b>Il Paradiso delle Signore 4</b> in onda lunedì pomeriggio, svelano anche che Adelaide conterà sulla complicità di <b>Umberto e Flavia</b> per raggiungere il suo obiettivo. Quindi organizzerà un incontro tra <b>Ludovica e Riccardo</b> al Circolo. Proprio lì, però, Angela avrà un crollo fisico.</p>
      <p>A quanto pare sarà conseguenza <b>dell’incidente</b> il cui responsabile è Riccardo. Quest’ultimo, sentendosi <b>colpevole,</b> accorrerà in soccorso della Barbieri per primo. La farà portare a Villa Guarnieri, dove poco dopo giungerà anche <b>Marcello</b> che farà visita al capezzale della sorella. Cosa accadrà tra loro? Per scoprirlo vi consigliamo di continuare a guardare la seguitissima serie di Rai Uno.</p>
    </article>
  </body>
</html>