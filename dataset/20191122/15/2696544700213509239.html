<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hvg.hu/cegauto/20191122_Mentoauto_es_teherauto_szenvedett_kozos_balesetet"/>
    <meta property="og:site_name" content="HVG.hu"/>
    <meta property="article:published_time" content="2019-11-22T15:22:00+00:00"/>
    <meta property="og:title" content="Mentőautó és teherautó szenvedett közös balesetet"/>
    <meta property="og:description" content="A mentő árokba rohant, a teherautó pedig felfordult az úton."/>
  </head>
  <body>
    <article>
      <h1>Mentőautó és teherautó szenvedett közös balesetet</h1>
      <address><time datetime="2019-11-22T15:22:00+00:00">22 Nov 2019, 15:22</time> by <a rel="author">MTI</a></address>
      <p><b>A mentő árokba rohant, a teherautó pedig felfordult az úton.<br/></b>Egy mentőautó az árokba hajtott, egy teherautó pedig az úttesten felborult Földes és Berettyóújfalu között a 42-es főúton péntek délután - közölte a rendőrség a honlapján.</p>
      <p>A Hajdú-Bihar Megyei Rendőr-főkapitányság közleménye szerint a balesetben az elsődleges orvosi vélemény szerint egy ember súlyos sérülést szenvedett.</p>
      <p>Az érintett útszakaszt a műszaki mentés és a helyszínelés idejére teljes szélességében lezárták. A Földes felől Berettyóújfalu felé tartókat Sáp irányába, a Berettyóújfalu felől Földes felé közlekedőket Berettyószentmárton felé terelik - írta a rendőrség.</p>
    </article>
  </body>
</html>