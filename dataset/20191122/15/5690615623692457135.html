<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837267-kiyanam-pidvischili-tarifi-na-vodu"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-22T15:41:00+00:00"/>
    <meta property="og:title" content="Киянам підвищили тарифи на воду"/>
    <meta property="og:description" content="КИЇВ. 22 листопада. УНН. Національна комісія, що здійснює державне регулювання у сферах енергетики та комунальних послуг схвалила нові тарифи на …"/>
  </head>
  <body>
    <article>
      <h1>Киянам підвищили тарифи на воду</h1>
      <address><time datetime="2019-11-22T15:41:00+00:00">22 Nov 2019, 15:41</time> by <a rel="author">Антоніна Карташева</a></address>
      <p><b>КИЇВ. 22 листопада. УНН.</b> Національна комісія, що здійснює державне регулювання у сферах енергетики та комунальних послуг схвалила нові тарифи на централізоване водопостачання і водовідведення для ПрАТ АК "Київводоканал". Тариф на водопостачання для киян підвищили на 85 копійок за 1 кубометр (без ПДВ). Відповідне рішення ухвалили члени НКРЕКП сьогодні на засіданні, передає кореспондент <b>УНН</b>.</p>
      <p>Так, встановлено тариф споживачам, які не є суб’єктами господарювання, у сфері централізованого водопостачання та водовідведення:</p>
      <ul>
        <li>на централізоване водопостачання – 9,86 грн за 1 кубометр без ПДВ (чинний тариф 9,01, зростання - на 0,85 грн або 9,43%),</li>
        <li>на централізоване водовідведення - 7,49 грн за один кубометр без ПДВ (чинний тариф 7,97, зменшення - на 0,48 грн або 6,02%).</li>
      </ul>
      <p>Також відповідно до ухваленого рішення, тариф споживачам, які є суб’єктами господарювання у сфері централізованого водопостачання та водовідведення, встановлено у таких розмірах:</p>
      <ul>
        <li>на централізоване водопостачання - 3,69 за 1 кубометр без ПДВ (чинний тариф 3,62, зростання - на 0,07 грн або 1,93%),</li>
        <li>на централізоване водовідведення – 2,41 грн за 1 куб. метр без ПДВ (чинний тариф 2,64, зменшення - на 0,23 грн або 8,71%).</li>
      </ul>
      <p>Нагадаємо, Кабінет міністрів працює над тим, щоб <a href="https://www.unn.com.ua/uk/news/1836870-kabmin-planuye-vplinuti-na-tarifi-zhkg-za-dopomogoyu-nizhchoyi-tsini-na-energonosiyi">знизити вартість енергоносіїв</a> для унеможливлення підвищення тарифів на послуги житлово-комунального господарства в регіонах.</p>
    </article>
  </body>
</html>