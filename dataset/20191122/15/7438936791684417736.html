<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.parlamentnilisty.cz/politika/politici-volicum/Senator-Oberfalzer-Slovanska-epopej-by-mela-zustat-v-Praze-pral-si-to-sam-autor-604318"/>
    <meta property="og:site_name" content="ParlamentniListy.cz"/>
    <meta property="article:published_time" content="2019-11-22T15:21:00+00:00"/>
    <meta property="og:title" content="Senátor Oberfalzer: Slovanská epopej by měla zůstat v Praze, přál si to sám autor"/>
    <meta property="og:description" content="Na senátním semináři, který se věnoval kontroverznímu rozhodnutí vedení Prahy o přesunu Slovanské epopeje do Moravského Krumlova, zazněla výzva, která chce pražskou koalici přesvědčit o změně stanoviska a respektování přání autora díla Alfonse Muchy."/>
  </head>
  <body>
    <article>
      <h1>Senátor Oberfalzer: Slovanská epopej by měla zůstat v Praze, přál si to sám autor</h1>
      <address>
        <time datetime="2019-11-22T15:21:00+00:00">22 Nov 2019, 15:21</time>
      </address>
      <p>
        <b>Na senátním semináři, který se věnoval kontroverznímu rozhodnutí vedení Prahy o přesunu Slovanské epopeje do Moravského Krumlova, zazněla výzva, která chce pražskou koalici přesvědčit o změně stanoviska a respektování přání autora díla Alfonse Muchy.</b>
      </p>
      <p>„Slovanská epopej je národní kulturní památka světového významu, jež si zaslouží přiměřenou úctu a důstojné zacházení. Při každém záměru, týkajícím se převozu či umístění díla, je proto nezbytné postupovat v souladu s doporučeními památkářů a pokyny odborníků, kteří o Slovanskou epopej dlouhodobě pečují. Teprve poté je možné rozhodnout o dalším osudu díla. Závěrem tohoto slyšení je výzva vedení hl. m. Prahy k vypracování konceptu důstojného umístění celého díla dočasnou a posléze stálou expozicí na území hl. m. Prahy tak, jak si to přál sám autor,“ říká místopředseda Senátu za ODS Jiří Oberfalzer, který nad seminářem převzal záštitu.</p>
      <related>
        <h4>Psali jsme:</h4>
        <a href="https://www.parlamentnilisty.cz/politika/politici-volicum/Tretina-TOP-09-Moravsky-Krumlov-je-pripraven-uvitat-zpet-Slovanskou-epopej-601417"/>
        <a href="https://www.parlamentnilisty.cz/politika/politici-volicum/Broz-ANO-Radni-Trestikova-naprosto-poslapava-odkaz-Alfonse-Muchy-594956"/>
        <a href="https://www.parlamentnilisty.cz/politika/politici-volicum/Hejtman-Simek-Slovanska-epopej-bude-pristupna-verejnosti-z-celeho-sveta-574429"/>
        <a href="https://www.parlamentnilisty.cz/arena/monitor/Soud-zacne-znovu-resit-spor-o-vlastnictvi-Slovanske-epopeje-557848"/>
      </related>
    </article>
  </body>
</html>