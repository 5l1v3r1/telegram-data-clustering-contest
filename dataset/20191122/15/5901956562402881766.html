<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/bulvar/domaci-traci/clanek/slovenski-kralj-samopromocije-sprozil-pozarni-alarm-251907"/>
    <meta property="og:site_name" content="Slovenske novice"/>
    <meta property="article:published_time" content="2019-11-22T15:56:00+00:00"/>
    <meta property="og:title" content="Slovenski kralj samopromocije sprožil požarni alarm"/>
    <meta property="og:description" content="Ko marsikdo pomisli, da se samooklicani samopromotor Damjan Murko že ne more domisliti ničesar novega, se zgodi prav to. V mariborskem lokalu Luft je v deževnem jesenskem novembru pripravil šok na..."/>
  </head>
  <body>
    <article>
      <h1>Slovenski kralj samopromocije sprožil požarni alarm</h1>
      <h2>Damjan Murko je ob predstavitvi poskrbel za pravo presenečenje. Na dogodku so morali intervenirati gasilci, dvigala so se ustavila.</h2>
      <address><time datetime="2019-11-22T15:56:00+00:00">22 Nov 2019, 15:56</time> by <a rel="author">Roman Turnšek</a></address>
      <slideshow>
        <figure>
          <img src="https://www.slovenskenovice.si/images/slike/2019/11/20/1696133.jpg"/>
          <figcaption>Tokratni koledar je poimenoval šokoledar. FOTO: Klavdija Vnuk</figcaption>
        </figure>
        <figure>
          <img src="https://www.slovenskenovice.si/images/slike/2019/11/20/1696134.jpg"/>
          <figcaption>Na Murkove promocije radi pridejo tudi udeleženci resničnostnih šovov. FOTO: Osebni arhiv</figcaption>
        </figure>
      </slideshow>
      <p>Ko marsikdo pomisli, da se samooklicani samopromotor<b> Damjan Murko</b> že ne more domisliti ničesar novega, se zgodi prav to. V mariborskem lokalu Luft je v deževnem jesenskem novembru pripravil šok na kvadrat. Ni namreč predstavil le svojega vročega koledarja za leto 2020, ki jih izdaja že nekaj zadnjih let, ampak tudi novi album. Slednji je bil še toliko večje presenečenje, saj se je zanj odločil po več kot desetih letih.<br/><br/>»Zdaj je pravi čas, da svoji zvesti publiki ponudim prav to. Veliko smeha in po vseh teh letih več moje glasbe. V zadnjem času nizam uspešnico za uspešnico, in ni čudno, da sem naredil ta velik korak naprej in ljudem ponudil svojo glasbo tudi na nosilcih zvoka,« pravi.</p>
      <figure>
        <img src="https://www.slovenskenovice.si/images/slike/2019/11/20/1696134.jpg"/>
        <figcaption>Na Murkove promocije radi pridejo tudi udeleženci resničnostnih šovov. FOTO: Osebni arhiv</figcaption>
      </figure>
      <p>Že pred dogodkom ni bilo dvoma, da bo dobro obiskan in da bo, kot poudari slavček, pravi spektakel. Na promociji je pripravil tudi mini koncert. Ko je voditeljica <b>Edita Predan</b> napovedala najsrečnejšega moškega v Sloveniji, se je slavček prikazal s krznom okrog vratu, po koncertu in razstavi fotografij s koledarja pa so postregli s torto. S slednjo pa jo je zagodel obiskovalcem, med katerimi so bili tudi znani medijski obrazi, in jih nekaj dodobra prestrašil.<br/><br/>Iskrice na torti so namreč sprožile požarne alarme. Potrebna je bila intervencija, zato so morali gostje počakati v dvanajstem nadstropju, do ureditve nevšečnosti pa tudi dvigala niso delovala. Ob tem so se mnogi vprašali, ali ne gre pri vsem skupaj za zrežirano sceno, a Murko molči in ne reče nobene.</p>
    </article>
  </body>
</html>