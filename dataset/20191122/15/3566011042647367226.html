<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1549165.html/%D8%A2%D8%B4%D9%88%D8%A8%DA%AF%D8%B1%D8%A7%D9%86-%D9%85%D8%B7%D8%A7%D9%84%D8%A8%D8%A7%D8%AA-%D9%82%D8%A7%D9%86%D9%88%D9%86%DB%8C-%D9%85%D8%B1%D8%AF%D9%85-%D8%B1%D8%A7-%D8%A7%D8%B2-%D8%A8%DB%8C%D9%86-%D8%A8%D8%B1%D8%AF%D9%86%D8%AF--%D9%85%D9%88%D8%B6%D8%B9-%DA%AF%DB%8C%D8%B1%DB%8C-%D8%B1%D9%87%D8%A8%D8%B1%DB%8C-%D8%AF%D8%B1-%D8%B7%D8%B1%D8%AD-%D9%85%D8%AF%DB%8C%D8%B1%DB%8C%D8%AA-%D9%85%D8%B5%D8%B1%D9%81-%D8%B3%D9%88%D8%AE%D8%AA-%DB%8C%DA%A9-%D8%A7%D9%82%D8%AF%D8%A7%D9%85-%D9%81%D8%AF%D8%A7%DA%A9%D8%A7%D8%B1%D8%A7%D9%86%D9%87-%D8%A8%D9%88%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-22T15:08:00+00:00"/>
    <meta property="og:title" content="آشوبگران مطالبات قانونی مردم را از بین بردند/ موضع گیری رهبری در طرح مدیریت مصرف سوخت یک اقدام فداکارانه بود"/>
    <meta property="og:description" content="نماینده ولی فقیه در لرستان با بیان اینکه آشوبگران و اشرار مطالبات قانونی مردم را از بین بردند گفت: موضع گیری رهبری یک اقدام انقلابی و فداکارانه بود که سبب تثبیت انقلاب و جلوگیری ازضربه زدن به انقلاب شد."/>
  </head>
  <body>
    <article>
      <h1>آشوبگران مطالبات قانونی مردم را از بین بردند/ موضع گیری رهبری در طرح مدیریت مصرف سوخت یک اقدام فداکارانه بود</h1>
      <h2>نماینده ولی فقیه در لرستان:</h2>
      <address>
        <time datetime="2019-11-22T15:08:00+00:00">22 Nov 2019, 15:08</time>
      </address>
      <p>نماینده ولی فقیه در لرستان با بیان اینکه آشوبگران و اشرار مطالبات قانونی مردم را از بین بردند گفت: موضع گیری رهبری یک اقدام انقلابی و فداکارانه بود که سبب تثبیت انقلاب و جلوگیری ازضربه زدن به انقلاب شد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از <a href="http://safiraflak.ir/?p=1941">سفیر افلاک،</a> آیت الله سیداحمد میرعمادی ظهر امروز در خطبه های نماز جمعه این هفته در خرم آباد با اشاره به تعابیر امام راحل و رهبری پیرامون بسیج اظهار داشت: مسئله تفکر بسیج بسیار مهم است و ما باید بدنبال ترویج تفکر بسیجی در جامعه باشیم؛ تفکر بسیج اخلاص در عمل و کارهاست هرکس کاری مخلصانه در این مملکت انجام دهد او بسیجی است.</p>
      <p>وی با اشاره به این که یکی از جلوه های تفکر بسیجی مقاومت و ایستادگی در برابر دشمن، سختی ها و مشکلات است افزود: تفکر بسیج حاضر شدن در میدان های سخت، دشمن شناسی،داشتن ایمان و بصیرت وارتباط قوی با خدا، روحیه خدمت به مردم و تبعیت از ولایت و رهبری ،عشق به جهاد و شهادت و اهل جهاد فی سبیل الله بودن است.</p>
      <p>نماینده ولی فقیه در لرستان عنوان کرد:تفکر بسیج الهام بخش مقاومت و ایستادگی در عصر حاضر است اگر تفکر بسیجی در جامعه رواج پیدا کند سه اثر مهم دارد و اولین اثر این است که به تعبیر امام راحل کشور با تفکر بسیج بیمه می شود و دوم این که تفکر بسیجی قابلیت الگو شدن جهانی دارد و تفکر بسیجی حلال مشکلات و ضامن پیشرفت و تعالی کشور است.</p>
      <p>وی با بیان اینکه تفکر بسیج راهگشاست وبسیج سازندگی الگوی خدمت به محرومین و مردم شده است بیان کرد:تفکر بسیج موجب خنثی شدن اغتشاشات و آشوب های اخیر در کشور شد.</p>
      <p>آیت الله میرعمادی با بیان این که آشوبگران و اشرار مطالبات قانونی مردم را از بین بردند گفت:موضع گیری رهبری یک اقدام انقلابی و فداکارانه بوده است که باعث تثبیت انقلاب و جلوگیری ازضربه زدن به انقلاب شود.</p>
      <p>وی با اشاره به اینکه مهم ترین مسئله جامعه مشکل اقتصادی و معیشتی مردم است و راه حل مشکلات اقتصادی و معیشتی مردم تفکر بسیجی است تصریح کرد: اگر اقتصاد به دست بسیجیان بیفتد مشکلات حل می شود، متاسفانه برخی مسئولان تفکر اشرافی گری و تمایل به غرب و بیگانگان دارند این است که ما باید ترویج دهنده تفکر بسیجی در جامعه باشیم.</p>
      <p>نماینده ولی فقیه در لرستان اظهارداشت: متاسفانه در چند روز گذشته حادثه ابعاد و لایه های گوناگونی دارد آتش زدن کار اشرار و آشوبگران بوده است؛ اشوبگران با خط گرفتن از دشمنان خارج از کشور با برنامه ریزی و آمادگی این بلوا را در جامعه بوجود اوردند.</p>
      <p>وی افزود: در مورد بیان و اعلام یک شبه طرح مدیریت مصرف سوخت و افزایش قیمت بنزین که بر افزایش قیمت کالاهای دیگر اثر می گذارد مردم حقشان است بدانند که تدابیر دولت بعد از گران شدن بنزین چیست؟</p>
      <p>آیت الله میرعمادی عنوان کرد:موضع گیری رهبری از تصمیم سران قوا فصل الخطاب شد و از گسترش فتنه، آشوب و بلوا جلوگیری کرد این موضع گیری بسیار حکیمانه و دوراندیش و با بصیرت بوده است افزایش بنزین در شرایطی اتفاق افتاد که می توانست موجب اختلاف در جامعه شود و وحدت از بین برود در شرایطی اتفاق افتاد که دشمن دندان تیز کرده بود تا به منافع این کشور ضربه وارد کند.</p>
      <p>وی بیان کرد: موضع گیری رهبری یک اقدام انقلابی و فداکارانه بوده است که باعث تثبیت انقلاب و جلوگیری ازضربه زدن به انقلاب شود.</p>
      <p>انتهای پیام/</p>
    </article>
  </body>
</html>