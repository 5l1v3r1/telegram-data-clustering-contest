<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dilei.it/vip/giovanni-di-giacomo-ex-heather-parisi/658556/"/>
    <meta property="og:site_name" content="DiLei"/>
    <meta property="article:published_time" content="2019-11-22T15:54:46+00:00"/>
    <meta property="og:title" content="Chi è Giovanni Di Giacomo, l’ex compagno di Heather Parisi"/>
    <meta property="og:description" content="Giovanni Di Giacomo è un celebre chirurgo ortopedico ed ex compagno di Heather Parisi. Nel 2000, dalla loro relazione è nata Jacqueline Luna."/>
  </head>
  <body>
    <article>
      <h1>Chi è Giovanni Di Giacomo, l’ex compagno di Heather Parisi</h1>
      <h2>Celebre ortopedico specializzato in chirurgia della spalla, Giovanni di Giacomo è il padre della secondogenita della ballerina statunitense</h2>
      <address>
        <time datetime="2019-11-22T15:54:46+00:00">22 Nov 2019, 15:54</time>
      </address>
      <p><b>Giovanni Di Giacomo</b>, chirurgo ortopedico, è l’<b>ex compagno di Heather Parisi</b>,  nonché padre della sua seconda figlia, la 19enne Jacqueline Luna. La ballerina e conduttrice statunitense è madre anche di Rebecca Jewel, 25 anni e nata dal matrimonio con Giorgio Manenti, e dei gemelli Dylan Maria ed Elizabeth, venuti al mondo 10 anni fa e frutto della storia d’amore con <a href="https://dilei.it/vip/umberto-maria-anzolin-marito-heather-parisi/541994/">Umbero Maria Anzolin</a>.</p>
      <p>Di Giacomo, originario di Piacenza e nato nel 1963, si è <b>laureato in Medicina e Chirurgia presso l’Università la Sapienza di Roma nel 1988.</b> Nel 1993 ha invece ottenuto la <b>specializzazione post laurea in Ortopedia e Traumatologia</b>. Considerato uno dei massimi esperti di <b>chirurgia della spalla</b>, esercita nella capitale e, nel corso della sua carriera, ha ricoperto il ruolo di responsabile medico presso diverse associazioni nazionali e internazionali legate al mondo del tennis professionistico.</p>
      <p>Giovanni Di Giacomo, che si occupa anche di chirurgia artroscopia del ginocchio e del gomito, ha un <b>ottimo rapporto con la figlia Jacqueline Luna</b>. Sul profilo Instagram della ragazza si possono vedere diversi scatti e video a lui dedicati e accompagnati da caption cariche d’affetto come “papà ti amo”.</p>
      <p>Del rapporto con il genitore la ragazza ha parlato giusto in questi giorni, in reazione alle dichiarazione fatte dalla madre nello studio di<b> <i>Live – Non è la D’Urso</i></b>. Ospite dell’ultima puntata del programma in compagnia del marito e dei gemelli, la Parisi ha raccontato di aver subito <b>violenza domestica</b> per diversi anni dal suo ex marito <a href="https://dilei.it/vip/giorgio-manenti-ex-marito-heather-parisi/657037/">Giorgio Manenti</a>, padre di Rebecca Jewel.</p>
      <p>A seguito di queste<b> pesantissime dichiarazioni</b> da parte della ballerina che ha segnato la storia della tv italiana degli anni ’80, <b>Jacqueline Luna</b> ha postato sul suo profilo Instagram una storia con un tag a Barbara D’Urso e una domanda a dir poco lapidaria: “<a href="https://dilei.it/vip/video/heather-parisi-figlia-jacqueline-instagram-perche-non-chiedete-dove-sono-altre-due-figlie/657526/">Perché non chiedete alla Heather dove stanno le altre due figlie?</a>“. Il contenuto, poi rimosso, ha scatenato non poche polemiche tra i follower.</p>
      <p>Giusto ieri, la diciannovenne, legatissima alla sorella maggiore Rebecca Jewel,<b> ha replicato a un hater</b> invitandolo a <b>non giudicare chi l’ha cresciuta</b> e <b>definendo il padre “un eroe”</b>, “l’uomo più importante della mia vita” e “un grande uomo che col tempo ha cresciuto una grande donna”.</p>
      <figure>
        <img src="https://dileidemosite.files.wordpress.com/2019/11/giovanni-di-giacomo-heather-parisi-1.jpg?w=2560&amp;strip=all&amp;quality=100"/>
        <figcaption>Giovanni di Giacomo e la figlia Jacqueline Luna – Fonte: Instagram</figcaption>
      </figure>
      <related>
        <h4>Leggi anche</h4>
        <a href="https://dilei.it/vip/video/heather-parisi-figlia-jacqueline-difende-padre-si-sfoga-instagram/658255/"/>
        <a href="https://dilei.it/vip/video/heather-parisi-figlia-jacqueline-instagram-perche-non-chiedete-dove-sono-altre-due-figlie/657526/"/>
        <a href="https://dilei.it/vip/rebecca-manenti-jacqueline-luna-digiacomo-figlie-heather-parisi/539454/"/>
        <a href="https://dilei.it/vip/giorgio-manenti-ex-marito-heather-parisi/657037/"/>
        <a href="https://dilei.it/vip/umberto-maria-anzolin-marito-heather-parisi/541994/"/>
      </related>
    </article>
  </body>
</html>