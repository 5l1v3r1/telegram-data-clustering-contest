<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.republika.rs/sport/fudbal/170568/milojevic-nisu-nikad-nije-lako-kosanovic-sjajno-radi"/>
    <meta property="og:site_name" content="REPUBLIKA"/>
    <meta property="article:published_time" content="2019-11-22T15:30:00+00:00"/>
    <meta property="og:title" content="Milojević: U Nišu nikad nije lako, Kosanović sjajno radi"/>
    <meta property="og:description" content="Trener fudbalera Crvene zvezde Vladan Milojević izjavio je danas da očekuje težak derbi 17. kola Superlige protiv Radničkog u Nišu i poručio da neće kalkulisati sa tim, uprkos tome što već u utorak u Beograd stiže Bajern."/>
  </head>
  <body>
    <article>
      <h1>Milojević: U Nišu nikad nije lako, Kosanović sjajno radi</h1>
      <h2>Trener fudbalera Crvene zvezde Vladan Milojević izjavio je danas da očekuje težak derbi 17. kola Superlige protiv Radničkog u Nišu i poručio da neće kalkulisati sa tim, uprkos tome što već u utorak u Beograd stiže Bajern.</h2>
      <address><time datetime="2019-11-22T15:30:00+00:00">22 Nov 2019, 15:30</time> by <a rel="author">Republika</a></address>
      <p>- Radnički je sjajna ekipa koja pretenduje na visok plasman i imaju za cilj izlazak u Evropu. Odlični su bili prošle godine, na početku ove sezone su imali probleme, ali su se popravili. Teško je gostovari Radničkom, imaju sjajnu publiku i uvek veliku podršku sa tribina. Njihov šef stručnog štaba Kosanović radi sjajan posao, iskusan je trener i ume da pripremi ekipu na pravi način. Siguran sam da će igrati čvrsto i agresivno, kao i da će biti zanimljiva utakmica - rekao je Milojević na konferenciji za medije.</p>
      <p>On je dodao da neće kalkulisati oko sastava tima.</p>
      <p>- Ima dosta faktora koji utiču na to koje ću igrače da izaberem za utakmicu. Uvek razmišljamo o prvom narednom susretu i moram da naglasim da je nama prvenstvo prioritet. Nema potrebe da se ponavljam, ali svi znate da treba od osmorice da izaberem četvoricu stranaca i to mi pravi veliki problem. Teško je u takvoj situaciji pronaći kontinuitet i takmičarsku formu. Treba biti strpljiv sa svim igračima, a pogotovo sa strancima, zbog tog ograničenja. Jirku smo upravo zato i poslali u Radnički na pozajmicu, tamo je i Meleg, drago mi je što igraju - poručio je Milojević.</p>
      <p>Utakmica između Radničkog i Crvene zvezde igra se sutra od 16 sati.</p>
      <related>
        <h4>Pročitajte još:</h4>
        <a href="http://republika.rs/sport/fudbal/170567/Radnicki-bez-Melega-Jirke-Kosanovic-Hrabro-protiv-Zvezde"/>
        <a href="http://republika.rs/sport/fudbal/170511/Menadzer-koji-razgnevio-navijace-Srbiji-doveo-Murinja-Totenhem"/>
        <a href="http://republika.rs/sport/fudbal/170308/Katai-Zvezda-uvek-opcija"/>
        <a href="http://republika.rs/sport/fudbal/170249/Zvezdine-muke-plasman-cetvrtfinale-Kupa-Boaci-promasio-penal-potom-pogodio-minimalnu-pobedu"/>
        <a href="http://republika.rs/sport/fudbal/170112/Republika-saznaje-Terzic-posle-filmske-jurnjave-kolima-ostao-slomljenog-nosa-povredom-glave"/>
      </related>
    </article>
  </body>
</html>