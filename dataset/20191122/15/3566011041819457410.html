<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1549190.html/%D9%85%D8%A8%D8%A7%D8%B1%D8%B2%D9%87-%D8%A8%D8%A7-%D9%81%D8%B3%D8%A7%D8%AF-%D9%88-%DA%AF%D8%B1%D8%A7%D9%86%DB%8C-%D9%85%D8%B7%D8%A7%D9%84%D8%A8%D9%87-%D8%A7%D8%B5%D9%84%DB%8C-%D9%85%D8%B1%D8%AF%D9%85--%D8%A2%D8%AA%D8%B4-%D9%81%D8%AA%D9%86%D9%87-%DA%AF%D8%B1%D8%A7%D9%86-%D8%AF%D8%A7%D9%85%D9%86-%D8%AE%D9%88%D8%AF%D8%B4%D8%A7%D9%86-%D8%B1%D8%A7-%D9%85%DB%8C-%D8%B3%D9%88%D8%B2%D8%A7%D9%86%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-22T15:40:00+00:00"/>
    <meta property="og:title" content="مبارزه با فساد و گرانی مطالبه اصلی مردم/ آتش فتنه گران دامن خودشان را می‌سوزاند"/>
    <meta property="og:description" content="ائمه جمعه استان لرستان مبارزه با فساد و گرانی مطالبه اصلی مردم است تاکید کردند: آتش فتنه گران دامن خودشان را می‌سوزاند."/>
  </head>
  <body>
    <article>
      <h1>مبارزه با فساد و گرانی مطالبه اصلی مردم/ آتش فتنه گران دامن خودشان را می‌سوزاند</h1>
      <h2>ائمه جمعه استان لرستان:</h2>
      <address>
        <time datetime="2019-11-22T15:40:00+00:00">22 Nov 2019, 15:40</time>
      </address>
      <p>ائمه جمعه استان لرستان مبارزه با فساد و گرانی مطالبه اصلی مردم است تاکید کردند: آتش فتنه گران دامن خودشان را می‌سوزاند.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از <a href="http://safiraflak.ir/?p=1943">سفیر افلاک، </a>حجت الاسلام سید علی حسینی در خطبه های این هفته نماز جمعه بروجرد اظهار داشت: در بسیاری از کشور ها نرخ بنزین بیشتر از ایران است و درآمد آنان نیز بیشتر است.</p>
      <p>وی با اشاره به افزایش قیمت بنزین افزود: گرانی بنزین نباید یک باره انجام می شد و باید با فضا سازی قبلی اقدام به گرانی بنزین می شد.</p>
      <p>امام جمعه بروجرد عنوان کرد: اشکال دیگر در اجرای این طرح اینکه ۶۰ لیتر سهمیه کم است و باید سهمیه ای برای خودروهای فرسوده نیز در نظر گرفته شود زیرا قشر کم درآمد از این خوردها استفاده می کنند.</p>
      <p>وی بیان کرد: پول دادن به خانواده ها دردی را دوا نمی کند باید این پول برای اشتغال و کار تولیدی انجام می شد.</p>
      <p>حجت الاسلام حسینی گفت: اشکال دیگر این طرح مخالفت با افزایش جمعیت است زیرا خانواده های بالای پنج نفر محروم هستند.</p>
      <p>وی با اشاره به اعتراضات اخیر تصریح کرد: مردم حق اعتراض داشتند و باید با فضا سازی مردم‌آماده می شدند البته در میان اعتراض مسالمت آمیز مردم، ضد انقلاب وارد شد و اغتشاشات اخیر رخ داد.</p>
      <p>امام جمعه بروجرد خاطرنشان کرد: از مردم بروجرد تشکر می کنیم که با وجود اعتراض عاقلانه عمل کردند و با ضد انقلاب همراه نشدند و همچنین سپاه، نیروی انتظامی و ماموران اطلاعاتی و امنیتی خوب عمل کردند.</p>
      <p>وی اظهارداشت: از مسئولان تقاضا داریم مبارزه با گرانی و فساد را دنبال کنند و مردم نیز از آنان پشتیبانی خواهند کرد.</p>
      <p>حجت الاسلام حسینی افزود: دشمنان بدانند مردم ایران کسانی هستند که این روزها اعتراضات و اغتشاشات را در شهر های مختلف محکوم کردند و همچنان پشتیبان ولایت و انقلاب هستند.</p>
      <p>
        <b>اعتبارات سیل با اولویت بازسازی زیرساخت های پلدختر توزیع شود</b>
      </p>
      <p>حجت الاسلام سید محسن موسوی امام جمعه پلدختر نیز در خطبه های این هفته نماز جمعه شهر پلدختر با تبریک هفته بسیج اظهار داشت: بسیج شجره طیبه ریشه در معارف الهی دارد و یک واژه فراگیر که متعلق به مردم است، بسیج هدیه خدا به واسطه دستور معمار انقلاب به ملت ایران است.</p>
      <p>وی با اشاره به شاخصه های بسیجی بودن عنوان کرد:اخلاص در عمل، تقوا و ارتباط با خدا از ویژگی های بسیج است و به واسطه همین ارتباط بسیجی ما در میادین خسته نمی شود.</p>
      <p>امام جمعه پلدختر عنوان کرد: بسیج در هر جای کشور که نیاز داشته باشد به ندای فرماندهی معظم کل قوا حضور پیدا می کند. در اغتشاشات سال های اخیر ورود موثر بسیج باعث خاموش شدن فتنه اشرار شده است.</p>
      <p>وی با اشاره به حوادث اخیر کشور گفت: با توجه به تصمیم سران قوا سهمیه بندی بنزین وافزایش قیمت صورت گرفت ولی در بیان این موضوع به مردم کج سلیقگی صورت گرفت به طوری که برای شیوع یک بیماری مثل آنفلونزای مرغی چهل برنامه کارشناسی برای آماده سازی افکار عمومی تهیه می شود ولی در بحث بنزین این امر اقدام نشد.</p>
      <p>حجت الاسلام موسوی بیان کرد: در روز عید ولادت پیامبر اکرم (ص) که ایران میزبان میهمانان خارجی کنفرانس وحدت اسلامی بود این خبر اعلام و باعث ناراحتی مردم شد هر چند مردم حق دارند اعتراض مسالمت آمیز کنند.</p>
      <p>وی با بیان اینکه حدود ۱۲۰ شهر ایران درگیر آشوب شد گفت: موج سواری دشمن از این موضوع برخی ها هیجانی شدند. با توطئه استکبار اغتشاش و آشوب بوجود می آید در این جریانت نیز اموال عمومی از بین رفت و دود این نابودی به چشم مردم رفت.</p>
      <p>امام جمعه پلدختر تصریح کرد: در زمان بروز فتنه توکل بر خدا که ریشه در تقوای الهی دارد یکی از راه های برون رفت است زیرا در این موقع حق با باطل آمیخته می شود.</p>
      <p>وی با بیان اینکه مردم خواهان امنیت وسلامت جامعه هستند خاطرنشان کرد: نقش بی بدیل رهبری و مرجعیت دینی به وضوح دیده می شود و آتش فتنه خاموش شد به طوری که مردم به صورت خودجوش راهپیمایی بصیرت برگزار کردند وتوطئه های استکبار خنثی شد.</p>
      <p>حجت الاسلام موسوی با بیان اینکه مصوبات ستاد تنظیم بازار باید عملیاتی شود گفت: برگشت ناپذیری مصوبه را می پذیریم ولی مصوبه می تواند اصلاح شود و نمایندگان مجلس به عنوان وکلای مردم در این خصوص برای کمتر شدن فشار گرانی بر مردم و تورم اقدامات لازم انجام دهند.</p>
      <p>وی با قدر دانی از دست اندرکاران برگزاری یادواره ۳۱۲شهید پلدختر گفت:برگزاری این مراسم در این زمان خاص واستقبال خوب مردم نشان داد بصیرت مردم پلدختر مثال زدنی است.</p>
      <p>امام جمعه پلدختر با اشاره به سفر رییس کمیته امداد کشور به پلدختر گفت:محرومیت زدایی از چهره لرستان به خصوص پلدختر باید در اولویت قرار بگیرد.</p>
      <p>وی بیان کرد: بودجه ۱۷۶میلیارد تومان برای رفع مشکلات سیل زدگان استان اختصاص پیدا کرد ولی بر اثر خسارت های جدی که به زیر ساخت های پلدختر و معمولان وارد شده این اعتبارها کفایت نمی کند، این اعتبار باید با اولویت بازسازی زیرساخت های پلدختر در بین مناطق سیل زده استان توزیع شود.</p>
      <p>
        <b>آتش فتنه گران دامن خودشان را می سوزاند</b>
      </p>
      <p>حجت الاسلام ابراهیم طهماسبی امام جمعه کوهدشت در خطبه های نماز جمعه کوهدشت، اظهار داشت: هیچ فقری بدتر از جهالت وهیچ ثروتی سودمند تر از عقل نیست، جوامع براثر گناه نابود می شوند، انسان باید همواره آگاه و عالم باشد.</p>
      <p>وی افزود: بسیج دارای مقوله ای اجتماعی و ریشه قرآنی دارد که در گذشته تاریخی تمام بشر به عنوان حرکت های مختلف در عرصه های مختلف سازماندهی و فراگیر می شدند و به عبارتی مفهمومی فراگیر و نیاز جوامع بشری به مشار می رود.</p>
      <p>امام جمعه کوهدشت با اشاره به اینکه بسیج یک فکر بلند و تاثیر گذار در میان اقشار مختلف جامعه است، عنوان کرد: امام راحل الگویی نوین از بسیج بوجود آورده است که فراتر از یک سازمان و نهاد است و متناسب با شرایط زمانی و مکانی، میدان دفاع همه جانبه از ارزش ها و خدمت رسانی داوطلبانه اجتماعی با ساختاری خدا باور، دین محور و ولایتمدار و مردمی دارد.</p>
      <p>وی اخلاص در عمل را ضروری برشمرد و گفت: تفکر بسیجی حرکتی الهی، مردمی و مقاومت همه جانبه در تمام عرصه ها است، امروز یکی از اساسی ترین نیاز ها عدالت عمومی است و آن هم ، زمینه سالم برای انتخاب فردی مقاوم و انقلابی است.</p>
      <p>طهماسبی حلقات شجره طیبه صالحین را بسیار مطلوب خواند و بیان کرد: رهبر معظم انقلاب فتنه ها را می شناسد،ایشان با نطق شش دقیقه ای خود،آب را بر آتش دشمنانی می ریزد که کمر به برپایی غائله کرده بودند.</p>
      <p>امام جمعه کوهدشت با اشاره به بیانات انقلابی اخیر مقام معظم رهبری،اظهار داشت: نحوه اطلاع رسانی در زمینه قیمت بنزین اشتباه بود، مطالبه رهبر معظم انقلاب از مسئولان ذی ربط مراقبت از وضع مردم و هوشیاری است.</p>
      <p>وی با اشاره به اینکه آتش فتنه گران دامن خودشان را می سوزاند،گفت: نقشه دشمنان اسلام این است که خاورمیانه را به کشور های متعدد تقسیم کنند زیرا می دانند با یک منطقه بزرگ نمی توانند مقابله کنند،باید ابتدا اسرائیل را در برخی کاخ های اعراب از بین برد و آن در صحرای سینا نابود کرد.</p>
      <p>طهماسبی با انتقاد از بالا بودن قسط طرح مسکن از سوی دولت تصریح کرد: مسئولان شهرستان پیگیر مطالبه رفع مشکل پمپ گاز شهرستان هستند زیرا مردم نباید معطل شوند.</p>
      <p>امام جمعه کوهدشت اظهارداشت: کار انتخاباتی با هیچ کسی نداریم، وظیفه دارم اگر مسئله ای رخ دهد، تذکر بدهم، نیرو های جدید با برنامه وارد میدان و صحنه شوند و مایوس نباشند.</p>
      <p>
        <b>بسیج مکتب عاشورا و فرهنگ ساز ایثار و شهادت است</b>
      </p>
      <p>حجت الاسلام سوری امام جمعه شهرستان دوره چگنی در خطبه های این هفته با اشاره به هفته بسیج اظهار داشت: امام (ره) در وصف بسیج فرمودند بسیج لشگر مخلص خداست که دفتر تشکل آن را همه مجاهدان از اولین تا آخرین امضاء نموده و من همواره به خلوص و صفای بسیجیان غبطه می خورم و از خداوند می خواهم تا بر بسیجیان مشهور گرداند چرا که در این دنیا افتخارم این است که بسیجی هستم.</p>
      <p>وی افزود: اگر حضور بسیج مستضعفین در ۸سال دفاع مقدس نبود امروز سرنوشت کشور چیز دیگری بود و بسیج در دوران دفاع مقدس با ایستادگی و مقاومت در کنار سایر نیروهای مسلح و مردم توانستند دشمن را شکست دهند.</p>
      <p>امام جمعه دوره چگنی عنوان کرد: بسیج نماد انقلابی کشور ما است و مقام معظم رهبری در یکی از سخنرانی هایشان فرمودند:تفکر بسیجی و فرهنگ بسیجی هویت هسته ی سازمان بسیج مستضعفین است.</p>
      <p>وی بسیج را الگوی مکتب عاشورا و فرهنگ ساز ایثار و شهادت دانست و بیان کرد: بسیج به فرموده مقام‌معظم رهبری به هدف های بزرگ می اندیشند و در مقابل دشمن هیچ گاه کوتاه نمی آید و عدم وابستگی به جناح های سیاسی و با ترویج تفکر انقلابی است.</p>
      <p>وی با اشاره به اینکه بسیج مدافع بوده و عصاره انقلاب ما در تفکر بسیجی شکل گرفته است تصریح کرد: در بحث آشوب های اخیر نیز باید گفت برخی افراد آشوبگر از فرصت سو استفاده کرده و تخریب اموال عمومی را انجام دادند که همه باید هوشیار باشند و دولت، مجلس و قوه قضائیه باید نظارتشان بیشتر شود.</p>
      <p>
        <b>مردم با بصیرت ایران بار دیگر فتنه ها را در هم پیچیدند</b>
      </p>
      <p>حجت الاسلام صالحی امام جمعه الشتر نیز با اشاره به فرا رسیدن سالروز تاسیس بسیج مستضعفین در پنج آذر ۱۳۵۸ به فرمان امام راحل اظهار داشت: امام ( ره )با بصیرت بالایی که داشتند احساس کردند باید در کنار نیروهای نظامی، انتظامی و امنیتی یک نیروی مردمی به نام بسیج هم باشد،که بر این اساس دستور تشکیل بسیج را صادر کردند.</p>
      <p>وی افزود: از ابتدای تشکیل بسیج تاکنون در همه صحنه ها حضور داشته و در عرصه های مختلف با حضور خود کارنامه درخشانی داشته است.</p>
      <p>امام جمعه الشتر با اشاره به حضور مردم در راهپیمایی ها گفت: بار دیگر ملت آگاه، با بصیرت ایران ولایت مداری خود را دوباره اثبات کردند و بساط فتنه گران را در هم پیچیدند.</p>
      <p>حجت الاسلام صالحی عنوان کرد: دشمنان بار دیگر نیات شوم خود را نشان دادند و آمریکا و هم پیمانانشان با صرف هزینه های زیادی که کرده است، به مقاصد خود نرسیدند، و یک شکست تحقیر آمیز را متحمل شدند.</p>
      <p>وی بیان کرد: در اعتراضات مردمی گروهی متاسفانه دشمنان با کمک عناصر نفوذی و آموزش دیده در بین مردم وارد شدند، و اغتشاشات اخیر را به وجود آوردند که باعث خسارت به اموال عمومی و شخصی وارد شود.</p>
      <p>حجت الاسلام صالحی تصریح کرد: مقام معظم رهبری چند روز پیش فرمودند که ملت ایران در عرصه های جنگ میدانی، اقتصادی ،امنیتی دشمن را عقب رانده و ان شالله روز به روز شاهد شکست های متوالی دشمن خواهیم بود و در عرصه اقتصادی نیز دشمن را به عقب خواهیم راند.</p>
      <p>وی اظهارداشت: مسئولان با تمام توان به مشکلات مردم در بحث معیشتی و اقتصادی کمک کنند و گره از کار مردم باز کنند.</p>
      <p>
        <b>راه برون رفت از همه مشکلات روحیه جهادی بسیج است</b>
      </p>
      <p>حجت الاسلام سرلک امام جمعه شهرستان الیگودرز نیز با اشاره به هفته بسیج گفت: پیشرفت های علمی، اقتدار و امنیت کشور مرهون تفکر بسیجی تفکری که در دوران دفاع مقدس دشمنان را در هم شکست و توطئه‌ها و فتنه ها را بر علیه نظام اسلامی خنثی کرد.</p>
      <p>وی به ویژگی های بسیج در بیانات مقام معظم رهبری اشاره کرد و گفت: امروز راه برون رفت از همه مشکلات روحیه جهادی بسیج است و هرکسی که دغدغه دین ، کشور ، مشکلات مردم را دارد بسیجی است.</p>
      <p>امام جمعه الیگودرز به اغتشاشات و شرارت فتنه گران اشاره و عنوان کرد: عده ای که اموال عمومی را تخریب و با شرارت عده ای بی گناه را کشتند از مدتها قبل به دنبال توطئه و فتنه بودند که از سوی دشمنان به این افراد برای جنایتها خود وعده پول و حتی و اقامت در خارج از کشور داده شده بود که توسط نیروهای امنیتی دستگیر شدند.</p>
      <p>وی بیان کرد: دولتمردان باید با برنامه ریزی و نظارت دقیق از گرانی ها جلوگیری کنند و مسئولان شهرستان الیگودرز نیز باید با گرانفروشان برخورد جدی کنند.</p>
      <p>انتهای پیام/</p>
    </article>
  </body>
</html>