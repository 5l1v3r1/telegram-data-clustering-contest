<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.parlamentnilisty.cz/politika/obce-volicum/Mlada-Boleslav-Vanocni-strom-dorazil-na-Staromestske-namesti-604319"/>
    <meta property="og:site_name" content="ParlamentniListy.cz"/>
    <meta property="article:published_time" content="2019-11-22T15:36:00+00:00"/>
    <meta property="og:title" content="Mladá Boleslav: Vánoční strom dorazil na Staroměstské náměstí"/>
    <meta property="og:description" content="V pátek kolem poledne přivezli zaměstnanci firmy Compag na Staroměstské náměstí vánoční strom, který bude zdobit město v průběhu adventu. Letos jde o patnáct metrů vysoký smrk pichlavý, který tentokrát nevážil příliš dlouhou cestu, pochází totiž z Debře - Láskova."/>
  </head>
  <body>
    <article>
      <h1>Mladá Boleslav: Vánoční strom dorazil na Staroměstské náměstí</h1>
      <address>
        <time datetime="2019-11-22T15:36:00+00:00">22 Nov 2019, 15:36</time>
      </address>
      <p>
        <b>V pátek kolem poledne přivezli zaměstnanci firmy Compag na Staroměstské náměstí vánoční strom, který bude zdobit město v průběhu adventu. Letos jde o patnáct metrů vysoký smrk pichlavý, který tentokrát nevážil příliš dlouhou cestu, pochází totiž z Debře - Láskova.</b>
      </p>
      <p>I tak nebyl transport nic jednoduchého, strom byl totiž příliš široký, takže by neprojel obvyklou trasou zespoda Pražskou bránou. Proto letos poprvé cestoval Ptáckou a Jaselskou ulicí přes náměstí Míru, na cestě centrem města ho doprovázela také městská policie. Navíc vzhledem ke kůrovcové kalamitě, která významně poznamenala právě vzrostlé jehličnany, byl tentokrát výběr stromu daleko složitější.</p>
      <p>Ozdobený strom bude slavnostně rozsvícen první adventní neděli, tedy 1. prosince, v 17 hodin. Součástí této oblíbené akce, která na Staroměstské náměstí tradičně přiláká tisíce lidí, bude i doprovodný kulturní program.</p>
      <p>Už o hodinu dřív ve stejný den vypuknou také adventní trhy, stejně jako v minulých dvou letech se budou odehrávat v parku Výstaviště a otevřeno budou mít od 1. do 22. prosince denně od 16 do 20 hodin.</p>
      <related>
        <h4>Psali jsme:</h4>
        <a href="https://www.parlamentnilisty.cz/politika/obce-volicum/Mlada-Boleslav-Parkoviste-na-Slovance-docasne-nahradi-mista-v-arealu-nemocnice-603909"/>
        <a href="https://www.parlamentnilisty.cz/politika/obce-volicum/Mlada-Boleslav-Namestkyne-Kasparkova-jednala-o-problematice-bezdomovcu-603805"/>
        <a href="https://www.parlamentnilisty.cz/politika/obce-volicum/Mlada-Boleslav-Za-problemy-s-platbou-parkovneho-nemuze-vzdy-mesto-603697"/>
        <a href="https://www.parlamentnilisty.cz/politika/obce-volicum/Mlada-Boleslav-Mesto-buduje-dalsi-podzemni-kontejnery-603237"/>
      </related>
    </article>
  </body>
</html>