<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/kriminalni/bashchi-se-mlatikha-do-krv-v-razgradska-gimnaziya_news710783.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-22T15:36:00+00:00"/>
    <meta property="og:title" content="Бащи се млатиха до кръв в разградска гимназия"/>
    <meta property="og:description" content="47-годишните мъже, които имали ученици в &quot;Тургенев&quot;, били в стара родова вражда и постоянно нахъсвали и децата си да продължават конфликта"/>
  </head>
  <body>
    <article>
      <h1>Бащи се млатиха до кръв в разградска гимназия</h1>
      <h2>47-годишните мъже, които имали ученици в "Тургенев", били в стара родова вражда и постоянно нахъсвали и децата си да продължават конфликта</h2>
      <address>
        <time datetime="2019-11-22T15:36:00+00:00">22 Nov 2019, 15:36</time>
      </address>
      <p>https://blitz.bg/kriminalni/bashchi-se-mlatikha-do-krv-v-razgradska-gimnaziya_news710783.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1574421540-urgenev.jpg"/>
      </figure>
      <p><b>Двама бащи се млатиха до пускане на кръв пред физкултурния салон в ОУ "Иван Сергеевич Тургенев" в Разград. За скандал между двама родители съобщи говорителят на полицията в града Илияна Георгиева, по случая е образувано досъдебно производство.</b><br/><br/>Според официалната информация боят е станал към 17.30 часа в четвъртък. 47-годишните мъже, които имали ученици в "Тургенев", били в стара родова вражда и постоянно нахъсвали и децата си да продължават конфликта. В четвъртък се засекли пред физкултурния салон и започнали да се карат, после препирнята им минала в ръкопашен бой.<br/><br/>Единият от татковците ударил с юмрук другия в лицето и разбил устната му. Наложило се да викат линейка и да откарат пострадалия в Центъра за спешна медицинска помощ в Разград. Там го предгледали и го пуснали да се лекува в домашни условия. Започнала проверка по чл. 131 ал. 1 т. 12 от НК за нанасяне на телесна повреда по хулигански подбуди.<br/><br/><br/>През цялото време докато траела "боксовата среща" свидетели на боя били и малолетните деца на двамата мъже. Те не участвали в боя, а само си разменяли обидни реплики, съобщава <a href="https://www.monitor.bg/bg/a/view/bashti-se-biha-v-uchilishte-v-razgrad-181487">"Монитор"</a>.<br/><br/>"Инцидентът е станал извън учебно време, децата са дошли на занимания в баскетболния клуб и са се скарали. Обадили са се на родителите си, те са дошли, на едното момче, май е дошъл батко му, такава е информацията, която имам от близки на децата." Така коментира ситуацията директорът на училището Милена Орешкова, до която в петък сутринта още не беше стигнала официална информация.</p>
    </article>
  </body>
</html>