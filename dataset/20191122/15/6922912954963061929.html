<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zougla.gr/sports/podosfero/paok/article/o-paok-etimos-gia-ton-agona-me-tin-larisa"/>
    <meta property="og:site_name" content="Ζούγkλ@"/>
    <meta property="article:published_time" content="2019-11-22T15:12:49+00:00"/>
    <meta property="og:title" content="Ο ΠΑΟΚ έτοιμος για τον αγώνα με την Λάρισα"/>
    <meta property="og:description" content="Ολοκληρώνει το Σάββατο (23/11) το πρωί την προετοιμασία του για τον αγώνα με την Λάρισα (24/11, 18:00, PAOK TV) ο ΠΑΟΚ, που σήμερα έκανε την βασική προπόνηση της τρέχουσας εβδομάδας, με ένταση και κυκλοφορίας της μπάλας, πάνω στο κομμάτι της επιθετικής ανάπτυξης."/>
  </head>
  <body>
    <article>
      <h1>Ο ΠΑΟΚ έτοιμος για τον αγώνα με την Λάρισα</h1>
      <address>
        <time datetime="2019-11-22T15:12:49+00:00">22 Nov 2019, 15:12</time>
      </address>
      <p>Ολοκληρώνει το Σάββατο (23/11) το πρωί την προετοιμασία του για τον αγώνα με την Λάρισα (24/11, 18:00, PAOK TV) ο ΠΑΟΚ, που σήμερα έκανε την βασική προπόνηση της τρέχουσας εβδομάδας, με ένταση και κυκλοφορίας της μπάλας, πάνω στο κομμάτι της επιθετικής ανάπτυξης.</p>
      <p>Μοναδικοί απόντες ήταν οι Βέρνμπλουμ και Ζαμπά, καθώς δεν υπήρχε κάποιο άλλο αγωνιστικό πρόβλημα. Στην αποστολή που θα συγκροτηθεί μετά την τελευταία προπόνηση που θα γίνει στις 10:30 (23/11) στην Τούμπα θέση διεκδικούν οι Βαρέλα και Μαουρίσιο, που μάλιστα διεκδικούν θέση και στον αρχικό κορμό. Θέση στην βασική ενδεκάδα διεκδικεί και ο Βιεϊρίνια, που με δεδομένο την απουσία του Ζαμπά, ίσως ξεκινήσει. Για τον Αμπέλ Φερέιρα επιλογές υπάρχουν σε κάθε θέση της ενδεκάδας, το ζητούμενο όμως είναι πως αρκετοί πλέον παίκτες διεκδικούν θέσεις και στην αποστολή αλλά και στην αρχική ενδεκάδα.</p>
      <p>Σύμφωνα με πληροφορίες ελληνική ομάδα προσέγγισε τον ΠΑΟΚ προκειμένου να αποκτήσει με μορφή δανεισμού από τον προσεχή Ιανουάριο τον επιθετικό Λάζαρο Λάμπρου που δεν έχει ως τώρα ούτε λεπτό συμμετοχής σε επίσημο παιχνίδι της ομάδας του και είναι φανερό πως δεν βρίσκεται στους σχεδιασμούς του προπονητή του. Ο ΠΑΟΚ επιφυλάχθηκε να απαντήσει.</p>
    </article>
  </body>
</html>