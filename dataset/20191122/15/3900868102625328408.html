<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nooz.gr/greece/1562850/giannis-boyros-to-atychima-toy-dimarchoy-sti-n-filadelfeia-sto-gypso-to-podi-toy"/>
    <meta property="og:site_name" content="NOOZ."/>
    <meta property="article:published_time" content="2019-11-22T15:58:00+00:00"/>
    <meta property="og:title" content="Γιάννης Βούρος: Το ατύχημα του δημάρχου στη Ν. Φιλαδέλφεια- Στο γύψο το πόδι του"/>
    <meta property="og:description" content="Στο νοσοκομείο βρέθηκε ο ηθοποιός και δήμαρχος Νέας Φιλαδέλφειας- Νέας Χαλκηδόνας, Γιάννης Βούρος, λίγες ημέρες αφότου έπεσε θύμα κλοπής έξω από το θέατρο στο οποίο πρωταγωνιστεί."/>
  </head>
  <body>
    <article>
      <h1>Γιάννης Βούρος: Το ατύχημα του δημάρχου στη Ν. Φιλαδέλφεια- Στο γύψο το πόδι του</h1>
      <address>
        <time datetime="2019-11-22T15:58:00+00:00">22 Nov 2019, 15:58</time>
      </address>
      <p>
        <b>Στο νοσοκομείο βρέθηκε ο ηθοποιός και δήμαρχος Νέας Φιλαδέλφειας- Νέας Χαλκηδόνας, Γιάννης Βούρος, λίγες ημέρες αφότου έπεσε θύμα κλοπής έξω από το θέατρο στο οποίο πρωταγωνιστεί.</b>
      </p>
      <p>Πιο αναλυτικά, το μεσημέρι της Πέμπτης γύρισε το πόδι του, ενώ περπατούσε στην περιοχή της Νέας Φιλαδέλφειας, σύμφωνα με το filadelfia-xalkidona.gr .</p>
      <p>Το βράδυ της Πέμπτης και μετά από έντονους πόνους πήγε στο νοσοκομείο, όπου διαπιστώθηκε ζημιά στο μετατάρσιο και του τοποθετήθηκε γύψος.</p>
      <p>Ο ίδιος, δημοσίευσε στον προσωπικό του λογαριασμό στο Facebook μια φωτογραφία με το πόδι του στον γύψο ενώ το περιποιούνταν οι γιατροί, ανακοινώνοντας στη λεζάντα που την συνόδευε ότι η θεατρική παράσταση «Σπασμένο γυαλί» ολοκληρώνει πρόωρα τον κύκλο της.</p>
      <p>«Τελικά με τον έναν ή τον άλλον τρόπο κάποια στιγμή στα χέρια του μάγου Νίκου Σούρα θα πέσουμε. Πέρα από τα “ευχαριστώ” προς αυτόν, οφείλω να ζητήσω συγγνώμη από τους δημότες μας της Ν.Φιλαδέλφειας-Ν.Χαλκηδόνας καθώς για λίγες ημέρες θα είμαι σχετικά δυσεύρετος αλλά και από τους θεατές της θεατρικής παράστασης “Σπασμένο γυαλί” καθώς οι παραστάσεις μετά μεγάλης μου λύπης είναι αυτονόητο ότι ματαιώνονται. Εις το επανιδείν», έγραψε χαρακτηριστικά.</p>
      <hr/>
      <figure>
        <img src="https://www.nooz.gr/Multimedia/2019/11/0a2be04a-d96a-45df-a32f-b0bd35820b75.jpg"/>
      </figure>
      <p> </p>
    </article>
  </body>
</html>