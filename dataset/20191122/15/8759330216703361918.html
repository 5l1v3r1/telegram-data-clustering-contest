<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904745/vrancken-over-interesse-ac-milan-in-vranckx-managers-zien-de-dollartekens-al-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-22T15:16:00+00:00"/>
    <meta property="og:title" content="Vrancken over interesse AC Milan in Vranckx: “Managers zien de dollartekens al”"/>
    <meta property="og:description" content="Aster Vranckx maakte op 16-jarige leeftijd zijn profdebuut in de Supercup. In de competitie viel hij in tegen RSC Anderlecht en KAA Gent. Verschillende scouts houden hem in de gaten. Coach Wouter Vrancken laat zich uit over zijn pupil."/>
  </head>
  <body>
    <article>
      <h1>Vrancken over interesse AC Milan in Vranckx: “Managers zien de dollartekens al”</h1>
      <address>
        <time datetime="2019-11-22T15:16:00+00:00">22 Nov 2019, 15:16</time>
      </address>
      <p>
        <b>Aster Vranckx maakte op 16-jarige leeftijd zijn profdebuut in de Supercup. In de competitie viel hij in tegen RSC Anderlecht en KAA Gent. Verschillende scouts houden hem in de gaten. Coach Wouter Vrancken laat zich uit over zijn pupil.</b>
      </p>
      <p>Tegen KV Kortrijk pakte Vranckx (17) zijn eerste basisplaats, maar de afgelopen weken zat de middenvelder in de tribune. “Of het moeilijk is om hem nog altijd mee te krijgen in het verhaal? Neen. Hij is iemand die altijd met de voeten op de grond blijft. Mentaal sterk. Ik heb al een paar keer met hem gepraat onder vier ogen. ’t Is een verstandige kerel. Vorige week zat hij bij de U19 van de nationale ploeg (die won van Griekenland met 1-0, red.).”</p>
      <p>“Als je als jonge voetballer een paar keer voor de eerste ploeg hebt gespeeld en ook voor het nationale jeugdteam uitkomt, dan kan je na die wedstrijden niet naar de kleedkamer wandelen zonder dat er tien managers rond je nek hangen. ‘Je speelt niet nu niet meer bij Mechelen? Ik kan zorgen dat je weer kansen krijgt bij een andere ploeg’, gaat het dan. Die mannen zien de dollartekens al voor zich.”</p>
      <p>Onder meer AC Milan is geïnteresseerd. “Ik las dat AC Milan genoemd wordt. Maar Aster blijft er, zoals altijd, rustig onder. Hij speelde vorig seizoen nog maar bij de U18, hé. Dat hij intussen op deze leeftijd al kansen heeft gekregen bij de eerste ploeg, betekent dat hij een voorsprong heeft. Wij zetten in op de jeugd. Aster moet zich geen zorgen maken”, aldus Vrancken aan <a href="https://www.hln.be/sport/voetbal/belgisch-voetbal/kv-mechelen/vrancken-over-comeback-van-engvall-en-situatie-van-vranckx-hij-moet-zich-geen-zorgen-maken~af2f4c28/"><i>Het Laatste Nieuws.</i></a></p>
      <aside>Lees meer<br/><a href="https://www.voetbalprimeur.be/nieuws/904291/kv-mechelen-deelt-trots-cijfers-van-abonnees-toont-ons-potentieel-.html?itm_source=www.voetbalprimeur.be&amp;itm_medium=highlighted-content">KV Mechelen deelt trots cijfers van abonnees: 'Toont ons potentieel'</a></aside>
    </article>
  </body>
</html>