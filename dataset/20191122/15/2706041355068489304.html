<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportky.zoznam.sk/c/220799/trojnasobna-majsterka-sveta-skritizovala-vedenie-federacie-nasa-atletika-je-v-slepej-ulicke"/>
    <meta property="og:site_name" content="Športky.sk"/>
    <meta property="article:published_time" content="2019-11-22T15:45:00+00:00"/>
    <meta property="og:title" content="Trojnásobná majsterka sveta skritizovala vedenie federácie: Naša atletika je v slepej uličke!"/>
    <meta property="og:description" content="MOSKVA - Ruská výškarka Maria Lasickieneová skritizovala vedenie tamojšej atletickej federácie, po tom ako Jednotka atletickej integrity suspendovala šéfa odvetvia Dmitrija Šľachtina. Podľa ..."/>
  </head>
  <body>
    <article>
      <h1>Trojnásobná majsterka sveta skritizovala vedenie federácie: Naša atletika je v slepej uličke!</h1>
      <address>
        <time datetime="2019-11-22T15:45:00+00:00">22 Nov 2019, 15:45</time>
      </address>
      <p>MOSKVA - Ruská výškarka Maria Lasickieneová skritizovala vedenie tamojšej atletickej federácie, po tom ako Jednotka atletickej integrity suspendovala šéfa odvetvia Dmitrija Šľachtina. Podľa trojnásobnej majsterky sveta riešenie dopingovej aféry nielen stagnuje, ale dokonca sa situácia zhoršuje.</p>
      <p>Šľachtin sa dostal na čelo ruskej atletiky po prevalení rozsiahleho štátom podporovaného dopingu, jeho úlohou bolo očistiť meno športu a vrátiť ruským atlétom právo štartovať na medzinárodných podujatiach pod vlastnou vlajkou. Po štyroch rokoch sa však Rusi príliš neposunuli. <b><i>"Prišiel nový tím ľudí, tí však nič nezmenili, skôr sa niektoré veci posunuli horším smerom. Všetci by mali okamžite odstúpiť. Naša atletika je v slepej uličke, stratili sme štyri roky a poctiví z nás, nevedia čo bude zajtra,"</i></b> citovala Lasickieneovú agentúra AP.</p>
      <p>Šľachtin a ďalších sedem funkcionárov čelia obvineniu z marenia antidopingového vyšetrovania, keď sa údajne podieľali na falšovaní zdravotnej dokumentácie športovcov. Jednotka atletickej integrity ich vo štvrtok suspendovala.</p>
      <footer><b>Zdroj:</b> TASR<br/><b>Foto:</b> TASR/Soren Andersson/TT News Agency via AP</footer>
      <related>
        <h4>SÚVISIACE ČLÁNKY</h4>
        <a href="https://sportky.zoznam.sk/c/220747/dopingovy-skandal-v-rusku-si-vyziadal-obete-sefa-atletiky-a-dalsich-funkcionarov-suspendovali"/>
        <a href="https://sportky.zoznam.sk/c/220327/jan-volko-druhykrat-vyhral-anketu-atlet-roka-len-to-ukazuje-nasu-robotu"/>
        <a href="https://sportky.zoznam.sk/c/220325/sef-atletiky-premierovo-zavital-na-slovensko-atletika-moze-byt-medzi-top-sportmi-na-svete"/>
        <a href="https://sportky.zoznam.sk/c/219295/nasli-u-nej-viac-ako-50-kil-drog-sud-olympijsku-ucastnicku-poslal-do-vazenia"/>
      </related>
    </article>
  </body>
</html>