<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/biznes/a1-e-prviyat-telekom-u-nas-s-elektronen-kasov-bon-407365.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-22T15:23:39+00:00"/>
    <meta property="og:title" content="А1 е първият телеком у нас с електронен касов бон"/>
    <meta property="og:description" content="Нововъведението ще улесни клиентите, като освен време, то ще им спести и съхранението на хартиени касови бележки"/>
  </head>
  <body>
    <article>
      <h1>А1 е първият телеком у нас с електронен касов бон</h1>
      <address><time datetime="2019-11-22T15:23:39+00:00">22 Nov 2019, 15:23</time> by <a rel="author">Редактори</a></address>
      <p><a href="https://www.a1.bg/bg">А1</a> е първият български телеком, който въвежда електронен касов бон, който се изпраща на клиенти по имейл при плащане с кредитна или дебитна карта през <a href="https://www.a1.bg/bg">a1.bg</a>. Това става възможно след успешното внедряване на интегрирана автоматизирана система за управление на търговската дейност (ИАСУТД).</p>
      <p>Нововъведението ще улесни клиентите, като освен време, то ще им спести и съхранението на хартиени касови бележки. Също така, използването на електронен касов бон ще направи повече хора съпричастни към стремежа на А1 да бъде социално отговорна и екологично ориентирана компания.</p>
      <p>С реализирането на проекта отчитането на продажбите във всички магазини в А1 вече е прехвърлено от фискални устройства към централизирана ИАСУТД система, която работи посредством софтуерна SIM карта.</p>
      <p>Успешното осъществяване на проекта е поредна крачка към дигитализация на процесите в А1. С иновативното отчитане А1 отговаря на последните изисквания на Националната агенция по приходите (НАП), отразени в промените по Наредба Н18 за касовите апарати. С тях се въвежда изискване за отчитане на продажбите към НАП на всеки 5 минути, както и допълнителни изисквания към софтуерите за управление на продажбите, като същевременно отпада необходимостта от пускане на хартиен дневен отчет и съхранението му на книга.</p>
    </article>
  </body>
</html>