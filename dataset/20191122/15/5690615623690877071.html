<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837268-v-khersoni-vikrili-cholovika-yakiy-rozpovsyudzhuvav-dityachu-pornografiyu"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-22T15:57:00+00:00"/>
    <meta property="og:title" content="В Херсоні викрили чоловіка, який розповсюджував дитячу порнографію"/>
    <meta property="og:description" content="КИЇВ. 22 листопада. УНН. У Херсоні викрили жителя обласного центру, який займався розповсюдженням дитячої порнографії через мережу Інтернет. Про це …"/>
  </head>
  <body>
    <article>
      <h1>В Херсоні викрили чоловіка, який розповсюджував дитячу порнографію</h1>
      <address><time datetime="2019-11-22T15:57:00+00:00">22 Nov 2019, 15:57</time> by <a rel="author">Валерія Гуржий</a></address>
      <slideshow>
        <figure>
          <img src="https://www.unn.com.ua/uploads/media/photo/2019/11/22/cf2542c890e04a709090d844d6a6b0af494e81bd.jpg"/>
        </figure>
        <figure>
          <img src="https://www.unn.com.ua/uploads/media/photo/2019/11/22/ac58f19b27b795fe234d6ecdaa3449142ff15d24.jpg"/>
        </figure>
        <figure>
          <img src="https://www.unn.com.ua/uploads/media/photo/2019/11/22/0ae1c65383cb0cd564cf953c914559bfa2cee055.jpg"/>
        </figure>
      </slideshow>
      <p><b>КИЇВ. 22 листопада. УНН.</b> У Херсоні викрили жителя обласного центру, який займався розповсюдженням дитячої порнографії через мережу Інтернет. Про це повідомляє <b>УНН</b> з посиланням відділ комунікації ГУНП у Херсонській області.</p>
      <p>Як розповів начальник кіберполіції Херсонщини Богдан Палісіка, поліцейські з’ясували, що 34-річний херсонець завантажував відеофайли з ознаками дитячої порнографії в мережу Інтернет та розміщував на спеціалізованих закритих файлообмінниках.</p>
      <p>“Поліцейські отримали в суді санкцію та провели обшуки за місцем проживання підозрюваного. У квартирі херсонця вилучили комп’ютерну техніку та електронні носії інформації, безпосередньо з яких здійснювалося поширення протиправного контенту”, — йдеться у повідомленні.</p>
      <p>За даним фактом відкрите кримінальне провадження за ч. 4 ст. 301 Кримінального кодексу України “Ввезення, виготовлення, збут і розповсюдження порнографічних предметів”. Підозрюваному може загрожувати покарання у вигляді позбавлення волі на строк від 5 до 10 років. Наразі тривають подальші слідчі дії.</p>
      <p>Як раніше повідомлялося в <b>УНН</b>, з початку цього року в Україні обліковано понад<a href="https://www.unn.com.ua/uk/exclusive/1827846-v-ukrayini-tsogo-roku-oblikovano-ponad-700-provadzhen-cherez-pornografiyu"> 700 кримінальних правопорушень</a> через ввезення, виготовлення, збут і розповсюдження порнографічних предметів.</p>
    </article>
  </body>
</html>