<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.g4media.ro/iohannis-a-fost-o-campanie-foarte-buna-personal-si-direct-m-am-intalnit-cu-zeci-de-mii-de-oameni-concluzionand-romanii-vor-sa-scape-de-psd.html"/>
    <meta property="og:site_name" content="G4Media.ro"/>
    <meta property="article:published_time" content="2019-11-22T15:29:20+00:00"/>
    <meta property="og:title" content="Iohannis: A fost o campanie foarte bună, personal și direct m-am întâlnit cu zeci de mii de oameni / Concluzionând, românii vor să scape de PSD"/>
    <meta property="og:description" content="Președintele Klaus Iohannis, care candidează pentru al doilea mandat, a declarat, vineri, la Bacău, că a fost o campanie „foarte bună”, în care „personal"/>
  </head>
  <body>
    <article>
      <h1> Iohannis: A fost o campanie foarte bună, personal și direct m-am întâlnit cu zeci de mii de oameni / Concluzionând, românii vor să scape de PSD </h1>
      <address><time datetime="2019-11-22T15:29:20+00:00">22 Nov 2019, 15:29</time> by <a rel="author">Redacția</a></address>
      <p>Președintele Klaus Iohannis, care candidează pentru al doilea mandat, a declarat, vineri, la Bacău, că a fost o campanie „foarte bună”, în care „personal și direct” s-a întâlnit cu zeci de mii de oameni, iar concluzia este că românii vor să scape de PSD.</p>
      <p>Întrebat cum ar caracteriza campania electorală, Klaus Iohannis a spus: „O campanie pe care eu o consider foarte bună. Am avut noroc de o echipă de campanie foarte bună, am ajuns în aproape 30 de județe, am avut întâlniri cu peste 100 mii de cetățeni și cred că personal și direct m-am întâlnit cu câteva zeci de mii de români”.</p>
      <p>„Concluzionând, românii vor să scape de PSD”, a subliniat Iohannis.</p>
      <p>Klaus Iohannis participă, vineri seara, la Bacău, la ultimul eveniment electoral din campania pentru alegerile prezidențiale.</p>
      <p>
        <i>Sursa foto: Inquam Photos/ Autor: Ovidiu Dumitru Matiu</i>
      </p>
    </article>
  </body>
</html>