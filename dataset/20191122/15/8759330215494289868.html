<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904741/toptalent-in-de-wolken-bij-anderlecht-geen-betere-leermeester-dan-kompany-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-22T15:27:00+00:00"/>
    <meta property="og:title" content="Toptalent in de wolken bij Anderlecht: “Geen betere leermeester dan Kompany”"/>
    <meta property="og:description" content="De 17-jarige Marco Kana wordt ook komend weekend in de basis verwacht tegen KV Kortrijk. De verdediger van RSC Anderlecht laat zich tegenover Het Laatste Nieuws uit over zijn ontwikkeling."/>
  </head>
  <body>
    <article>
      <h1>Toptalent in de wolken bij Anderlecht: “Geen betere leermeester dan Kompany”</h1>
      <address>
        <time datetime="2019-11-22T15:27:00+00:00">22 Nov 2019, 15:27</time>
      </address>
      <p>
        <b>De 17-jarige Marco Kana wordt ook komend weekend in de basis verwacht tegen KV Kortrijk. De verdediger van RSC Anderlecht laat zich tegenover Het Laatste Nieuws uit over zijn ontwikkeling.</b>
      </p>
      <p>Vincent Kompany is een voorbeeld voor Kana. "Ik kan me echt geen betere leermeester dan Vincent indenken. Nooit had ik bij het begin van dit seizoen gedacht nu al zo ver te staan. Ik begon het seizoen bij de U21 en hoopte pas aan het einde van het seizoen af en toe met de A-kern te kunnen meetrainen. Maar Vincent hevelde me al snel over naar de A-kern.”</p>
      <p>“Hij gaat vaak naar de U21 kijken en praat veel met de jonge jongens”, gaat Kana verder. “Zo ook met mij. Wat opviel: Kompany wist al heel veel over mij. We hebben vaak gepraat. Hij zei wat goed was, maar legde ook de verbeterpunten meteen op tafel. Vincent heeft me meteen gezegd dat ik agressiever in de duels moest zijn en dat ik me meer als een leider moest profileren. Ook wanneer het slecht gaat met de ploeg."</p>
      <aside>Lees meer<br/><a href="https://www.voetbalprimeur.be/nieuws/904680/kana-legt-uit-vercauteren-bouwt-voort-op-de-basis-van-kompany-.html?itm_source=www.voetbalprimeur.be&amp;itm_medium=highlighted-content">Kana legt uit: “Vercauteren heeft niet alles omgegooid bij Anderlecht”</a></aside>
    </article>
  </body>
</html>