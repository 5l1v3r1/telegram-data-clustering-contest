<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aftodioikisi.gr/peribalon/spap-pragmatopoiithike-i-3i-seira-draseon-perivallontikis-eyaisthitopoiisis-kai-ekpaideysis-mathiton/"/>
    <meta property="og:site_name" content="Aftodioikisi.gr"/>
    <meta property="article:published_time" content="2019-11-22T15:06:16+00:00"/>
    <meta property="og:title" content="ΣΠΑΠ: Πραγματοποιήθηκε η 3η σειρά δράσεων Περιβαλλοντικής Ευαισθητοποίησης και Εκπαίδευσης Μαθητών"/>
    <meta property="og:description" content="Στο 10ο Δημοτικό Σχολείο Αμαρουσίου πραγματοποιήθηκε η 3η σειρά δράσεων των Βιωματικών Εργαστηρίων Περιβαλλοντικής Εκπαίδευσης για παιδιά Δημοτικών"/>
  </head>
  <body>
    <article>
      <h1>ΣΠΑΠ: Πραγματοποιήθηκε η 3η σειρά δράσεων Περιβαλλοντικής Ευαισθητοποίησης και Εκπαίδευσης Μαθητών</h1>
      <address><time datetime="2019-11-22T15:06:16+00:00">22 Nov 2019, 15:06</time> by <a rel="author">Νικολέτα Αρκολάκη</a></address>
      <p>Στο 10<sup>ο</sup> Δημοτικό Σχολείο Αμαρουσίου πραγματοποιήθηκε η 3<sup>η</sup> σειρά δράσεων των Βιωματικών Εργαστηρίων Περιβαλλοντικής Εκπαίδευσης για παιδιά Δημοτικών Σχολείων των Δήμων – Μελών του πραγματοποιεί ο Σύνδεσμος Δήμων για την Προστασία και Ανάπλαση του Πεντελικού (Σ.Π.Α.Π.), με γενικό τίτλο «Δίνω μια δεύτερη ευκαιρία στα σκουπίδια».</p>
      <p>Στόχος των βιωματικών αυτών εργαστηρίων είναι η εξοικείωση των μαθητών με τη μείωση, την επαναχρησιμοποίηση και την ανακύκλωση υλικών, καθώς και την ευαισθητοποίησή τους σε θέματα βιώσιμης διαχείρισης και αξιοποίησης των απορριμμάτων.</p>
      <figure>
        <img src="https://www.aftodioikisi.gr/wp-content/uploads/2019/11/75310395_457271721598560_971038113591721984_n.jpg"/>
      </figure>
      <p>Τα εργαστήρια απευθύνονται σε μαθητές των Δ, Ε και ΣΤ τάξεων του Δημοτικού. Με την έναρξη του εργαστηρίου γίνεται μια εισαγωγική – διαδραστική παρουσίαση με την οποία τα παιδιά μαθαίνουν για τις έννοιες της μείωσης, της επαναχρησιμοποίησης και της ανακύκλωσης.</p>
      <p>Το πρόγραμμα συνεχίζεται για 2<sup>η</sup> χρονιά και  πραγματοποιείται σε Δημοτικά Σχολεία των 12 Δήμων – Μελών του Συνδέσμου.</p>
      <p>Κατά τη διάρκεια της σημερινής δράσης τα παιδιά, αφού παρακολούθησαν την παρουσίαση, λειτούργησαν συμμετοχικά αξιοποιώντας ένα παλιό μπλουζάκι, παλιές εφημερίδες και μια χάρτινη συσκευασία από γάλα ή χυμό, με τα οποία και δημιούργησαν μια πάνινη τσάντα, ένα μικρό κάδο απορριμμάτων και ένα πορτοφόλι.</p>
      <figure>
        <img src="https://www.aftodioikisi.gr/wp-content/uploads/2019/11/77154497_699306723893628_4088830233254297600_n.jpg"/>
      </figure>
      <p>Ο Πρόεδρος του Σ.Π.Α.Π. και Γενικός Γραμματέας του Εποπτικού Συμβουλίου της ΚΕΔΕ, Βλάσσης Σιώμος δήλωσε:</p>
      <p>«Συνεχίζουμε σήμερα στο 10<sup>ο </sup>Δημοτικό Σχολείο Αμαρουσίου τα Βιωματικά Εργαστήρια  για παιδιά δημοτικών σχολείων, στο πλαίσιο της συνεχούς προσπάθειας που καταβάλει ο Σ.Π.Α.Π. για την ευαισθητοποίηση της νέας γενιάς στην προστασία του περιβάλλοντος και της φύσης, μέσα από βιωματικές και διαδραστικές δραστηριότητες. Η σημερινή 3<sup>η</sup> δράση προσπαθεί, όπως και οι προηγούμενες, να μάθουν στα παιδιά τη χρησιμότητα της μείωσης των απορριμμάτων, της ανακύκλωσης, αλλά κυρίως της επαναχρησιμοποίησης υλικών που συνήθως πετάμε και πρέπει να ανακυκλώνουμε.  Μέσα από ένα βιωματικό, διαδραστικό, αλλά θα έλεγα και διασκεδαστικό εργαστήρι, τα παιδιά μετέτρεψαν τα υλικά που έφεραν από το σπίτι, σε πορτοφολάκι, τσάντα και μικρό κάδο απορριμμάτων για το γραφείο τους.</p>
      <p>Θα ήθελα να συγχαρώ τους μαθητές που συμμετείχαν στο πρόγραμμα για την προθυμία, το ζήλο και την ιδιαίτερη επιδεξιότητα που επέδειξαν καθώς επίσης και τους γονείς για την υποστήριξη τους. Θα ήθελα επίσης, να ευχαριστήσω θερμά τους εκπαιδευτικούς του 10<sup>ου</sup> Δημοτικού Σχολείου Αμαρουσίου για την βοήθεια στη διοργάνωση της σημερινής δράσης μας, αλλά και για την περιβαλλοντική τους ευαισθησία γενικότερα».</p>
      <related>
        <h4>Δημοφιλη άρθρα</h4>
        <a href="https://www.aftodioikisi.gr/ipourgeia/apokalyptiria-kai-anakoinoseis-gia-to-koinoniko-merisma/"/>
        <a href="https://www.aftodioikisi.gr/ipourgeia/dimosio-poioi-ypalliloi-tha-metakinithoyn-stoys-ota-amp-pote/"/>
        <a href="https://www.aftodioikisi.gr/koinonia/arnaoytogloy-provlimatismenos-me-tin-eikona-chionokalypsis-sto-telos-toy-fthinoporoy/"/>
      </related>
      <related>
        <h4>Η aftodioikisi.gr προτείνει</h4>
        <a href="https://www.aftodioikisi.gr/ipourgeia/koinoniko-merisma-einai-episimo-poio-poso-tha-dothei-quot-stocheymena-quot/"/>
        <a href="https://www.aftodioikisi.gr/ipourgeia/epidomata-oriaki-meiosi-proypologismoy-opeka-poia-tha-dothoyn-to-2020-lista-pinakes/"/>
        <a href="https://www.aftodioikisi.gr/asfalistika/to-asfalistiko-kathestos-ton-proslamvanomenon-tis-3k-egkyklios/"/>
      </related>
    </article>
  </body>
</html>