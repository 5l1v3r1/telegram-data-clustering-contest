<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/lifestyle/20191122-rizdvyanij-pist-2019-2020-kalendar-harchuvannya-na-kozhen-den/"/>
    <meta property="og:site_name" content="ФАКТИ"/>
    <meta property="article:published_time" content="2019-11-22T15:25:45+00:00"/>
    <meta property="og:title" content="Різдвяний піст 2019-2020: календар харчування на кожен день"/>
    <meta property="og:description" content="Різдвяний піст завжди починається 28 листопада і завершується 7 січня Різдвом Христовим. Факти ICTV склали для вас календар харчування на кожен день."/>
  </head>
  <body>
    <article>
      <h1>Різдвяний піст 2019-2020: календар харчування на кожен день</h1>
      <address>
        <time datetime="2019-11-22T15:25:45+00:00">22 Nov 2019, 15:25</time>
      </address>
      <p>Різдвяний піст завжди починається 28 листопада і завершується 7 січня Різдвом Христовим. Факти ICTV склали для вас календар харчування на кожен день.</p>
      <p>Що і коли можна їсти у 40-денний <b>Різдвяний піст 2019-2020</b>? Він вважається нестрогим: заборонено всі продукти тваринного походження – м’ясо, молоко та яйця, проте рибу можна їсти в четвер, суботу, неділю та деякі церковні свята.</p>
      <p>Йдеться про <b>Введення у храм Пресвятої Богородиці</b> (4 грудня) та <b>День святого Миколая</b> (19 грудня).</p>
      <p>Основа пісного раціону – каші, супи, овочі, боби, гриби, горіхи, мед, фрукти та рослинна олія.</p>
      <p>
        <b>Читайте: </b>
        <a href="https://fakty.com.ua/ua/lifestyle/20191112-yak-zustrichaty-novyj-rik-2020-tradytsiyi-svyatkuvannya/">Як зустрічати Новий рік 2020 – традиції святкування</a>
      </p>
      <p>У деякі дні дозволяється червоне вино, а наприкінці посту – з 2 до 6 січня – не можна вживати рибу, навіть у суботу та неділю.</p>
      <p>У 2019 році Різдвяний піст почнеться у четвер, а закінчиться у понеділок. Наш календар харчування допоможе орієнтуватися.</p>
      <figure>
        <img src="https://fakty.com.ua/wp-content/uploads/2019/11/19/dreamstime_s_68385112-768x512.jpg?1574140630"/>
      </figure>
      <p>Фото: dreamstime</p>
      <h3>Різдвяний піст 2019-2020 має три етапи</h3>
      <h4>З 28 листопада до 19 грудня:</h4>
      <p>28 листопада, четвер – гаряча їжа з олією і риба.</p>
      <p>29 листопада, п’ятниця – сухоїдіння (фрукти, овочі, горіхи, хліб, мед і сухофрукти, без олії).</p>
      <p>30 листопада, субота – гаряча їжа з олією і риба, дозволяється вино.</p>
      <p>1 грудня, неділя – страви з олією, риба та вино.</p>
      <p>2 грудня, понеділок – гаряча рослинна їжа без олії.</p>
      <p>3 грудня, вівторок – гаряча рослинна їжа з олією і риба.</p>
      <p>4 грудня, середа – <b>Введення у храм Пресвятої Богородиці.</b> Дозволяється риба, страви з олією та вино.</p>
      <p>5 грудня, четвер – гаряча їжа з олією та риба.</p>
      <p>6 грудня, п’ятниця – сухоїдіння.</p>
      <p>7 грудня, субота – гаряча рослинна їжа з олією, риба та вино.</p>
      <p>8 грудня, неділя – страви з олією, риба, вино.</p>
      <p>9 грудня, понеділок – гаряча їжа без олії.</p>
      <p>10 грудня, вівторок – рослинна їжа з додаванням олії (супи, каші), а також риба.</p>
      <p>11 грудня, середа – сухоїдіння.</p>
      <p>12 грудня, четвер – гаряча рослинна їжа з олією, риба.</p>
      <p>13 грудня, п’ятниця – сухоїдіння.</p>
      <p>14 грудня, субота – гаряча їжа з олією і риба, дозволяється вино.</p>
      <p>15 грудня, неділя – страви з олією, риба та вино.</p>
      <p>16 грудня, понеділок – будь-яка рослинна їжа без олії.</p>
      <p>17 грудня, вівторок – рослинна їжа з додаванням олії та риба.</p>
      <p>18 грудня, середа – сухоїдіння.</p>
      <p>19 грудня, четвер – <b>День святого Миколая</b>. Рослинна їжа з додаванням олії, риба та трохи вина.</p>
      <h4>З 20 грудня до 1 січня:</h4>
      <p>20 грудня, п’ятниця – сухоїдіння.</p>
      <p>21 грудня, субота – гаряча їжа рослинного походження з олією, риба і вино.</p>
      <p>22 грудня, неділя – гаряча їжа з олією, риба, трохи вина.</p>
      <p>23 грудня, понеділок – гаряча рослинна їжа без олії.</p>
      <p>24 грудня, вівторок – гаряча рослинна їжа з олією.</p>
      <p>25 грудня, середа – сухоїдіння.</p>
      <p>26 грудня, четвер – гарячі страви з олією.</p>
      <p>27 грудня, п’ятниця – сухоїдіння.</p>
      <p>28 грудня, субота – гаряча їжа рослинного походження з олією, риба і вино.</p>
      <p>29 грудня, неділя – гарячі страви з олією, риба, вино.</p>
      <p>30 грудня, понеділок – гаряча рослинна їжа без олії.</p>
      <p>31 грудня, вівторок – гаряча рослинна їжа з олією.</p>
      <p>1 січня, середа – <b>Новий рік</b>. Сухоїдіння.</p>
      <h4>З 2 до 6 січня:</h4>
      <p>2 січня, четвер – гаряча рослинна їжа без олії.</p>
      <p>3 січня, п’ятниця – сухоїдіння.</p>
      <p>4 січня, субота – рослинна їжа з олією.</p>
      <p>5 січня, неділя – гаряча їжа з олією.</p>
      <p>6 січня, понеділок – <b>Святвечір</b>. До першої зірки заборонено їсти, а на столі мають бути лише пісні страви.</p>
      <p>Факти ICTV склали для вас <a href="https://fakty.com.ua/ua/lifestyle/20191025-tserkovni-svyata-posty-ta-pomynalni-dni-kalendar-na-2020-rik/">календар церковних свят на 2020 рік</a>, в якому також зібрані всі пости.</p>
    </article>
  </body>
</html>