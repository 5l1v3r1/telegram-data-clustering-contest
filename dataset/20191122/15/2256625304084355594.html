<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3159100_1078.html"/>
    <meta property="og:site_name" content="Novsport"/>
    <meta property="article:published_time" content="2019-11-22T15:15:00+00:00"/>
    <meta property="og:title" content="Юве без Роналдо срещу Аталанта"/>
    <meta property="og:description" content="Португалецът трябва да бъде готов за мача с Атлетико"/>
  </head>
  <body>
    <article>
      <h1>Юве без Роналдо срещу Аталанта</h1>
      <address><time datetime="2019-11-22T15:15:00+00:00">22 Nov 2019, 15:15</time> by <a rel="author">Христо Иванов</a></address>
      <p> Суперзвездата на Ювентус Кристиано Роналдо няма да вземе участие в утрешното гостуване на Аталанта. Това разкри наставникът на тима Маурицио Сари.</p>
      <p> <br/>“Няма нужда да обяснявам за реакциите на Роналдо при смените му. В определени моменти играчите трябва да бъдат оставени да се възстановят и починат. Проблемът е, че във вторник той ни каза, че все още не се чувства добре. Когато се върна, той ни каза, че се почувствал по-добре в първия му мач за Португалия, но във втория отново е усетил болки. Точно затова 99% е сигурно, че няма да е готов за двубоя с Аталанта. Целта е той да се върне за мача с Атлетико Мадрид от Шампионската лига.<br/> <br/>Проблемът на Алекс Сандро е по-малко сериозен, отколкото си мислехме, докато Адриен Рабио изпитва болки в адуктора. Хуан Куадрадо е с травма в гърба, но Миралем Пянич ще бъде на разположение. Блес Матюиди също има някакви болки, но ще покаже характер и ще ги преодолее, така че и той ще бъде на линия за мача”, заяви Сари на пресконференцията си преди двубоя.</p>
    </article>
  </body>
</html>