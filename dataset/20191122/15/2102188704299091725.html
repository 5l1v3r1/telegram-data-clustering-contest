<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.epravda.com.ua/news/2019/11/22/654035/"/>
    <meta property="og:site_name" content="Економічна правда"/>
    <meta property="article:published_time" content="2019-11-22T15:10:00+00:00"/>
    <meta property="og:title" content="Лагард вперше розповіла про подальші дії Європейського центробанку"/>
    <meta property="og:description" content="Єврозона потребує зміцнення внутрішнього попиту, в тому числі за рахунок збільшення державних інвестицій, щоб протистояти слабкості, яка надходить з-за кордону"/>
  </head>
  <body>
    <article>
      <h1>Лагард вперше розповіла про подальші дії Європейського центробанку</h1>
      <address>
        <time datetime="2019-11-22T15:10:00+00:00">22 Nov 2019, 15:10</time>
      </address>
      <p>Єврозона потребує зміцнення внутрішнього попиту, в тому числі за рахунок збільшення державних інвестицій, щоб протистояти слабкості, яка надходить з-за кордону.</p>
      <p>Про це заявила нова глава Європейського центробанку Крістін Лагард, передає <a href="https://www.reuters.com/article/us-ecb-policy/euro-zone-needs-to-create-its-own-economic-growth-at-home-ecbs-lagarde-idUSKBN1XW0TD">Reuters</a>.</p>
      <p>"Відповідь полягає в перетворенні другої за величиною в світі економіки у відкриту світу, але впевнену в собі – економіку, яка в повній мірі використовує потенціал Європи для вивільнення більш високих темпів внутрішнього попиту і довгострокового зростання", – сказала Лагард.</p>
      <p>Вона повторила, що ЄЦБ буде грати свою роль в цьому процесі, продовжуючи "підтримувати економіку і відповідати на майбутні ризики", одночасно відстежуючи "побічні ефекти" м'якої грошово-кредитної політики.</p>
      <p>
        <b>
          <i>Нагадуємо:</i>
        </b>
      </p>
      <p>
        <i>Європейський центральний банк з листопада відновив програму придбання активів, купуючи облігації на <a href="https://www.epravda.com.ua/news/2019/10/24/652943/">20 мільярдів євро</a> в місяць.</i>
      </p>
      <p>
        <i>Лагард була призначена на посаду Європейською Радою 18 жовтня 2019 року терміном на вісім років.</i>
      </p>
      <p>
        <i>Вона змінює Маріо Драгі, який був президентом ЄЦБ з 1 листопада 2011 року по 31 жовтня 2019 року.</i>
      </p>
      <p>
        <i>Кандидатуру Лагард просував президент Франції Еммануель Макрон. Таким чином, ЄЦБ вперше очолила жінка.</i>
      </p>
    </article>
  </body>
</html>