<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/sports/football/598639/klop-kalos-irthes-piso-zoze-foveros-proponitis-o-potsetino"/>
    <meta property="og:site_name" content="SIGMALIVE"/>
    <meta property="article:published_time" content="2019-11-22T15:22:00+00:00"/>
    <meta property="og:title" content="Κλοπ: «Καλώς ήρθες πίσω Ζοζέ, φοβερός προπονητής o Ποτσετίνο»"/>
    <meta property="og:description" content="Χαρούμενος με την επιστροφή του Ζοζέ Μουρίνιο εμφανίστηκε σε δηλώσεις του ο Γιούργκεν Κλοπ, ενώ εκθείασε τον Μαουρίτσιο Ποτσετίνο για την δουλειά του στην..."/>
  </head>
  <body>
    <article>
      <h1>Κλοπ: «Καλώς ήρθες πίσω Ζοζέ, φοβερός προπονητής o Ποτσετίνο»</h1>
      <address><time datetime="2019-11-22T15:22:00+00:00">22 Nov 2019, 15:22</time> by <a rel="author">Sigmalive.Sports</a></address>
      <p>Χαρούμενος με την επιστροφή του Ζοζέ Μουρίνιο εμφανίστηκε σε δηλώσεις του ο Γιούργκεν Κλοπ, ενώ εκθείασε τον Μαουρίτσιο Ποτσετίνο για την δουλειά του στην Τότεναμ.<br/> <br/>Ο Γιούργκεν Κλοπ παραχώρησε δηλώσεις στην συνέντευξη τύπου ενόψει του αγώνα του Σαββάτου της Λίβερπουλ με την Κρίσταλ Πάλας και εμφανίστηκε χαρούμενος με την επιστροφή του Ζοζέ Μουρίνιο στην Premier League για λογαριασμό της Τότεναμ.<br/> <br/> <br/>Ακολούθως, εκθείασε τη δουλειά του Μαουρίτσιο Ποτσετίνο στους «Σπερς», του ευχήθηκε να απολαύσει την ξεκούραση μετά το διαζύγιο και τόνισε πως ο Αργεντινός είναι ένας υπέροχος άνθρωπος.<br/> <br/>«Καλώς ήρθες πίσω Ζοζέ. Προφανώς, είναι πολύ καλό που γύρισε πίσω, ήθελε πολύ να επιστρέψει. Ο Μουρίνιο είναι ένας άνθρωπος με υψηλό κίνητρο και δίνει ενδιαφέρον στο πρωτάθλημα.<br/> <br/>Από την άλλη, ο Μαουρίτσιο δεν είναι πια μαζί μας και αυτό δείχνει πόσο γρήγορα αλλάζουν τα πράγματα στις μέρες μας. Όμως, έτσι είναι τα πράγματα. Σκέφτομαι πως πριν από πέντε μήνες παίξαμε ως αντίπαλοι στον τελικό του Champions League. Αυτή την στιγμή είναι σε διακοπές και ελπίζω να το απολαύσει, για να είμαι ειλικρινής.<br/> <br/>Ξαφνιάστηκα όταν το άκουσα και στην αρχή δεν μπορούσα να το πιστέψω, όμως μετά από λίγο κατάλαβα πως έτσι πάει το πράγμα.<br/> <br/>Έκανε μία εξαιρετική δουλειά στην Τότεναμ και αυτό δεν μπορεί να το αμφισβητήσει κανείς. Είναι ένας φοβερός προπονητής και υπέροχος άνθρωπος. Απόλαυσα τις "μάχες" μας.<br/> <br/>Το πρώτο μου παιχνίδι στην Αγγλία ήταν εναντίον του, οπότε έχουμε μεγάλη ιστορία μεταξύ μας. Πλέον, όποιος πάγκος μείνει κενός, ο Μαουρίτσιο θα είναι υποψήφιος. Ελπίζω να γυρίσει σύντομα».<br/> <br/>πηγή:sport24.gr</p>
    </article>
  </body>
</html>