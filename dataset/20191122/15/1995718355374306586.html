<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/152750-lucka-miskrada-vzhe-pidgotuvala-novorichni-podarunky-dlia-ditej-z-osoblyvymy-potrebamy"/>
    <meta property="og:site_name" content="ВолиньPost"/>
    <meta property="article:published_time" content="2019-11-22T15:55:00+00:00"/>
    <meta property="og:title" content="Луцька міськрада вже підготувала новорічні подарунки для дітей з особливими потребами"/>
    <meta property="og:description" content="Для діток з особливими потребами Луцька міська рада традиційно підготувала новорічні подарунки."/>
  </head>
  <body>
    <article>
      <h1>Луцька міськрада вже підготувала новорічні подарунки для дітей з особливими потребами</h1>
      <address>
        <time datetime="2019-11-22T15:55:00+00:00">22 Nov 2019, 15:55</time>
      </address>
      <p>Для діток з особливими потребами, зокрема для тих, хто прикутий до візків, Луцька міська рада традиційно підготувала новорічні подарунки. Цьогоріч розвозитимуть теплі пледи з символікою міста. <br/><br/>Про це начальниця управління соціальних служб для дітей та молоді <b>Ліна Галан</b> розповіла 22 листопада під час засідання постійної комісії луцької міської ради з питань соціального захисту охорони здоров’я, материнства та дитинства, освіти, науки, культури, мови. <br/><br/>Член комісії зазначила, що минулоріч для луцьких діток з особливими потребами дарували рюкзаки і у передноворічну ніч до кожного будинку подарунки привозили кур’єри. Цього року вирішили пошити унікальні теплі пледи із символікою міста. До того ж, приємні сюрпризи отримають також і жителі Прилуцька. <br/><br/>«Цього року нам на подарунки було виділено 400 тисяч, ми використали 560, тож просимо збільшити цьогорічне фінансування на 200 тисяч, а наступного року на 300», – додає Ліна Галан. Члени комісії прохання підтримали.</p>
    </article>
  </body>
</html>