<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sport.hotnews.ro/stiri-fotbal-23507800-antonio-conte-sfat-catre-elevii-sai-inter-raporturile-sexuale-nu-trebuie-fie-lunga-durata.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-11-22T15:32:00+00:00"/>
    <meta property="og:title" content="Antonio Conte, sfat către elevii săi de la Inter: &quot;Raporturile sexuale nu trebuie să fie de lungă durată&quot;"/>
    <meta property="og:description" content="Tehnicianul formației Inter, Antonio Conte, a oferit un interviu pentru revista L'Equipe în care a vorbit despre lupta la titlul de campioni în Serie A, dar și despre sfaturile pe care"/>
  </head>
  <body>
    <article>
      <h1>Antonio Conte, sfat către elevii săi de la Inter: "Raporturile sexuale nu trebuie să fie de lungă durată"</h1>
      <address><time datetime="2019-11-22T15:32:00+00:00">22 Nov 2019, 15:32</time> by <a rel="author">Red. Sport</a></address>
      <p><b>Tehnicianul formației Inter, Antonio Conte, a oferit un interviu pentru revista L'Equipe în care a vorbit despre lupta la titlul de campioni în Serie A, dar și despre sfaturile pe care le oferă jucătorilor săi: "în perioada competițională, raporturile sexuale nu trebuie să fie de lungă durată", informează Mediafax. </b><br/><br/>Antoine Conte a ajuns pe banca grupării nerazzurra în luna mai 2019, iar obiectivul tehnicianului de 50 de ani este câștigarea campionatului: "Competiția este o luptă, iar când trebuie să lupți nu ai niciun motiv de râs sau să fii fericit. Sunt foarte concentrat pe faptul că la final doar unul rămâne în picioare și fac tot posibilul ca echipa mea să fie aceea. Acesta este felul meu de a fi, iar lucrul ăsta mă va determina să îmi închei cariera repede, pentru că trăiesc totul prea intens, mă implic total".<br/><br/>Antrenorul a precizat care a fost gândul lui de când a început cariera: "Mi-am impus un obiectiv mare, chiar de la început, în următorii trei sau patru ani să ajung să antrenez un club mare, dacă nu aș fi reușit, m-aș fi lăsat de antrenorat. Oricum trebuie să merite. Mă întreb de multe ori dacă este corect să trăiesc atât de mult timp fără familia mea. Poți face multe lucruri în fotbal, dar nu trebuie să îți sacrifici familia".<br/><br/>Antonio Conte a intrat și mai profund în discuții și le-a povestit jurnaliștilor cum a ajuns să le dea sfaturi în materie sexuală jucătorilor săi: "În perioada competițională, rapoturile sexuale nu trebuie să fie de lungă durată, trebuie să facă minimum efort posibil, așa că trebuie să stea sub partener".<br/><br/>Inter Milano este pe locul doi în clasamentul din Serie A, cu 31 de puncte, la o lungime distanță de liderul Juventus.<br/><br/>În următoarea etapă, gruparea nerazzurra se va întâlni cu Torino, sâmbătă, 23 noiembrie, de la ora 21:45, în timp ce campioana Italiei va juca pe terenul celor de la Atalanta, tot sâmbătă, de la ora 16:00.<br/><br/><br/> </p>
    </article>
  </body>
</html>