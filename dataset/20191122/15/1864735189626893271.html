<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.quotidiano.net/cronaca/ferrovie-dello-stato-assunzioni-1.4900526"/>
    <meta property="og:site_name" content="QUOTIDIANO.NET"/>
    <meta property="article:published_time" content="2019-11-22T15:28:01+00:00"/>
    <meta property="og:title" content="Ferrovie, il gruppo Fs punta sui giovani: oltre 5.700 assunzioni"/>
    <meta property="og:description" content="L'ad Gianfranco Battisti: &quot;È nostra responsabilità valorizzare i giovani, le loro capacità e competenze&quot;"/>
  </head>
  <body>
    <article>
      <h1>Ferrovie, il gruppo Fs punta sui giovani: oltre 5.700 assunzioni</h1>
      <h2>L'ad Gianfranco Battisti: "È nostra responsabilità valorizzare i giovani, le loro capacità e competenze"</h2>
      <address><time datetime="2019-11-22T15:28:01+00:00">22 Nov 2019, 15:28</time> by <a rel="author">QuotidianoNet</a></address>
      <figure>
        <img src="https://immagini.quotidiano.net/?url=http://p1014p.quotidiano.net:80/polopoly_fs/1.4900529.1574436482!/httpImage/image.jpg_gen/derivatives/fullsize/image.jpg&amp;op=noop"/>
        <figcaption>Gianfranco Battisti, Amministratore Delegato e Direttore Generale del Gruppo FS Italiane</figcaption>
      </figure>
      <p>Roma, 22 novembre 2019 - Tempo di bilanci, per il <b>Gruppo FS Italiane</b>, che continua a crescere e a <b>puntare sui giovani</b>. Nel 2019 le persone assunte nel Gruppo FS sono state<b> 5.724</b>, un numero di gran lunga superiore alle 4.000 previste dal Piano industriale 2019-2023. Nel dettaglio, <b>Trenitalia </b>ha assunto 1.908 giovani, <b>Rete Ferroviaria Italiana</b> 1.824, <b>Anas </b>631, le altre società del Gruppo 1.361. Le figure professionali previste sono: personale a bordo dei treni, agenti di vendita e assistenza e addetti alla manutenzione dei treni e dell’infrastruttura stradale e ferroviaria. Questi dati aggiornati sono aggiornati a oggi, 22/11/2019.</p>
      <p><b>Gianfranco Battisti</b>, amministratore Delegato e Direttore Generale del Gruppo FS Italiane, tiene a sottolineare: "Il Gruppo FS Italiane, in un momento di importanti trasformazioni come quello che stiamo vivendo, è chiamato a dare l’esempio perseguendo interessi di lungo periodo per il Paese, come il <b>lavoro per i giovani</b>. Sono oltre 5.700 i giovani assunti nel 2019. Persone scelte per migliorare i livelli qualitativi del servizio, soprattutto nel settore regionale per semplificare la vita quotidiana dei<b> pendolari</b>. È questo l’impegno concreto del Gruppo FS per definire un nuovo modello di sviluppo del futuro che sia sostenibile e condiviso. È nostra responsabilità <b>valorizzare i giovani</b>, le loro capacità e competenze, affinché diventino a loro volta fonti di valore, protagonisti e costruttori del bene comune".</p>
      <p>Iscriviti alla newsletter<br/>Rimani sempre aggiornato sulle notizie nazionali<br/>Accedi per Iscriverti</p>
    </article>
  </body>
</html>