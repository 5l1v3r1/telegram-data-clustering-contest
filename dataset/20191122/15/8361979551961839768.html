<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/geopolitics/tramp-nazvav-dzhuliani-naybilshim-borcem-zi-zlochinnistyu-50055176.html"/>
    <meta property="og:site_name" content="НВ"/>
    <meta property="article:published_time" content="2019-11-22T15:15:00+00:00"/>
    <meta property="og:title" content="Трамп виступив на захист діяльності Джуліані в Україні: Він — найкращий борець зі злочинністю"/>
    <meta property="og:description" content="Президент США Дональд Трамп виправдовує діяльність особистого адвоката Рудольфа Джуліані в Україні, чий вплив на зовнішню політику знаходиться в центрі розслідування щодо імпічменту."/>
  </head>
  <body>
    <article>
      <h1>Трамп виступив на захист діяльності Джуліані в Україні: Він — найкращий борець зі злочинністю</h1>
      <h2>Президент США Дональд Трамп виправдовує діяльність особистого адвоката Рудольфа Джуліані в Україні, чий вплив на зовнішню політику знаходиться в центрі розслідування щодо імпічменту.</h2>
      <address>
        <time datetime="2019-11-22T15:15:00+00:00">22 Nov 2019, 15:15</time>
      </address>
      <p>Після публічних слухань в комітеті з розвідки Палати представників США Трамп заявив в інтерв'ю телеканалу <a href="https://video.foxnews.com/v/6107543440001/#sp=show-clips">Fox News</a>, що він доручив Джуліані боротися з корупцією в Україні через його репутацію «борця зі злочинністю».</p>
      <p>«Руді Джуліані - один з найкращих борців зі злочинністю за всю історію», - сказав Трамп.</p>
      <p>За словами очільника Білого дому, Україна - одна з найбільш корумпованих країн у світі, а Джуліані був правильною людиною для цієї роботи.</p>
      <p>«Я знаю українців, я люблю український народ. Але як відомо, Україна є третьою за корумпованістю країною в світі», - заявив Трамп.</p>
      <p>Нагадаємо, що співробітник посольства США в Україні Девід Холмс заявив, що <a href="https://nv.ua/ukr/world/geopolitics/dzhuliani-mav-vpliv-na-politiku-ssha-v-ukrajini-svidchennya-v-kongresi-50054946.html">Руді Джуліані мав прямий вплив на американську політику</a> щодо України.</p>
      <p>Читайте також:</p>
      <ul>
        <li>
          <a href="https://nv.ua/ukr/ukraine/politics/yuriy-lucenko-kolishniy-generalniy-prokuror-novini-ukrajini-50054172.html">«А про це ви можете відкрити справу?». Луценко про таємну «дипломатію» Джуліані та свою роль у ній — головне з інтерв'ю УП</a>
        </li>
      </ul>
      <p>За словами посла США в Євросоюзі Гордона Сондленда, <a href="https://nv.ua/ukr/world/geopolitics/peregovori-dzhuliani-ta-lucenko-ne-spitavshis-novini-ukrajini-50054724.html">адвокат Трампа вів переговори з колишнім генпрокурором Юрієм Луценком</a> без відома американських дипломатів.</p>
      <p>Останнє вилилося в спроби дискредитувати американського посла Марі Йованович.</p>
    </article>
  </body>
</html>