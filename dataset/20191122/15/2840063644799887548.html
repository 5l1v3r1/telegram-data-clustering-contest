<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.adnkronos.com/fatti/cronaca/2019/11/22/violenza-sulle-donne-una-vittima-ogni-minuti_wN9T0CiRkZ6ObCTZZPZSEP.html"/>
    <meta property="og:site_name" content="Adnkronos"/>
    <meta property="article:published_time" content="2019-11-22T15:33:00+00:00"/>
    <meta property="og:title" content="Violenza sulle donne, una vittima ogni 15 minuti"/>
    <meta property="og:description" content="Per un totale di 88 casi ogni giorno. E' la media registrata solo nel mese di marzo del 2019 in base ai dati diffusi dalla Polizia. Aumentano i femminicidi"/>
  </head>
  <body>
    <article>
      <h1>Violenza sulle donne, una vittima ogni 15 minuti</h1>
      <address>
        <time datetime="2019-11-22T15:33:00+00:00">22 Nov 2019, 15:33</time>
      </address>
      <p><b>Ogni quindici minuti una donna è vittima di violenza per un totale di 88 casi ogni giorno</b>. E' la media registrata solo nel mese di marzo del 2019 in base ai dati diffusi dalla Polizia attraverso la pubblicazione 'Questo non è amore 2019', in occasione della <a href="https://www.adnkronos.com/Search/Link/keyword/violenza%20sulle%20donne">Giornata internazionale contro la violenza sulle donne</a>. Nell'82% dei casi chi fa violenza su una donna non bussa ma ha le chiavi di casa e <b>l’ex partner è indicato dalla vittima come presunto autore degli atti persecutori nel 60% dei casi</b>.</p>
      <p>Il fenomeno della violenza sulle donne nel biennio 2018-2019 appare in diminuzione: calano del 16,7% le violenze sessuali (nel 2017 erano in aumento del +14%), del 2,9% i maltrattamenti in famiglia, del 12,2% gli atti persecutori. Rispetto al 2018, nel periodo gennaio-agosto 2019 diminuisce del 4% il numero di vittime di sesso femminile sul totale degli omicidi, si passa infatti dal 38% al 34%. In questo quadro, il femminicidio, che a fini operativi è stato definito come un atto criminale estremo perpetrato in danno della donna in ragione del proprio essere, fa registrare un aumento percentuale: si passa dal 37% di femminicidi sul totale delle vittime di sesso femminile del 2018, al 49% nel periodo gennaio-agosto 2019.</p>
    </article>
  </body>
</html>