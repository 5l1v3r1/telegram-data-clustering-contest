<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://press-centr.com/ua/news/42954_U-Lutsku-politseyskiy-vimahav-3-tisyachi-dolariv-khabarya-FOTO"/>
    <meta property="og:site_name" content="PRESS-ЦЕНТР"/>
    <meta property="article:published_time" content="2019-11-22T15:17:00+00:00"/>
    <meta property="og:title" content="У Луцьку поліцейський вимагав 3 тисячі доларів хабаря (ФОТО)"/>
    <meta property="og:description" content="У Луцьку під час отримання хабаря затримано оперуповноваженого Волинського управління Департаменту внутрішньої безпеки НПУ. 27-річний"/>
  </head>
  <body>
    <article>
      <h1>У Луцьку поліцейський вимагав 3 тисячі доларів хабаря (ФОТО)</h1>
      <address>
        <time datetime="2019-11-22T15:17:00+00:00">22 Nov 2019, 15:17</time>
      </address>
      <p>
        <b>У Луцьку під час отримання хабаря затримано оперуповноваженого Волинського управління Департаменту внутрішньої безпеки НПУ. 27-річний старший лейтенант поліції перевівся до ДВБ з кіберполіції влітку 2017 року і знову збирався повернутися до того ж підрозділу. Однак вже в листопаді 2019 року був викритий у зловживанні службовим становищем в корисливих цілях. За вирішення питання щодо непритягнення до кримінальної відповідальності мешканця Волинської області за порушення законодавства у сфері комп’ютерних технологій поліцейський вимагав хабар.</b>
      </p>
      <p>Про це 22 листопада повідомив сектор комунікації поліції Волинської області.</p>
      <p> </p>
      <figure>
        <img src="http://press-centr.com/images/1%20(2).jpg"/>
      </figure>
      <p> </p>
      <p>За цим фактом Державним бюро розслідувань за процесуального керівництва обласної прокуратури було розпочато кримінальне провадження. Спільними силами Управління Служби безпеки України, внутрішньої безпеки НПУ, ДБР та прокуратури Волинської області оперуповноваженого поліції затримали відразу після одержання ним неправомірної вигоди на території ГУНП.</p>
      <related>
        <h4>Читайте також:</h4>
        <a href="http://press-centr.com/ua/news/42636_Na-Khmelnichchini-posadovets-vimahav-4-tisyachi-hriven-za-priskorennya-vidachi-pasporta-FOTO"/>
      </related>
      <p>Наразі поліцейському готується оголошення підозри та обрання запобіжного заходу. За корупційні дії йому загрожує позбавлення волі на строк від п’яти до десяти років з позбавленням права обіймати певні посади чи займатися певною діяльністю на строк до трьох років, з конфіскацією майна.</p>
    </article>
  </body>
</html>