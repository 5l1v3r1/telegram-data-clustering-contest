<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nieuwsblad.be/cnt/dmf20191122_04730678"/>
    <meta property="og:site_name" content="Het Nieuwsblad"/>
    <meta property="article:published_time" content="2019-11-22T15:38:00+00:00"/>
    <meta property="og:title" content="Vrouw riskeert veroordeling voor zedenfeiten omdat stiefkinderen haar borsten zagen"/>
    <meta property="og:description" content="Omdat haar stiefkinderen haar blote borsten zagen, riskeert de Amerikaanse Tilli Buchanan te worden veroordeeld voor zedenfeiten. De vrouw vecht de klacht ..."/>
  </head>
  <body>
    <article>
      <h1>Vrouw riskeert veroordeling voor zedenfeiten omdat stiefkinderen haar borsten zagen</h1>
      <address>
        <time datetime="2019-11-22T15:38:00+00:00">22 Nov 2019, 15:38</time>
      </address>
      <p>
        <b>Omdat haar stiefkinderen haar blote borsten zagen, riskeert de Amerikaanse Tilli Buchanan te worden veroordeeld voor zedenfeiten. De vrouw vecht de klacht aan en vraagt zich af waarom mannen wel en vrouwen niet in bloot bovenlijf gezien mogen worden.</b>
      </p>
      <p>Buchanan zei voor de rechtbank dat zij en haar man hun shirts hadden uitgetrokken om te voorkomen dat hun kleding stoffig en vuil werd toen ze eind 2017 of begin 2018 in hun garage werkten in de Amerikaanse staat Utah.</p>
      <p>Toen haar stiefkinderen -tussen 9 en 13 jaar- binnenkwamen, legde de vrouw uit dat ze zichzelf als een feministe beschouwt en het probleem niet zag waarom vrouwen niet met de borsten bloot mogen lopen als mannen dat wel mogen.</p>
      <p>Toch kwam er een klacht nadat de mama van de kinderen naar de politie stapte.</p>
      <p>
        <b>Zedendelinquent</b>
      </p>
      <p>De man van Buchanan werd niet aangeklaagd. Als Buchanan veroordeeld wordt, staat ze geregistreerd als zedendelinquent. In dat geval moet ze zich gedurende tien jaar geregeld melden om te zien of ze geen gevaar is voor de maatschappij.</p>
      <p>bekijk ook</p>
      <p>
        <b>Modellen levenslang verbannen van honkbalwedstrijden omdat ze hun borsten toonden “voor goed doel”</b>
      </p>
      <p>
        <b>Juf ontslagen door topless foto eist 3 miljoen: “Ik word gediscrimineerd als vrouw”</b>
      </p>
      <p>
        <b>Instagrammodel en ‘tepel’-activiste onder vuur voor topless ritje op achtbaan</b>
      </p>
    </article>
  </body>
</html>