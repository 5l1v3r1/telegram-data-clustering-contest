<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ert.gr/eidiseis/ellada/politiki/o-syriza-kalei-toys-polites-na-entachthoyn-stin-plaatforma-isyriza-gr/"/>
    <meta property="og:site_name" content="ert.gr"/>
    <meta property="article:published_time" content="2019-11-22T15:15:27+00:00"/>
    <meta property="og:title" content="Ο ΣΥΡΙΖΑ καλεί τους πολίτες να ενταχθούν στην πλατφόρμα isyriza.gr"/>
    <meta property="og:description" content="Nέα καμπάνια του isyriza.gr, δόθηκε στη δημοσιότητα με τον τίτλο: «Έλα με τις προτάσεις σου για διαφάνεια, ηθική και δικαιοσύνη."/>
  </head>
  <body>
    <article>
      <h1>Ο ΣΥΡΙΖΑ καλεί τους πολίτες να ενταχθούν στην πλατφόρμα isyriza.gr</h1>
      <address><time datetime="2019-11-22T15:15:27+00:00">22 Nov 2019, 15:15</time> by <a rel="author">Αλέκα Σταυροπούλου</a></address>
      <p>Nέα καμπάνια του <b>isyriza.gr,</b> δόθηκε στη δημοσιότητα με τον τίτλο: «Έλα με τις προτάσεις σου για διαφάνεια, ηθική και δικαιοσύνη.</p>
      <p><b>Ο ΣΥΡΙΖΑ</b> καλεί τους πολίτες να ενταχθούν στην πλατφόρμα<b> isyriza.gr, με αφορμή και τη σημερινή επίκαιρη ερώτηση του Αλέξη Τσίπρα στον Κυριάκο Μητσοτάκη</b> για την επιείκεια που επιδεικνύει η κυβέρνηση στα οικονομικά εγκλήματα του «λευκού κολάρου».</p>
      <p>Στο σποτ αναφέρεται χαρακτηριστικά ότι: «Γυρίζουν τη χώρα χρόνια πίσω. Ακολουθούν τις πρακτικές που μας οδήγησαν στην κρίση, με χάρες στην παρασιτική ολιγαρχία και την επιχειρηματική ελίτ.»</p>
      <p>Σύμφωνα με κομματικές πηγές, τα τρία θέματα που έθεσε ο πρόεδρος του ΣΥΡΙΖΑ στην <b>«Ώρα του Πρωθυπουργού»</b> είναι γιατί η κυβέρνηση ψήφισε την ασυλία τραπεζιτών για θαλασσοδάνεια, γιατί δεν ψηφίζει την ερμηνευτική δήλωση <b>στο άρθρο 86</b> και γιατί νομοθέτησε για να μπορούν να αποδεσμεύονται δεσμευμένοι τραπεζικοί λογαριασμοί υπόπτων <b>για ξέπλυμα μαύρου χρήματος.</b></p>
      <p>Πηγή: ΕΡΤ, Ρεπορτάζ/Γιάννης Φασουλάς</p>
      <related>
        <h4>ΣΧΕΤΙΚΕΣ ΕΙΔΗΣΕΙΣ</h4>
        <a href="https://www.ert.gr/perifereiakoi-stathmoi/tripoli/o-panos-skoyrletis-stin-geniki-syneleysi-stin-tripoli/"/>
        <a href="https://www.ert.gr/eidiseis/ellada/politiki/kritiki-tsipra-stin-kyvernisi-kyverna-ti-chora-me-akraia-syntiritiko-schedio-video/"/>
        <a href="https://www.ert.gr/perifereiakoi-stathmoi/komotini/voyleytis-dimitris-charitoy-ichiro-minyma-kata-tis-exoryxis-chrysoy-apo-tis-vryxelles/"/>
        <a href="https://www.ert.gr/eidiseis/ellada/politiki/g-katroygkalos-i-nd-efeyriskei-technasmata-kai-kolpa-gia-tin-eklogi-toy-proedroy-dimokratias-audio/"/>
        <a href="https://www.ert.gr/perifereiakoi-stathmoi/komotini/voyleytis-dimitris-charitoy-stis-vryxelles-apokalypseis-gia-to-skandalo-novartis-sto-ntokimanter-la-strategia/"/>
        <a href="https://www.ert.gr/eidiseis/ellada/politiki/syriza-i-kyvernisi-anavionei-praktikes-poy-parapempoyn-se-skoteines-epoches/"/>
      </related>
    </article>
  </body>
</html>