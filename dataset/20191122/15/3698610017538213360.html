<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/TECHNOLOGIES/vcheni-vpershe-pomistili-lyudinu-v-stan-glibokogo-oholodzhennya-330560_.html"/>
    <meta property="og:site_name" content="DT.ua"/>
    <meta property="article:published_time" content="2019-11-22T15:02:00+00:00"/>
    <meta property="og:title" content="Вчені вперше помістили людину в стан глибокого охолодження"/>
    <meta property="og:description" content="Це було необхідно для того, щоб врятувати життя пацієнта."/>
  </head>
  <body>
    <article>
      <h1>Вчені вперше помістили людину в стан глибокого охолодження</h1>
      <h2>Це було необхідно для того, щоб врятувати життя пацієнта.</h2>
      <address>
        <time datetime="2019-11-22T15:02:00+00:00">22 Nov 2019, 15:02</time>
      </address>
      <p><a href="https://dt.ua/TECHNOLOGIES/avstraliyski-likari-zayavili-pro-poyavu-vognyu-v-grudniy-klitci-paciyenta-pid-chas-operaciyi-313307_.html"><b>Вчені</b></a> з Медичної школи Університету Меріленду заявили про те, що успішно помістили як мінімум одного пацієнта в стан глибокого сну ("відкладеної анімації"). Це було потрібно для того, щоб врятувати його від травм, які в іншому випадку спричинили смерть, повідомляє <a href="https://www.newscientist.com/article/2224004-exclusive-humans-placed-in-suspended-animation-for-the-first-time/">New Scientist</a>.</p>
      <p>Яка кількість пацієнтів була занурена в анабіоз і скільки пережили це занурення, не уточнюється. Дослідники мають намір провести експеримент на 10 пацієнтах і порівняти їх дані з 10 іншими – з контрольної групи. Повні результати дослідження мають бути опубліковані в 2020 році.</p>
      <p>Техніку, яка офіційно називається екстреною консервацією і реанімацією (ЕКР), застосували до пацієнтів, які прибули в медичний центр з гострою травмою (вогнепальне або ножове поранення) і зупинкою серця. Потерпілі втратили більше половини своєї крові і у медиків залишалося кілька хвилин на те, щоб врятувати їхнє життя. Шанс на те, що вони зможуть вижити і вести повноцінне життя становив лише 5%.</p>
      <p>ЕКР передбачає охолодження тіла людини до температури 10-15 градусів Цельсія. Для цього всю її кров замінюють холодним розчином. У лікарів було близько двох годин на те, щоб провести операцію, а потім повернути людині нормальну температуру тіла.</p>
      <p>При нормальній температурі тіла – близько 37 градусів Цельсія – наші клітини потребують постійної подачі кисню для того, щоб виробляти енергію. Коли серце перестає битися, кров більше не доставляє кисень в клітини. Без кисню мозок може прожити лише близько п'яти хвилин до того, як йому буде завдано непоправної шкоди. Але охолодження організму сповільнює або зупиняє хімічні реакції в клітинах, яким потрібно менше кисню.</p>
      <p>Досліди на тваринах показали, що свиней можна охолодити на три години, а потім повернути нормальну температуру тіла, що дозволяє їм повністю відновитися.</p>
      <p>Підписуйтесь на наш <a href="https://t.me/ZNlife">Telegram-канал</a> з новинами технологій та культури.</p>
      <p>Раніше британські медики описали випадок 42-річної жінки, яка звернулася до лікаря після того, як пухлина, яка з'явилася на повіці за шість місяців до цього, почала закривати око. Лікарі прооперували кісту і <a href="https://dt.ua/TECHNOLOGIES/cherez-28-rokiv-likari-vityagli-z-oka-britanki-linzu-pro-yaku-vona-ne-znala-285685_.html"><b>виявили в ній контактну лінзу.</b></a></p>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>