<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837260-u-rosiyi-vidnovili-slidchi-diyi-u-spravi-ukrayinskikh-moryakiv-advokat"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-22T15:03:00+00:00"/>
    <meta property="og:title" content="У Росії відновили слідчі дії у справі українських моряків - адвокат"/>
    <meta property="og:description" content="КИЇВ. 22 листопада. УНН. У Росії у зв'язку з передачею Україні військових кораблів відновили слідчі дії у справі моряків, захоплених біля Керченської протоки …"/>
  </head>
  <body>
    <article>
      <h1>У Росії відновили слідчі дії у справі українських моряків - адвокат</h1>
      <address><time datetime="2019-11-22T15:03:00+00:00">22 Nov 2019, 15:03</time> by <a rel="author">Саша Картер</a></address>
      <p><b>КИЇВ. 22 листопада. УНН.</b> У Росії у зв'язку з передачею Україні військових кораблів відновили слідчі дії у справі моряків, захоплених біля Керченської протоки в листопаді минулого року. Про це <b>УНН</b> розповів адвокат моряків Микола Полозов.</p>
      <p>Так, Полозов підтвердив факт відновлення слідчих дій, за його словами - це "питання технічне".</p>
      <p>"Як мені пояснили, це було пов'язано з передачею кораблів. Подробиць не знаю, на наступному тижні буду з'ясовувати...", - сказав адвокат.</p>
      <p>На питання про те, чи призначені у даній справі судові засідання, він відповів, що "поки стадія попереднього розслідування".</p>
      <p>"Як буде далі - побачимо, це залежить від тих рішень, які будуть приймати слідчі органи", - додав співрозмовник агентства.</p>
      <p>Нагадаємо, <a href="https://www.unn.com.ua/uk/news/1836919-u-vms-rozpovili-pro-stan-korabliv-yaki-rf-povernula-ukrayini?fbclid=IwAR1vfPMQnse9aWdqpufAx58vIHhfgIOt3BIdgMBmtE2ChH2Vqkip--576C4">українські катери</a> "Нікополь", "Бердянськ" і "Яни Капу", захоплені Росією в листопаді минулого року, повернулися з анексованого Криму. На рубці "Бердянська" було видно, як "залатали" пробоїну від попадання російського снаряда.</p>
    </article>
  </body>
</html>