<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.karar.com/guncel-haberler/samsunda-dere-islahinda-6-katli-binanin-istinat-duvari-coktu-1391854"/>
    <meta property="og:site_name" content="Karar.com"/>
    <meta property="article:published_time" content="2019-11-22T15:17:00+00:00"/>
    <meta property="og:title" content="Samsun'da dere ıslahında 6 katlı binanın istinat duvarı çöktü"/>
    <meta property="og:description" content="Samsun'un Atakum ilçesinde dere ıslah çalışmaları sırasında 6 katlı binanın istinat duvarı çöktü. Binanın otoparkında bulunan bir otomobil yamaca kayarken, bina tedbir amacıyla boşaltıldı."/>
  </head>
  <body>
    <article>
      <h1>Samsun'da dere ıslahında 6 katlı binanın istinat duvarı çöktü</h1>
      <address>
        <time datetime="2019-11-22T15:17:00+00:00">22 Nov 2019, 15:17</time>
      </address>
      <p>
        <b>Samsun'un Atakum ilçesinde dere ıslah çalışmaları sırasında 6 katlı binanın istinat duvarı çöktü. Binanın otoparkında bulunan bir otomobil yamaca kayarken, bina tedbir amacıyla boşaltıldı.</b>
      </p>
      <p>Samsun'un Atakum ilçesinde 6 katlı binanın istinat duvarı çöktü.</p>
      <p>Samsun Büyükşehir Belediyesi'ne bağlı Samsun Su ve Kanalizasyon İdaresinin Afanlı Deresi'nde yürüttüğü ıslah çalışmasında kazı yapıldığı sırada bölgedeki 6 katlı binanın istinat duvarı çöktü.</p>
      <figure>
        <img src="https://static.karar.com/img/article_detail/19-11/22/ana-manset-2-1574425238.jpg"/>
      </figure>
      <p>Binanın otoparkında bulunan bir otomobil yamaca kaydı. Olay sırasında binada bulunanlar panik halinde evini terk etti.</p>
      <figure>
        <img src="https://static.karar.com/img/article_detail/19-11/22/ana-manset-2-1574425215.jpg"/>
      </figure>
      <p>Olay yerine giden polis ve zabıta ekipleri bina etrafında güvenlik koridoru oluşturdu. Bina tedbir amacıyla  tamamen boşaltıldı.</p>
      <p>Belediye ekipleri çöken istinat duvarında çalışma başlattı.</p>
      <p>
        <b>SAMSUN/AA</b>
      </p>
      <related>
        <a href="https://www.karar.com/guncel-haberler/yasadigin-sehirde-neler-oluyor-tikla-ogren-386780"/>
      </related>
    </article>
  </body>
</html>