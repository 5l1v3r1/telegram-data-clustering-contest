<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://stirileprotv.ro/stiri/actualitate/un-sofer-urmarit-de-politie-a-oprit-masina-intr-un-chiosc-ce-au-descoperit-apoi-agentii.html"/>
    <meta property="og:site_name" content="Stirileprotv.ro"/>
    <meta property="article:published_time" content="2019-11-22T15:04:00+00:00"/>
    <meta property="og:title" content="Un şofer urmărit de poliţie a oprit maşina într-un chioşc. Ce au descoperit apoi agenţii"/>
    <meta property="og:description" content="Un tânăr de 18 ani din Botoșani a intrat într-un chioșc cu o mașină furată, după ce a fost urmărit de polițiști."/>
  </head>
  <body>
    <article>
      <h1>Un şofer urmărit de poliţie a oprit maşina într-un chioşc. Ce au descoperit apoi agenţii</h1>
      <h2>Un tânăr de 18 ani din Botoșani a intrat într-un chioșc cu o mașină furată, după ce a fost urmărit de polițiști.</h2>
      <address>
        <time datetime="2019-11-22T15:04:00+00:00">22 Nov 2019, 15:04</time>
      </address>
      <p>Autroitățile i-ar fi făcut semn să oprească, însă tânărul nu s-a oprit. La scurt timp, el a fost urmărit pe o distanță de aproximativ trei kilometri. La un moment dat, el a pierdut controlul asupra direcției de mers, a pătruns pe trotuar și a intrat în coliziune cu un chioșc din tablă, scrie <b><a href="http://stiri.botosani.ro/stiri/social/aburit-de-alcool-un-tanar-de-18-ani-a-intrat-intr-un-chiosc-cu-o-masina-furata-dupa-o-plimbare-cu-politistii-dupa-el.html">stiri.botosani.ro</a></b>.</p>
      <p>După ce a fost prins, șoferul a fost supus unui test, valoarea alcoolemiei fiind de 0,69 mg/l alcool pur în aerul expirat.</p>
      <p>Ulterior, la sediul poliției s-a prezentat un bărbat de 25 de ani, care a declarat că tânărul i-a furat cheile autoturismului, conducându-l fără permisiunea sa.</p>
      <p>În urma accidentului, s-a întocmit un dosar penal sub aspectul comiterii infracțiunilor de conducere sub influența alcoolului și furt în scop de folosință.</p>
      <p>
        <b>Pe </b>
        <a href="https://www.instagram.com/stirileprotvro/">
          <b>Instagram-ul Știrile ProTV</b>
        </a>
        <b> găsiți imaginile momentului din lume!  </b>
      </p>
      <p>
        <i>
          <b>
            <a href="http://onelink.to/dhrsfr">CLICK AICI pentru a instala GRATUIT aplicația Știrile ProTV pentru telefoane Android și iPhone!</a>
          </b>
        </i>
      </p>
      <p>Sursa: stiri.botosani.ro</p>
    </article>
  </body>
</html>