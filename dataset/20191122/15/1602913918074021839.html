<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/companii/energie/eolienele-au-dus-pretul-energiei-la-1-leu-mwh-pe-piata-din-bucuresti-18606623"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-22T15:35:22+00:00"/>
    <meta property="og:title" content="Eolienele au dus preţul energiei la 1 leu/MWh pe piaţa din Bucureşti"/>
    <meta property="og:description" content="Preţurile de pe Piaţa pentru Ziua Următoare (PZU), adică piaţa spot pe care se tranzacţionează energie electrică la Bucureşti, au ajuns şi la preţul de 1 leu/MWh joi, 22 noiembrie, în intervalul orar 24:00-01:00, arată datele OPCOM."/>
  </head>
  <body>
    <article>
      <h1>Eolienele au dus preţul energiei la 1 leu/MWh pe piaţa din Bucureşti</h1>
      <address><time datetime="2019-11-22T15:35:22+00:00">22 Nov 2019, 15:35</time> by <a rel="author" href="https://www.zf.ro/autor/razvan-botea" target="_blank">Răzvan Botea</a></address>
      <p>Preţurile de pe Piaţa pentru Ziua Următoare (PZU), adică piaţa spot pe care se tranzacţionează energie electrică la Bucureşti, au ajuns şi la preţul de 1 leu/MWh joi, 22 noiembrie, în intervalul orar 24:00-01:00, arată datele OPCOM.</p>
      <p>Intensificarea vântului a adus o ieftinire semnificativă a energiei pe piaţa spot. Începând cu ieri dimineaţă, energia eoliană a fost principala sursă de energie a ţării, până în după-amiaza aceasta. La momentul redactării acestui material, Hidroelectrica este principala sursă de energie din România, pe fondul condiţiilor meterologice care au crescut debitul Dunării.</p>
      <p>Producţia naţională vineri la ora 17:30 era de 9.148 MW, în vreme ce consumul naţional era de 8.809. Astfel, România exporta 338 MW.</p>
      <p>Spre comparaţie, recordul maxim de preţ al energiei pe PZU a fost atins din nou anul acesta în data de 25 septembrie, când preţul pentru un MWh era de 750 de lei. De asemenea, în aceeaşi dată, importul de energie electrică a atins cote mari ieri. Datele Transelectrica au indicat la ora 16:50 în 24 septembrie un consum naţional de 7.000 MW şi o producţie naţională de mai puţin de 5.700 MW. Restul de peste 1.300 MW reprezintă energie electrică importată.</p>
    </article>
  </body>
</html>