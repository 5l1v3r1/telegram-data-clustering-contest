<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://anweshanam.com/index.php/kerala/news/principal-and-head-master-suspended-in-shahla-sherin-s-death"/>
    <meta property="og:site_name" content="Anweshanam | Part of A.N.N News Private Limited"/>
    <meta property="article:published_time" content="2019-11-22T15:42:00+00:00"/>
    <meta property="og:title" content="പ്രധാന അധ്യാപകർക്കു സസ്പെൻഷൻ; നടപടിയുമായി വിദ്യാഭ്യാസ ഡപ്യൂട്ടി ഡയറക്ടർ"/>
    <meta property="og:description" content="വയനാട്: വിദ്യാർഥി പാമ്പുകടിയേറ്റു മരിച്ച ബത്തേരി സർവജന സ്കൂളിലെ പ്രധാന അധ്യാപകർക്കു സസ്പെൻഷൻ. ഹെഡ്മാസ്റ്റർ കെ.കെ. മോഹനനെയും പ്രിൻസിപ്പൽ എ.കെ. കരുണാകരനെയുമാണ് സസ്പെന്റ് ചെയ്തത്. വിദ്യാഭ്യാസ ഡപ്യൂട്ടി ഡയറക്ടറുടെതാണു നടപടി. വിദ്യാർഥികളുടെ സുരക്ഷ ഉറപ്പാക്കാൻ..."/>
  </head>
  <body>
    <article>
      <h1>പ്രധാന അധ്യാപകർക്കു സസ്പെൻഷൻ; നടപടിയുമായി വിദ്യാഭ്യാസ ഡപ്യൂട്ടി ഡയറക്ടർ</h1>
      <address><time datetime="2019-11-22T15:42:00+00:00">22 Nov 2019, 15:42</time> by <a rel="author" href="http://anweshanam.com/author/Ruhasina%20J%20R" target="_blank">Ruhasina J R</a></address>
      <p>വയനാട്: വിദ്യാർഥി പാമ്പുകടിയേറ്റു മരിച്ച ബത്തേരി സർവജന സ്കൂളിലെ പ്രധാന അധ്യാപകർക്കു സസ്പെൻഷൻ. ഹെഡ്മാസ്റ്റർ കെ.കെ. മോഹനനെയും പ്രിൻസിപ്പൽ എ.കെ. കരുണാകരനെയുമാണ് സസ്പെന്റ് ചെയ്തത്. വിദ്യാഭ്യാസ ഡപ്യൂട്ടി ഡയറക്ടറുടെതാണു നടപടി. വിദ്യാർഥികളുടെ സുരക്ഷ ഉറപ്പാക്കാൻ പ്രധാന അധ്യാപകർക്കു കഴിഞ്ഞില്ല. മറ്റ് അധ്യാപകർ കുറ്റക്കാരാണെന്നു കണ്ടെത്തിയാൽ അവർക്കെതിരെയും നടപടിയെടുക്കുമെന്നും വിദ്യാഭ്യാസ ഡെപ്യുട്ടി ഡയറക്ടർ അറിയിച്ചു. പിടിഎ പിരിച്ചു വിടുകയും ചെയ്തു. അതേസമയം പൊളിക്കാനിരിക്കുന്ന കെട്ടിടത്തിൽ നിന്നാണ് കുട്ടിക്ക് പാമ്പുകടിയേറ്റത്. ഇക്കാരണത്താലാണ് അറ്റകുറ്റപ്പണി നടത്താതിരുന്നതെന്നുമാണ് നഗരസഭ അധ്യക്ഷന്റെ വിശദീകരണം. സംഭവവുമായി ബന്ധപ്പെട്ട് ജില്ലാ ജഡ്ജി വിളിച്ച യോഗം പുരോഗമിക്കുകയാണ്.</p>
    </article>
  </body>
</html>