<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://kaz.zakon.kz/4996028-bil-kt-latyp-halifat-rma-bol-an-reseyde.html"/>
    <meta property="og:site_name" content="zakon.kz"/>
    <meta property="article:published_time" content="2019-11-22T15:53:00+00:00"/>
    <meta property="og:title" content="Билікті құлатып, халифат құрмақ болған. Ресейде исламистер ұсталды"/>
    <meta property="og:description" content="Олар Ресейдің әр өңірінде жабық террористік құрылымның желісін құрған."/>
  </head>
  <body>
    <article>
      <h1>Билікті құлатып, халифат құрмақ болған. Ресейде исламистер ұсталды</h1>
      <h2>Олар Ресейдің әр өңірінде жабық террористік құрылымның желісін құрған.</h2>
      <address>
        <time datetime="2019-11-22T15:53:00+00:00">22 Nov 2019, 15:53</time>
      </address>
      <p><b>"РФ Федеральдық Қауіпсіздік қызметі Қазақстанда тыйым салынған "Хизб-ут-Тахрир әл-Ислами" террористік ұйымының 9 жақтаушысының ойға алған іс-әрекетінің жолын кесті. Олар билікті құлатып, "бүкіләлемдік халифат" құрмақ болған"</b>, - деп хабарлайды <a href="https://ria.ru/">РИА Новости</a> ФҚҚ-ға сілтеме жасап.</p>
      <blockquote>"Мәскеу қаласы, Татарстан Республикасы және Түмен облысы аумақтарында жүргізілген арнайы операция кезінде Ресей Федерациясында тыйым салынған "Хизбут-Тахрир әл-Ислами" халықаралық террористік ұйымының екі жетекшісі мен жеті мүшесінің қылмыстық әрекеті ауыздақтылды", - делінген агенттіктің хабарламасында.</blockquote>
      <p>Олар Ресейдің әр өңірінде жабық террористік құрылымның ұясын құрып, заңсыз әрекеттерді қаржылай қолдау мәселесін шешіп, тұрғындарға лаңкестік идеологиясын таратқан, жергілікті мұсылмандарды өз қатарына шақырған.</p>
      <blockquote>"Ұйым мүшелері "дүниежүзілік халифат" деп аталатын доктринаға сүйеніп, зайырлы қоғам институттарын жою және қазіргі үкіметті күшпен құлатуға бағытталған әрекетке бармақ болғаны анықталды", - делінген хабарламада.</blockquote>
      <p>Қамауға алу кезінде қылмыскерлерден Ресейде тыйым салынған үгіт-насихат материалдары, байланыс құралдары мен электрондық ақпарат кітаптары табылып, тәркіленді.</p>
      <blockquote>- Қауіпсіздік органдарының тергеу бөлімдері ұсталғандарға қатысты қылмыстық іс қозғады, делінген хабарламада.</blockquote>
      <p>Хизб-ут-Тахрир әл-Ислами (Ислам Азат ету партиясы) - 1953 жылы Палестинада құрылған ислами саяси партия. Сирия, Египет, Иордания, Тунис, Кувейт, Палестина, Түркия және Батыс Еуропада белсенді қызмет етеді. «Хизб ут-Тахрир әл-Ислами» ұйымының қызметіне Араб, Шығыс Еуропа, Азия және Таяу Шығыс мемлекеттерінің көпшілігінде тыйым салынған.</p>
    </article>
  </body>
</html>