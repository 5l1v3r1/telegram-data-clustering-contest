<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hln.be/showbizz/dat-is-snel-vriend-van-temptation-pommeline-laat-liefdestatoeage-zetten~aedc7fca/"/>
    <meta property="og:site_name" content="HLN"/>
    <meta property="article:published_time" content="2019-11-22T15:30:00+00:00"/>
    <meta property="og:title" content="Dat is snel: vriend van ‘Temptation’-Pommeline laat liefdestatoeage zetten"/>
    <meta property="og:description" content="Amper twee weken geleden maakte realityster Pommeline Tillière bekend dat ze een relatie heeft met Cirio Wassenhove. Die romance zit duidelijk goed, want Cirio pronkt al met een eerste liefdestattoo."/>
  </head>
  <body>
    <article>
      <h1>Dat is snel: vriend van ‘Temptation’-Pommeline laat liefdestatoeage zetten</h1>
      <address><time datetime="2019-11-22T15:30:00+00:00">22 Nov 2019, 15:30</time> by <a rel="author">IDR</a></address>
      <p>
        <b>Amper twee weken geleden maakte realityster Pommeline Tillière bekend dat ze een relatie heeft met Cirio Wassenhove. Die romance zit duidelijk goed, want Cirio pronkt al met een eerste liefdestattoo.</b>
      </p>
      <p>De kickbokser en eigenaar van een tattoozaak in Gent liet de naam van zijn kersverse vriendin vereeuwigen op zijn pols, samen met een hartje. Dat kon overduidelijk op de goedkeuring van Pommeline rekenen. Zij plaatste het resultaat op haar Instagram Stories, samen met een verliefde smiley. Daarnaast omschrijft ze haar vriend als “de schattigste”.</p>
      <p>
        <i>(lees verder onder de foto)</i>
      </p>
      <figure>
        <img src="https://images0.persgroep.net/rcs/eBZztdOPrYxjQPW0kPkotVHuMQI/diocontent/161213167/_fitwidth/763?appId=2dc96dd3f167e919913d808324cbfeb2&amp;quality=0.8"/>
        <figcaption>
          <cite>© Instagram</cite>
        </figcaption>
      </figure>
      <p>Pommeline heeft zelf ook ervaring met liefdestatoeages. Zij liet tijdens haar relatie met Fabrizio immers zijn gezicht op haar been tatoeëren. Die tekening laat ze momenteel verwijderen door middel van een laserbehandeling.</p>
    </article>
  </body>
</html>