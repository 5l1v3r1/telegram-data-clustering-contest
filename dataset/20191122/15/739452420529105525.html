<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hlavnydennik.sk/2019/11/22/vymaz-whatsapp-pokial-ti-vadi-sledovanie-varuje-zakladatel-konkurencnej-aplikacie-telegram-messenger/"/>
    <meta property="og:site_name" content="HLAVNÝ DENNÍK"/>
    <meta property="article:published_time" content="2019-11-22T15:56:59+00:00"/>
    <meta property="og:title" content="„Vymaž WhatsApp, pokiaľ ti vadí sledovanie,“ varuje zakladateľ konkurenčnej aplikácie Telegram Messenger"/>
    <meta property="og:description" content="WhatsApp je „trójsky kôň“, ktorý sa zneužíva na to, aby špehoval milióny používateľov, ktorí sú natoľko naivní, že veria spoločnosti, ktorú vlastní Facebook, prehlásil zakladateľ aplikácie Telegram Messenger Pavel Durov. V príspevku na svojom kanáli sa Durov zameral na jedného zo svojich najväčších súperov – WhatsApp, poprednú svetovú aplikáciu na..."/>
  </head>
  <body>
    <article>
      <h1>„Vymaž WhatsApp, pokiaľ ti vadí sledovanie,“ varuje zakladateľ konkurenčnej aplikácie Telegram Messenger</h1>
      <address><time datetime="2019-11-22T15:56:59+00:00">22 Nov 2019, 15:56</time> by <a rel="author">Marek Molnár</a></address>
      <p>
        <i>
          <b>WhatsApp je „trójsky kôň“, ktorý sa zneužíva na to, aby špehoval milióny používateľov, ktorí sú natoľko naivní, že veria spoločnosti, ktorú vlastní Facebook, prehlásil zakladateľ aplikácie Telegram Messenger Pavel Durov.</b>
        </i>
      </p>
      <p><a href="https://www.indiatoday.in/technology/news/story/whatsapp-likely-part-of-a-spy-program-claims-telegram-founder-1621307-2019-11-21">V príspevku na svojom kanáli sa Durov</a> zameral na jedného zo svojich najväčších súperov – WhatsApp, poprednú svetovú aplikáciu na odosielanie správ, ktorá sa v roku 2014 stala dcérskou spoločnosťou Facebook a pýši sa približne 1,5 miliardami aktívnych používateľov mesačne.</p>
      <p>„Bez ohľadu na základné zámery spoločnosti WhatsApp je rada pre ich používateľov rovnaká: Pokiaľ nie ste v poriadku s tým, že všetky vaše fotografie a správy sa jedného dňa stanú verejnými, mali by ste WhatsApp z telefónu vymazať,“ <a href="https://www.forbes.com/sites/kenrapoza/2019/11/21/telegram-founder-says-users-should-delete-whatsapp/">napísal zakladateľ aplikácie</a> Telegram Messenger Pavel Durov.</p>
      <p>Vo svojom príspevku Durov tiež komentoval nedávne objavenie ďalšej zraniteľnosti systému v aplikácií WhatsApp, ktorá hackerom umožnila poslať špeciálne vytvorený súbor používateľom systému Android a iOS a tým získali prístup k všetkým ich údajom.</p>
      <p>„Všetko, čo hacker musel urobiť, bolo poslať vám video,“ dodal Durov.</p>
      <p>Zatiaľ čo Facebook upozornil používateľov na zraniteľnosť aplikácie WhatsApp, sociálny mediálny gigant tento incident vylúčil a uviedol, že im chýba akýkoľvek dôkaz o tom, že by to hackeri niekedy skutočne urobili.</p>
      <related>
        <a href="https://www.hlavnydennik.sk/2019/11/22/zlodej-sa-vydaval-za-zamestnanca-ceskej-firmy-v-rakusku-ukradol-20-ton-cokolady/"/>
      </related>
    </article>
  </body>
</html>