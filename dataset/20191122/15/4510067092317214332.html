<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ebihoreanul.ro/stiri/ultima-or-31-19/bogdan-stelea-a-plantat-arbori-in-parcul-salca-din-oradea-152969.html"/>
    <meta property="og:site_name" content="Bihoreanul"/>
    <meta property="article:published_time" content="2019-11-22T15:29:00+00:00"/>
    <meta property="og:title" content="Bogdan Stelea a plantat arbori în Parcul Salca din Oradea (FOTO)"/>
    <meta property="og:description" content="Fostul portar al echipei naţionale de fotbal, Bogdan Stelea, a plantat arbori în Oradea, în cadrul campaniei 'Hai să plantăm împreună la tine în oraş!', desfăşurată de firma Bergenbier, al cărei ambasador este cunoscutul fotbalist."/>
  </head>
  <body>
    <article>
      <h1>Bogdan Stelea a plantat arbori în Parcul Salca din Oradea (FOTO)</h1>
      <address><time datetime="2019-11-22T15:29:00+00:00">22 Nov 2019, 15:29</time> by <a rel="author" href="https://www.ebihoreanul.ro/contact/Smaranda%20Chi%C5%9Fbora#redactia_form" target="_blank">Smaranda Chişbora</a></address>
      <slideshow>
        <figure>
          <img src="https://www.ebihoreanul.ro/modules/news/files/bogdanstelea22112019_2.JPG"/>
        </figure>
        <figure>
          <img src="https://www.ebihoreanul.ro/modules/news/files/bogdanstelea22112019_3.JPG"/>
        </figure>
        <figure>
          <img src="https://www.ebihoreanul.ro/modules/news/files/bogdanstelea22112019_1.JPG"/>
        </figure>
      </slideshow>
      <p>Fostul portar al echipei naţionale de fotbal, Bogdan Stelea, a plantat arbori în Oradea, în cadrul campaniei "Hai să plantăm împreună la tine în oraş!", desfăşurată de firma Bergenbier, al cărei ambasador este cunoscutul fotbalist.</p>
      <p>Potrivit unui comunicat trimis vineri de reprezentanţii Primăriei Oradea, acţiunea a avut loc joi în Parcul Salca, unde au fost plantaţi 25 de tei. </p>
      <p>"Copacii au fost donaţi de către firma Bergenbier, iar la plantare alături de angajaţii firmei s-a implicat şi unul dintre ambasadorii campaniei, dl. Bogdan Stelea, fostul portar al echipei naţionale de fotbal a României", se arată în comunicatul municipalităţii.</p>
      <p>Arborii au fost recepţionaţi de către angajaţii Primăriei Oradea de la Direcţia Tehnică, urmând ca în viitor să fie întreţinuţi în mod corespunzător.</p>
      <p>"Primăria Oradea mulţumeşte pe această cale firmei şi voluntarilor pentru implicarea civică de care au dat dovadă", au mai arătat reprezentanţii municipalităţii.</p>
    </article>
  </body>
</html>