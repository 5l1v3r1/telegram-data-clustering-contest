<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/history/_vlashtuvali-rozprodazh-rechej-nacistiv/939455"/>
    <meta property="og:site_name" content="Gazeta.ua"/>
    <meta property="article:published_time" content="2019-11-22T15:25:00+00:00"/>
    <meta property="og:title" content="Влаштували розпродаж речей нацистів"/>
    <meta property="og:description" content="У Мюнхені, на тлі протестів селян, продали особисті речі Адольфа Гітлера та інших лідерів нацистів. Аукціонний дім Hermann Historica розповів, що циліндр нацистського лідера обійшовся покупцю в &amp;euro; 50 тис, хоча це була не найвища ціна, заплачена за предмет на аукціоні, повідомляє Радіо ..."/>
  </head>
  <body>
    <article>
      <h1>Влаштували розпродаж речей нацистів</h1>
      <address><time datetime="2019-11-22T15:25:00+00:00">22 Nov 2019, 15:25</time> by <a rel="author">Gazeta.ua</a></address>
      <p>У Мюнхені, на тлі протестів селян, продали особисті речі <b>Адольфа Гітлера</b> та інших лідерів нацистів.</p>
      <p>Аукціонний дім Hermann Historica розповів, що циліндр нацистського лідера обійшовся покупцю в € 50 тис, хоча це була не найвища ціна, заплачена за предмет на аукціоні, повідомляє <a href="https://www.radiosvoboda.org/a/news-auktsion-gitler-nimechchyna/30283295.html?fbclid=IwAR2DfvEOnbUJyXaT4QXeSyF5vWdhUQWVc2sr6vSecjHdGuAxpXhbaYQ4KJ8">Радіо Свобода</a>.</p>
      <p>Покупець заплатив € 130 тис. за посріблену копію книжки "Майн Кампф", яка колись належала нацистові <b>Герману Герінгу</b>.</p>
      <p>На продаж також виставили одяг коханки Гітлера Єви Браун та інші предмети, що належали нацистським лідерам Другої світової війни, таким як <b>Генріх Гіммлер</b> і <b>Рудольф Гесс</b>.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/history/_vistavili-na-prodazh-arhiv-lidera-rosijskih-bilogvardijciv/938589"/>
      </related>
      <p>Продаж подібних предметів викликає у громадян країни гострі дискусії, побоювання та засудження.</p>
      <p>"Вони поводяться так, ніби торгують абсолютно нормальними історичними об'єктами мистецтва. Але існує небезпека, що нацистські реліквії стануть об'єктами культу для крайніх правих", - заявив уповноважений уряду Німеччини із боротьби з антисемітизмом <b>Фелікс Кляйн</b>.</p>
      <figure>
        <img src="https://static2.gazeta.ua/img2/cache/gallery/939/939455_1_w_1200.jpg?v=0"/>
        <figcaption>Циліндр Адольфа Гітлера обійшовся покупцеві у € 50 тис.<cite>Автор: businessman</cite></figcaption>
      </figure>
      <blockquote>Британський аукціонний дім <a href="https://gazeta.ua/articles/history/_na-aukcioni-prodali-biliznu-druzhini-gitlera/929655">Humbert&amp;Ellis продав шовкову білизну дружини Адольфа Гітлера Єви Браун</a>. Покупець сплатив за неї $7,8 тис. Труси Єви обійшлися йому в $4,6 тис., а нічна сорочка з вишитими ініціалами жінки - $3,2 тис. Учасник торгів вирішив зберігати повну анонімність</blockquote>
    </article>
  </body>
</html>