<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/turkiyede-yatirimlar-surecek-215946h.htm"/>
    <meta property="og:site_name" content="OLAY"/>
    <meta property="article:published_time" content="2019-11-22T15:12:30+00:00"/>
    <meta property="og:title" content="Türkiye'de yatırımlar sürecek"/>
    <meta property="og:description" content="Oyak Renault Genel Müdürü Antoine Aoun, Türkiye'nin geleceğine inandıklarını ve burada yatırımlara devam edeceklerini belirtti."/>
  </head>
  <body>
    <article>
      <h1>Türkiye'de yatırımlar sürecek</h1>
      <h2>Oyak Renault Genel Müdürü Antoine Aoun, Türkiye'nin geleceğine inandıklarını ve burada yatırımlara devam edeceklerini belirtti.</h2>
      <address>
        <time datetime="2019-11-22T15:12:30+00:00">22 Nov 2019, 15:12</time>
      </address>
      <p>Aoun, Türkiye İnsan Yönetimi Derneği (PERYÖN) tarafından bu yıl 27'ncisi düzenlenen İnsan Yönetimi Kongresi'nde ‘CEO Gözünden Türkiye'de İnsan Kaynakları' başlıklı bir konuşma yaptı. Renault-Nissan-Mitsubishi otomotiv ittifakının geçen yıl dünya genelinde 11 milyon araç ürettiğini ifade eden Aoun, dünya genelinde 122 fabrikalarının bulunduğunu söyledi. En önemli üretim fabrikalarından birisinin Bursa'da olduğuna vurgu yapan Aoun, fabrikanın üretim kapasitesi hakkında bilgi verdi. Renault'un Türkiye'de faaliyetlerini 50 yıldır sürdürdüğünü anlatan Aoun, ‘'Renault, Türkiye'de olmaya devam edecek. Türkiye pazarına, Türkiye'nin geleceğine inanıyoruz ve burada yatırımlara devam edeceğiz. Gelecek yıl göreceksiniz çok güzel araçların lansmanını yapacağız. Ortağımız Oyak ile beraber çalışmaktan çok mutluyuz ve bu birliktelik sürecek. Oyak Renault 24 saat boyunca her dakika bir araç üretiyor'' dedi. Aoun, Türkiye'de dizel motorların üretimini azalttıklarını, benzinli motorlara ağırlık verdiklerini dile getirerek, 2020'de hibrit ve elektrikli araçların üretimine başlayacaklarına dikkati çekti.</p>
    </article>
  </body>
</html>