<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://1news.com.ua/ipol/pid-chas-sutychky-bilya-kordonu-na-bukovyni-poraneno-troh-kontrabandystiv.html"/>
    <meta property="og:site_name" content="1NEWS"/>
    <meta property="article:published_time" content="2019-11-22T15:47:41+00:00"/>
    <meta property="og:title" content="Під час сутички біля кордону на Буковині поранено трьох контрабандистів"/>
    <meta property="og:description" content="Під час сутички біля кордону на Буковині поранено трьох контрабандистів"/>
  </head>
  <body>
    <article>
      <h1>Під час сутички біля кордону на Буковині поранено трьох контрабандистів</h1>
      <address>
        <time datetime="2019-11-22T15:47:41+00:00">22 Nov 2019, 15:47</time>
      </address>
      <p>
        <b>У Чернівецькій області під час спроби незаконно переправити через державний кордон тютюнові вироби було поранено контрабандистів, передає <a href="https://1news.com.ua/">1NEWS</a> з посиланням на <a href="https://dpsu.gov.ua/ua/news/SHCHob-zupiniti-porushnikiv-yaki-stvorili-zagrozu-zhittyu-skladu-prikordonnogo-naryadu-ohoronci-kordonu-zastosuvali-zbroyu/">пресцентр</a> Державної прикордонної служби.</b>
      </p>
      <figure>
        <img src="https://1news.com.ua/wp-content/uploads/2019/11/44-2-1024x683.jpg"/>
      </figure>
      <p>Згідно з повідомленням, інцидент трапився напередодні в Сокирянському районі Чернівецької області. Близько 23-ї години поблизу н.п. Гвіздівці, що в Сокирянському районі, прикордонний наряд виявив факт незаконного переміщення групою осіб тютюнових виробів через державний кордон з Молдови в Україну та завантаження їх в транспортні засоби іноземної реєстрації.</p>
      <p>Помітивши прикордонників, зловмисники намагалися втекти на автівках. Під час спроби затримання втікачі проігнорували вимоги наряду зупинитися та спрямували один транспортний засіб на прикордонників, після чого охоронці кордону застосували зброю.</p>
      <p>Як зазначається, про дану ситуацію прикордонники негайно поінформували представників правоохоронних органів Чернівецької області та прикордонної поліції Республіки Молдова. Невдовзі від чергового підрозділу поліції отримано інформацію, що в центральну районну лікарню звернулися три цивільні особи з вогнепальними пораненнями.</p>
    </article>
  </body>
</html>