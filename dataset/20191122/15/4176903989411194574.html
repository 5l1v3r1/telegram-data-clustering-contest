<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/sport/skijaski-klub-crvena-zvezda-organizuje-kampove-na-kopaoniku/"/>
    <meta property="og:site_name" content="Krstarica"/>
    <meta property="article:published_time" content="2019-11-22T15:04:00+00:00"/>
    <meta property="og:title" content="Skijaški klub Crvena zvezda organizuje kampove na Kopaoniku"/>
    <meta property="og:description" content="BEOGRAD - Skijaški klub Crvena zvezda tokom zime organizovaće kampove na Kopaoniku sa ciljem da veliki deo predškolske i školske populacije prođe kroz"/>
  </head>
  <body>
    <article>
      <h1>Skijaški klub Crvena zvezda organizuje kampove na Kopaoniku</h1>
      <address><time datetime="2019-11-22T15:04:00+00:00">22 Nov 2019, 15:04</time> by <a rel="author" href="https://www.krstarica.com/author/tanjug/" target="_blank">Tanjug</a></address>
      <figure>
        <img src="https://www.krstarica.com/wp-content/uploads/2019/11/521030-750x430.jpg"/>
        <figcaption>Foto: Tanjug</figcaption>
      </figure>
      <p>BEOGRAD – Skijaški klub Crvena zvezda tokom zime organizovaće kampove na Kopaoniku sa ciljem da veliki deo predškolske i školske populacije prođe kroz program i upozna se sa osnovama skijanja.</p>
      <p>Kako se navodi u saopštenju, mladi će se uz skijanje učiti poštovanju određenih normi i pravila ponašanja, naučiti kako da prevaziđu probleme, da se međusobno pomažu i izbore za svoj status u grupi na principu zdrave konkurencije.</p>
      <p>„Kroz povlašćene uslove boravka i profesionalno organizovan program kampa, stvara se mogućnost masovnog učešća, a iz velikog broja rekreativaca kao krajnji rezultat očekujemo da stasaju novi takmičari i budući reprezentativci. Kvalitetno provedeno vreme, kao i interesantni sadržaji kampa, povećaće mogućnost da se mladi usmere ka pravim vrednostima“, ističe se u saopštenju.</p>
      <p>Organizovana su tri sedmodnevna dečija ski kampa u periodima: od 29. decembra 2019. do 5. januara 2020, od 2. do 9. februara i od 9. do 16. februara 2020. godine.</p>
      <p>(Tanjug)</p>
    </article>
  </body>
</html>