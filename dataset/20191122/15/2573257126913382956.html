<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tecnoandroid.it/2019/11/22/facebook-ha-lanciato-un-nuovo-tool-che-fara-felici-milioni-di-utenti-627862"/>
    <meta property="og:site_name" content="tecnoandroid"/>
    <meta property="article:published_time" content="2019-11-22T15:00:36+00:00"/>
    <meta property="og:title" content="Facebook ha lanciato un nuovo tool che farà felici milioni di utenti"/>
    <meta property="og:description" content="Il social network Facebook ha appena lanciato un nuovo tool dedicato alla creazione di meme, che farà felici milioni di utenti"/>
  </head>
  <body>
    <article>
      <h1>Facebook ha lanciato un nuovo tool che farà felici milioni di utenti</h1>
      <h2>Il social network Facebook ha appena lanciato un nuovo tool dedicato alla creazione di meme, che farà felici milioni di utenti</h2>
      <address><time datetime="2019-11-22T15:00:36+00:00">22 Nov 2019, 15:00</time> by <a rel="author">Veronica Boschi</a></address>
      <figure>
        <img src="https://t4m7p5j6.stackpathcdn.com/wp-content/uploads/2019/11/Avatar-su-Facebook-nuovi-sticker-tridimensionali-in-arrivo-sul-social-e1574285095121.jpg"/>
      </figure>
      <p>Il social network <b>Facebook</b> ha recentemente rilasciato una nuova applicazione sperimentale, denominata <b>Whale</b>, che farà sicuramente felici milioni di utenti, dato che riguarda la creazione di meme.</p>
      <p>L’applicazione è stata aggiunta dal team NPE della piattaforma, divisione all’interno del gigante dei social, che realizza<a href="https://www.tecnoandroid.it/2019/08/14/facebook-al-lavoro-per-unire-le-chat-delle-proprie-applicazioni-571902"> applicazioni social sperimentali</a> rivolte ai consumatori. Scopriamo insieme tutti i dettagli.</p>
      <h3>Facebook ha lanciato una nuova applicazione sperimentale</h3>
      <p>Alla gamma delle applicazioni sperimentali è stata ora aggiunta <b>Whale</b>, si tratta di<b> un’app che consente la creazione di meme</b>. Attualmente l’applicazione in questione consente agli utenti di decorare fotografie con testo ed adesivi, per creare meme che potranno successivamente essere condivise sui social media o inviate a degli amici. Purtroppo si tratta, al giorno d’oggi, di un’applicazione non molto originale dato che ne esistono parecchie per creare meme. L’unico vantaggio, al momento, è quello di essere <b>gratuita</b>.</p>
      <p>Su Whale, gli utenti possono scattare una foto, selezionare un’immagine dalla galleria o scegliere una tra le tante immagini presenti nello stock dell’applicazione per iniziare a creare una meme. Inoltre sono disponibili anche layout di tela vuoti. Per personalizzare un’immagine, gli utenti possono decidere di<b> aggiungere emoji, testo, effetti</b> e molto altro come vortici, <b>rigonfiamenti e altro</b>.</p>
      <p>Oltre alle tanto amate meme, gli utenti possono anche <b>creare degli sticker personalizzati con la propria immagine</b>, molto in voga attualmente. per farlo, basta utilizzare lo strumento di ritaglio o lo strumento a mano libera, se si ha qualche capacità in più di disegno. Per il momento purtroppo, l’applicazione appena menzionata è disponibile solamente in Canada e non siamo al corrente se prima o poi sbarcherà anche in Europa o nel nostro paese. Sicuramente vi terremo aggiornati.</p>
    </article>
  </body>
</html>