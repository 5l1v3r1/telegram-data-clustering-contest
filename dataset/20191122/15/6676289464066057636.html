<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://observator.tv/eveniment/accident-sabaoani-neamt-morti-326838.html"/>
    <meta property="og:site_name" content="Observator"/>
    <meta property="article:published_time" content="2019-11-22T15:00:00+00:00"/>
    <meta property="og:title" content="Impact frontal devastator în Neamţ. Trei tineri morţi după ce maşinile în care se aflau s-au făcut praf (Video)"/>
    <meta property="og:description" content="Trei tineri şi-au găsit sfârşitul, în această după-amiază, în urma unui accident cumplit produs pe E85, în localitatea Săbăoani, judeţul Neamţ. Este vorba despre doi bărbaţi de 18 şi 39 de ani, şi o tânără de 38 de ani."/>
  </head>
  <body>
    <article>
      <h1>Impact frontal devastator în Neamţ. Trei tineri morţi după ce maşinile în care se aflau s-au făcut praf (Video)</h1>
      <address><time datetime="2019-11-22T15:00:00+00:00">22 Nov 2019, 15:00</time> by <a rel="author">Veronica Micu</a></address>
      <p>
        <b>
          <b>Trei tineri şi-au găsit sfârşitul, în această după-amiază, în urma unui accident cumplit produs pe E85, în localitatea Săbăoani, judeţul Neamţ. Este vorba despre doi bărbaţi de 18 şi 39 de ani, şi o tânără de 38 de ani.</b>
        </b>
      </p>
      <p>Un accident rutier soldat cu trei victime încarcerate a avut loc, astăzi, în localitatea Săbăoani pe E85, conform ISU Neamţ.</p>
      <p>Accidentul, în care au fost implicate două autoturisme, a avut loc în apropierea sensului giratoriu de la Castelul de Apă, spre Suceava.</p>
      <p>Din primele cercetări reiese că, unul dintre şoferi, de 39 de ani, din Bacău, conducea un autoturism pe DN 2 – E 85, din direcţia Suceava-Roman, când, la intersecţia cu strada Muncii din Săbăoani, a virat stânga pentru a evita impactul cu o localnică de 80 de ani, care traversa strada printr-un loc nepermis.</p>
      <p>În acel moment, tânărul a pierdut controlul asupra direcţiei de deplasare, a pătruns pe contrasens şi a spulberat un alt autoturism, condus de un tânăr de 18 ani, din Barticeşti.</p>
      <p>În urma impactului a rezultat decesul ambilor şoferi şi a unei femei de 38 de ani, din Barticeşti, pasageră în autoturismul tânărului.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Fromantv.ro%2Fvideos%2F435824637357073%2F&amp;show_text=0&amp;width=560" width="560" height="314" data-service="Facebook" scrolling="no"/>
      </figure>
      <p>Corpurile neînsufleţite au fost transportate la Serviciul de Medicină Legală Neamţ, în vederea efectuării necropsiei.</p>
      <p>Poliţiştii continuă cercetările sub aspectul comiterii infracţiunilor de ucidere din culpă şi vătămare corporală din culpă.</p>
    </article>
  </body>
</html>