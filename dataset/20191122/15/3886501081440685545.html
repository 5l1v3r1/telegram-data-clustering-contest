<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://beta.rs/vesti/drustvo-vesti-srbija/119651-uz-pomoc-eu-rekonstruisan-sistem-grejanja-u-vrticu-veseli-cvetovi-u-smederevu?utm_source=feedburner&amp;utm_medium=feed&amp;utm_campaign=Feed%3A+betavesti+%28Novinska+agencija+Beta+-+Vesti%29&amp;hl=en"/>
    <meta property="og:site_name" content="Novinska agencija Beta"/>
    <meta property="article:published_time" content="2019-11-22T15:40:03+00:00"/>
    <meta property="og:title" content="Uz pomoć EU rekonstruisan sistem grejanja u vrtiću Veseli cvetovi u Smederevu"/>
    <meta property="og:description" content="Uz podršku Evropske unije rekonstruisan je sistem grejanja vrtića &quot;Veseli cvetovi&quot; u okviru Predškolske ustanove &quot;Naša radost&quot; u Smederevu, saopšteno je danas.Radovi ukupne vrednosti 65.000 evra će pored nove kotlarnice obuhvatiti i ugradnju protivpožarne opreme i nabavku novog nameštaja.Kako se navodi u saopštenju uz unapredjenje energetske efikasnosti objekta smanjiće se i troškovi grejanja i potrošnje električne energije za najmanje 20 odsto.U narednom periodu uz podršku EU nabaviće se novi nameštaj, kreveti, pultovi za presvlačenje, dečije stolice i ormarići.&quot;Smederevo aktivno radi na unapredjenju uslova za predškolsko vaspitanje, kako iz vlastitih sredstava tako i uz podršku donatora. U poslednjih par godina grad je otvorio nove objekte, rekonstruisao stare, neke adaptirao, a sve u svrhu poboljšanja uslova za naše najmladje. Reč je o desetak objekata u gradskim i seoskim naseljima&quot;, rekla je gradonačelnica Smedereva Jasna Avramović."/>
  </head>
  <body>
    <article>
      <h1>Uz pomoć EU rekonstruisan sistem grejanja u vrtiću Veseli cvetovi u Smederevu</h1>
      <address>
        <time datetime="2019-11-22T15:40:03+00:00">22 Nov 2019, 15:40</time>
      </address>
      <slideshow>
        <figure>
          <img src="https://static.beta.rs/thumbs/Beta-5s9697sq0v.477x371.jpg"/>
        </figure>
        <figure>
          <img src="https://static.beta.rs/thumbs/Beta-voq39dajqf.495x371.jpg"/>
        </figure>
        <figure>
          <img src="https://static.beta.rs/thumbs/Beta-f611g34k0j.311x371.jpg"/>
        </figure>
      </slideshow>
      <p><b>Uz podršku Evropske unije rekonstruisan je sistem grejanja vrtića "Veseli cvetovi" u okviru Predškolske ustanove "Naša radost" u Smederevu, saopšteno je danas.</b><br/><br/>Radovi ukupne vrednosti 65.000 evra će pored nove kotlarnice obuhvatiti i ugradnju protivpožarne opreme i nabavku novog nameštaja.<br/><br/>Kako se navodi u saopštenju uz unapredjenje energetske efikasnosti objekta smanjiće se i troškovi grejanja i potrošnje električne energije za najmanje 20 odsto.<br/><br/>U narednom periodu uz podršku EU nabaviće se novi nameštaj, kreveti, pultovi za presvlačenje, dečije stolice i ormarići.<br/><br/>"Smederevo aktivno radi na unapredjenju uslova za predškolsko vaspitanje, kako iz vlastitih sredstava tako i uz podršku donatora. U poslednjih par godina grad je otvorio nove objekte, rekonstruisao stare, neke adaptirao, a sve u svrhu poboljšanja uslova za naše najmladje. Reč je o desetak objekata u gradskim i seoskim naseljima", rekla je gradonačelnica Smedereva Jasna Avramović.</p>
    </article>
  </body>
</html>