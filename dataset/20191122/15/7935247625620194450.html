<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/sigorta-sektorunde-tazminatlar-yuzde-12-artti-215949h.htm"/>
    <meta property="og:site_name" content="OLAY"/>
    <meta property="article:published_time" content="2019-11-22T15:14:27+00:00"/>
    <meta property="og:title" content="Sigorta sektöründe  tazminatlar yüzde 12 arttı"/>
    <meta property="og:description" content="Türkiye Sigorta Birliği (TSB), sigorta şirketlerinin üstlendiği tazminat tutarının yüzde 12,6 artış göstererek 29,1 milyar lira olarak gerçekleştiğini belirtti."/>
  </head>
  <body>
    <article>
      <h1>Sigorta sektöründe  tazminatlar yüzde 12 arttı</h1>
      <h2>Türkiye Sigorta Birliği (TSB), sigorta şirketlerinin üstlendiği tazminat tutarının yüzde 12,6 artış göstererek 29,1 milyar lira olarak gerçekleştiğini belirtti.</h2>
      <address>
        <time datetime="2019-11-22T15:14:27+00:00">22 Nov 2019, 15:14</time>
      </address>
      <p>Türkiye Sigorta Birliği (TSB), 2019 Üçüncü Çeyrek Sektör Raporu'nu açıkladı. Buna göre, Türkiye'de sigorta şirketlerinin üstlendiği tazminat tutarı bir önceki yılın aynı dönemine kıyasla yüzde 12,6 artarak 29,1 milyar liraya çıktı. Sektörün toplam prim üretiminin söz konusu dönemde yüzde 22,4 oranında yükseldiğine işaret edilen raporda, ‘'Sektör reel anlamda yüzde 12,1 büyüme kaydetmiştir. Bu sonuçlarla hayat dışı sigortalar prim üretimi 41 milyar lira, hayat sigortaları prim üretimi 7,4 milyar lira olurken, sektörümüzün toplam prim üretimi 48,4 milyar liraya ulaşmıştır. Ülkemizde faiz hassasiyeti olan vatandaşlarımızın da sigorta güvencesinden faydalanmasını sağlayan katılım sigortacılığı son yıllarda hızlı bir gelişme trendi sergilemektedir. Bu alanda faaliyet gösteren 12 şirketin sektörün toplam prim üretimi içindeki payı yüzde 5,2'ye ulaşmış olup, bu alanda toplam prim üretimi 2,5 milyar lira olarak gerçekleşmiştir'' ifadelerine yer verildi.</p>
    </article>
  </body>
</html>