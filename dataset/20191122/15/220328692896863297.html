<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/lifestyle-lyubopitno/staloun-ozvuchava-film-za-roki-407359.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-22T15:00:09+00:00"/>
    <meta property="og:title" content="Сталоун озвучава филм за Роки"/>
    <meta property="og:description" content="Документалната лента със задкулисни кадри излиза през зимата"/>
  </head>
  <body>
    <article>
      <h1>Сталоун озвучава филм за Роки</h1>
      <address><time datetime="2019-11-22T15:00:09+00:00">22 Nov 2019, 15:00</time> by <a rel="author">Агенция Стандарт</a></address>
      <p>Документалистика за Роки ще се появи тази зима на малкия екран. „40 Years of Rocky: The Birth of a Classic“ ще включва задкулисни кадри от снимките на оригинала и ще разкаже за борбата на Силвестър Сталоун да реализира мечтата си и да пусне историята за боксьора по кината. Продукцията ще бъде озвучена от самия Слай. Режисьор и продуцент е Дерек Уейн Джонсън, но ще има и кадри на режисьора на „Роки“ Джон Авилдсън. От „Метро Голдуин Майер“ са получили правата над „40 Years of Rocky: The Birth of a Classic“. Те ще пуснат лентата по кабелната телевизия „Epix“, която притежават. След като излезе на малкия екран, филмът ще бъде разпространен и дигитално чрез „Virgil Film“. Слай неотдавна съобщи, че е много близо до финализирането на сценарий за още едно продължение за епопеята на ринга, чиито дългогодишен продуцент е Ъруин Уинклър, разкрива „Варайъти“ след интервю с екшън лидера. Самият Уинклър добавя: „Действаме на пълни обороти и само напред. Преговаряме със Сталоун да създаде нов сюжет, в който той да бъде звездата“. Под линия става ясно и че се обсъжда тв версия на предисторията на Роки за стрийминг платформа, коментират медии зад океана. </p>
    </article>
  </body>
</html>