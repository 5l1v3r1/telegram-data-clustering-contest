<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sumy.today/na-sumshchyni-ryatuvalnyky-trychi-provodyly-demerkuryzaciyu-zhytla-gromadyan"/>
    <meta property="og:site_name" content="Суми Сьогодні"/>
    <meta property="article:published_time" content="2019-11-22T15:51:00+00:00"/>
    <meta property="og:title" content="На Сумщині рятувальники тричі проводили демеркуризацію житла громадян"/>
    <meta property="og:description" content="21 листопада о 10:003 на лінію екстреного виклику 101 надійшло повідомлення про те, що розбився ртутний медичний термометр, внаслідок чого стався розлив ртуті в одній з кімнат квартири багатоповерхового будинку по пр – ту Курський в обласному центрі. На місце події було направлено чергове відділення на аварійно-рятувальному автомобілі групи спеціальної техніки.  Як з’ясувалося, вимірювальний прилад розбився в одній із кімнат, через що стався витік небезпечної речовини. Рятувальники зібрали близько 2 г ртуті та провели демеркуризацію оселі."/>
  </head>
  <body>
    <article>
      <h1>На Сумщині рятувальники тричі проводили демеркуризацію житла громадян</h1>
      <address>
        <time datetime="2019-11-22T15:51:00+00:00">22 Nov 2019, 15:51</time>
      </address>
      <p>21 листопада о 10:003 на лінію екстреного виклику 101 надійшло повідомлення про те, що розбився ртутний медичний термометр, внаслідок чого стався розлив ртуті в одній з кімнат квартири багатоповерхового будинку по пр – ту Курський в обласному центрі. На місце події було направлено чергове відділення на аварійно-рятувальному автомобілі групи спеціальної техніки.</p>
      <p> Як з’ясувалося, вимірювальний прилад розбився в одній із кімнат, через що стався витік небезпечної речовини. Рятувальники зібрали близько 2 г ртуті та провели демеркуризацію оселі.</p>
      <p>Того ж дня схожі випадки стались на вул. Прокоф’єва обласного центру та вул. Вокзальна м. Білопілля. Для проведення демеркуризації в обох випадках залучалися чергові караули 2 – ї та 20 – ї Державних пожежно – рятувальних частин.</p>
      <p>Пам’ятайте! Ртуть - отруйна речовина. Вдихання пару, безпосередній контакт цієї речовини зі шкірою й особистими речами дуже небезпечні. У жодному разі не викидайте прилади зі ртуттю у сміттєві баки - це несе загрозу довкіллю та іншим громадянам. Не дозволяйте дітям гратися з медичними термометрами. Якщо ви виявили розлиту ртуть, необхідно огородити місце розливу та повідомити фахівців Служби порятунку за номером «101», повідомляє Управління Державної служби України з надзвичайних ситуацій у Сумській області.</p>
    </article>
  </body>
</html>