<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://adevarul.ro/news/politica/Astia-voteaza-banda-rulanta-foto-laura-codruta-kovesi-mers-urne-helsinki-diaspora-luat-asalt-sectiile-1_5dd7fbf85163ec42714af6b8/index.html"/>
    <meta property="og:site_name" content="adevarul.ro"/>
    <meta property="article:published_time" content="2019-11-22T15:28:04+00:00"/>
    <meta property="og:title" content="FOTO „Ăştia“ votează pe bandă rulantă. Laura Codruţa Kovesi a mers la urne în Helsinki. Diaspora a luat cu asalt secţiile"/>
    <meta property="og:description" content="Fosta şefă DNA, în prezent procuror general european, Laura Codruţa Kovesi, a votat vineri la Helsinki, în cadrul celui de-al doilea tur al alegerilor prezidenţiale. Peste 48.000 de români din străinătate - „ăştia“, cum i-a numit Viorica Dăncilă - au votat până vineri până la ora 16:00, cu aproximativ 3.000 mai mulţi decât la primul tur."/>
  </head>
  <body>
    <article>
      <h1>FOTO „Ăştia“ votează pe bandă rulantă. Laura Codruţa Kovesi a mers la urne în Helsinki. Diaspora a luat cu asalt secţiile</h1>
      <address><time datetime="2019-11-22T15:28:04+00:00">22 Nov 2019, 15:28</time> by <a rel="author">Sebastian Zachmann</a></address>
      <h4>Fosta şefă DNA, în prezent procuror general european, Laura Codruţa Kovesi, a votat vineri la Helsinki, în cadrul celui de-al doilea tur al alegerilor prezidenţiale. Peste 48.000 de români din străinătate - „ăştia“, cum i-a numit Viorica Dăncilă - au votat până vineri până la ora 16:00, cu aproximativ 3.000 mai mulţi decât la primul tur.</h4>
      <related>
        <h4>Ştiri pe aceeaşi temă</h4>
        <a href="https://adevarul.ro/news/politica/interviu-premierul-ludovic-orban-iohannis-obtine-65-nu-lasa-psd-sa-si-revina-1_5dd6c86a5163ec42714344e2/index.html"/>
      </related>
      <p>În prima zi de vot pentru turul al doilea al alegerilor prezidenţiale, au votat până acum la secţiile din străinătate 31.391 de români, cărora li se adaugă cei 17.503 care au optat pentru votul prin corespondenţă, astfel că numărul total este 48.894 în jurul orei 16:00.</p>
      <p>La primul tur al scrutinului prezidenţial, în jurul aceleiaşi ore, erau 28.712  de votanţi în secţiile de votare, cărora li s-au adăugat 25.189 votanţi prin corespondenţă, numărul total fiind 53.901.</p>
      <p>Votul în străinătate pentru al doilea tur de scrutin al alegerilor prezidenţiale a început, vineri, la ora 1.00, în Noua Zeelandă şi Australia şi se va încheia luni, la ora 7.00. Potrivit Autorităţii Electorale Permanente (AEP) 715.064 de persoane cu drept de vot locuiesc în străinătate şi pot vota la una dintre cele 835 de secţii de votare. În diaspora, votul se derulează pe durata a trei zile. La primul tur au votat în străinătate 675.348 persoane, dintre care 25.189 prin corespondenţă.</p>
      <hr/>
    </article>
  </body>
</html>