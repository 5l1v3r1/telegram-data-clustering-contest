<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tecnoandroid.it/2019/11/22/google-assistant-rilevati-problemi-android-auto-628469"/>
    <meta property="og:site_name" content="tecnoandroid"/>
    <meta property="article:published_time" content="2019-11-22T15:30:11+00:00"/>
    <meta property="og:title" content="Google Assistant: rilevati problemi con Android Auto"/>
    <meta property="og:description" content="Pare che Google abbia già trovato una soluzione per ripristinare il corretto funzionamento di Google Assistant per Android Auto."/>
  </head>
  <body>
    <article>
      <h1>Google Assistant: rilevati problemi con Android Auto</h1>
      <h2>Pare che Google abbia già trovato una soluzione per ripristinare il corretto funzionamento di Google Assistant per Android Auto.</h2>
      <address><time datetime="2019-11-22T15:30:11+00:00">22 Nov 2019, 15:30</time> by <a rel="author">Rosalba Varegliano</a></address>
      <figure>
        <img src="https://t4m7p5j6.stackpathcdn.com/wp-content/uploads/2019/11/Android-Auto.png"/>
      </figure>
      <p><b>Google Assistant e Android Auto</b> spesso riscontrano dei problemi se usati insieme. Ad esempio, un po’ di tempo fa l’assistente di Google si è disattivato su alcuni dispositivi. Un altro problema ora emerso riguarda i comandi vocali su Android Auto. Google Assistant non risponde anche se capisce e analizza perfettamente ciò che dici.</p>
      <p>Un utente ha mostrato come il suo assistente rifiuta di rispondere alle domande ogni volta che utilizza Android Auto. Utilizzando <b><i>myactivity.google.com</i></b>, ha confrontato il modo in cui Google ha elaborato i suoi comandi sul telefono e in modalità Auto. Si scopre che l’Assistente capisce bene quello che dici in macchina, ma semplicemente non risponde alle domande che poni.</p>
      <h3>Android Auto e Google Assistant non funzionano correttamente, l’azienda ha già trovato una soluzione</h3>
      <p>C’è un thread di supporto nel forum di assistenza di Google in cui molte persone hanno condiviso storie simili. Sembra che alcuni stiano avvertendo un “<b>doppio segnale acustico</b>” quando dicono “OK Google” o premendo il pulsante del microfono. Ciò potrebbe indicare che l’assistente interrompe le proprie risposte prima del previsto. Inizialmente solo gli utenti beta hanno descritto il problema, ma a quanto pare il problema è presente anche nella versione stabile. Un altro gruppo di persone afferma che l’<a href="https://www.tecnoandroid.it/2019/11/21/pixel-4-cosa-puoi-fare-con-google-assistant-622026">Assistente</a> non risponde ad alcune domande specifiche come “Riproduci le notizie” mentre altre richieste funzionano.</p>
      <p>Google riconosce il problema del “doppio segnale acustico” nel thread ma non ha parlato di una correzione. Si spera che riesca a trovare una soluzione prima possibile affinché le persone possano affidarsi all’assistente durante la guida senza distogliere lo sguardo dalla strada. Nel frattempo, le segnalazioni che il <b>problema sia stato risolto</b> si stanno accumulando sul thread del forum di supporto di Google sull’argomento. Alcuni utenti confermano che l’Assistente funziona correttamente su Android Auto. Poiché non è stato inviato alcun aggiornamento software, potrebbe essere stata una modifica sul lato server a risolvere il problema.</p>
    </article>
  </body>
</html>