<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/politics/743090"/>
    <meta property="og:site_name" content="เดลินิวส์"/>
    <meta property="article:published_time" content="2019-11-22T15:40:00+00:00"/>
    <meta property="og:title" content="&quot;มาดามเดียร์&quot;สอนมวย&quot;ช่อ&quot;ยันขายหุ้นสื่อก่อนสมัครส.ส."/>
    <meta property="og:description" content="“มาดามเดียร์”ตอก “ช่อ” ยันขายหุ้นสื่อก่อนยื่นสมัครส.ส.ต่อ กกต. เย้ย#ไม่รู้ให้ถาม #ผิดเป็นครู”  ด้าน'ช่อ'ซัด ยื่นแบบบมจ.6 หลังเลือกตั้งแล้ว 6 เดือน"/>
  </head>
  <body>
    <article>
      <h1>"มาดามเดียร์"สอนมวย"ช่อ"ยันขายหุ้นสื่อก่อนสมัครส.ส.</h1>
      <address>
        <time datetime="2019-11-22T15:40:00+00:00">22 Nov 2019, 15:40</time>
      </address>
      <p>
        <b>“มาดามเดียร์”ตอก “ช่อ” ยันขายหุ้นสื่อก่อนยื่นสมัครส.ส.ต่อ กกต. เย้ย#ไม่รู้ให้ถาม #ผิดเป็นครู”  ด้าน"ช่อ"ซัด ยื่นแบบบมจ.6 หลังเลือกตั้งแล้ว 6 เดือน</b>
      </p>
      <p>เมื่อวันที่ 22 พ.ย. เมื่อเวลา 21.30น.  น.ส.วทันยา วงษ์โอภาสี  ส.ส.บัญชีรายชื่อ พรรคพลังประชารัฐ (พปชร.) ได้โพสต์เฟซบุ๊กส่วนตัว “เดียร์ วทันยา วงษ์โอภาสี” โดยระบุว่า“ดิฉันขอยืนยันอีกครั้งว่าได้ขายหุ้นบริษัทสื่อมวลชนทั้งหมดก่อนวันยื่นใบสมัครต่อกกต. และมีเอกสารที่ยืนยันได้ตามกฎหมายครบถ้วน ส่วนที่ ส.ส.บางท่านไม่เข้าใจว่าการขายหุ้นในตลาดหลักทรัพย์ไม่ต้องไปรายงานใดๆกับกระทรวงพาณิชย์ เพราะบริษัทในตลาดหลักทรัพย์มี “ศูนย์รับฝากหลักทรัพย์” หรือ”TSD” เป็นนายทะเบียน  ดิฉันและบริษัทจดทะเบียนในตลาดหลักทรัพย์ ยินดีให้อภัยคนที่ไม่รู้ #ไม่รู้ให้ถาม #ผิดเป็นครู” <br/><br/>อนึ่งเมื่อช่วงเย็นที่ผ่านมาน.ส.พรรณิการ์ วานิช ส.ส.บัญชีรายชื่อ พรรคอนาคตใหม่ ได้แถลงมอบหมายให้ทนายความไปยื่นคำร้องต่อคณะกรรมการการเลือกตั้ง (กกต.) เพื่อให้ตรวจสอบคุณสมบัติและลักษณะต้องห้ามของการเป็นส.ส.ตามรัฐธรรมนูญของน.ส.วทันยา ภายหลังได้ตรวจสอบว่า แม้น.ส.วทันยา จะเคยถือหุ้นบริษัทเครือเนชั่นและได้มีการโอนหุ้นดังกล่าวออกไปแล้ว แต่พบว่ามีการยื่นสำเนาบัญชีรายชื่อผู้ถือหุ้น หรือแบบบมจ.6 ซึ่งเป็นแบบบมจ.6ที่ใช้กับการแจ้งเปลี่ยนชื่อผู้ถือหุ้นในบริษัทจำกัดมหาชน ต่อกรมพัฒนาธุรกิจการค้า กระทรวงพาณิชย์ ในช่วงเดือนก.ย.2562 ภายหลังรับสมัครเลือกตั้งเป็นเวลา 6 เดือน  ซึ่งคล้ายๆกับกรณีของนายธนาธร จึงรุ่งเรืองกิจ หัวหน้าพรรคอนาคตใหม่.</p>
    </article>
  </body>
</html>