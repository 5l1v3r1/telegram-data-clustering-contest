<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.0352.ua/news/2581656/avtokradii-vsima-mozlivimi-sposobami-obkradaut-ternopilski-avtivki"/>
    <meta property="og:site_name" content="0352.ua - Сайт міста Тернополя"/>
    <meta property="article:published_time" content="2019-11-22T15:28:00+00:00"/>
    <meta property="og:title" content="Автокрадії всіма можливими способами обкрадають тернопільські автівки"/>
    <meta property="og:description" content="Крадії майстерно відчиняли салон іномарки шляхом сканування сигналу центрального замка"/>
  </head>
  <body>
    <article>
      <h1>Автокрадії всіма можливими способами обкрадають тернопільські автівки</h1>
      <address><time datetime="2019-11-22T15:28:00+00:00">22 Nov 2019, 15:28</time> by <a rel="author">Антоніна Албул</a></address>
      <p><i>Як показує статистика, майже не щодня автокрадії всіма можливими способами обкрадають власників транспортних засобів. Все через те, що самі потерпілі залишають майно, кошти та цінні речі в салонах авто на видному місці, тим самим приманюють зловмисників.<br/></i>Постраждав від рук професіоналів 48-річний житель одної із областей. Зловмисникам, аби вчинити протиправне знадобилося декілька секунд. Крадії майстерно відчиняли салон іномарки шляхом сканування сигналу центрального замка. З автомобіля зловмисники викрали наплічник в якому знаходилася готівка в розмірі 12 500 американських доларів. <br/>Повернувшись до автомобіля чоловік нічого не помітив, адже ніяких пошкоджень авто не виявив. Згодом потерпілий помітив відсутність майна та звернувся за допомогою до працівників поліції.<br/>За фактом крадіжки відкрито кримінальне провадження відповідно до частини 4 статті 185 ККУ «крадіжка, вчинена у великих розмірах».<br/>Поліцейські розповідають, що час, за який може статися крадіжка: 25 секунд. І методи у них різні.<br/>Найпоширеніший спосіб за допомогою якого працюють крадії - сканування сигналізації автомобіля.<br/>Він є одним з нових і вже достатньо розповсюджених методів викрадання речей з салону автівки. З метою протидії цьому встановлюють три сигналізації - перша включає другу, друга - третю. Якщо навіть іде сканування, сканують лише перший сигнал, другий сигнал включається за певний час, а вже другий включає третій, який неможливо сканувати.<br/>Злочинець відкриває автомобіль, заходить всередину, впевнений, що відключив сигналізацію, а насправді друга сигналізація показує з брелока власнику автівки, що машину відкрито, і злочинець про це не здогадується.<br/>Окрім цього, фахівці також радять встановлювати сигналізацію на брелоках з радіусом дії не більше за п'ять метрів. В цьому випадку крадії не зможуть прийняти сигнал на свій ноутбук для його трансформації.<br/>А щоб постійно знати, що відбувається з автомобілем, можна використовувати сигналізацію з GSM-модулем. Цей пристрій по стільниковому зв’язку передає на смартфон господаря інформацію стосовно спрацювання сигналізації, відчинення дверей чи багажника, увімкнення двигуна, спрацювання датчика удару та (залежно від функціональності конкретної моделі та її налаштувань) про інші події. Усе, що треба для його роботи, – це наявність покриття.</p>
    </article>
  </body>
</html>