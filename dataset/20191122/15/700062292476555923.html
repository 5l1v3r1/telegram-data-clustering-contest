<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.madata.gr/epikairotita/social/714754-Black-Friday-aeroporikh-etaireia-richnei-tis-times-%E2%80%93-pthseis-apo-990-eyro.html"/>
    <meta property="og:site_name" content="madata.gr"/>
    <meta property="article:published_time" content="2019-11-22T15:59:00+00:00"/>
    <meta property="og:title" content="Black Friday: Αεροπορική εταιρεία ρίχνει τις τιμές – Πτήσεις από 9,90 ευρώ"/>
    <meta property="og:description" content="Η Black Friday έρχεται την επόμενη Παρασκευή 29 /11 και εκτός από τα καταστήματα που ετοιμάζουν μεγάλες προσφορές και μία αεροπορική εταιρεία «μπαίνει» στο παιχνίδι"/>
  </head>
  <body>
    <article>
      <h1>Black Friday: Αεροπορική εταιρεία ρίχνει τις τιμές – Πτήσεις από 9,90 ευρώ</h1>
      <address>
        <time datetime="2019-11-22T15:59:00+00:00">22 Nov 2019, 15:59</time>
      </address>
      <p>Η Black Friday έρχεται την επόμενη Παρασκευή 29 /11 και εκτός από τα καταστήματα που ετοιμάζουν μεγάλες προσφορές και μία αεροπορική εταιρεία «μπαίνει» στο παιχνίδι των εκπτώσεων. Πρόκειται για την εταιρεία Sky Express, η οποία ανακοίνωσε πως για μία μόνο ημέρα οι τιμές για τα εισιτήριά της ξεκινούν από 9,90 ευρώ.</p>
      <p>Ειδικότερα η Sky Express αναφέρει: «Μόνο για 1 μέρα, πτήσεις από 9,90€.</p>
      <p>Μείνε συντονισμένος για την πιο Black Friday προσφορά από τη Sky Express: μόνον για 24 ώρες, με τα εισιτήρια να ξεκινούν από 9,90 ευρώ!</p>
      <p>Αγόρασε γρήγορα, πέταξε έξυπνα και βγες κερδισμένος: επωφελήσου από την προσφορά μας και πέταξε σε 32 ελληνικούς προορισμούς!</p>
      <p>Πολύ απλά, αυτό δεν πρέπει να το χάσεις με τίποτα.</p>
      <p>H προσφορά ισχύει για κρατήσεις θέσεων που θα γίνουν στις 29 Νοεμβρίου 2019, από τις 00:00 μέχρι τις 23:59, σε πτήσεις που θα πραγματοποιηθούν από 8 Ιανουαρίου 2020 έως 31 Μαΐου 2020.*</p>
      <p>*Η προσφορά ισχύει για περιορισμένο αριθμό θέσεων. Η τιμή εισιτηρίου των 9,90€ αφορά αναχωρήσεις από τα νησιά: Νάξο, Μήλο, Κύθηρα, Πάρο, Κάρπαθο, Σύρο, Αστυπάλαια, Κάλυμνο, Ικαρία. Οι αναχωρήσεις από Αθήνα προς τα παραπάνω νησιά επιβαρύνονται με επιπλέον φόρους αεροδρομίου και η τιμή εισιτηρίου είναι 31,54€, ενώ για όλες τις υπόλοιπες αναχωρήσεις από Αθήνα είναι 43,54€. Για αναχωρήσεις από: Ηράκλειο, Χίο, Αλεξανδρούπολη, Ιωάννινα και Λήμνο η τελική τιμή εισιτηρίου είναι 21,90€. Για αναχωρήσεις από Σαντορίνη, Σάμο, Μυτιλήνη και Κω, η τιμή εισιτηρίου είναι 25,37€, για αναχωρήσεις από Κέρκυρα και Κεφαλονιά η τιμή εισιτηρίου είναι 24,19€, ενώ από τα αεροδρόμια Ζακύνθου, Χανίων και Σκιάθου είναι 30,79€,27 ,91€ και 28,25€ αντίστοιχα».</p>
      <p>parapona-rodou</p>
    </article>
  </body>
</html>