<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.iphoned.nl/nieuws/macos-11-concept-video/"/>
    <meta property="og:site_name" content="iPhoned"/>
    <meta property="article:published_time" content="2019-11-22T15:03:00+00:00"/>
    <meta property="og:title" content="Conceptvideo: Deze dingen kan macOS van iPadOS leren"/>
    <meta property="og:description" content="In dit macOS 11-concept zien we hoe een ontwerper iPadOS en macOS dichter naar elkaar toe laat groeien. Inspiratie voor Apple?"/>
  </head>
  <body>
    <article>
      <h1>Conceptvideo: Deze dingen kan macOS van iPadOS leren</h1>
      <address><time datetime="2019-11-22T15:03:00+00:00">22 Nov 2019, 15:03</time> by <a rel="author">Lars Paymans</a></address>
      <p>Nu de Mac en iPad langzaam maar zeker naar elkaar toegroeien, bedacht deze ontwerper een manier om ook macOS en iPadOS meer op elkaar te laten lijken. Wat vind jij ervan?</p>
      <h3>macOS 11-concept toont iPadOS overeenkomsten</h3>
      <p>Het eerste wat opvalt als je de conceptvideo bekijkt, is het design. Ontwerper Kamer Avdan heeft het plattere ontwerp van iOS naar de Mac overgebracht en dat ziet er verrassend goed uit. Dit ontwerp is overal terug te vinden, van de Finder tot de Notities-app en widgets die je op het bureaublad kunt zetten.</p>
      <figure>
        <img src="https://www.iphoned.nl/wp-content/uploads/2019/11/macos.jpg"/>
      </figure>
      <p>Ook handig is de proactieve versie van Siri, die met een klein venster in beeld verschijnt. Zo kun je met een druk op de knop een bestand via AirDrop versturen als de digitale assistent merkt dat je dit vaak doet. Ook is te zien hoe de Mac zichzelf ontgrendelt met Face ID, een verbetering die Apple volgend jaar hopelijk waar maakt met nieuwe Macs.</p>
      <p>Het gaat hier slechts om een concept, maar wel eentje die geloofwaardige aanpassingen laat zien. Apple heeft al vaker gezegd dat ze macOS en iOS niet willen samenvoegen tot één besturingssysteem, maar met de komst van iPadOS wordt de grens hiertussen wel steeds smaller. Door onder meer het design meer gelijk te trekken en bepaalde functies hetzelfde te laten werken, wordt het nog makkelijker om tussen verschillende Apple-apparaten te schakelen.</p>
      <h3>Wachten tot WWDC 2019</h3>
      <p>De opvolgers van <a href="https://www.iphoned.nl/spotlight/macos-catalina/">macOS Catalina</a> en <a href="https://www.iphoned.nl/spotlight/ipados/">iPadOS 13</a> krijgen we pas te zien op WWDC 2020 in juni. Dat is de jaarlijkse ontwikkelaarsconferentie waar Apple zijn softwareplannen voor de komende maanden presenteert. Eerder dook het gerucht op dat we daar in ieder geval iOS 14 te zien krijgen, die een nieuwe manier introduceert om <a href="https://www.iphoned.nl/nieuws/ios-14-stabiliteit-betasysteem/">iOS 14 te bètatesten</a>.</p>
      <figure>
        <iframe src="https://www.youtube.com/embed/75qgU9HvwRM" width="500" height="281" data-service="Youtube" scrolling="no"/>
      </figure>
      <related>
        <h4>Aanverwante berichten</h4>
        <a href="https://www.iphoned.nl/nieuws/macos-catalina-releasedatum/"/>
        <a href="https://www.iphoned.nl/nieuws/ios-13-release-datum/"/>
        <a href="https://www.iphoned.nl/nieuws/catalyst-apps/"/>
      </related>
    </article>
  </body>
</html>