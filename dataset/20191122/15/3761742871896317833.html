<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.moviezine.se/nyheter/7-disneyfilmer-med-premiar-2020"/>
    <meta property="og:site_name" content="MovieZine"/>
    <meta property="article:published_time" content="2019-11-22T15:00:19+00:00"/>
    <meta property="og:title" content="7 Disneyfilmer med biopremiär under 2020"/>
    <meta property="og:description" content="Du har väl inte fått nog av Disney- och Pixar-filmer? Nästa år kan du nämligen förvänta dig en hel del animerade äventyr och krigartjejer."/>
  </head>
  <body>
    <article>
      <h1>7 Disneyfilmer med biopremiär under 2020</h1>
      <address><time datetime="2019-11-22T15:00:19+00:00">22 Nov 2019, 15:00</time> by <a rel="author">Agnes Holmgren</a></address>
      <p>
        <b>Du har väl inte fått nog av Disney- och Pixar-filmer? Nästa år kan du nämligen förvänta dig en hel del animerade äventyr och krigartjejer.</b>
      </p>
      <p>För mig personligen är detta den mest givande listan jag skrivit. Jag glömmer aldrig mitt första möte med film som var Disneys “Lejonkungen”, redan då blev jag förälskad. Det var Disney som fick mig att fatta tycke och intresse för film och serier. Det är tack vare dem som jag sitter här idag och skriver för er. Jag är bara en i mängden av alla som finner både Disney och Pixar som fantastiska produktionsbolag vilket jag tackar för, annars hade vi nog inte fått se mycket mer av deras berättelser idag.</p>
      <p>Nästa år kommer vi att få uppleva fler äventyr, nya världar, krigartjejer och enastående skådespelare. Några av skådespelarna som gör röster till de animerade filmerna är Chris Pratt, Tom Holland, Angelina Jolie, Jamie Foxx och Tina Fey. Vi kommer att få se Dwayne Johnson och Emily Blunt tillsammans i ett Disney-äventyr på en flodbåt. Här finns många filmer att se fram emot men jag har sen barnsben älskat “Mulan” och därav ser jag mest fram emot den nya tolkningen av regissören Niki Caro.</p>
      <p>Gillar du också Disneys och Pixars filmer? Då har vi ett fantastiskt 2020 att se fram emot!</p>
      <figure>
        <img src="https://mz-prod.s3.amazonaws.com/uploads/photo/file/361504/5831d71dcbeb93eed42033ccc95b6fca-frama_CC_8At.png"/>
      </figure>
      <h3><b><a href="https://www.moviezine.se/movies/onward-framat-2020">Framåt</a></b> (premiär 6 mars)</h3>
      <p>I denna animerade fantasyvärld får vi möta Barley Lightfoot (Chris Pratt) och Ian Lightfoot (Tom Holland), två älvbröder som ger sig ut på ett märkligt äventyr för att ta reda på om det finns någon magi kvar i världen. Pixars "Framåt" är inspirerad av regissören Dan Scanlons relation med hans bror.</p>
      <figure>
        <img src="https://mz-prod.s3.amazonaws.com/uploads/photo/file/361505/5831d71dcbeb93eed42033ccc95b6fca-disneys-mulan-new-photos-poster-released-show-mulan-in-actio_j7pv.jpg"/>
      </figure>
      <h3><b><a href="https://www.moviezine.se/movies/mulan-2020">Mulan</a></b> (premiär 27 mars)</h3>
      <p>Ännu en nyinspelning av en tecknad Disney-klassiker kommer till biodukarna. Mulan är en kinesisk jungfru som skolas för att bli en anpassad kvinna till samhället. En dag blir Mulans pappa inkallad till armen för att slåss och kriga för Kina. Då han knappt kan gå på grund av tidigare skador som soldat, väljer Mulan att rädda sin pappa genom maskera sig till man för ta hans plats.</p>
      <figure>
        <img src="https://mz-prod.s3.amazonaws.com/uploads/photo/file/361506/5831d71dcbeb93eed42033ccc95b6fca-artemis.png"/>
      </figure>
      <h3><b><a href="https://www.moviezine.se/movies/artemis-fowl">Artemis Fowl</a></b> (premiär 29 maj)</h3>
      <p>Filmen är baserad på boken om Artemis Fowl, en 12-årig pojke som är ett kriminellt geni. Artemis är en ättling av flertalet kriminella masterminds och i den kommande filmen försöker han att hitta sin far som mystiskt försvunnit.</p>
      <figure>
        <img src="https://mz-prod.s3.amazonaws.com/uploads/photo/file/361507/5831d71dcbeb93eed42033ccc95b6fca-Capture_20d_E2_80_99e_CC_81cran_202019-10-11_20a_CC_80_2018.20.18.png"/>
      </figure>
      <h3><b><a href="https://www.moviezine.se/movies/jungle-cruise-2020">Jungle Cruise</a></b> (premiär 22 juli)</h3>
      <p>Äventyrsfilmen utspelar sig under tidigt 1900-tal när kaptenen Frank (Dwayne Johnson) tar med sig forskaren Lily Houghton (Emily Blunt) och hennes bror på ett uppdrag i en flodbåt. De ska hitta “Livets träd” som tros ha helande krafter, men resan dit kommer inte att bli den lättaste. Historien är baserad på en av åkattraktionerna som finns på Disneyland.</p>
      <figure>
        <img src="https://mz-prod.s3.amazonaws.com/uploads/photo/file/361508/1372d894471f993eac728fce9ac5aad7-pixar-soul-66.png"/>
      </figure>
      <h3><b><a href="https://www.moviezine.se/movies/soul-2020">Soul</a></b> (premiär 28 augusti)</h3>
      <p>Musikläraren Joe Gardner (Jamie Foxx) får en chans att uppfylla sin högsta dröm att stå på scenen och spela jazzmusik inför publik. Men en olycka gör att Gardners själ separeras från sin kropp och transporteras till ett centrum där själar utvecklas innan de överförs till en nyfött barn. Gardner måste göra allt han kan för att återvända till jorden innan det är försent. Skådespelarna Jamie Foxx och Tina Fey är med som rösterna bakom huvudkaraktärerna i denna animerade långfilm från Disney och Pixar. Pete Docter som bakom regin har tidigare regisserat filmer som “Upp”, “Insidan Ut”, “WALL-E” och “Monsters Inc”.</p>
      <figure>
        <img src="https://mz-prod.s3.amazonaws.com/uploads/photo/file/361509/1372d894471f993eac728fce9ac5aad7-the-one-and-only-ivan-movie.png"/>
      </figure>
      <h3><b><a href="https://www.moviezine.se/movies/the-one-and-only-ivan">The One And Only Ivan</a></b> (premiär 16 oktober)</h3>
      <p>Gorillan Ivan (Sam Rockwell) bor i en bur i ett köpcentrum med den åldrande elefanten Stella (Angelina Jolie) och hunden Bob (Danny DeVito). Ingen av dem har en aning om hur eller varför de kom dit. När en illa behandlad bebiselefant dyker upp, tar både Ivan och Stella hand om henne och tillsammans med vaktmästarens dotter försöker de att ta sig därifrån. Det är en spelfilm med CGI-inslag, där riktiga skådespelare möter datoranimerade djur.</p>
      <figure>
        <img src="https://mz-prod.s3.amazonaws.com/uploads/photo/file/361510/1372d894471f993eac728fce9ac5aad7-291231.png"/>
      </figure>
      <h3><b><a href="https://www.moviezine.se/movies/raya-and-the-last-dragon">Raya And The Last Dragon</a></b> (premiär 25 november)</h3>
      <p>I det mystiska landet Kumandra söker krigaren Raya efter den sista draken i världen. Cassie Steele ("Degrassi: The Next Generation") gör rösten till Raya och Awkwafina ("Crazy Rich Asians") gör rösten till draken Sisu. Den animerade äventyrsfilmen regisseras av Paul Briggs och Dean Wellins som tidigare har regisserat Disneyfilmerna “Frost” och “Big Hero 6”.</p>
      <p>
        <i>Tycker du att nästa års Disney-utbud är lika bra som tidigare? Kommentera nedan vad du tycker!</i>
      </p>
      <related>
        <h4>Relaterade artiklar</h4>
        <a href="https://www.moviezine.se/nyheter/raya-and-the-last-dragon-disney-avslojar-sin-nasta-animerade-film"/>
        <a href="https://www.moviezine.se/nyheter/trailerpremiar-dwayne-johnson-pa-nya-aventyr-i-jungle-cruise"/>
        <a href="https://www.moviezine.se/nyheter/stor-succe-for-disneys-mulan-trailer"/>
        <a href="https://www.moviezine.se/nyheter/aventyret-kan-borja-se-en-ny-trailer-till-pixars-framat"/>
        <a href="https://www.moviezine.se/nyheter/trailerpremiar-pixars-soul"/>
        <a href="https://www.moviezine.se/nyheter/se-teasern-till-artemis-fowl-nasta-stora-fantasyfilm-fran-disney"/>
      </related>
    </article>
  </body>
</html>