<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wprost.pl/polityka/10273776/zgloszono-kandydatow-na-wiceprezesow-nik-to-dwaj-politycy-pis.html"/>
    <meta property="og:site_name" content="Wprost"/>
    <meta property="article:published_time" content="2019-11-22T15:08:00+00:00"/>
    <meta property="og:title" content="Zgłoszono kandydatów na wiceprezesów NIK. To dwaj politycy PiS"/>
    <meta property="og:description" content="Sejmowa Komisja do Spraw Kontroli Państwowej zajmiesię zaopiniowaniem dwóch kandydatów na wiceprezesów NIK - to dwaj politycy Prawa i Sprawiedliwości: Marek Opioła i Tadeusz Dziuba."/>
  </head>
  <body>
    <article>
      <h1>Zgłoszono kandydatów na wiceprezesów NIK. To dwaj politycy PiS</h1>
      <address>
        <time datetime="2019-11-22T15:08:00+00:00">22 Nov 2019, 15:08</time>
      </address>
      <p>
        <b>Sejmowa Komisja do Spraw Kontroli Państwowej zajmiesię zaopiniowaniem dwóch kandydatów na wiceprezesów NIK - to dwaj politycy Prawa i Sprawiedliwości: Marek Opioła i Tadeusz Dziuba.</b>
      </p>
      <p>Na stronie internetowej Sejmu w wykazie prac komisji pojawiła się informacja, że w środę 27 listopada Sejmowa Komisja do Spraw Kontroli Państwowej wyda opinię w sprawie kandydatów na wiceprezesów Najwyższej Izby Kontroli. Na stanowiska te zostało zgłoszonych dwóch polityków <a href="https://www.wprost.pl/tematy/10124552/prawo-i-sprawiedliwosc.html">Prawa i Sprawiedliwości</a> - Marek Opioła oraz Tadeusz Dziuba.</p>
      <p>Marek Opioła to wieloletni poseł, był szefem Komisji do Spraw Służb Specjalnych (zrezygnował po tym jak wyszło na jaw, że w swoim spocie wyborczym wykorzystał policyjny śmigłowiec Black Hawk). Jest absolwentem politologii na Uniwersytecie Warszawskim oraz Podyplomowego Studium Bezpieczeństwa Narodowego przy Instytucie Stosunków Międzynarodowych UW. Z kolei Tadeusz Dziuba był posłem Sejmu VII i VIII kadencji, w latach 2005–2007 pełnił funkcję wojewody wielkopolskiego. W latach 1993-2000 był wicedyrektorem delegatury Najwyższej Izby Kontroli w Poznaniu, 2000–2001 wicedyrektorem Departamentu Edukacji, Nauki i Kultury NIK, 2001–2005 ponownie wicedyrektorem delegatury NIK w Poznaniu.</p>
      <p>Zgodnie z prawem wiceprezesów Najwyższej Izby Kontroli powołuje i odwołuje Marszałek Sejmu, po zasięgnięciu opinii właściwej komisji sejmowej, na wniosek Prezesa Najwyższej Izby Kontroli.</p>
      <related>
        <h4>Czytaj także:</h4>
        <a href="https://www.wprost.pl/polityka/10272171/pawlowicz-piotrowicz-i-stelina-wybrani-do-tk-jedna-poslanka-pis-glosowala-przeciw-piotrowiczowi.html"/>
      </related>
      <footer>Źródło: <a href="http://sejm.gov.pl/">Sejm</a></footer>
    </article>
  </body>
</html>