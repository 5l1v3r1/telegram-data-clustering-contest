<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/national/story-the-girl-wore-nine-jeans-with-the-intention-of-stealing-but-was-still-caught-know-the-whole-matter-2863265.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-22T15:21:45+00:00"/>
    <meta property="og:title" content="लड़की चोरी की नीयत से नौ जींस पहनी लेकिन फिर भी पकड़ी गई, जानें पूरा मामला"/>
    <meta property="og:description" content="दुकान में चोरी करने की नीयत से एक लड़की द्वारा एक के बाद एक नौ जींस पहनने का वीडियो सोशल मीडिया में वायरल हो रहा है। हालांकि सुरक्षा गार्ड के शक होने पर वह पकड़ी गई। इस वीडियो पर लोग तरह-तरह की..."/>
  </head>
  <body>
    <article>
      <h1>लड़की चोरी की नीयत से नौ जींस पहनी लेकिन फिर भी पकड़ी गई, जानें पूरा मामला</h1>
      <address><time datetime="2019-11-22T15:21:45+00:00">22 Nov 2019, 15:21</time> by <a rel="author">लाइव हिन्दुस्तान,काराकस।</a></address>
      <p>दुकान में चोरी करने की नीयत से एक लड़की द्वारा एक के बाद एक नौ जींस पहनने का वीडियो सोशल मीडिया में वायरल हो रहा है। हालांकि सुरक्षा गार्ड के शक होने पर वह पकड़ी गई। इस वीडियो पर लोग तरह-तरह की टिप्पणी कर रहे हैं। <br/> </p>
      <p>यह मामला वेनेजुएला का है। खास बात यह कि महिला पकड़े जाने के बावजूद यह सफाई देती रही कि उसने कुछ नहीं चुराया है। लेकन जब वॉशरूम में ले जाकर उसकी जांच की गई तो पता चला कि महिला ने कुल नौ जींस पहन रखे हैं जिसमें से आठ उस दुकान के हैं। इसके बाद महिला से कड़ी पूछताछ की गई, लेकिन कोई अन्य सामान चुराए जाने की बात सामने नहीं आई। महिला ने केवल काले और नीले रंग के जींस चुराए थे।</p>
      <p>उसने पहली बार ऐसा किया या पहले भी इस तरह की चोरी कर चुकी है, इसकी जानकारी नहीं मिली है। यह भी नहीं मालूम हो सका है कि महिला को गिरफ्तार किया गया है या नहीं। इसके बावजूद इस वीडियो को लोग खूब साझा कर रहे हैं।</p>
    </article>
  </body>
</html>