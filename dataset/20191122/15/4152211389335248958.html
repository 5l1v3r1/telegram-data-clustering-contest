<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.banglatribune.com/country/news/593321/%E0%A6%AE%E0%A6%BE%E0%A6%A8%E0%A6%BF%E0%A6%95%E0%A6%97%E0%A6%9E%E0%A7%8D%E0%A6%9C%E0%A7%87-%E0%A6%B8%E0%A6%BE%E0%A7%9C%E0%A7%87-%E0%A7%AB-%E0%A6%9F%E0%A6%A8-%E0%A6%A4%E0%A6%BE%E0%A6%AE%E0%A6%BE%E0%A6%95-%E0%A6%9C%E0%A6%AC%E0%A7%8D%E0%A6%A6"/>
    <meta property="og:site_name" content="বাংলা ট্রিবিউন"/>
    <meta property="article:published_time" content="2019-11-22T15:23:00+00:00"/>
    <meta property="og:title" content="মানিকগঞ্জে সাড়ে ৫ টন তামাক জব্দ"/>
    <meta property="og:description" content="মানিকগঞ্জে কর ফাঁকির অভিযোগে সাড়ে ৫ টন প্রক্রিয়াজাতকরণ তামাক জব্দ করেছে কাস্টম এক্সাইজ ও ভ্যাট অফিস। শুক্রবার (২২ নভেম্বর) দুপুরে গোয়েন্দা সংস্থার গোপন সংবাদের ভিত্তিতে শ্যামলী জিহাদ কার্গো সার্ভিসের ওই কাভার্ডভ্যানটিকে আটক করা হয়। মানিকগঞ্জ কাস্টমস এক্সাইজ ও ভ্যাট অফিসের সহকারী..."/>
  </head>
  <body>
    <article>
      <h1>মানিকগঞ্জে সাড়ে ৫ টন তামাক জব্দ</h1>
      <address><time datetime="2019-11-22T15:23:00+00:00">22 Nov 2019, 15:23</time> by <a rel="author">মানিকগঞ্জ প্রতিনিধি</a></address>
      <figure>
        <img src="http://cdn.banglatribune.com/contents/cache/images/1000x0x1/uploads/media/2019/11/22/f7a303eead2973391fcb0ba00c521caf-5dd7fe680bf37.JPG"/>
        <figcaption>তামাকবাহী কাভার্ডভ্যান</figcaption>
      </figure>
      <p>মানিকগঞ্জে কর ফাঁকির অভিযোগে সাড়ে ৫ টন প্রক্রিয়াজাতকরণ তামাক জব্দ করেছে কাস্টম এক্সাইজ ও ভ্যাট অফিস। শুক্রবার (২২ নভেম্বর) দুপুরে গোয়েন্দা সংস্থার গোপন সংবাদের ভিত্তিতে শ্যামলী জিহাদ কার্গো সার্ভিসের ওই কাভার্ডভ্যানটিকে আটক করা হয়।</p>
      <p>মানিকগঞ্জ কাস্টমস এক্সাইজ ও ভ্যাট অফিসের সহকারী কমিশনার নাসির উদ্দিন মাহমুদ খান জানান, কর চালানপত্র ছাড়া কর ফাঁকি দিয়ে কুষ্টিয়া থেকে শ্যামলী জিহাদ কার্গো সার্ভিসের একটি কাভার্ডভ্যানে সাড়ে ৫ টন কেজি তামাকজাত দ্রব্য কিশোরগঞ্জের ভৈরবের হেরিটেজ টোব্যাকোতে যাচ্ছিল। গোয়েন্দা সংস্থার দেওয়া গোপন তথ্যের ভিত্তিতে দুপুরে মানিকগঞ্জ বাসস্ট্যান্ড এলাকা থেকে কাভার্ডভ্যানটিকে জব্দ করে পুলিশ। কুষ্টিয়ার গ্লোবাল ইন্ড্রাস্ট্রিজ থেকে ওই পরিমাণ তামাক হেরিটেজ টোব্যাকো কোম্পানি কর ফাঁকি দিয়ে এইচ আর এস ইন্ড্রাস্ট্রিজের নামে চালান করে নিয়ে যাচ্ছিল। জব্দ তামাকের মূল্য ১৪ লাখ ৮৫ হাজার টাকা। যার করের পরিমাণ ছিল ২ লাখ ২২ হাজার ৭৫০ টাকা। হেরিটেজ কোম্পানির নামে কর ফাঁকির মামলা হয়েছে।</p>
      <p>সন্ধ্যায় মানিকগঞ্জ সদর থানা থেকে হেরিটেজ টোব্যাকোর ওই তামাক ও কাভার্ডভ্যান ভ্যাট অফিস তাদের হেফাজতে নিয়ে নেয়।</p>
      <p> </p>
      <p> </p>
      <footer>/এনআই/</footer>
    </article>
  </body>
</html>