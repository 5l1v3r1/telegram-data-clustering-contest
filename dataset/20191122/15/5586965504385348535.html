<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gandul.info/stiri/diferenta-dintre-gripa-si-raceala-cum-recunosti-simptomele-si-ce-trebuie-sa-faci-18606619"/>
    <meta property="og:site_name" content="Gândul"/>
    <meta property="article:published_time" content="2019-11-22T15:42:00+00:00"/>
    <meta property="og:title" content="Diferenţa dintre gripă şi răceală. Cum recunoşti simptomele şi ce trebuie să faci"/>
    <meta property="og:description" content="Mai multe detalii pe Gândul.info"/>
  </head>
  <body>
    <article>
      <h1>Diferenţa dintre gripă şi răceală. Cum recunoşti simptomele şi ce trebuie să faci</h1>
      <h2>Gripa şi răceala, unele dintre cele mai des întâlnite afecţiuni în această perioadă a anului, sunt, de multe ori, diagnosticate greşit, chiar dacă din punct de vedere al manifestărilor asupra organismului prima este mult mai gravă şi poate cauza, în cele mai grave cazuri, complicaţii mortale. Din această cauză, este foarte important să le putem identifica corect la timp şi să le tratăm corespunzător.</h2>
      <address><time datetime="2019-11-22T15:42:00+00:00">22 Nov 2019, 15:42</time> by <a rel="author" href="https://www.gandul.info/autor/alexandra-mortu" target="_blank">Alexandra Mortu</a></address>
      <p>
        <b>Gripa şi răceala, cauzate de virusuri diferite</b>
      </p>
      <p>Ambele afecţiuni sunt infecţii virale respiratorii şi se manifestă asupra persoanei afectate prin anumite simptome comune, însă sunt cauzate de virusuri diferite.</p>
      <p>Gripa este provocată de virusuri gripale, cu mai multe tulpini, pe care o persoană le poate contracta cu precădere în cazul unor epidemii.</p>
      <p>„Virusurile gripale sunt A, B si C, acesta din urmă dând doar o forma foarte uşoara de gripă şi nu cauzează epidemii. Există însă mai multe tulpini virale ale virusurilor gripale A şi B care determină epidemiile de gripă, iar în fiecare an este produs un nou tip de vaccin antigripal, care reprezintă o combinaţie a celor mai frecvente trei tulpini ale virusurilor gripale A şi B”, potrivit reginamaria.ro.</p>
      <p>Răceala poate fi cauzată de 200 de virusuri şi poate fi contractată, asemenea gripei, pe calea aerului, prin tuse şi strănut, precum şi prin contactul cu suprafeţele contaminate.</p>
      <p>
        <b>Diferenţa dintre gripă şi răceală. Simptome şi tratament pentru răceala</b>
      </p>
      <p>
        <b>Cele mai comune simptome ale răcelii sunt:</b>
      </p>
      <p>- secreţii nazale abundente;</p>
      <p>- nas înfundat;</p>
      <p>- durere de gât:</p>
      <p>- strănut;</p>
      <p>- tuse;</p>
      <p>Însă, la anumite persoane se poate manifesta şi o febră uşoară, dar şi dureri de urechi, oboseală şi dureri de cap.</p>
      <p>Majoritatea simptomelor apar în primele două zile şi se ameliorează treptat în câteva zile. Totuşi, formele mai grave de răceală, se pot manifesta până la trei săptămâni.</p>
      <p>Răceala afectează gâtul şi nasul şi se poate manifesta în orice perioadă a anului.</p>
      <p>
        <b>Tratament împotriva răcelii</b>
      </p>
      <p>În general, răceala se tratează cu analgezice şi remedii mai naturiste, de la supă de pui şi ceaiuri, la ulei de eualipt.</p>
      <p>
        <b>Măsuri de prevenţie:</b>
      </p>
      <p>- spălatul pe mâini cu apă şi săpun;</p>
      <p>- evitarea contactului cu persoanele bolnave sau suprafeţele infectate;</p>
      <p>- consumul de alimente au au un conţinut bogat în vitamina C.</p>
      <p>
        <b>Diferenţa dintre gripă şi răceală. Simptome şi tratament pentru gripă</b>
      </p>
      <p>
        <b>Cele mai comune simptome ale gripei sunt:</b>
      </p>
      <p>- febră bruscă înaltă, între 38 şi 40 grade Celsius;</p>
      <p>- dureri musculare;</p>
      <p>- transpiraţie abundentă;</p>
      <p>- frisoane;</p>
      <p>- senzaţie de epuizare şi nevoia de a sta întins în pat;</p>
      <p>- tuse seacă.</p>
      <p>Simptomele gripei apar de obicei după aproximativ trei zile de la infectare şi dispar, în general, în cursul unei săptămâni, totuşi, senzaţia de oboseala poate fi resimţită pentru o perioadă mai îndelungată. Însă manifestările sunt mai intense decât în cazul răcelii, astfel încât poate creşte riscul de dezvoltare a bronşitei, de apariţie a infecţiilor la nivelul urechii, dar şi al pneumoniei care poate duce la deces.</p>
      <p>Gripa afectează nasul, gâtul şi inclusiv plămânii iar netratată poate duce la complicaţii severe, precum pneumonia care poate fi mortală. Perioada în care începe de obicei sezonul gripal este octombrie şi durează până în martie.</p>
      <p>
        <b>Tratament împotriva gripei</b>
      </p>
      <p>Analgezice şi remediile tradiţionale, precum şi medicamente antivirale, pentru cazurile de gripă severă.</p>
      <p>„Nu trebuie apelat la antibiotice nici în cazul răcelii, nici în cazul gripei. Acestea trebuie administrate numai la recomandarea medicului, fiind prescrise pentru a trata complicaţiile gripei şi nu gripa în sine”, potrivit reginamaria.ro.</p>
      <p><b>!</b> Cea mai bună măsură de protecţie împotriva gripei este <b>vaccinul antigripal</b>, recomandat anual tuturor persoanelor vulnerabile, începând cu vârsta de 6 luni.</p>
      <p><b>Măsuri de prevenţie</b>:</p>
      <p>- spălatul pe mâini cu apă şi săpun;</p>
      <p>- evitarea contactului cu persoanele bolnave sau suprafeţele infectate;</p>
      <p>- consumul de alimente au au un conţinut bogat în vitamina C.</p>
    </article>
  </body>
</html>