<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/biznes/prilozheniya-pazyat-detsata-ot-onlayn-zaplakhi-407363.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-22T15:18:55+00:00"/>
    <meta property="og:title" content="Приложения пазят децата от онлайн заплахи"/>
    <meta property="og:description" content="Инициативата е на компанията Kaspersky"/>
  </head>
  <body>
    <article>
      <h1>Приложения пазят децата от онлайн заплахи</h1>
      <address><time datetime="2019-11-22T15:18:55+00:00">22 Nov 2019, 15:18</time> by <a rel="author">Редактори</a></address>
      <p>
        <b>Кога да предостави на децата си независимост е една от най-големите дилеми, с които съвременният родител се сблъсква. От контакт с чужди хора до кибертормоз от познати, родителите трябва да се чувстват сигурни, че децата им ще останат в безопасност в интернет. Ново глобално </b>
        <a href="https://media.kasperskydaily.com/wp-content/uploads/sites/92/2019/09/12065947/family-campaign-report-final.pdf">
          <b>проучване</b>
        </a>
        <b> на Kaspersky показва, че когато става въпрос за онлайн сигурност, някои родители предпочитат максималната степен на безопасност, пред това да се доверят на преценката на детето си. Въпреки че повече от две трети (67%) от родителите поне донякъде са съгласни, че децата им са напълно наясно с онлайн рисковете, около половината остават предпазливи, като използват различни инструменти и практики, за да гарантират безопасност за децата си в онлайн пространството.</b>
      </p>
      <p>Във времена, когато деца на възраст между 7 и 12 години имат достъп до много от услугите, които техните родители използват, като <a href="https://www.theguardian.com/technology/2019/sep/17/youtube-fine-and-child-safety-online">уебсайтове за стрийминг на видео или други цифрови услуги</a>, съществуват безброй онлайн заплахи и рискове, които могат да повлияят на отношението на децата към интернет. Много родители са наясно с това и имат желание да общуват с децата си, за да избегнат възможните опасности.</p>
      <ul>
        <li>доказателства, че разговорите, които някои съвременни родители водят с децата си, за това как те да останат в безопасност докато сърфират в интернет, са ефективни. Затова две трети (67%) от родителите поне донякъде са съгласни, че децата им са напълно наясно с онлайн рисковете. Въпреки това, в допълнение към тези смислени разговори, родителите могат да бъдат принудени да предприемат по-активен подход, за да разберат какво правят децата им онлайн. Например половината (50%) ръчно проверяват устройствата на децата си – като например преглед на историята на браузъра. Това може да се дължи на предходен опит с деца, които са крили интернет активностите си в миналото или не са се съобразявали със съветите на възрастните. Някой родители използват техниката на „<a href="https://www.pewresearch.org/fact-tank/2019/03/22/how-parents-feel-about-and-manage-their-teens-online-behavior-and-screen-time/ft_19-03-22_parentsteenstech_amajorityofparents/">цифровите наказания</a>“ като забраняват на децата си достъп до интернет, ако се държат лошо. Половината (52%) от родителите поставят ограничения за времето, което децата прекарват на своите електронни устройства и така контролират достъпа им до интернет. Почти 30% от родителите използват вътрешен контрол, подобен на онзи, които се вгражда във <a href="https://www.askaboutgames.com/advice/parental-controls/">видео игрите</a>, за да предпазят децата си. Също толкова, 30% използват за тази цел настройките на домашната безжична мрежа, за да прекъснат интернет достъпа на децата си за определен период от време.</li>
      </ul>
      <p><i>„Тъй като почти всяко дете вече има достъп до свързано с интернет устройство, има вероятност да се сблъска с неподходящо съдържание или да бъде засегнато от онлайн заплахи - като груминг (сприятеляване с цел сексуална експлоатация) или кражба на самоличност. Нашите изследвания показват, че родителите са разбираемо предпазливи, че разговорите и съветите в семейството може да не са винаги достатъчни, за да се гарантира, че децата им оценяват потенциалните рискове от сърфиране в интернет. Много родители също използват приложения за контрол на съдържанието и времето, прекарано в интернет. Насърчаваме родителите да оставят на страна предположенията, които могат да имат за онлайн навиците на децата си, и да проведат откровен разговор с тях за необходимостта да контролират онлайн активността си и да подобрят сигурността си, тъй като те могат без да искат да попаднат на вредно съдържание в интернет",</i> съветва Богдан Писмиченко, директор за Румъния, България и Молдова в Kaspersky.</p>
      <p>За да помогне на родителите да защитят децата и останалата част от семейството си от онлайн заплахите, Kaspersky препоръчва:</p>
      <ul>
        <li>Въведете автоматично блокиране на устройството, за да можете да контролирате времето, което детето ви прекарва на своя компютър, смартфон или таблет. Този подход също пречи на децата да прекарват цялото си свободно време пред екрана. Можете да зададете времето, което смятате за приемливо.</li>
        <li>Социалните медии са част от личното пространство на детето, така че наблюдението на поведението им онлайн може да се възприема като нахлуване в личния живот - особено в случая с по-големите деца. Просто поискайте да участвате, за да можете да придобиете по-добро разбиране на техните интереси и да установите по-близки отношения.</li>
        <li>Децата рядко обичат да говорят за съдържанието си в социалните мрежи с родителите си. Най-доброто нещо, което трябва да направите, е да обсъдите употребата им, без да критикувате или да оказвате натиск, и да предлагате съвети как да внимават при създаване на нови приятели или контакти онлайн.</li>
        <li>Като се абонират за <a href="https://www.kaspersky.com/security-cloud">Kaspersky Security Cloud</a>, родителите могат да използват голям спектър от инструменти за защита на цялото семейство онлайн. Услугата включва <a href="https://www.kaspersky.com/safe-kids">Kaspersky Safe Kids</a> – която e създадена точно, за да предпази децата при употребата на интернет и да защити личните им данни.</li>
      </ul>
    </article>
  </body>
</html>