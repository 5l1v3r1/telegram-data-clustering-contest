<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.playdome.hu/hirek/53212/ravpower-rp-um003-kulso-ssd"/>
    <meta property="og:site_name" content="PlayDome"/>
    <meta property="article:published_time" content="2019-11-22T15:41:00+00:00"/>
    <meta property="og:title" content="RAVPower RP-UM003 külső SSD"/>
    <meta property="og:description" content="Konzolokhoz is használható a kisméretű meghajtó."/>
  </head>
  <body>
    <article>
      <h1>RAVPower RP-UM003 külső SSD</h1>
      <h2>Konzolokhoz is használható a kisméretű meghajtó.</h2>
      <address><time datetime="2019-11-22T15:41:00+00:00">22 Nov 2019, 15:41</time> by <a rel="author">Dino</a></address>
      <p>A <i>RAVPower</i> elsősorban power bankjeiről és töltőiről ismert gyártó, most azonban újabb szegmensben is kipróbálják magukat. Az <i>RP-UM003</i> egy külső SSD-meghajtó, amely 512 GB és 1 TB kapacitású változatban kerül a boltokba.</p>
      <p>A megszokott méretek helyett az RP-UM003 inkább már egy pendrive-hoz hasonlít: mindössze 102*30*8,5 mm terjedelmű. USB-C port található rajta, amely a 3.1 Gen 2 és Gen 1 szabványokat támogatja, és két kábelt is adnak mellé, egyet USB A és egyet USB C végződéssel, hogy számítógépünkhöz és megfelelő mobileszközünkhöz egyaránt hozzákapcsolhassuk. A maximális, 540 MB/s átviteli sebességhez USB 3.1 Gen 2 csatlakozásra van szükség. Az USB A kábellel konzolunkra is ráköthetjük, így nyerve extra (és gyors) helyet játékaink tárolására.</p>
      <p>A RAVPower RP-UM003 512 GB-os változata 89 dollárba, az 1 TB-os modell pedig 166 dollárba kerül, hazai ára egyelőre nem ismert. ■</p>
    </article>
  </body>
</html>