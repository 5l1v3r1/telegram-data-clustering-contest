<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hln.be/showbizz/film/baby-yoda-onder-de-kerstboom-disney-ruikt-geld-na-succes-van-schattig-wezentje~a92ad95a/"/>
    <meta property="og:site_name" content="HLN"/>
    <meta property="article:published_time" content="2019-11-22T15:41:00+00:00"/>
    <meta property="og:title" content="Baby Yoda onder de kerstboom? Disney ruikt geld na succes van schattig wezentje"/>
    <meta property="og:description" content="Baby Yoda was vorige week voor het eerst te zien in ‘The Mandalorian’, een ‘Star Wars’-serie die enkel beschikbaar is via streamingdienst Disney+. Het wezentje stal zodanig veel harten dat Disney b..."/>
  </head>
  <body>
    <article>
      <h1>Baby Yoda onder de kerstboom? Disney ruikt geld na succes van schattig wezentje</h1>
      <address><time datetime="2019-11-22T15:41:00+00:00">22 Nov 2019, 15:41</time> by <a rel="author">MVO</a></address>
      <p>
        <b>Baby Yoda was vorige week voor het eerst te zien in ‘The Mandalorian’, een ‘Star Wars’-serie die enkel beschikbaar is via streamingdienst Disney+. Het wezentje stal zodanig veel harten dat Disney besloot om bakken vol merchandise te laten maken: knuffels, T-shirts, mutsen...</b>
      </p>
      <p>Allemaal in het teken van Baby Yoda. De spullen zullen binnenkort verkrijgbaar zijn in verschillende Amerikaanse winkels, maar ook in de officiële online Disney Store, en in de Disney-themaparken.</p>
      <related>
        <h4>Lees ook</h4>
        <a href="https://www.hln.be/showbizz/tv/hoe-schattig-nieuwe-star-wars-serie-the-mandalorian-pakt-uit-met-baby-yoda~abd3a73a/"/>
      </related>
      <p>De zet komt er na een totaal gebrek aan merchandise rond de serie. ‘The Mandalorian’-bedenker Jon Favreau stond er namelijk op dat Disney zich zou weerhouden van zo’n uitspatting. Hij wilde de verrassing rond Baby Yoda nog graag bewaren tot het einde van de serie, maar intussen zijn er al zoveel beelden gelekt dat men de handdoek in de ring gooide en toch een bestelling plaatste. Dat betekent dat er tegen kerstavond alsnog vele Baby Yoda-producten in de rekken zullen liggen. Twee T-shirts zijn intussen al te koop op Amazon. Tijd om je kerstlijstje te updaten?</p>
      <figure>
        <img src="https://images3.persgroep.net/rcs/KBGO348BX5qINeAxtv_Sgf8bKFo/diocontent/161218010/_fitwidth/763?appId=2dc96dd3f167e919913d808324cbfeb2&amp;quality=0.8"/>
        <figcaption>Eén van de producten rond Baby Yoda.<cite>© Amazon</cite></figcaption>
      </figure>
      <figure>
        <img src="https://images2.persgroep.net/rcs/a96Q81D9tRw_GrhnGIZ9ZlY7Zgo/diocontent/161218009/_fitwidth/763?appId=2dc96dd3f167e919913d808324cbfeb2&amp;quality=0.8"/>
        <figcaption>Eén van de producten rond Baby Yoda.<cite>© Amazon</cite></figcaption>
      </figure>
      <figure>
        <iframe data-src="https://twitter.com/ManaByte/status/1197625778369773569" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>