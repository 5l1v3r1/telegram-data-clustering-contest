<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641399/%D8%B1%D8%B4%D8%AF-79-%D8%AF%D9%84%D8%A7%D8%B1%DB%8C-%D9%82%DB%8C%D9%85%D8%AA-%D8%B7%D9%84%D8%A7-%D8%AF%D8%B1-%D8%A8%D8%A7%D8%B2%D8%A7%D8%B1-%D8%AC%D9%87%D8%A7%D9%86%DB%8C%D9%87%D8%B1-%D8%A7%D9%88%D9%86%D8%B3-%D8%B7%D9%84%D8%A7-14718%D8%AF%D9%84%D8%A7%D8%B1"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-22T15:57:00+00:00"/>
    <meta property="og:title" content="رشد 7.9 دلاری قیمت طلا در بازار جهانی/هر اونس طلا 1471.8دلار"/>
    <meta property="og:description" content="در معاملات امروز بازار جهانی فلزات گران‌بها، قیمت هر اونس طلا با 7.9 دلار افزایش نسبت به دیروز به 1471.8 دلار در هر اونس رسید."/>
  </head>
  <body>
    <article>
      <h1>
        <a href="https://www.bultannews.com/fa/news/641399/%D8%B1%D8%B4%D8%AF-79-%D8%AF%D9%84%D8%A7%D8%B1%DB%8C-%D9%82%DB%8C%D9%85%D8%AA-%D8%B7%D9%84%D8%A7-%D8%AF%D8%B1-%D8%A8%D8%A7%D8%B2%D8%A7%D8%B1-%D8%AC%D9%87%D8%A7%D9%86%DB%8C%D9%87%D8%B1-%D8%A7%D9%88%D9%86%D8%B3-%D8%B7%D9%84%D8%A7-14718%D8%AF%D9%84%D8%A7%D8%B1">رشد 7.9 دلاری قیمت طلا در بازار جهانی/هر اونس طلا 1471.8دلار</a>
      </h1>
      <h2>در معاملات امروز بازار جهانی فلزات گران‌بها، قیمت هر اونس طلا با 7.9 دلار افزایش نسبت به دیروز به 1471.8 دلار در هر اونس رسید.</h2>
      <address><time datetime="2019-11-22T15:57:00+00:00">22 Nov 2019, 15:57</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، در معاملات امروز<b> بازار جهانی</b> فلزات گران‌بها هر اونس <b>طلا</b> 1471.8 دلار <b>قیمت‌گذاری</b> شد که نسبت به دیروز 7.9 دلار افزایش داشته است. قیمت کنونی در مقایسه با قیمت یک ماه گذشته 20.2 دلار پایین‌تر اما در مقایسه با متوسط قیمت متوسط یک سال گذشته 245 دلار بالاتر بوده است. نقره نیز امروز 11 سنت افزایش قیمت را تجربه کرد و 17.18 دلار در هر اونس به فروش رسید.</p>
      <p>پلاتین اما برخلاف طلا و نقره در معاملات امروز 5 دلار ارزان شد و 909 دلار در هر اونس قیمت‌گذاری شد. پالادیوم هم 8 دلار رشد قیمت را شاهد بود و هر اونس از این فلز گران‌بها 1750 دلار در بازار جهانی به فروش رسید. </p>
      <p>به گزارش <a href="https://in.reuters.com/article/global-precious/gold-gains-as-us-china-trade-uncertainty-lingers-idINKBN1XW0U6">رویترز</a>، <b>دلیل افزایش امروز قیمت طلا در بازار جهانی تداوم نگرانی‌ها نسبت به نتایج مذاکرات تجاری چین و آمریکا بوده است. </b></p>
      <p>دلیل بالا رفتن امروز قیمت پالادیوم نیز محدود شدن عرضه بود که باعث شد این فلز بهترین عملکرد هفتگی طی 10 هفته گذشته را تجربه کند. </p>
      <p>
        <b>اخیراً رئیس جمهور چین اعلام کرده است که چین به دنبال حصول یک توافق اولیه تجاری با آمریکا است اما در صورت لزوم ترسی از مقابله به مثل با آمریکایی‌ها ندارد. </b>
      </p>
      <p>چین مجدداً برای برگزاری دور جدید مذاکرات تجاری، مقامات آمریکایی را به پکن دعوت کرده است. </p>
      <p>وندانا بهارتی، معاون مؤسسه کمترید می‌گوید بازار نسبت به نتیجه‌بخش بودن مذاکرات تجاری چین و آمریکا مطمئن نیست و بعید می‌داند که دور دوم مذاکرات برای حصول فاز اول توافق خیلی موفقیت‌آمیز باشد. </p>
      <p>انتهای پیام/</p>
    </article>
  </body>
</html>