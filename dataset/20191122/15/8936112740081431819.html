<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://eurosport.tvn24.pl/pilka-nozna,105/mauricio-pochettino-nie-mogl-pozegnac-sie-z-pilkarzami-tottenhamu-premier-league,987406.html"/>
    <meta property="og:site_name" content="TVN24"/>
    <meta property="article:published_time" content="2019-11-22T15:58:00+00:00"/>
    <meta property="og:title" content="Pochettino nie zdążył się pożegnać. Zostawił wiadomość na tablicy"/>
    <meta property="og:description" content="Mauricio Pochettino kilka dni temu został zwolniony z Tottenhamu, a jego miejsce niemal natychmiast zajął Jose Mourinho. Wszystko działo się tak szybko, że Argentyńczyk nawet nie mógł pożegnać się ..."/>
  </head>
  <body>
    <article>
      <h1>Pochettino nie zdążył się pożegnać. Zostawił wiadomość na tablicy</h1>
      <address>
        <time datetime="2019-11-22T15:58:00+00:00">22 Nov 2019, 15:58</time>
      </address>
      <slideshow>
        <figure>
          <img src="https://r-scale-80.dcs.redcdn.pl/scale/o2/tvn/web-content/m/p1/i/de03beffeed9da5f3639a621bcab5dd4/1835ba0b-012f-46f9-8e8c-65dd9f2ce178.jpg?type=1&amp;srcmode=0&amp;srcx=1/1&amp;srcy=1/1&amp;srcw=1/1&amp;srch=1/1&amp;dstw=640&amp;dsth=360&amp;quality=80"/>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/de03beffeed9da5f3639a621bcab5dd4/71dcc0fa-5796-49a1-82b8-cda33f8d7408-480p.mp4"/>
          <figcaption>Mauricio Pochettino zwolniony z Tottenhamu</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/de03beffeed9da5f3639a621bcab5dd4/e3587473-b24d-4052-bb41-97da743afc96-480p.mp4" autoplay="" loop=""/>
          <figcaption>Mourinho nowym menedżerem Tottenhamu</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/de03beffeed9da5f3639a621bcab5dd4/59772b75-155c-4795-bb1f-fe4e598dd839-480p.mp4" autoplay="" loop=""/>
          <figcaption>Mourinho na ratunek Bale'owi. Walijczyk wróci do Tottenhamu?</figcaption>
        </figure>
        <figcaption>Mauricio Pochettino został zwolniony z Tottenhamu po pięciu latach Foto: Getty Images/twitter.com/jesus_perez | Video: Eurosport</figcaption>
      </slideshow>
      <h3>Mauricio Pochettino kilka dni temu został zwolniony z Tottenhamu, a jego miejsce niemal natychmiast zajął Jose Mourinho. Wszystko działo się tak szybko, że Argentyńczyk nawet nie mógł pożegnać się z piłkarzami. Zostawił im za to krótką wiadomość.</h3>
      <related>
        <a href="https://eurosport.tvn24.pl/pilka-nozna,105/mourinho-przyznal-sie-do-bledow-ta-przerwa-dobrze-mi-zrobila,987297.html"/>
      </related>
      <p>Pochettino przestał być menedżerem Tottenhamu we wtorek. Już następnego dnia nowym trenerem został Jose Mourinho.</p>
      <p>- Niechętnie i z wielkim trudem podjęliśmy tę decyzję. Niestety, wyniki w rozgrywkach krajowych pod koniec poprzedniego sezonu i na początku obecnego były rozczarowujące - tłumaczył swoją decyzję prezes londyńskiego klubu Daniel Levy.</p>
      <h3>Nietypowe pożegnanie</h3>
      <p>Pochettino z piłkarzami porozmawiać nie mógł. Nie zdążył. Na pożegnanie, wraz ze swoim sztabem, napisał krótką wiadomość na tablicy, którą zostawił w szatni.<br/><br/>"Wielkie dzięki dla wszystkich! Nie powiemy wam żegnajcie... Bo na zawsze będziecie w naszych sercach" - widniało na tablicy.</p>
      <p> </p>
      <p>47-letni Pochettino pracował w Tottenhamie od 2014 roku. W tym czasie klub regularnie plasował się w pierwszej czwórce Premier League, awansując tym samym do Ligi Mistrzów. W zeszłym sezonie zespół dotarł do finału tych rozgrywek.</p>
      <p>Autor: Skrz / Źródło: eurosport.pl</p>
    </article>
  </body>
</html>