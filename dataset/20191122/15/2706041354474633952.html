<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportky.zoznam.sk/c/220793/neymar-si-odskocil-do-madridu-co-rozculilo-trenera-psg-nie-som-policia-a-ani-jeho-otec"/>
    <meta property="og:site_name" content="Športky.sk"/>
    <meta property="article:published_time" content="2019-11-22T15:25:00+00:00"/>
    <meta property="og:title" content="Neymar si odskočil do Madridu, čo rozčúlilo trénera PSG: Nie som polícia a ani jeho otec!"/>
    <meta property="og:description" content="MADRID - Vedenie francúzskeho futbalového klubu Paríž Saint-Germain vyjadrilo nespokojnosť s odcestovaním Neymara na finálový turnaj tenisového Davisovho pohára do Madridu pred piatkovým ligovým ..."/>
  </head>
  <body>
    <article>
      <h1>Neymar si odskočil do Madridu, čo rozčúlilo trénera PSG: Nie som polícia a ani jeho otec!</h1>
      <address>
        <time datetime="2019-11-22T15:25:00+00:00">22 Nov 2019, 15:25</time>
      </address>
      <p>MADRID - Vedenie francúzskeho futbalového klubu Paríž Saint-Germain vyjadrilo nespokojnosť s odcestovaním Neymara na finálový turnaj tenisového Davisovho pohára do Madridu pred piatkovým ligovým duelom proti Lille. V ňom by sa mal 27-ročný útočník predstaviť prvýkrát po takmer dvojmesačnej pauze, ktorá bola spôsobená zranením stehenného svalu.</p>
      <p>Podľa trénera PSG Thomasa Tuchela sa Neymar nevenuje naplno príprave na nadchádzajúci duel Ligue 1.<i><b> "Či sa mi to páčilo? Jednoznačne nie,"</b></i> reagoval 46-ročný kouč na otázku novinárov ohľadom Neymarovej cesty. <b><i>"Čo však môžem robiť. Nie som polícia a ani jeho otec. Som len tréner," </i></b>dodal Tuchel. Ten neprezradil, či historicky najdrahšieho hráča planéty nominuje do základnej zostavy na piatkový duel. Informáciu priniesol portál skysports.com.</p>
      <footer><b>Zdroj:</b> TASR<br/><b>Foto:</b> SITA/AP/Michel Euler</footer>
    </article>
  </body>
</html>