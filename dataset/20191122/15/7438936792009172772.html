<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.parlamentnilisty.cz/arena/monitor/Poslanci-za-praci-i-letaji-Byli-snad-uplne-vsude-Kena-Peru-USA-604325"/>
    <meta property="og:site_name" content="ParlamentniListy.cz"/>
    <meta property="article:published_time" content="2019-11-22T15:11:00+00:00"/>
    <meta property="og:title" content="Poslanci za prací i létají. Byli snad úplně všude, Keňa, Peru, USA..."/>
    <meta property="og:description" content="Poslanci se rádi v rámci zahraničních cest vydávají i do exotických zemí. Zdůvodňují to navazováním a udržováním mezinárodních vztahů. Právě však některé vzdálené destinace dlouhodobě vzbuzují otázky, co konkrétního daná cesta přinese? Píše o tom server Novinky.cz."/>
  </head>
  <body>
    <article>
      <h1>Poslanci za prací i létají. Byli snad úplně všude, Keňa, Peru, USA...</h1>
      <address>
        <time datetime="2019-11-22T15:11:00+00:00">22 Nov 2019, 15:11</time>
      </address>
      <p>
        <b>Poslanci se rádi v rámci zahraničních cest vydávají i do exotických zemí. Zdůvodňují to navazováním a udržováním mezinárodních vztahů. Právě však některé vzdálené destinace dlouhodobě vzbuzují otázky, co konkrétního daná cesta přinese? Píše o tom server Novinky.cz.</b>
      </p>
      <p>Server samozřejmě zmiňuje vtip, že nejlevnější cestovní kanceláří je právě Poslanecká sněmovna. Zákonodárci totiž za dva roky podnikli hned 350 výjezdů do zahraničí a byli na všech kontinentech, vyjma Antarktidy. Nejčastěji míří do zemí blízkých – Francie, Belgie či Slovenska, ale i v USA například byli 24krát. Ve Francii pak 34krát.</p>
      <p>Kromě toho si však poslanci podle zjištění serveru vybírají i vzdálenější země – například byli ve Vietnamu, Mexiku, v Brazílii, ale i v Keni, Kolumbii či na Novém Zélandu. V květnu pak byli mimo jiné také v Peru, kde se vydali i na místo Inků Machu Picchu. Právě o této cestě hovořila poslankyně TOP 09 Markéta Pekarová Adamová jako o cestě, jež neměla proběhnout. </p>
      <p>Pekarová <a href="https://www.novinky.cz/domaci/clanek/cestovni-kancelar-snemovna-poslanci-vyrazili-na-tyden-do-vietnamu-ci-mexika-40304386">Adamová příliš necestuje, zahraniční cesty nevyužívá</a> ani Barbora Kořanová z ANO. „Mám moc ráda výjezdy našeho výboru pro veřejnou správu po České republice, v tom vidím smysl zásadní. Musíme sbírat podněty pro svou práci napříč republikou,“ uvedla Kořanová.</p>
      <p>Největšími cestovali pak jsou Radek Vondráček (ANO), jenž byl v cizině 45krát, či poslanec lidovců Ondřej Benešík, který byl za hranicemi 38krát. Ten zároveň uvádí, že mu nepřijde špatně, když si poslanec udělá v rámci své cesty i nějaký ten výlet. „Je normální, že se člověk zajde někam podívat,“ uvedl Benešík.</p>
      <p>Poslanci však kromě toho mají uhrazené ubytování, dopravu, stravné, pojištění či tlumočení. A mají také nárok na diety. Každoročně je na jejich cestování vyčleněno necelých 30 milionů korun.</p>
      <related>
        <h4>Psali jsme:</h4>
        <a href="https://www.parlamentnilisty.cz/arena/monitor/Americky-ekonom-kara-Malo-bojujete-proti-zmene-klimatu-604311"/>
        <a href="https://www.parlamentnilisty.cz/arena/nazory-a-petice/Sedmnacty-listopad-nepatri-jen-kavarne-Prohlaseni-Akce-D-O-S-T-604321"/>
        <a href="https://www.parlamentnilisty.cz/arena/monitor/Lidovci-hledaji-noveho-sefa-Padaji-i-navrhy-na-navrat-Belobradka-604310"/>
        <a href="https://www.parlamentnilisty.cz/zpravy/tiskovezpravy/Akce-D-O-S-T-porada-Hovory-na-pravici-v-utery-26-listopadu-2019-od-18-hodin-v-Praze-604312"/>
      </related>
    </article>
  </body>
</html>