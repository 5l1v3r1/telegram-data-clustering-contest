<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/622777/%D8%AF%D8%B9%D9%88%D8%AA-%D8%A8%D8%A7%D8%B4%DA%AF%D8%A7%D9%87-%D9%BE%D8%B1%D8%B3%D9%BE%D9%88%D9%84%DB%8C%D8%B3-%D8%A7%D8%B2-%D9%87%D9%88%D8%A7%D8%AF%D8%A7%D8%B1%D8%A7%D9%86-%D8%A8%D8%B1%D8%A7%DB%8C-%D8%AD%D8%B6%D9%88%D8%B1-%D8%AF%D8%B1-%D9%88%D8%B1%D8%B2%D8%B4%DA%AF%D8%A7%D9%87"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-22T15:20:00+00:00"/>
    <meta property="og:title" content="دعوت باشگاه پرسپولیس از هواداران برای حضور در ورزشگاه"/>
    <meta property="og:description" content="باشگاه پرسپولیس از هواداران این تیم درخواست کرد تا امروز با حضور در ورزشگاه از این تیم حمایت کند."/>
  </head>
  <body>
    <article>
      <h1>دعوت باشگاه پرسپولیس از هواداران برای حضور در ورزشگاه</h1>
      <address>
        <time datetime="2019-11-22T15:20:00+00:00">22 Nov 2019, 15:20</time>
      </address>
      <p>
        <i>باشگاه پرسپولیس از هواداران این تیم درخواست کرد تا امروز با حضور در ورزشگاه از این تیم حمایت کند.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>از سری رقابت‌های هفته یازدهم لیگ برتر، تیم فوتبال پرسپولیس امروز از ساعت 16:15 به مصاف نفت مسجد سلیمان خواهد رفت که این بازی در ورزشگاه آزادی برگزار می‌شود.</p>
      <p>حسین قدوسی مدیر روابط عمومی باشگاه پرسپولیس در خصوص نحوه بلیت‌فروشی این بازی، اظهار داشت: با هماهنگی‌هایی که آقای انصاری‌فرد در روزهای قبل انجام داد در نهایت از روز گذشته بلیت‌فروشی این بازی آغاز شد و هواداران می‌توانند حتی تا دقیقه 75 بازی امروز برای حضور در استادیوم بلیت تهیه کنند. با پیگیری‌هایی که انجام شده خوشبختانه سایت فروش بلیت مشکلی ندارد و از هواداران می‌خواهیم تا برای حمایت از پرسپولیس در این هفته‌های حساس لیگ برتر به ورزشگاه بیایند و از تیم محبوب خود حمایت کنند.</p>
      <figure>
        <img src="https://aftabnews.ir/files/fa/news/1398/9/1/362109_538.jpg"/>
      </figure>
      <p>وی ادامه داد: خوشبختانه وضعیت تیم خوب است و مشکلی برای این بازی وجود ندارد. بازیکنان هم با همه توان آماده بازی هستند تا بتوانند با کسب این سه امتیاز شرایط بهتری در جدول رده‌بندی لیگ برتر به دست آورده و دل هواداران را شاد کنند. هدف همه ما قهرمانی برای چهارمین فصل متوالی است و امیدوارم با حمایت هواداران و حضور آنها در ورزشگاه بتوانیم به این مهم برسیم.</p>
    </article>
  </body>
</html>