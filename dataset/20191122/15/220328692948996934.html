<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/biznes/koka-kola-vvezhda-inovativna-tekhnologiya-za-opakovki-keelclip-407362.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-22T15:12:58+00:00"/>
    <meta property="og:title" content="Кока-Кола въвежда иновативна технология за опаковки KeelClip"/>
    <meta property="og:description" content="Инициативата е в подкрепа на глобалния ангажимент на Кока-Кола „Свят без отпадъци“ - събиране, рециклиране и повторно използване на всички пуснати на..."/>
  </head>
  <body>
    <article>
      <h1>Кока-Кола въвежда иновативна технология за опаковки KeelClip</h1>
      <address><time datetime="2019-11-22T15:12:58+00:00">22 Nov 2019, 15:12</time> by <a rel="author">Редактори</a></address>
      <p>Компанията Кока-Кола и нейните стратегически партньори за бутилиране Кока-Кола Хеленик Ботълинг Къмпани и Кока-Кола Юрпиън Партнърс ще започнат въвеждането на KeelClip™ - иновативно, минималистично решение за картонена опаковка на кенове в Европа. Инициативата, която е първата за категорията готови за консумация безалкохолни напитки (NARTD), е в синхрон с ангажимента на Системата на Кока-Кола „Свят без отпадъци“ за новаторски решения за опаковки, които са по-устойчиви и годни за рециклиране.</p>
      <p>За реализацията му компаниите работят в тясно сътрудничество с Graphic Packaging International - разработчик на технологията KeelClip™, а този нов тип опаковки не само замества пластмасовите, но минимизира необходимото за опаковъчна дейност количество хартия.</p>
      <p>В световен мащаб Кока-Кола ХБК ще премахне термо-свиваемото фолио от всички свои мултипак опаковки на кенове на всички пазари в Европейския съюз до края на 2021 г. Компанията ще инвестира общо 15 млн. евро в KeelClip™ и ще започне въвеждането й първо в Ирландия и Полша в началото на следващата година, а след това и в Австрия, Италия, Швейцария и Румъния. KeelClip™ ще се използва за опаковките от 8 кена във всички пазари на Кока-Кола ХБК в Европейския съюз, включително и България, до края на 2021 г., а по-големите опаковки на кеновете ще са от картон. Изчисленията сочат, че иновативното решение ще спестява по 2000 тона пластмаса и 3000 тона въглероден диоксид годишно.</p>
      <p>Кока-Кола Юрпиън Партнърс се ангажира, че ще премахне ненужната или трудна за рециклиране пластмаса от своето портфолио и по този начин ще предотврати използването на 11 000 тона изходна пластмаса годишно във всички държави, в които работи. Компанията ще въведе KeelClip™ в Холандия в началото на следващата година, а след това и на други пазари и ще инвестира 14 млн. евро в своята фабрика в Донген, Холандия, за да инсталира нова линия за кенове и опаковъчна машина KeelClip™.</p>
      <p>“KeelClip™ е нашата най-нова инвестиция в новаторски и устойчиви решения за опаковки. Заедно с четирите бранда за вода, които въведохме тази година в 100 % рециклируеми PET бутилки, повишената употреба на рециклиран PET материал и продължаващото олекотяване на опаковките в портфолиото ни, KeelClip™ е още един пример за нашата отдаденост към постигане на целите на глобалния ангажимент „Свят без отпадъци”, казва Марсел Мартин, Директор Верига за доставки (Supply Chain) на Групата Кока-Кола ХБК.</p>
      <p>Джо Франсис, Вицепрезидент Устойчиво развитие в Кока-Кола Юрпиън Партнърс казва: “Иновацията е основен принцип на нашата работа за устойчиви опаковки и</p>
      <p>прилагането на тази изцяло рециклируема картонена опаковка KeelClip™, състояща се от горна картонена част, в която се закрепват кеновете и централен картонен “кил” - подобен на корабния кил - който стабилизира опаковката, е още един пример за това как изпълняваме нашия ангажимент за премахване на всички ненужни и трудни за рециклиране пластмасови опаковки за еднократна употреба от нашите продукти.”</p>
      <p>Стив Гоулд, Директор Маркетинг и разработване на нови продукти на Graphic Packaging International, направление “Напитки”, Европа, казва: “Технологията KeelClip™ е подходяща за групови опаковки на кенове с различен диаметър и височина. Това означава, че можем да осигурим безопасна, ефективна опаковка без нужда от вторична пластмаса. Когато корпорации като Кока-Кола ХБК и Кока-Кола Юрпиън Партнърс инвестират в тези технологии, ние наистина можем да постигнем много в начина по който опаковаме стоките и движим отрасъла към промяна.”</p>
    </article>
  </body>
</html>