<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nyteknik.se/sponsrad/smart-teknikutveckling-ger-hallbar-produktion-6978351"/>
    <meta property="og:site_name" content="Ny Teknik"/>
    <meta property="article:published_time" content="2019-11-22T15:59:00+00:00"/>
    <meta property="og:title" content="Smart teknikutveckling ger ha llbar produktion"/>
    <meta property="og:description" content="Etablering och utveckling av demonstrationsmiljöer inom avancerad tillverkningsteknik samt flexibla utbildningsformer för livslångt lärande är viktiga komponenter inom hållbar produktion. Det..."/>
  </head>
  <body>
    <article>
      <h1>Smart teknikutveckling ger ha llbar produktion</h1>
      <address><time datetime="2019-11-22T15:59:00+00:00">22 Nov 2019, 15:59</time> by <a rel="author">Linnéuniversitetet</a></address>
      <h4>Etablering och utveckling av demonstrationsmiljöer inom avancerad tillverkningsteknik samt flexibla utbildningsformer för livslångt lärande är viktiga komponenter inom hållbar produktion. Det bidrar också med att tillmötesga företagens behov av kompetens.</h4>
      <p>Teknikutvecklingen går snabbare än tidigare och accelererar. Vi ser olika begrepp i olika sammanhang som digitalisering, industri 4.0, smart Industri och artificiell intelligens. På olika sätt omfamnar detta hela samhället. Och inte minst företag där man kan se paradigmskiften ur olika perspektiv som ställer nya krav. Exemplen är närmast oändliga, men kan handla om nya material i produkter som ställer nya krav på tillverkningen, IT infrastruktur med krav på datorsäkerhet och kundanpassade produkter i låga serier där man behöver kunna ställa om snabbt och effektivt. Andra aspekter är högre kompetens generellt så att medarbetare i företag – stora som små – blir medvetna om vilka krav som ställs i en verksamhet som är utsatt för global konkurrens.</p>
      <p>– Det är inte alla som hänger med och även om man är införstådd med att en verksamhet behöver utvecklas är det inte säkert att företagen vet vilka konkreta steg de ska ta i denna process, förklarar Gunnar Bolmsjö, professor vid institutionen för maskinteknik, Linnéuniversitetet.</p>
      <p>Genom att bygga upp olika demonstrationsmiljöer och tillhandahålla bland annat kurser för industrin kommer Linnéuniversitetet i de nya projekten möta behoven hos tillverkande företag för att stärka kompetens- och konkurrenskraften, liksom innovationer som gör att företagen bättre kan möta global konkurrens. Tanken med det ena projektet, Smart-IAT, är att etablera en demonstrationsmiljö som en mötesplats för kunskapsöverföring och experiment. Experiment ska kunna genomföras med företag och man ska kunna samverka genom andra initiativ som Robotlyftet. Projektets resultat och nytta vid projektavslut är ökad kompetens och konkurrenskraft hos företag.</p>
      <p>– Små företag och underleverantörer är i stort behov av hjälp i att använda ny teknik. Vad behövs egentligen och hur kommer framtiden att se ut? Frågorna är många och vi hjälper företagen att se möjligheterna, fortsätter Gunnar Bolmsjö.</p>
      <p>Det andra projektet, Smart Industri, ligger inom samma område som Smart-IAT men fokuserar på utveckling av metoder samt kurser för industrin.</p>
      <p>– Kurserna och dess innehåll ska anpassas efter de behov som finns, vilket gör att vi ska arbeta tillsammans med industrin med detta, men även sättet som kurser ska ges. Kurserna kan hållas på plats eller på distans och variera i längd. På så sätt kan vi nå hela landet.</p>
      <p>Gunnar Bolmsjö understryker att människor och maskiner i samverkan ger nya möjligheter. Här kommer man arbeta med exempelvis robotteknik, VR/AG, nya lösningar för maskinsäkerhet, samt smarta system baserade på uppkopplade system (Internet of Things, Big Data, Cyber Physical Systems). Människan har kommit en bit på väg men det finns mycket kvar att göra. För att uppnå nya resultat är det viktigt att skapa en dialog mellan företagen och universitetsvärlden.</p>
      <p>– Denna utveckling – av många kallad industri 4.0 – är ingen quick fix. Det kommer ingå i en snabb teknikutveckling under ett par decennium. Och till detta kommer en rad omvärldsfaktorer att ingå som hållbarhetsaspekter, där nya krav kan komma att ställas på industrins klimatpåverkan. Mot bakgrund av sådana utmaningar ställs allt högre krav på företag och dess medarbetare. Vi startar med en automationsdag 27 november, och riktade workshops senare som stöd för företagens utveckling, avslutar Gunnar Bolmsjö.</p>
      <hr/>
      <h3>Fakta</h3>
      <p>
        <b>Om projektet Smart-IAT</b>
      </p>
      <p>Projektledare: Gunnar Bolmsjäö, gunnar.bolmsjo@lnu.se<br/>Finansiä̈r: Tillvä̈xtverket, Region Kronoberg, Linnéuniversitetet</p>
      <p>
        <b>Om projektet Smart Industri</b>
      </p>
      <p>Projektledare: Lars Håkansson, lars.hakansson@lnu.se <br/>Finansiä̈r: KK-stiftelsen</p>
      <hr/>
    </article>
  </body>
</html>