<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/904747/bergwijn-en-malen-terug-bij-psv-ik-proef-de-gretigheid-om-wat-recht-te-zetten-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-22T15:43:00+00:00"/>
    <meta property="og:title" content="Bergwijn en Malen terug bij PSV: 'Ik proef de gretigheid om wat recht te zetten'"/>
    <meta property="og:description" content="PSV kan zondagmiddag mét Steven Bergwijn en Donyell Malen op zoek naar de overwinning tegen sc Heerenveen. Ook Jorrit Hendrix is weer van de partij. De interlandperiode kwam voor trainer Mark van Bommel als geroepen, waardoor de rust weer kon terugkeren in Eindhoven. Ondertussen sloten Bergwijn, Malen en Hendrix weer aan bij de selectie. &quot;Die jongens zijn in de rustige periode op eigen tempo aangesloten. Met aangepaste trainingen hebben we hen er weer bij kunnen krijgen en we hebben in de afgelopen twee weken ook veel met elkaar gesproken over de huidige situatie. Daar hadden we nu wat meer tijd voor. Het is goed dat iedereen in alle rust zijn zegje heeft kunnen doen&quot;, sprak Van Bommel. 'Als Van Bommel met Malen en Bergwijn nog niet wint, maar één conclusie mogelijk' Opsteker voor PSV: Malen en Bergwijn verschijnen op trainingsveld PSV ziet na Bergwijn en Malen nog een aanvaller terugkeren op de training"/>
  </head>
  <body>
    <article>
      <h1>Bergwijn en Malen terug bij PSV: 'Ik proef de gretigheid om wat recht te zetten'</h1>
      <address>
        <time datetime="2019-11-22T15:43:00+00:00">22 Nov 2019, 15:43</time>
      </address>
      <p>
        <b>PSV kan zondagmiddag mét Steven Bergwijn en Donyell Malen op zoek naar de overwinning tegen sc Heerenveen. Ook Jorrit Hendrix is weer van de partij.</b>
      </p>
      <p>De interlandperiode kwam voor trainer Mark van Bommel als geroepen, waardoor de rust weer kon terugkeren in Eindhoven. Ondertussen sloten Bergwijn, Malen en Hendrix weer aan bij de selectie. "Die jongens zijn in de rustige periode op eigen tempo aangesloten. Met aangepaste trainingen hebben we hen er weer bij kunnen krijgen en we hebben in de afgelopen twee weken ook veel met elkaar gesproken over de huidige situatie. Daar hadden we nu wat meer tijd voor. Het is goed dat iedereen in alle rust zijn zegje heeft kunnen doen", sprak Van Bommel.</p>
      <p>De trainer geeft op de <a href="https://www.psv.nl/nieuwspagina/artikel/psv-jaagt-met-bergwijn-malen-en-hendrix-op-herstel.htm">persconferentie</a> van vrijdagmiddag aan dat hij dit weekend maar één doel voor ogen heeft: winnen. "Het maakt me niet eens uit hoe, als we maar gaan winnen. Het liefst met goed voetbal, maar daar gaat het nu niet om. Ik proef in mijn groep zeker de gretigheid om wat recht te zetten. Wie of wat dan de tegenstander is, maakt in principe niet zoveel uit. Natuurlijk is Heerenveen een ploeg met kwaliteiten. Die koppelen ze bovendien aan resultaat."</p>
      <p>Met de terugkomst van het tweetal hoopt Van Bommel de zeer roerige periode achter zich te laten. "De resultaten zijn niet alleen door het gemis van Donyell en Steven tot stand gekomen. Er is een hoop gebeurd, zoals de kaarten en de schorsingen en er zijn dingen niet goed gegaan. Zo simpel is het. Excuses tellen niet in de voetballerij, maar ze zijn er wel", besloot hij.</p>
      <related>
        <h4>Lees meer</h4>
        <a href="https://www.voetbalprimeur.nl/nieuws/903444/-als-van-bommel-met-malen-en-bergwijn-nog-niet-wint-maar-n-conclusie-mogelijk-.html?itm_source=www.voetbalprimeur.nl&amp;itm_medium=highlighted-content"/>
        <a href="https://www.voetbalprimeur.nl/nieuws/903494/opsteker-voor-psv-malen-en-bergwijn-verschijnen-op-trainingsveld.html?itm_source=www.voetbalprimeur.nl&amp;itm_medium=highlighted-content"/>
        <a href="https://www.voetbalprimeur.nl/nieuws/904488/psv-ziet-na-bergwijn-en-malen-nog-een-aanvaller-terugkeren-op-de-training.html?itm_source=www.voetbalprimeur.nl&amp;itm_medium=highlighted-content"/>
      </related>
    </article>
  </body>
</html>