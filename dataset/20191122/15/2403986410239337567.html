<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/sport/beh_romanchuk_rozpovila_shho_yiyi_batki_dosi_na_zarobitkah_u_rosiyi_n1237879"/>
    <meta property="og:site_name" content="24 Канал"/>
    <meta property="article:published_time" content="2019-11-22T15:01:00+00:00"/>
    <meta property="og:title" content="Бех-Романчук розповіла, що її батьки досі на заробітках у Росії"/>
    <meta property="og:description" content="Срібна призерка чемпіонату світу зі стрибків у довжину Марина Бех-Романчук розповіла, що її батьки досі заробляють гроші в Росії. Спортсменка також сказала, що батьки найближчим часом планують повернутися в Україну."/>
  </head>
  <body>
    <article>
      <h1>Бех-Романчук розповіла, що її батьки досі на заробітках у Росії</h1>
      <address><time datetime="2019-11-22T15:01:00+00:00">22 Nov 2019, 15:01</time> by <a rel="author" href="https://24tv.ua/yuriy_semenyuk_tag7072/" target="_blank">Юрій Семенюк</a></address>
      <p>
        <b>Срібна призерка чемпіонату світу зі стрибків у довжину Марина Бех-Романчук розповіла, що її батьки досі заробляють гроші в Росії. Спортсменка також сказала, що батьки найближчим часом планують повернутися в Україну.</b>
      </p>
      <p>Марина Бех-Романчук розповіла, що першим на заробітки виїхав батько. Згодом і мати, після чого родині вдалося придбати дім та виїхати із села. </p>
      <blockquote>Читайте також: <a href="https://24tv.ua/sport/beh_romanchuk_vpershe_viznana_naykrashhoyu_sportsmenkoyu_misyatsya_n1227959">Бех-Романчук вперше визнана найкращою спортсменкою місяця</a></blockquote>
      <aside>Вони досі за кордоном. Як тоді виїхали на заробітки в Росію, так там і залишаються. Першим свого часу виїхав батько, потім за ним подалася мама. Чоловіка без дружини залишати не варто. Я батькам дуже вдячна. Якби не вони, з села було б вибратися складно. Не було зайвої копійки. Тому тато з мамою спершу заробили, щоб купити будиночок, потім на те, щоб зробити в ньому ремонт і облаштувати житло.<br/><br/><br/>– розповіла Марина в інтерв'ю <a href="https://glavcom.ua/sport/publications/naykrasivisha-sportivna-para-ukrajini-vidverte-intervyu-marini-beh-romanchuk-pro-ditinstvo-sport-i-kohanogo-chempiona-641477.html">"Главкому"</a>.<cite>Так рік за роком і дитина виросла, почала професійно займатися легкою атлетикою. Тішуся, що тато з мамою найближчим часом збираються нарешті повернутися. У те гніздечко, яке вони довгі роки облаштовували,</cite></aside>
      <p>У 2019 році Бех-Романчук завоювала бронзу II Європейських ігор у стрибках у довжину. Також Марина завоювала золото в команді.</p>
      <p>На чемпіонаті світу з легкої атлетики в Досі (Катар) 24-річна хмельничанка принесла Україні срібну медаль. На чемпіонаті Європи в Глазго українка стала бронзовою призеркою.</p>
    </article>
  </body>
</html>