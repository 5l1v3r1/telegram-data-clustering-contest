<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/entertainment/story-anu-malik-quits-indian-idol-11-as-a-judge-this-is-my-win-sona-mohapatra-2863264.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-22T15:07:18+00:00"/>
    <meta property="og:title" content="अनु मलिक का इंडियन आइडल 11 के जज से हटना मेरी जीत है- सोना महापात्रा"/>
    <meta property="og:description" content="गायिका सोना महापात्रा ने रियलिटी शो 'इंडियन आइडल' के जज के पद से अनु मलिक के हटने को यौन उत्पीड़न का शिकार हुई महिलाओं की 'सांकेतिक जीत' बताया है। सोना ने आईएएनएस से कहा, यह बहुत ही..."/>
  </head>
  <body>
    <article>
      <h1>अनु मलिक का इंडियन आइडल 11 के जज से हटना मेरी जीत है- सोना महापात्रा</h1>
      <address><time datetime="2019-11-22T15:07:18+00:00">22 Nov 2019, 15:07</time> by <a rel="author">लाइव हिन्दुस्तान टीम,नई दिल्ली</a></address>
      <p>गायिका सोना महापात्रा ने रियलिटी शो 'इंडियन आइडल' के जज के पद से अनु मलिक के हटने को यौन उत्पीड़न का शिकार हुई महिलाओं की 'सांकेतिक जीत' बताया है।</p>
      <p>सोना ने आईएएनएस से कहा, यह बहुत ही अच्छी खबर है। सोनी टीवी ने यह फैसला लेने में काफी देरी की, लेकिन मैं काफी खुश हूं कि आखिरकार उन्हें शो से हटाया गया। यह पूरे देश की लड़ाई थी। कई ऐसे लोग थे जो इस इंसान को राष्ट्रीय टेलीविजन पर नहीं देखना चाहते थे, क्योंकि ये गलत लोगों को गलत संदेश दे रहा था कि वे भी ऐसा कर के बच सकते हैं।</p>
      <p>सोना ने आगे कहा, मैं निष्पक्षता और न्याय के लिए लड़ रही थी। अब ये खबर सुन कर मुझे लगता है कि यह सभी की जीत है, सिर्फ मेरी नहीं, बल्कि उन सभी महिलाओं की भी, जिनके साथ उन्होंने गलत व्यवहार किया। हमारी लड़ाई अभी खत्म नहीं हुई है, यह शुरू हुई है। हम चुपचाप बैठने वाले नहीं हैं।</p>
      <p>यह मामला साल 2018 में शुरू हुआ था, जब महापात्रा ने मलिक पर यौन दुराचार का आरोप लगाया था। सोना के बाद गायिका नेहा भसीन और श्वेता पंडित ने भी मलिक पर यौन उत्पीड़न का आरोप लगाया था।</p>
      <p>हालांकि, जब सोनी टीवी ने मलिक को इस साल शो के सीजन 11 में बतौर जज नियुक्त किया तो महापात्र ने संगीतकार और चैनल के खिलाफ अपना अभियान शुरू किया था।</p>
      <p>बीते दिनों सोशल मीडिया पर सोना को भारी समर्थन मिला, और लोग शो से मलिक को हटाने की मांग करने लगे। इसके बाद गुरुवार को मलिक ने शो से हटने का फैसला किया।</p>
      <p>
        <b>
          <a href="https://www.livehindustan.com/entertainment/story-ajay-devgn-doesnt-lika-kajol-talking-a-lot-habit-reveals-in-an-interview-2863075.html">काजोल की इस आदत से रहते हैं अजय देवगन परेशान, इंटरव्यू में किया चौंकाने वाला खुलासा!</a>
        </b>
      </p>
      <p>
        <b>
          <a href="https://www.livehindustan.com/entertainment/story-shilpa-shetty-raj-kundra-wedding-anniversary-share-romantic-video-on-social-media-2862707.html">शिल्पा शेट्टी-राज कुंद्रा ने सेलिब्रेट की अपनी 10वीं वेडिंग एनिवर्सरी, शेयर किया रोमांटिक वीडियो</a>
        </b>
      </p>
      <p>सोनी टीवी के एक करीबी सूत्र ने आईएएनएस को मलिक के शो से हटने की खबर की पुष्टि की।</p>
    </article>
  </body>
</html>