<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/ayakkabi-sektorunde-16-firma-konkordato-surecinde-215952h.htm"/>
    <meta property="og:site_name" content="OLAY"/>
    <meta property="article:published_time" content="2019-11-22T15:16:21+00:00"/>
    <meta property="og:title" content="Ayakkabı sektöründe 16 firma konkordato sürecinde"/>
    <meta property="og:description" content="Türkiye Ayakkabı Sanayicileri Derneği (TASD) Yönetim Kurulu Başkanı Abdulsabur Endican, ayakkabı sektöründe konkordato sürecine giren firma sayısının 16 olduğunu söyledi."/>
  </head>
  <body>
    <article>
      <h1>Ayakkabı sektöründe 16 firma konkordato sürecinde</h1>
      <h2>Türkiye Ayakkabı Sanayicileri Derneği (TASD) Yönetim Kurulu Başkanı Abdulsabur Endican, ayakkabı sektöründe konkordato sürecine giren firma sayısının 16 olduğunu söyledi.</h2>
      <address>
        <time datetime="2019-11-22T15:16:21+00:00">22 Nov 2019, 15:16</time>
      </address>
      <p>Endican, yıllık 500 milyon çift üretim kapasitesi bulunan Türkiye ayakkabı sektörünün, konkordato nedeniyle kapasitesinin hepsini kullanamadığını söyledi. Sektörde direkt istihdamın 320 bin olduğunu ifade eden Endican, tedarikçiler, yan sanayiciler ve hane halkıyla birlikte değerlendirildiğinde sektörün toplamda 2 milyon kişinin geçim kaynağı olduğunu kaydetti. Sektörün son bir yıldır konkordato ve iflas sürecine giren zincir mağazalarla gündeme geldiğini anlatan Endican, konkordato sürecinde olan firma sayısının 16'yı bulduğunu dile getirdi. Söz konusu şirketlerin sektöre borcunun 2,2 milyar lira olduğuna işaret eden  Abdulsabur Endican, ‘'İflas eden şirketlerin sektöre borcu 750 milyon lira. Konkordato sürecine girenlerinki ise 1 milyar 450 milyon lira. Bu firmalarla çalışan 1465 üreticinin istihdamı ise 43 bin 500'ü buluyor'' dedi.</p>
    </article>
  </body>
</html>