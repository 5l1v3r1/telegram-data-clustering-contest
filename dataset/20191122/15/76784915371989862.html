<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://index.hu/mindekozben/poszt/2019/11/22/11_hetes_szorgombocca_lettek_a_berlini_allatkert_pandaikrei/"/>
    <meta property="og:site_name" content="Index.hu"/>
    <meta property="article:published_time" content="2019-11-22T15:39:39+00:00"/>
    <meta property="og:title" content="11 hetes szőrgombóccá lettek a berlini állatkert pandaikrei"/>
    <meta property="og:description" content="Mindeközben - Még augusztus végén születettek a berlini állatkertben azok a pandaikrek, amikről most tett közzé friss fotót az MTI. A ..."/>
  </head>
  <body>
    <article>
      <h1>11 hetes szőrgombóccá lettek a berlini állatkert pandaikrei</h1>
      <address><time datetime="2019-11-22T15:39:39+00:00">22 Nov 2019, 15:39</time> by <a rel="author" href="https://index.hu/szerzo/nagy_szilvia" target="_blank">Iván-Nagy Szilvia</a></address>
      <p>Még augusztus végén <a href="https://index.hu/mindekozben/poszt/2019/09/02/a_berlini_allatkert_ujszulott_pandaitol_meg_egy_bergyilkos_is_mosolyra_fakadna/">születettek a berlini állatkertben</a> azok a pandaikrek, amikről most tett közzé friss fotót az MTI. A kölykök 11 hetes korukra tisztes bundát növesztettek maguknak, és egyebekben is úgy néznek már ki, mint felmenőik, annyi különbséggel, hogy kisebbek. </p>
      <figure>
        <img src="https://kep.cdn.indexvas.hu/1/0/3047/30474/304748/30474881_40e194d56e83ef2d8fc39e3154f05123_wm.jpg"/>
        <figcaption>Forrás: Berlini Állatkert<cite>Fotó: MTI</cite></figcaption>
      </figure>
      <p>A berlini állatkertben először születettek pandák, ráadásul az ikrek anyjáról, Meng Mengről sokáig nem is tudták, hogy terhes: csak az utolsó héten vették észre a gondozók. A mama és párja, Jiao Qing két éve érkezett Kínából Berlinbe.</p>
      <figure>
        <img src="https://kep.cdn.indexvas.hu/1/0/3047/30474/304748/30474885_d6795772e54b6bcdd017c082287b17f3_wm.jpg"/>
        <figcaption>Forrás: Berlini Állatkert<cite>Fotó: MTI</cite></figcaption>
      </figure>
    </article>
  </body>
</html>