<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tanea.gr/2019/11/22/greece/xios-syllipsi-ellina-diakiniti-pou-ekryve-metanastes-sto-van-tou/"/>
    <meta property="og:site_name" content="ΤΑ ΝΕΑ"/>
    <meta property="article:published_time" content="2019-11-22T15:09:57+00:00"/>
    <meta property="og:title" content="Χίος : Σύλληψη Έλληνα διακινητή που έκρυβε μετανάστες στο βαν του"/>
    <meta property="og:description" content="Ο άνδρας είχε κρύψει 10 μετανάστες στο βαν του – Επιχείρησε να τους μεταφέρει στον Πειραιά από τη Χίο."/>
  </head>
  <body>
    <article>
      <h6 class="kicker">Για να τους φέρει στον Πειραιά</h6>
      <h1>Χίος : Σύλληψη Έλληνα διακινητή που έκρυβε μετανάστες στο βαν του</h1>
      <h2>Ο άνδρας είχε κρύψει 10 μετανάστες στο βαν του – Επιχείρησε να τους μεταφέρει στον Πειραιά από τη Χίο.</h2>
      <address><time datetime="2019-11-22T15:09:57+00:00">22 Nov 2019, 15:09</time> by <a rel="author" href="https://www.tanea.gr/author/tanea-team/" target="_blank">TANEA Team</a></address>
      <p>Δέκα μετανάστες και μία βαλίτσα με 5.500 ευρώ βρέθηκαν κρυμμένοι σε φορτηγό αυτοκίνητο που οδηγούσε 42χρονος Έλληνας το βράδυ της Πέμπτης.</p>
      <p>Στελέχη του Κεντρικού Λιμεναρχείου Χίου προχώρησαν στη σύλληψη του άνδρα μετά από έλεγχο που έγινε στο όχημα τύπου βαν.</p>
      <p><a href="https://www.in.gr/2019/11/22/politics/kommata/pasok-oi-allages-sto-katastatiko-gia-tin-eklogi-proedrou/">Οι αλλαγές στο καταστατικό του ΠΑΣΟΚ για την εκλογή προέδρου <br/></a>Σύμφωνα με πληροφορίες, ο οδηγός επιχείρησε να μεταφέρει τους μετανάστες στο λιμάνι του Πειραιά.</p>
      <figure>
        <img src="https://www.in.gr/wp-content/uploads/2019/11/20191121_223234_PXLZ__synhmm-600x450.jpg"/>
      </figure>
      <h3>Σύμφωνα με την ανακοίνωση του Λιμενικού:</h3>
      <p>Στη σύλληψη ενός 42χρονου ημεδαπού προέβησαν, βραδινές ώρες χθες Πέμπτη, τα στελέχη του Κεντρικού Λιμεναρχείου Χίου.</p>
      <p>Συγκεκριμένα, κατόπιν αξιοποίησης πληροφοριών των στελεχών του Κλιμακίου Ειδικών Αποστολών και του Γραφείου Ασφαλείας της οικείας Λιμενικής Αρχής, πραγματοποιήθηκαν έλεγχοι στο λιμένα της Χίου σε οχήματα που επρόκειτο να φορτωθούν σε Ε/Γ-Ο/Γ πλοίο το οποίο προερχόταν από λιμένα Μυτιλήνης με προορισμό τον Πειραιά.</p>
      <p>Από τον διενεργηθέντα έλεγχο διαπιστώθηκε ότι ο ανωτέρω 42χρονος ως οδηγός Φ/Γ οχήματος κλειστού τύπου μετέφερε επιμελώς κρυμμένους εντός του οχήματος, δέκα (10) αλλοδαπούς στερούμενους ταξιδιωτικών εγγράφων, με σκοπό να διευκολύνει τη μεταφορά τους στην ενδοχώρα.</p>
      <p>Επίσης εντός του οχήματος εντοπίστηκε βαλίτσα με το χρηματικό ποσό των πέντε χιλιάδων πεντακοσίων ευρώ, η οποία άνηκε στον ημεδαπό οδηγό.</p>
      <figure>
        <img src="https://www.in.gr/wp-content/uploads/2019/11/evrimata_xios-600x450.jpg"/>
      </figure>
      <p>Από το Κεντρικό Λιμεναρχείο Χίου που διενεργεί την προανάκριση, κατασχέθηκε το ανωτέρω Φ/Γ όχημα, τρία (03) κινητά τηλέφωνα καθώς και το προαναφερόμενο χρηματικό ποσό, που βρέθηκαν στην κατοχή του 42χρονου.</p>
      <p>Από το Κεντρικό Λιμεναρχείο Χίου που διενεργεί την προανάκριση, κατασχέθηκε το ανωτέρω Φ/Γ όχημα, τρία (03) κινητά τηλέφωνα καθώς και πέντε χιλιάδες πεντακόσια (5.500€) ευρώ που βρέθηκαν στην κατοχή του 42χρονου.</p>
      <p>
        <a href="https://www.tanea.gr/2019/11/22/greece/vomva-koumoutsakou-kata-240-ayksithikan-oi-afikseis-metanaston-apo-ton-maio/">Βόμβα Κουμουτσάκου: Κατά 240% αυξήθηκαν οι αφίξεις μεταναστών από τον Μάιο</a>
      </p>
    </article>
  </body>
</html>