<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.targatocn.it/2019/11/22/leggi-notizia/argomenti/attualita/articolo/vezza-dalba-libera-scarpate-e-fossi-da-tronchi-e-rami.html"/>
    <meta property="og:site_name" content="Targatocn.it"/>
    <meta property="article:published_time" content="2019-11-22T15:45:44+00:00"/>
    <meta property="og:title" content="Vezza d'Alba libera scarpate e fossi da tronchi e rami"/>
    <meta property="og:description" content="Al lavoro dipendenti comunali e una ditta esterna. Dopo la neve dei giorni scorsi ancora prive di illuminazione pubblica due vie di frazione Borgonuovo. Il sindaco: I privati che non hanno ottemperato alle ordinanze verranno..."/>
  </head>
  <body>
    <article>
      <h1>Vezza d'Alba libera scarpate e fossi da tronchi e rami</h1>
      <h2>Al lavoro dipendenti comunali e una ditta esterna. Dopo la neve dei giorni scorsi ancora prive di illuminazione pubblica due vie di frazione Borgonuovo. Il sindaco: I privati che non hanno ottemperato alle ordinanze verranno contattati dal Comune"</h2>
      <address><time datetime="2019-11-22T15:45:44+00:00">22 Nov 2019, 15:45</time> by <a rel="author">Tiziana Fantino</a></address>
      <p>Terminato il momento di emergenza neve di una settimana fa, che con dieci centimetri di coltre bianca ha ostacolato la rete viaria del paese a causa di alberi piegati, tronchi e rami riversati al suolo e l'interruzione della linea delle rete elettrica, lasciando per ore il capoluogo al buio, a <b>Vezza d'Alba</b> si procede ora con i lavori di pulizia di scarpate e fossi. <br/><br/>L’Amministrazione comunale, tramite i propri dipendenti e l'ausilio di una ditta esterna, è al lavoro per asportare tronchi e rami raccolti lungo il bordo delle <b>strade Valmaggiore e Valtesio, e di via Alessandro Roero</b>. Gli arbusti erano rimasti a terra dopo il primo intervento di emergenza che ha visto il taglio delle piante e la liberazione delle strade da parte della Protezione Civile. Si prosegue anche con la rimozione della vegetazione riversatasi nei fossi.  <br/><br/>Ancora da ripristinare l'illuminazione pubblica di due strade – <b>via Roma e via San Carlo</b> – all'interno del centro abitato in frazione Borgonuovo. Si attende l'intervento dei tecnici di una ditta esterna che ha l'incarico della manutenzione pubblica. <br/><br/><i>"Per noi qui a Vezza è stata un'emergenza. Bisogna assolutamente fare un'azione congiunta tra i Comuni e la Provincia con l'obiettivo, il taglio degli alberi da una distanza di sicurezza dalle strade, per evitare problematiche in una prossima nevicata – </i><b>spiega il sindaco Carla Bonino</b><i> -. I privati devono rispettare le ordinanze per scongiurare eventuali danni a cose e persone. Coloro che non hanno ottemperato alla disposizione sindacale che prevedeva il taglio degli alberi saranno contattati dal Comune".</i></p>
      <slideshow>
        <figure>
          <img src="http://www.targatocn.it/typo3temp/pics/I_f2fe56f0b0.jpg"/>
        </figure>
        <figure>
          <img src="http://www.targatocn.it/typo3temp/pics/I_01a86495c6.jpg"/>
        </figure>
        <figure>
          <img src="http://www.targatocn.it/typo3temp/pics/I_c5b96556e1.jpg"/>
        </figure>
      </slideshow>
    </article>
  </body>
</html>