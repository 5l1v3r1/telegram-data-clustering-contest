<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://limanowa.in/aktualnosci/policyjny-smiglowiec-uczestniczy-w-poszukiwaniach-47-latka/46945"/>
    <meta property="og:site_name" content="Limanowa.in"/>
    <meta property="article:published_time" content="2019-11-22T15:50:00+00:00"/>
    <meta property="og:title" content="Policyjny śmigłowiec uczestniczy w poszukiwaniach 47-latka"/>
    <meta property="og:description" content="Dziś na Limanowszczyźnie kontynuowane są poszukiwania zagiononego pensjonariusza DPS w Mszanie Dolnej. W akcji wykorzystywany jest m.in. policyjny śmigłowiec Sokół z Komendy Wojewódzkiej Policji w Krakowie."/>
  </head>
  <body>
    <article>
      <h1>Policyjny śmigłowiec uczestniczy w poszukiwaniach 47-latka</h1>
      <address>
        <time datetime="2019-11-22T15:50:00+00:00">22 Nov 2019, 15:50</time>
      </address>
      <p>Dziś na Limanowszczyźnie kontynuowane są poszukiwania zagiononego pensjonariusza DPS w Mszanie Dolnej. W akcji wykorzystywany jest m.in. policyjny śmigłowiec Sokół z Komendy Wojewódzkiej Policji w Krakowie.</p>
      <p>Paweł Dela, 47-letni pensjonariusz, opuścił Dom Pomocy Społecznej w Mszanie Dolnej w poniedziałek po południu. Od tamtej pory mężczyzny poszukują służby. Mężczyzna nadal nie nawiązał kontaktu z rodziną ani personelem placówki, w której przebywał.</p>
      <p>Wczoraj policja po analizie materiału operacyjnego poszukiwania w terenie objęły obszar gminy Niedźwiedź. Po około dobie od zaginięcia 47-latka, policja otrzymała informację na temat mężczyzny, który był widziany w godzinach nocnych właśnie na terenie gminy Niedźwiedź. Osoba ta miała zachowywać się nienaturalnie i błąkać się po okolicy bez wyraźnego celu. </p>
      <p>Na dzisiejsze popołudnie z Komendy Wojewódzkiej Policji w Krakowie skierowano na Limanowszczyznę wielozadaniowy śmigłowiec PZL Sokół, dzięki któremu poszukiwania prowadzone są także z powietrza. W działaniach poza policją uczestniczą także ratownicy Grupy Podhalańskiej GOPR.</p>
      <p>Przypomnijmy: zagionony mężczyzna ma około 175 cm wzrostu i jest średniej budowy ciała. Ma piwne oczy i krótkie, ciemne, lekko szpakowate włosy. Wygląda na około 50 lat. Nie posiada żadnych znaków szczególnych.</p>
      <figure>
        <img src="https://limanowa.in/files/news/f7c53c4cfc58b1f5fc927ef74a86e3d0-1574434282.jpg"/>
      </figure>
      <p>Osoby, które mogą mieć wiedzę na temat miejsca jego pobytu, proszone są o kontakt z Komisariatem Policji w Mszanie Dolnej (tel.: 18-33-10-007), Komendą Powiatową Policji w Limanowej (tel.: 18 337 94 00) lub numerem alarmowym.</p>
      <footer>(Fot.: Marek Krupa / KGP)</footer>
    </article>
  </body>
</html>