<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.noviny.sk/slovensko/490442-investigativne-centrum-jana-kuciaka-data-z-vysetrovania-vrazdy-jana-kuciaka-ziskala-medzinarodna-novinarska-organizacia"/>
    <meta property="og:site_name" content="Noviny.sk"/>
    <meta property="article:published_time" content="2019-11-22T15:23:00+00:00"/>
    <meta property="og:title" content="Investigatívne centrum Jána Kuciaka: Dáta z vyšetrovania vraždy Jána Kuciaka získala medzinárodná novinárska organizácia"/>
    <meta property="og:description" content="BRATISLAVA - V priebehu vyšetrovania vraždy Jána Kuciaka a Martiny Kušnírovej zaistila polícia približne 70 terabajtov elektronických dát pochádzajúcich z telefónov, počítačov, bezpečnostných kamier a rôznych pamäťových médií. Po uzavretí vyšetrovania a podaní obžaloby tieto dáta získala OCCRP (Organized Crime and Corruption Reporting Project), nezávislá medzinárodná organizácia združujúca investigatívnych novinárov na štyroch kontinentoch."/>
  </head>
  <body>
    <article>
      <h1>Investigatívne centrum Jána Kuciaka: Dáta z vyšetrovania vraždy Jána Kuciaka získala medzinárodná novinárska organizácia</h1>
      <address><time datetime="2019-11-22T15:23:00+00:00">22 Nov 2019, 15:23</time> by <a rel="author">redakcia/LH</a></address>
      <p>
        <b><mark>BRATISLAVA</mark> / V priebehu vyšetrovania vraždy Jána Kuciaka a Martiny Kušnírovej zaistila polícia približne 70 terabajtov elektronických dát pochádzajúcich z telefónov, počítačov, bezpečnostných kamier a rôznych pamäťových médií. Po uzavretí vyšetrovania a podaní obžaloby tieto dáta získala OCCRP (Organized Crime and Corruption Reporting Project), nezávislá medzinárodná organizácia združujúca investigatívnych novinárov na štyroch kontinentoch.</b>
      </p>
      <p>Tento text je prevzatý od <a href="http://icjk.sk/"><b>Investigatívneho centra Jána Kuciaka (ICJK)</b></a></p>
      <p>V tomto okamihu dátový tím <a href="https://www.occrp.org/en"><b>OCCRP</b></a> intenzívne pracuje na spracovávaní a katalogizácii dát, aby ich bolo možné ďalej analyzovať.</p>
      <p>Našou prvoradou úlohou je uchovať dáta ako celok v bezpečí, mimo územia Slovenskej republiky. Nakladať s nimi budeme v súlade s najvyššími štandardmi novinárskeho povolania a etiky, v súlade s verejným záujmom. Poskytneme k nim prístup aj slovenským médiám, ktoré tieto štandardy dodržiavajú. Zároveň budeme slúžiť ako overovateľ v prípade, keby sa niekto pokúsil podvrhnúť kompromitujúce informácie a tvrdiť, že pochádzajú z vyšetrovania.</p>
      <p>Organized Crime and Corruption Reporting Project (OCCRP) je medzinárodná sieť investigatívnych novinárov, ktorá sa zameriava na odhaľovanie organizovaného zločinu, korupcie a prania peňazí. </p>
      <p>Celé vyhlásenie OCCRP si môžete prečítať <a href="https://www.occrp.org/en/62-press-releases/11170-police-files-in-kuciak-murder-to-be-opened-to-journalists"><b>TU</b></a>.</p>
      <footer>Zdroj: noviny.sk, icjk.sk</footer>
    </article>
  </body>
</html>