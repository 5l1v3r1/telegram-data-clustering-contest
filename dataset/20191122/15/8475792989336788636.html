<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.svt.se/nyheter/lokalt/smaland/denis-velic-ordinarie-huvudtranare-i-oster"/>
    <meta property="og:site_name" content="SVT Nyheter"/>
    <meta property="article:published_time" content="2019-11-22T15:36:27+00:00"/>
    <meta property="og:title" content="Denis Velic klar som ordinarie huvudtränare i Öster"/>
    <meta property="og:description" content="Denis Velic förlänger som tränare med Östers IF. Velic säkrade Östers fortsatta spel i superettan genom en kvalseger mot Landskrona nyligen."/>
  </head>
  <body>
    <article>
      <h1>Denis Velic klar som ordinarie huvudtränare i Öster</h1>
      <address><time datetime="2019-11-22T15:36:27+00:00">22 Nov 2019, 15:36</time> by <a rel="author">Hanna Nilsson</a></address>
      <p>
        <b>Denis Velic förlänger som tränare med Östers IF. Velic säkrade Östers fortsatta spel i superettan genom en kvalseger mot Landskrona nyligen.</b>
      </p>
      <p>Velic blir nu permanent tränare och har skrivit på ett kontrakt som sträcker sig över två år med möjlighet till ett års förlängning. Han kom till klubben första gången som spelare redan som 17-åring och har sedan dess även varit assisterande tränare och även tillfällig huvudtränare.</p>
      <p>– Det är otroligt inspirerande att få den här möjligheten. Det är en dröm som går i uppfyllelse, säger han själv i ett pressmeddelande.</p>
      <p>Hans vision för laget är att de ska vara jobbiga att möta.</p>
      <p>– Målet är att vi ska bli ett organiserat och strukturerat lag som är oerhört jobbiga att möta. Fokus kommer ligga på att utveckla vårt eget spel med en passningsorienterad fotboll.</p>
      <related>
        <h4>Relaterat</h4>
        <a href="https://www.svt.se/nyheter/lokalt/smaland/oster-kvar-i-superettan-2"/>
        <a href="https://www.svt.se/nyheter/lokalt/smaland/osters-if-sparkar-tranaren-christian-jardler"/>
      </related>
    </article>
  </body>
</html>