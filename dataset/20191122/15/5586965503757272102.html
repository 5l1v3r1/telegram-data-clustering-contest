<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gandul.info/politica/aep-anunta-au-fost-validate-17-503-de-voturi-prin-corespondenta-pentru-turul-al-doilea-18606361"/>
    <meta property="og:site_name" content="Gândul"/>
    <meta property="article:published_time" content="2019-11-22T15:17:50+00:00"/>
    <meta property="og:title" content="AEP anunţă: Au fost validate 17.503 de voturi prin corespondenţă pentru turul al doilea"/>
    <meta property="og:description" content="Mai multe detalii pe Gândul.info"/>
  </head>
  <body>
    <article>
      <h1>AEP anunţă: Au fost validate 17.503 de voturi prin corespondenţă pentru turul al doilea</h1>
      <h2>Autoritatea Electorală Permanentă anunţă că au fost validate 17.503 de voturi prin corespondenţă, cu aproape 8.000 mai puţine decât în turul întâi. Instituţia precizează că cetăţenii români ale căror plicuri nu au ajuns la timp pentru a fi validate vor trebui să îşi exercite votul la secţii.</h2>
      <address><time datetime="2019-11-22T15:17:50+00:00">22 Nov 2019, 15:17</time> by <a rel="author" href="https://www.gandul.info/autor/diana-grigore" target="_blank">Diana Grigore</a></address>
      <p>„Autoritatea Electorală Permanentă (AEP) informează că s-a încheiat verificarea codurilor de bare imprimate pe plicurile exterioare şi înregistrarea primirii acestora de către birourile electorale pentru votul prin corespondenţă şi de către birourile electorale ale secţiilor de votare din străinătate care îndeplinesc atribuţii pentru birourile electorale pentru votul prin corespondenţă. Până la împlinirea termenului-limită, şi anume data de 21 noiembrie 2019, ora 24:00, au fost validate plicurile care conţin votul prin corespondenţă a 17.503 de alegători. Situaţia plicurilor înregistrate, defalcată pe ţări, poate fi consultată pe site-ul <a href="https://prezenta.bec.ro/">https://prezenta.bec.ro</a> la secţiunea Străinătate/Votanţi prin corespondenţă”, potrivit unui comunicat de presă transmis de AEP.</p>
      <p>Instituţia precizează că alegătorii ale căror plicuri nu au ajuns în timp util pentru a fi validate, au fost notificaţi pe e-mail să se îndrepte spre cea mai apropiată secţie de votare pentru a-şi exercita dreptul de vot. Aceştia pot verifica pe site-ul <a href="http://www.votstrainatate.ro/">www.votstrainatate.ro</a>, dacă plicurile cu votul lor au ajuns la destinaţie.<br/><br/>La primul tur de scrutin al alegerilor prezidenţiale au fost validate 25.189 de voturi.</p>
      <p>Preşedintele PSD, Viorica Dăncilă, a anunţat, pe 8 noiembrie că va contesta măsura Autorităţii Electorale Permanente, care a trimis celor care votează prin corespondenţă plicuri cu buletinele de vot pentru ambele tururi de scrutin.</p>
      <p>Candidatul PSD la prezidenţiale, Viorica Dăncilă, a declarat, vineri, la Târgu-Jiu, că nu este un lucru bun ca ambele bletine de vot să fie trimise deodată.</p>
      <related>
        <h4>Citeşte şi</h4>
        <a href="https://www.gandul.info/politica/psd-echipa-lui-klaus-iohannis-o-noua-replica-aroganta-transmisa-romanilor-aveti-un-raspuns-de-acum-doua-saptamani-18606261?utm_source=Gandul&amp;utm_medium=Click%2BCitesteSi+200&amp;utm_campaign=CitesteSi%2Bgandul"/>
      </related>
      <related>
        <h4>Citeşte şi</h4>
        <a href="https://www.gandul.info/politica/alina-gorghiu-dupa-invitatia-vioricai-dancila-la-dezbatere-nu-mai-bine-ar-iesi-putin-pe-strada-18605342?utm_source=Gandul&amp;utm_medium=Click%2BCitesteSi+200&amp;utm_campaign=CitesteSi%2Bgandul"/>
      </related>
      <related>
        <h4>Citeşte şi</h4>
        <a href="https://www.gandul.info/politica/vasilescu-o-scrisoare-pierduta-ce-ii-transmite-lui-motreanu-ultima-invitatie-la-o-dezbatere-dancila-versus-iohannis-18605278?utm_source=Gandul&amp;utm_medium=Click%2BCitesteSi+200&amp;utm_campaign=CitesteSi%2Bgandul"/>
      </related>
    </article>
  </body>
</html>