<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://press-centr.com/ua/news/42952_Dvo-volinskikh-prikordonnikiv-torhuvali-narkotikami"/>
    <meta property="og:site_name" content="PRESS-ЦЕНТР"/>
    <meta property="article:published_time" content="2019-11-22T15:27:00+00:00"/>
    <meta property="og:title" content="Двоє волинських прикордонників торгували наркотиками"/>
    <meta property="og:description" content="За процесуального керівництва прокуратури Волинської області співробітниками Територіального управління Державного бюро розслідува"/>
  </head>
  <body>
    <article>
      <h1>Двоє волинських прикордонників торгували наркотиками</h1>
      <address>
        <time datetime="2019-11-22T15:27:00+00:00">22 Nov 2019, 15:27</time>
      </address>
      <p>
        <b>За процесуального керівництва прокуратури Волинської області співробітниками Територіального управління Державного бюро розслідувань, розташованого у місті Львові, здійснюється досудове розслідування кримінального провадження про незаконний обіг наркотиків, вчинений двома військовослужбовцями Луцького прикордонного загону.</b>
      </p>
      <p>Про це 22 листопада повідомила прес-служба прокуратури Волинської області.</p>
      <related>
        <h4>Читайте також:</h4>
        <a href="http://press-centr.com/ua/news/42945_Chernivchanin-nosiv-pri-sobi-ampuli-z-narkotikami"/>
      </related>
      <p>Правоохоронцями за оперативного супроводу працівників Управління Служби безпеки України в області задокументовано неодноразові факти збуту прикордонниками амфетаміну та канабісу. У ході 5 обшуків вилучено майже 30 г особливо небезпечного наркотичного засобу й банківські картки.</p>
      <p>Обом військовослужбовцям повідомлено про підозру у вчиненні кримінальних правопорушень. Триває досудове розслідування, вирішується питання про обрання прикордонникам запобіжного заходу.</p>
      <p>
        <i>Фото ілюстративне</i>
      </p>
      <p> </p>
    </article>
  </body>
</html>