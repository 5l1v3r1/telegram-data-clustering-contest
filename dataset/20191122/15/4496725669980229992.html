<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.elpuntavui.cat/politica/article/17-politica/1700423-el-govern-espanyol-obre-la-porta-buscar-una-altra-ubicacio-per-a-la-comissaria-de-via-laietana.html"/>
    <meta property="og:site_name" content="El Punt Avui"/>
    <meta property="article:published_time" content="2019-11-22T15:16:04+00:00"/>
    <meta property="og:title" content="El govern espanyol obre la porta buscar una altra ubicació per a la comissaria de Via Laietana"/>
    <meta property="og:description" content="Isabel Celaá no descarta traslladar la seu de la Prefectura Superior de la policia espanyola però remarca que el cos es quedarà la capital catalana L'Ajuntament va aprovar aquesta setmana una iniciativa per convertir l'edifici en un memorial de la r"/>
  </head>
  <body>
    <article>
      <h1>El govern espanyol obre la porta buscar una altra ubicació per a la comissaria de Via Laietana</h1>
      <address><time datetime="2019-11-22T15:16:04+00:00">22 Nov 2019, 15:16</time> by <a rel="author">Agències</a></address>
      <ul>
        <li>
          <b>Isabel Celaá no descarta traslladar la seu de la Prefectura Superior de la policia espanyola però remarca que el cos es quedarà la capital catalana</b>
        </li>
        <li>
          <b>L’Ajuntament va aprovar aquesta setmana una iniciativa per convertir l’edifici en un memorial de la repressió franquista</b>
        </li>
      </ul>
      <p>El govern espanyol no descarta traslladar la Prefectura Superior de la Policía Nacional a Barcelona, situada ara a la Via Laietana, a una altra ubicació.</p>
      <p>La portaveu de l’executiu en funcions, Isabel Celaá, ha obert la porta a la possibilitat que es pugui “localitzar un millor assentament” per a la comissaria però ha remarcat que el cos policial estatal es quedarà a la capital catalana.</p>
      <p>“La Policia Nacional es quedarà a Barcelona i, una altra cosa és que, com deia el senyor Collboni (primer tinent d’alcalde, del PSC), que es pugui localitzar un millor assentament”, ha dit Celaá en la roda de premsa posterior al Consell de Ministres d’aquest divendres.</p>
      <p>La seu de la prefectura ha estat un dels escenaris de les protestes contra la sentència de l’1-O.</p>
      <p>L’Ajuntament va aprovar aquesta setmana una iniciativa per traslladar la comissaria de la Policia Nacional del centre de la ciutat i convertir l’edifici en un centre memorial de la repressió franquista. El PSC va donar suport a la proposta presentada per ERC, que també va rebre els vots a favor de BComú, JxCat i la pròpia ERC.</p>
    </article>
  </body>
</html>