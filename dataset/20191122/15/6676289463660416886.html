<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://observator.tv/eveniment/traficant-droguri-prins-flagrant-326889.html"/>
    <meta property="og:site_name" content="Observator"/>
    <meta property="article:published_time" content="2019-11-22T15:51:00+00:00"/>
    <meta property="og:title" content="Un traficant de droguri, înarmat cu armă letală, a fost prins în flagrant"/>
    <meta property="og:description" content="Un bărbat de 39 de ani, cu cinci kilograme de cannabis şi un pistol asupra lui, a fost prins în flagrant de procurorii DIICOT şi poliţiştii de la antidrog."/>
  </head>
  <body>
    <article>
      <h1>Un traficant de droguri, înarmat cu armă letală, a fost prins în flagrant</h1>
      <address><time datetime="2019-11-22T15:51:00+00:00">22 Nov 2019, 15:51</time> by <a rel="author">Cristi Ioniţă</a></address>
      <p>
        <b>
          <b>Un bărbat de 39 de ani, cu cinci kilograme de cannabis şi un pistol asupra lui, a fost prins în flagrant de procurorii DIICOT şi poliţiştii de la antidrog.</b>
        </b>
      </p>
      <p>Întreaga poveste s-a petrecut joi seara, între Bucureşti şi Ploieşti, traficantul fiind prins când se pregătea să vândă marfa.</p>
      <h3>Traficantul, personaj important într-o reţea internaţională</h3>
      <p>Mai mult, asupra traficantului a fost descoperit un revolver deţinut ilegal şi care avea cinci cartuşe introduse în el.</p>
      <p>Oamenii legii l-au mai deposedat de 16.300 de euro şi 595 de lei, bani care ar proveni din traficul de droguri, dar şi de bolidul de lux pe care îl conducea şi care are o valoare de circa 50.000 de euro.</p>
      <p>Traficantul este considerat un personaj important la unei reţele care se ocupă cu traficul internaţional de droguri pe ruta Spania - România. A fost reținut pentru săvârșirea infracțiunilor de trafic de droguri de risc, deținerea de droguri de risc, portul ilegal de armă şi operaţiuni privind circulația armelor letale și a muniției.</p>
      <p>Traficantul urmează să fie propus pentru arestare preventivă.</p>
    </article>
  </body>
</html>