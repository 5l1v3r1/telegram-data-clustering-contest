<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.trend-online.com/prp/petrolio-eni-saipem-tenaris-saras-maire/"/>
    <meta property="og:site_name" content="Trend Online"/>
    <meta property="article:published_time" content="2019-11-22T15:31:00+00:00"/>
    <meta property="og:title" content="Petrolio al top. Broker: ENI e Saipem i buy più appetibili ora"/>
    <meta property="og:description" content="Il petrolio rifiata leggermente dopo il rally delle ultime sedute che lo ha portato sui massimi di fine settembre. Titoli oil ben intonati a Milano."/>
  </head>
  <body>
    <article>
      <h1>Petrolio al top. Broker: ENI e Saipem i buy più appetibili ora</h1>
      <h2>Il petrolio rifiata leggermente dopo il rally delle ultime sedute che lo ha portato sui massimi di fine settembre. Titoli oil ben intonati a Piazza Affari: quali mettere in portafoglio secondo gli analisti.</h2>
      <address><time datetime="2019-11-22T15:31:00+00:00">22 Nov 2019, 15:31</time> by <a rel="author" href="https://www.trend-online.com/davide-pantaleo/" target="_blank">Davide Pantaleo</a></address>
      <p>Quest'ultima seduta della settimana viene vissuta all'insegna della cautela dal petrolio che dopo il forte rialzo messo a segno fino a ieri, tira un po' il fiato oggi.</p>
      <h3>Petrolio in frenata dopo corsa al rialzo. Focus su meeting Opec ora</h3>
      <p>Mentre scriviamo, le quotazioni dell'oro nero vengono fotografate a 58,4 dollari, con un calo dello 0,31%, mantenendosi comunque a ridosso dei massimi di fine settembre.</p>
      <p>Il petrolio è reduce da un rialzo decisamente corposo che dai minimi di inizio ottobre in area 58,5 dollari, ha spinto i prezzi fin oltre la soglia dei 58 dollari nelle ultime ore.</p>
      <p>Diversi i fattori che nelle ultime settimane hanno alimentato lo shopping sul petrolio, a partire da una maggiore propensione al rischio, unitamente al crescente ottimo sull'esito dei negoziati commerciali tra Cina e Stati Uniti.</p>
      <p>Il mercato ha così ignorato i dati sulle scorte diffuse due giorni fa, con il petrolio che ha continuato a salire malgrado l'incremento maggiore del previsto dell riserve Usa.</p>
      <p>L'attenzione è ora rivolta già all'appuntamento in agenda a dicembre e in particolare ai giorni 5 e 6, quando si terranno gli incontri Opec e Opec+.</p>
      <p>In tale occasione appare alquanto improbabile un taglio della produzione, ma l'orientamento dei Paesi leader del Cartello sarebbe quello di estendere gli attuali tagli di altri tre mesi, fino a metà 2020.</p>
      <p>Intanto il rialzo del petrolio favorisce gli acquisti sui titoli del settore oil a Piazza Affari, dove oggi resta indietro ENI, con un frazionale progresso dello 0,2%, mentre Saipem e Tenaris si apprezzano rispettivamente dell'1,36% e del 2,74%.</p>
      <p>Bene anche i titoli a minore capitalizzazione con Maire Tecnimont in ascesa dello 0,59%, ma riesce a a fare decisamente meglio Saras che vanta un progresso dell'1,91%.</p>
      <footer>
        <a href="https://www.trend-online.com/prp/petrolio-eni-saipem-tenaris-saras-maire/./2.html">CONTINUA A LEGGERE </a>
        <br/>
        <br/>
        <br/>
        <a href="https://www.spreaker.com/show/il-fatto-di-giancarlo-marcotti">Listen to "Il Fatto di Giancarlo Marcotti" on Spreaker.</a>
      </footer>
    </article>
  </body>
</html>