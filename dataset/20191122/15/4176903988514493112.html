<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/vesti/svet/poplave-u-kongu-raseljeno-50-000-ljudi/"/>
    <meta property="og:site_name" content="Krstarica"/>
    <meta property="article:published_time" content="2019-11-22T15:57:00+00:00"/>
    <meta property="og:title" content="Poplave u Kongu, raseljeno 50.000 ljudi"/>
    <meta property="og:description" content="KINŠASA - Vlada Republike Kongo proglasila je stanje prirodne katastrofe na tri teritorije nakon što je zbog obilnih poplava raseljeno najmanje 50.000"/>
  </head>
  <body>
    <article>
      <h1>Poplave u Kongu, raseljeno 50.000 ljudi</h1>
      <address><time datetime="2019-11-22T15:57:00+00:00">22 Nov 2019, 15:57</time> by <a rel="author" href="https://www.krstarica.com/author/tanjug/" target="_blank">Tanjug</a></address>
      <p>KINŠASA – Vlada Republike Kongo proglasila je stanje prirodne katastrofe na tri teritorije nakon što je zbog obilnih poplava raseljeno najmanje 50.000 ljudi.</p>
      <p>Savet ministara saopštio je da je usled višenedeljnih jakih kiša na teritorijama Likuala, La Kuveta i Platoa uništeno više kuća i infrastrukturnih objekata, preneo je AP.</p>
      <p>Vlada je saopštila da su velike poplave prouzrokovale gubitak plantaža, stoke, rezervi hrane i dovele do ponovnog porasta oboljenja koje izaziva porast vode.</p>
      <p>Savet je naveo da se oko 50.000 ljudi uz reku Kongo nalazi u opasnosti.</p>
      <p>Viktor Ngasi, generalni sekretar Makotipokoa, oko 400 kilometara uzvodno od Brazavila, rekao je da je u njegovom okrugu registrovan jedan smrtni slučaj.</p>
      <p>On kaže da ljudi gladuju i čekaju pomoć od vlade.</p>
      <p>(Tanjug)</p>
    </article>
  </body>
</html>