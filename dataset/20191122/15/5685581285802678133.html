<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazetevatan.com/telegram-nedir-ucretli-mi-telegram-nasil-kullanilir--1286521-teknoloji/"/>
    <meta property="og:site_name" content="Gazete Vatan"/>
    <meta property="article:published_time" content="2019-11-22T15:59:00+00:00"/>
    <meta property="og:title" content="Telegram nedir, ücretli mi? Telegram nasıl kullanılır?"/>
    <meta property="og:description" content="Telegram kurucusu Pavel Durov’un, ‘’WhatsApp’ı silin’’ sözlerinden sonra, Telegram ve Telegram’ın özellikleri yoğun bir şekilde araştırılıyor. Her geçen gün kullanıcı sayısını arttıran, Telegram nedir? Telegram ücretli mi? Telegram nasıl kullanılır? Sorularının cevapları…"/>
  </head>
  <body>
    <article>
      <h1>Telegram nedir, ücretli mi? Telegram nasıl kullanılır?</h1>
      <h2>Telegram kurucusu Pavel Durov’un, ‘’WhatsApp’ı silin’’ sözlerinden sonra, Telegram ve Telegram’ın özellikleri yoğun bir şekilde araştırılıyor. Her geçen gün kullanıcı sayısını arttıran, Telegram nedir? Telegram ücretli mi? Telegram nasıl kullanılır? Sorularının cevapları…</h2>
      <address>
        <time datetime="2019-11-22T15:59:00+00:00">22 Nov 2019, 15:59</time>
      </address>
      <p>Telegram kurucusu Pavel Durov, <a href="http://www.gazetevatan.com/arama/?Keyword=WhatsApp">WhatsApp</a>, hakkında sarf ettiği sözlerden sonra milyonlarca Whatsupp kullanıcısı Telegram hakkında araştırmaya koyuldu. Peki Telegram nedir? Telegram ücretli mi? Telegram'ın özellikleri nelerdir?</p>
      <p>
        <b>TELEGRAM NEDİR?</b>
      </p>
      <p>Rus programcısı Pavel Durov tarafından kurulan Telegram, çoklu platform desteği sunan, anlık sesli ve görüntülü mesajlaşma servisidir. Ağustos 2013 yılında kurulan Telegram, hem mobil hem de masaüstüne uyumlu bir programdır.</p>
      <p>Pavel Durov, mesajlaşma uygulaması WhatsApp’ın güvenlik sorunları nedeniyle kullanılmamasını ve silinmesini önerirken, “WhatsApp mesajlarınızı korumuyor, bu uygulama fotoğraf ve mesajları izlemek için bir Truva Atı (zararlı yazılım) gibi kullanılıyor” diyerek dikkatleri üzerin çekti. Durov'ın bu açıklamalarının ardından Telegram'ın ne olduğu merak konusu oldu. Peki Telegram nedir? İşte Telegram ile ilgili merak edilenler...</p>
      <p>Her geçen gün kullanıcı sayısını artıran Telegram, büyümesini her geçen gün sürdürerek, daha çok insana ulaşıyor. Whatsappa’a büyük bir rakip olacağı konuşulan Telegram bugüne kadar 100 milyondan fazla kişi tarafından indirildi.</p>
      <p>
        <b>TELEGRAM'IN ÖZELLİKLERİ NELERDİR?</b>
      </p>
      <p>- Gizli sohbet imkânı sunuyor. Telegram sunduğu teknoloji sayesinde Telegram bile mesajlarınızı göremiyor.</p>
      <p>- Bulut tabanlı mesajlaşma özelliği ile her platform saniyeler içerisinde karşınıza gelir, içerik eşleştirilir.</p>
      <p>- Telefon numarası ile kayıt olunmasına rağmen telefon numarası verilmeden kullanıcı adı ile görüşme yapılır.</p>
      <p>- Mesajlar Telegram dahil, üçüncü kişilere iletilmesi engellidir.</p>
      <p>- Görüntülü ve sesli mesaj özellikleri sunar.</p>
      <p>- Gönderilen mesajı belirli bir süre sonra yok eden özelliği vardır. Mesajlar belirlenen sürenin sonunda her iki taraftan silinir.</p>
      <p>- Son görülme özelliği kapatılabilir.</p>
      <p>- Masaüstü uygulaması seçeneği de vardır.</p>
      <p>- Ekran görüntüsü alındığında karşıdaki kişiye bildirim gönderilir.</p>
      <p>
        <b>TELEGRAM ÜCRETLİ Mİ?</b>
      </p>
      <p>Telegram, iOS cihazlara APP Store; <a href="http://www.gazetevatan.com/arama/?Keyword=Android">Android</a> cihazlara Google Play üzerinden ücretsiz bir şekilde yüklenebiliyor.</p>
    </article>
  </body>
</html>