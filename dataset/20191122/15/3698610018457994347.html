<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/SPORT/ukrayina-diznalasya-potenciynogo-supernika-po-grupi-yevro-2020-330561_.html"/>
    <meta property="og:site_name" content="DT.ua"/>
    <meta property="article:published_time" content="2019-11-22T15:08:00+00:00"/>
    <meta property="og:title" content="Україна дізналася потенційного суперника по групі Євро-2020"/>
    <meta property="og:description" content="Точна назва збірної стане відомо наприкінці березня."/>
  </head>
  <body>
    <article>
      <h1>Україна дізналася потенційного суперника по групі Євро-2020</h1>
      <h2>Точна назва збірної стане відомо наприкінці березня.</h2>
      <address>
        <time datetime="2019-11-22T15:08:00+00:00">22 Nov 2019, 15:08</time>
      </address>
      <p>Сьогодні, 22 листопада, відбулося жеребкування стикових матчів <b><a href="https://dt.ua/SPORT/niderlandi-stali-pershim-supernikom-ukrayini-v-grupi-yevro-2020-330274_.html">Євро-2020</a></b>, завдяки яким переможці своїх груп у Лізі Націй мають додатковий шанс потрапити на європейську першість.</p>
      <p>Для збірної України також був визначений один з потенційних суперників у групі Євро-2020.</p>
      <p>За підсумками жеребкування збірна України зіграє з переможцем шляху D, де зустрінуться між собою у півфіналах Грузія та Білорусь, а також Північна Македонія і Косово. Однак, якщо в дорозі А найсильнішою виявиться збірна Румунії, на правах одного з господарів групи C, саме вона увійде у склад учасників.</p>
      <p>
        <b>
          <i>Результати жеребкування</i>
        </b>
      </p>
      <p>
        <b>Шлях А</b>
      </p>
      <p>Півфінал 1. Ісландія - Румунія</p>
      <p>Півфінал 2. Болгарія - Угорщина</p>
      <p>
        <b>Шлях В</b>
      </p>
      <p>Півфінал 1. Боснія і Герцеговина - Північна Ірландія</p>
      <p>Півфінал 2. Словаччина - Ірландія</p>
      <p>
        <b>Шлях З</b>
      </p>
      <p>Півфінал 1. Шотландія - Ізраїль</p>
      <p>Півфінал 2. Норвегія - Сербія</p>
      <p>
        <b>Шлях D</b>
      </p>
      <p>Півфінал 1. Грузія - Білорусь</p>
      <p>Півфінал 2. Північна Македонія – Косово</p>
      <p>Півфінали стикових ігор відбудуться 26 березня 2020 року, а фінальні ігри пройдуть 31 березня. Офіційно жеребкування Євро-2020 пройде 30 листопада 2019 року в Бухаресті.</p>
      <p>Нагадаємо, першим суперником збірної України з футболу у групі фінальної частини чемпіонату Європи-2020 стала збірна Нідерландів.</p>
      <p>Чемпіонат Європи пройде з 12 червня по 12 липня наступного року. У турнірі візьмуть участь 24 збірні, а матчі континентальної першості в зв'язку з 60-річчям заснування Євро відбудуться в 12 містах Європи. Півфінали і фінал пройдуть у Лондоні на легендарному стадіоні "Уемблі".</p>
      <p>Раніше повідомлялося про те, що <b><a href="https://dt.ua/SPORT/ukrayina-potrapila-v-pershiy-koshik-zherebkuvannya-finalnoyi-chastini-yevro-2020-329972_.html">Україна потрапила в перший кошик жеребкування фінальної частини Євро-2020</a></b>.</p>
      <footer>За матеріалами: <a href="https://dt.ua/go/aHR0cDovL3Nwb3J0YXJlbmEuY29tLw==">Sport Arena</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>