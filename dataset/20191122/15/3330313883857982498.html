<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/904746/van-bommel-hakt-voorlopige-knoop-door-in-keepersprobleem-zoet-tweede-doelman.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-22T15:24:00+00:00"/>
    <meta property="og:title" content="Einde aan soap bij PSV: Oranje-international Zoet tweede keeper in Eindhoven"/>
    <meta property="og:description" content="Jeroen Zoet is zijn plek als eerste keeper bij PSV voorlopig kwijt. Mark van Bommel meldt vrijdagmiddag op de persconferentie in aanloop naar de competitiewedstrijd tegen sc Heerenveen dat de Oranje-international op dit moment tweede keus is in Eindhoven. Zoet raakte twee weken terug zijn basisplaats kwijt bij PSV, waardoor Lars Unnerstall de positie van eerste doelman innam. Dat leidde tot veel controverse, waarbij het met name in de communicatie misliep. Van Bommel verzuimde om op correcte wijze te communiceren dat Zoet gedegradeerd was tot derde doelman met alle gevolgen van dien. Zoet gevraagd naar winters vertrek: 'Doet me meer dat het klote gaat met PSV' Zoet baalt van 'groot issue': &quot;Op dat moment dacht ik dat dat het slimste was&quot;"/>
  </head>
  <body>
    <article>
      <h1>Einde aan soap bij PSV: Oranje-international Zoet tweede keeper in Eindhoven</h1>
      <address>
        <time datetime="2019-11-22T15:24:00+00:00">22 Nov 2019, 15:24</time>
      </address>
      <p>
        <b>Jeroen Zoet is zijn plek als eerste keeper bij PSV voorlopig kwijt. Mark van Bommel meldt vrijdagmiddag op de persconferentie in aanloop naar de competitiewedstrijd tegen sc Heerenveen dat de Oranje-international op dit moment tweede keus is in Eindhoven.</b>
      </p>
      <p>Zoet raakte twee weken terug zijn basisplaats kwijt bij PSV, waardoor Lars Unnerstall de positie van eerste doelman innam. Dat leidde tot veel controverse, waarbij het met name in de communicatie misliep. Van Bommel verzuimde om op correcte wijze te communiceren dat Zoet gedegradeerd was tot derde doelman met alle gevolgen van dien.</p>
      <p>Het was uiteindelijk Van Bommel die over de brug kwam en excuses maakte richting zijn doelman. "Wij hebben verzuimd om Jeroen op zaterdag te vertellen dat hij in Tilburg derde doelman zou zijn. Door een pijnlijke communicatiefout kreeg Jeroen dit pas in Tilburg te horen en dat is niet goed te praten. Jeroen was terecht woedend, maar was toch zo professioneel om met Lars de warming up te doen", vertelde de trainer toen.</p>
      <p>Van Bommel legde ook uit waarom Zoet als derde doelman fungeerde. "De reden voor die keuze om hem voor Willem II-uit geen reservedoelman te maken was simpel. Wij wilden voorkomen dat Jeroen bij een blessure of rode kaart voor Lars Unnerstall zou moeten invallen. Dat leek ons gezien het feit dat ik hem na al die jaren als eerste doelman gepasseerd heb geen goede situatie." Inmiddels is de rust dus teruggekeerd en kiest Van Bommel voor Zoet als tweede doelman van PSV.</p>
      <figure>
        <iframe data-src="https://twitter.com/RikElfrink/status/1197878993598472193?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <related>
        <h4>Lees meer</h4>
        <a href="https://www.voetbalprimeur.nl/nieuws/903574/zoet-schoten-wel-wat-dingen-door-mijn-hoofd-het-ek-is-er-daar-n-van-.html?itm_source=www.voetbalprimeur.nl&amp;itm_medium=highlighted-content"/>
        <a href="https://www.voetbalprimeur.nl/nieuws/903590/zoet-baalt-van-groot-issue-op-dat-moment-dacht-ik-dat-dat-het-slimste-was-.html?itm_source=www.voetbalprimeur.nl&amp;itm_medium=highlighted-content"/>
      </related>
    </article>
  </body>
</html>