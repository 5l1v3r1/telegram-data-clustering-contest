<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tariffando.it/wind-e-tre-ecco-tutte-le-offerte-di-natale/"/>
    <meta property="og:site_name" content="Tariffando.it"/>
    <meta property="article:published_time" content="2019-11-22T15:50:59+00:00"/>
    <meta property="og:title" content="Wind e Tre: ecco tutte le offerte di Natale"/>
    <meta property="og:description" content="C'è aria di Natale in casa Wind e in casa Tre: arrivano, da entrambe le parti, tante nuove offerte e iniziative. Vediamole insieme"/>
  </head>
  <body>
    <article>
      <h1>Wind e Tre: ecco tutte le offerte di Natale</h1>
      <h2>C’è aria di Natale in casa Wind e in casa Tre: arrivano, da entrambe le parti, tante nuove offerte e iniziative. Vediamole insieme</h2>
      <address><time datetime="2019-11-22T15:50:59+00:00">22 Nov 2019, 15:50</time> by <a rel="author">Sara R.</a></address>
      <p>È (quasi) Natale proprio per tutti e, sebbene manchino ancora diverse settimane, Wind e Tre hanno già messo sotto l’albero i regali per i propri utenti. Tante le iniziative e tante le novità, che, nonostante il brand unico, gli operatori propongono singolarmente, ciascuno attento a precise esigenze del mercato. E se quindi da una parte Wind si focalizza sui potenziali nuovi clienti e quelli che vivono all’estero, Tre punta sull’innovazione e sugli smartphone.</p>
      <p>Entriamo nel dettaglio.</p>
      <p><b>Wind</b> decide di continuare a cavalcare l’onda delle proprie offerte <i>All Inclusive </i>e propone la <b>All Inclusive Easy Pay</b>, che prevede minuti ed SMS illimitati e 100 GB di traffico dati ogni mese <b>fino al primo marzo 2020</b>. L’offerta è sottoscrivibile unicamente <b>dai nuovi clienti</b> e, proprio come le altre promo della gamma <i>All Inclusive</i>, è disponibile nelle versioni <b>Young, Smart e Senior</b>. Coloro che la sottoscriveranno potranno navigare con la “Super Rete” di Wind Tre, che vanta una velocità di ben <b>100 Megabit al secondo</b>.</p>
      <figure>
        <img src="https://i0.wp.com/www.tariffando.it/wp-content/uploads/2019/11/wind.png?fit=708%2C337&amp;ssl=1"/>
      </figure>
      <p>Ma i nuovi clienti non saranno gli unici a festeggiare il Natale con Wind, perché ci sono grandi opportunità anche per i clienti Wind residenti all’estero. <b>Call your country</b>, l’offerta di Wind per coloro che vivono all’estero, avrà un gradito aumento dei gigabyte disponibili. Inoltre, Wind mostra vicinanza e attenzione ai tantissimi cittadini rumeni residenti in Italia. In occasione della festa nazionale di Romania, Wind lancia la “<b>Call your country speciale Romania</b>“, così che i cittadini rumeni, come recita lo slogan della promo mandata in TV in lingua rumena, possano “sentirsi sempre a casa”.</p>
      <p>I regali continuano anche sul fronte degli smartphone. Per tutti coloro che acquisteranno uno dei molti modelli disponibili presso gli store Wind, come Samsung S10, il Huawei P30 Lite e Xiaomi Redmi Note 8, <b>riceveranno in regalo gli auricolari wireless <i>Ear Buds SBS</i></b><i>.</i></p>
      <p>Da menzionare anche <b>Wind Smart Pack</b>, il pacchetto che prevede minuti illimitati, 30 GB e uno smartphone incluso, a soli <b>11,99€ al mese</b>. È possibile scegliere tra ZTE Blade A5 2019, con anticipo e rata mensile pari a zero, e Samsung Galaxy A10, con anticipo di 39,99€ e rata mensile a zero euro.</p>
      <p>E se volete proteggere il vostro nuovo smartphone, <b>Smartphone Reload </b>è la soluzione che fa per voi, in quanto vi consente di sostituire il dispositivo in un solo giorno e non sono previsti vincoli fino al 31 dicembre.</p>
      <p>Sul fronte <b>Tre Italia</b>, invece, segnaliamo due promo molto interessanti.</p>
      <p>La prima, “<b>3 XMAS EDITION”</b>, consente, in seguito all’acquisto di uno smartphone Xiaomi, di ottenere <b>un buono del valore di 34,99 euro</b>, da utilizzare sullo store <i>mi.com</i>. Nel negozio virtuale è possibile avere il nuovo <i>Mi Smart Band 4</i> in regalo oppure scegliere tra i numerosi altri dispositivi disponibili. Inoltre, gli smartphone Xiaomi Redmi 8, Mi Note 10 e Redmi Note 8T sono acquistabili, ad anticipo zero, con l’offerta speciale “<b>ALL-IN Power Xmas Edition</b>” che, al costo mensile di 11,99€, prevede<br/>minuti ed SMS illimitati e ben 100 Giga di navigazione con “<i>Giga Bank”.</i></p>
      <figure>
        <img src="https://i2.wp.com/www.tariffando.it/wp-content/uploads/2019/11/tre.png?fit=910%2C438&amp;ssl=1"/>
      </figure>
      <p>La seconda promozione, che va sotto il nome di “<b>TOP Smartphone</b>“, propone ad anticipo zero smartphone di ultima generazione quali iPhone XR, Samsung Galaxy S10 o Huawei P30 Pro, in abbinamento a una delle offerte <i>“All</i> <i>In</i>” di Tre. Esiste anche la possibilità di avere la protezione Kasko inclusa e la facoltà di cambiare smartphone senza costi se si sceglie la soluzione “<i>Free</i>” che, in occasione del Natale, è disponibile scontata a <b>3,99€ in più al mese</b>.</p>
      <p>Infine, Tre pensa anche alla navigazione in mobilità e propone <b>WebCube.4G+</b>, un router wi-fi ad alta velocità al quale è possibile collegare contemporaneamente fino a 20 dispositivi. Il router WebCube.4g+ è incluso ad anticipo zero con la soluzione “<i>3Cube XL”</i>.</p>
      <h3>Tutte le offerte <a href="https://www.wind.it/privati/">Wind</a> e <a href="https://www.tre.it/">Tre</a></h3>
    </article>
  </body>
</html>