<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.philenews.com/eidiseis/topika/article/824550/tesseris-prosfores-ga-ton-dromo-pafoy-polis-chrysochoys136"/>
    <meta property="og:site_name" content="Philenews"/>
    <meta property="article:published_time" content="2019-11-22T15:02:00+00:00"/>
    <meta property="og:title" content="Τέσσερις προσφορές για τον δρόμο Πάφου - Πόλης Χρυσοχούς"/>
    <meta property="og:description" content="Ολοκληρώθηκε σήμερα η διαδικασία υποβολής προσφορών  για την κατασκευή του δρόμου Πάφου-Πόλης Χρυσοχούς (Τμήμα 1, Φάση Α'). Το έργο εντάσσεται στους στρατηγικούς σχεδιασμούς του υπουργείου για βελτίωση του οδικού δικτύου. Σύμφωνα με ανακοίνωση του Υπουργείου Μεταφορών, υποβλήθηκαν τέσσερις προσφορές, οι οποίες θα αξιολογηθούν άμεσα, προκειμένου το έργο να ξεκινήσει το συντομότερο δυνατό."/>
  </head>
  <body>
    <article>
      <h1>Τέσσερις προσφορές για τον δρόμο Πάφου - Πόλης Χρυσοχούς</h1>
      <address>
        <time datetime="2019-11-22T15:02:00+00:00">22 Nov 2019, 15:02</time>
      </address>
      <p>
        <b>Ολοκληρώθηκε σήμερα η διαδικασία υποβολής προσφορών  για την κατασκευή του δρόμου Πάφου-Πόλης Χρυσοχούς (Τμήμα 1, Φάση Α'). Το έργο εντάσσεται στους στρατηγικούς σχεδιασμούς του υπουργείου για βελτίωση του οδικού δικτύου. Σύμφωνα με ανακοίνωση του Υπουργείου Μεταφορών, υποβλήθηκαν τέσσερις προσφορές, οι οποίες θα αξιολογηθούν άμεσα, προκειμένου το έργο να ξεκινήσει το συντομότερο δυνατό.</b>
      </p>
      <p>Το προτεινόμενο έργο αφορά την μελέτη και κατασκευή (Design &amp; Build) δρόμου δύο λωρίδων από την Αγία Μαρινούδα μέχρι το Στρουμπί, μήκους 15,5 χλμ., με προοπτική αναβάθμισής του σε αυτοκινητόδρομο τεσσάρων λωρίδων, ενώ το προκαταρκτικό κόστος του έργου υπολογίζεται σε €70 εκ.+ ΦΠΑ. Ο συνολικός  χρόνος μελέτης/κατασκευής θα είναι 3,5 χρόνια.</p>
      <p>
        <b>ΔΙΑΒΑΣΤΕ ΕΠΙΣΗΣ: <a href="http://www.philenews.com/eidiseis/topika/article/708149/prokirychthikan-oi-prosfores-ga-to-dromo-pafoy-polis">Προκηρύχθηκαν οι προσφορές για το δρόμο Πάφου-Πόλης</a></b>
      </p>
      <p>Η όδευση αρχίζει από τον αυτοκινητόδρομο Λεμεσού-Πάφου παρά την Αγία Μαρινούδα, ακολουθεί βόρεια πορεία ανατολικά της Μαραθούντας και της Τσάδας, δυτικά της Καλλέπειας και του Στρουμπιού και καταλήγει στον υφιστάμενο δρόμο, μετά το Στρουμπί.</p>
      <p>Πηγή: Philenews/ΓΤΠ</p>
    </article>
  </body>
</html>