<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.karar.com/dunya-haberleri/gazzedeki-israil-saldirilarinda-olu-sayisi-35e-cikti-1391922"/>
    <meta property="og:site_name" content="Karar.com"/>
    <meta property="article:published_time" content="2019-11-22T15:47:00+00:00"/>
    <meta property="og:title" content="Gazze'deki İsrail saldırılarında ölü sayısı 35'e çıktı"/>
    <meta property="og:description" content="İsrail'in Gazze'ye düzenlediği hava saldırılarında ölü sayısı 35'e yükseldi. Saldırıda yaralanan Muhammed Salim Avde es-Sevarika'nın hayatını kaybetmesi ile birlikte aynı aileden ölenlerin sayısı 9'a yükseldi."/>
  </head>
  <body>
    <article>
      <h1>Gazze'deki İsrail saldırılarında ölü sayısı 35'e çıktı</h1>
      <address>
        <time datetime="2019-11-22T15:47:00+00:00">22 Nov 2019, 15:47</time>
      </address>
      <p>
        <b>İsrail'in Gazze'ye düzenlediği hava saldırılarında ölü sayısı 35'e yükseldi. Saldırıda yaralanan Muhammed Salim Avde es-Sevarika'nın hayatını kaybetmesi ile birlikte aynı aileden ölenlerin sayısı 9'a yükseldi.</b>
      </p>
      <p>İsrail ordusunun 14 Kasım'da Gazze'ye düzenlediği hava saldırısında yaralanan Muhammed Salim Avde es-Sevarika (40) hayatını kaybetti.</p>
      <p>Gazze'deki Filistin Sağlık Bakanlığından yapılan yazılı açıklamada, İsrail savaş uçaklarının 13 Kasım'da Gazze'nin Deyr Belah bölgesinde Sevarika ailesinin yaşadığı barakaya hava saldırısı düzenlediği hatırlatıldı.</p>
      <p>Saldırıda yaralanan Muhammed Salim Avde es-Sevarika'nın (40) hayatını kaybettiği belirtilen açıklamada, böylece aynı aileden ölenlerin sayısının 9'a çıktığı bildirildi.</p>
      <p>Açıklamada, 12-14 Kasım tarihleri arasında İsrail'in Gazze'ye düzenlediği hava saldırılarında ölenlerin sayısının da 35'e yükseldiği kaydedildi.</p>
      <p>
        <b>NE OLMUŞTU?</b>
      </p>
      <p>İsrail ordusu 12 Kasım'da, Gazze'nin doğusunda İslami Cihad Hareketinin askeri kanadı Kudüs Seriyyeleri'nin önde gelen komutanlarından Baha Ebu'l Ata'nın bulunduğu eve saldırı düzenlemiş, Ebu'l Ata ile eşi hayatını kaybetmişti.</p>
      <p>İsrail ordusu, 13 Kasım'da Deyr Belah bölgesinde bir barakaya hava saldırısı düzenlemiş, saldırıda Sevarika ailesinden 5'i çocuk 8 kişi yaşamını yitirmişti. İsrailli yetkililer, saldırının hedefinde İslami Cihad Hareketi'nin önde gelen komutanlarından Resmi Ebu Melhus es-Sevarika'nın olduğunu açıklamıştı.</p>
      <p>
        <b>GAZZE/AA</b>
      </p>
      <related>
        <a href="https://www.karar.com/dunya-haberleri/israilin-gazzeye-saldiri-maliyeti-3-1-milyon-dolar-1386593"/>
      </related>
      <related>
        <a href="https://www.karar.com/dunya-haberleri/israil-yine-ateskes-uymadi-hamas-hedeflerini-bombaladi-1385532"/>
      </related>
      <related>
        <a href="https://www.karar.com/dunya-haberleri/israilden-islami-cihad-hedeflerine-bombardiman-1384415"/>
      </related>
    </article>
  </body>
</html>