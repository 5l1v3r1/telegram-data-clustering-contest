<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/904742/van-dijk-weer-fit-bij-liverpool-klopp-beslist-later-over-twijfelgevallen.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-22T15:14:00+00:00"/>
    <meta property="og:title" content="Klopp: 'Van Dijk speelt zeker mee, over de anderen kan ik nog niks zeggen'"/>
    <meta property="og:description" content="Virgil van Dijk is zaterdag gewoon aanwezig wanneer Liverpool de strijd om de landstitel vervolgt. De Oranje-aanvoerder verliet eerder deze week wegens 'persoonlijke omstandigheden' het trainingskamp van Oranje, maar traint weer volop mee met de selectie van Jürgen Klopp. De koploper van de Premier League gaat zaterdag tegen Crystal Palace op jacht naar alweer de twaalfde overwinning van het seizoen. Klopp kan rekenen op Van Dijk, nadat de Bredanaar eerder deze week wegens 'persoonlijke omstandigheden' het trainingskamp van Oranje verliet. De Nederlandse stopper was niet de enige Liverpool-speler met een vraagteken achter zijn naam. Zo zijn bijvoorbeeld Mohamed Salah, Andy Robertson en Joel Matip twijfelgevallen. Van Dijk verlaat trainingskamp Oranje vanwege 'persoonlijke omstandigheden' Koeman overhandigt band aan Wijnaldum en heeft 'Van Dijk-oplossing' al gevonden"/>
  </head>
  <body>
    <article>
      <h1>Klopp: 'Van Dijk speelt zeker mee, over de anderen kan ik nog niks zeggen'</h1>
      <address>
        <time datetime="2019-11-22T15:14:00+00:00">22 Nov 2019, 15:14</time>
      </address>
      <p>
        <b>Virgil van Dijk is zaterdag gewoon aanwezig wanneer Liverpool de strijd om de landstitel vervolgt. De Oranje-aanvoerder verliet eerder deze week wegens 'persoonlijke omstandigheden' het trainingskamp van Oranje, maar traint weer volop mee met de selectie van Jürgen Klopp.</b>
      </p>
      <p>De koploper van de Premier League gaat zaterdag tegen Crystal Palace op jacht naar alweer de twaalfde overwinning van het seizoen. Klopp kan rekenen op Van Dijk, nadat de Bredanaar eerder deze week wegens 'persoonlijke omstandigheden' het trainingskamp van Oranje verliet. De Nederlandse stopper was niet de enige Liverpool-speler met een vraagteken achter zijn naam. Zo zijn bijvoorbeeld Mohamed Salah, Andy Robertson en Joel Matip twijfelgevallen.</p>
      <p>Klopp verschafte vrijdag op de <a href="https://www.liverpoolfc.com/news/first-team/374110-injury-update-mohamed-salah-van-dijk-klopp-crystal-palace">persconferentie</a> meer duidelijkheid over alle lopende zaken. "Van Dijk speelt honderd procent zeker mee. Over de anderen kan ik nog niks met zekerheid zeggen. Het is altijd lastig zo na een interlandperiode. Wellicht wachten we tot de laatste seconden met het maken van beslissingen. Niemand is teruggekomen met een serieuze blessure, maar het is afwachten hoe de trainingssessie van vandaag verloopt."</p>
      <p>De Duitser ging specifiek in de inzetbaarheid van Salah. "Hij heeft gisteren getraind. Hij heeft de hele tijd getraind sinds hij hier was, maar slechts de dingen die wij hem vroegen. Vandaag is een belangrijke sessie waarin we kunnen zien hoe het gaat. We moeten oppassen met dit soort zaken. Later beslissen we of hij meespeelt of niet."</p>
      <related>
        <h4>Lees meer</h4>
        <a href="https://www.voetbalprimeur.nl/nieuws/904101/knvb-van-dijk-verlaat-trainingskamp-oranje-vanwege-persoonlijke-omstandigheden-.html?itm_source=www.voetbalprimeur.nl&amp;itm_medium=highlighted-content"/>
        <a href="https://www.voetbalprimeur.nl/nieuws/904226/koeman-overhandigt-band-aan-wijnaldum-en-heeft-van-dijk-oplossing-al-gevonden.html?itm_source=www.voetbalprimeur.nl&amp;itm_medium=highlighted-content"/>
      </related>
    </article>
  </body>
</html>