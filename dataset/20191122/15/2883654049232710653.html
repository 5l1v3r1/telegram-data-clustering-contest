<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ditjesendatjes.nl/saudische-prins-bij-g20-in-japan/"/>
    <meta property="og:site_name" content="Ditjes &amp; Datjes"/>
    <meta property="article:published_time" content="2019-11-22T15:10:54+00:00"/>
    <meta property="og:title" content="Saudische prins bij G20 in Japan"/>
    <meta property="og:description" content="De Saudische prins Faisal bin Farhan Al Saud, die vorige maand werd benoemd tot minister van Buitenlandse Zaken, is vrijdag voor aanvang van de G20 in Japan welkom geheten door zijn Japanse ambtgenoot Toshimitsu Motegi. Namens Nederland neemt minister Stef Blok deel aan de top."/>
  </head>
  <body>
    <article>
      <h1>Saudische prins bij G20 in Japan</h1>
      <address><time datetime="2019-11-22T15:10:54+00:00">22 Nov 2019, 15:10</time> by <a rel="author" href="https://www.ditjesendatjes.nl/author/ditjesdatjes/" target="_blank">DitjesDatjes</a></address>
      <p>De Saudische prins Faisal bin Farhan Al Saud, die vorige maand werd benoemd tot minister van Buitenlandse Zaken, is vrijdag voor aanvang van de G20 in Japan welkom geheten door zijn Japanse ambtgenoot Toshimitsu Motegi. Namens Nederland neemt minister Stef Blok deel aan de top.</p>
      <p>Saudi-Arabië neemt voor komend jaar het voorzitterschap van de G20 op zich. Prins Faisal zal zaterdag tijdens een ceremonie in Nagoya het stokje overnemen van Japan dat dit jaar de G20 leidde. Volgend jaar is de topontmoeting van de grootste economieën van de wereld in Riyad.</p>
      <p>Prins Faisal heeft eerder politieke ervaring in het westen opgedaan. Hij heeft de afgelopen maanden dienst gedaan als ambassadeur in Duitsland en was daarvoor als politiek adviseur in dienst bij de ambassade van Saudi-Arabië in Washington.</p>
      <p>De keuze voor de prins wordt gezien als een poging van de Saudische koning om het internationale imago van de oliestaat op te poetsen. Saudi-Arabië, een belangrijk bondgenoot van de Verenigde Staten in de confrontatie met Iran, heeft te maken gehad met intense westerse kritiek op zijn mensenrechtenverslag, waaronder de moord op journalist Jamal Khashoggi vorig jaar en betrokkenheid bij de verwoestende oorlog in Jemen.</p>
      <p>Dat was ook de achtergrond van de kritiek die koningin Máxima eerder dit jaar kreeg na haar ontmoeting met kroonprins Mohammed Bin Salman. Ze sprak hem op de vorige G20-top in Osaka voor haar werk voor de Verenigde Naties.</p>
      <p>BUZZR</p>
    </article>
  </body>
</html>