<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.24sports.com.cy/gr/news/nea/koinonia/psem-gia-kakopetria-me-toys-astynomikoys-kapoioi-foboyntai-mi-mplexoyn"/>
    <meta property="og:site_name" content="24NEWS"/>
    <meta property="article:published_time" content="2019-11-22T15:33:00+00:00"/>
    <meta property="og:title" content="ΠΣΕΜ για Κακοπετριά: «Με τους αστυνομικούς κάποιοι φοβούνται μη μπλέξουν»"/>
    <meta property="og:description" content="Τοποθετήθηκε και η ΠΣΕΜ για τις εκδρομές στην Κακοπετριά"/>
  </head>
  <body>
    <article>
      <h1>ΠΣΕΜ για Κακοπετριά: «Με τους αστυνομικούς κάποιοι φοβούνται μη μπλέξουν»</h1>
      <h2>Τοποθετήθηκε και η ΠΣΕΜ για τις εκδρομές στην Κακοπετριά</h2>
      <address><time datetime="2019-11-22T15:33:00+00:00">22 Nov 2019, 15:33</time> by <a rel="author">Μαρινέλλα Παναγιώτου</a></address>
      <p>Μετά την ανακοίνωση της Συνομοσπονδίας Γονέων Μέσης Εκπαίδευσης και την τοποθέτηση του Κοινοτάρχη Κακοπετριάς, Ιωάννη Ιακωβίδη στο <b>24</b><b>news</b>, ζητήθηκε και από τον επικεφαλής της Παγκύπριας Συντονιστικής Επιτροπής Μαθητών (ΠΣΕΜ), Γιάννη Λαπίθιο η θέση του.</p>
      <p>Όπως ανάφερε στην ιστοσελίδα μας, η ΠΣΕΜ αρχικά καταδικάζει τα όσα αρνητικά συμβαίνουν στις εκδρομές των μαθητών στην Κακοπετριά, ωστόσο, σημείωσε ότι δεν συμβαίνουν μόνο εκεί τέτοια περιστατικά.</p>
      <p>Μάλιστα, θέλησε να υπενθυμίσει ότι την περσινή περίοδο η ΠΣΕΜ έκανε πρόταση προς την Συνομοσπονδία των Γονέων και τις διευθύνσεις των σχολείων, οι εν λόγω εκδρομές να γίνονται σε συνεννόηση μεταξύ τους, ωστόσο απορρίφθηκε.</p>
      <p>Αναφερόμενος στην παρουσία της Αστυνομίας στην Κακοπετριά, κατά τις περιόδους που πηγαίνουν εκδρομές οι μαθητές, σημείωσε ότι δεν κατακρίνουν το έργο τους, ωστόσο, ναι μεν προσφέρουν ασφάλεια στους μαθητές, αλλά κάποιοι άλλοι αισθάνονται και φόβο, μην μπλέξουν χωρίς λόγο.</p>
      <p>Ο Γιάννης Λαπίθιος, θέλησε να τονίσει την αναγκαιότητα για ενίσχυση του προγράμματος πρόληψης στα σχολεία, ώστε οι μαθητές να ενημερώνονται για τις παραβατικές συμπεριφορές και τις συνέπειές τους, αλλά και για τις καταχρήσεις.</p>
      <p>Ζήτησε επίσης να ενισχυθεί η παρουσία παιδοψυχολόγων στα σχολεία, για ευνόητους λόγους.</p>
      <p>Επισήμανε μάλιστα ότι, η ΠΣΕΜ δεν θέλει να στιγματίζεται ολόκληρο κίνημα για κάποιες μεμονωμένες συμπεριφορές, αφού οι μαθητές που εμπλέκονται σε επεισόδια είναι η μειοψηφία.</p>
      <related>
        <a href="https://www.24sports.com.cy/gr/news/nea/koinonia/problima-oi-exosxolikoi-stin-kakopetria%E2%80%93-san-toys-lykoys-poy-peirazoyn-ta-probata"/>
        <a href="https://www.24sports.com.cy/gr/news/nea/koinonia/ekdromes-stin-kakopetria-i-anisyxia-ton-goniwn-kai-to-xapi-tis-epomenis-meras"/>
      </related>
    </article>
  </body>
</html>