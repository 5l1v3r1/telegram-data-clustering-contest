<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.trend-online.com/risparmio/idee-portafoglio-sostenibile-usa/"/>
    <meta property="og:site_name" content="Trend Online"/>
    <meta property="article:published_time" content="2019-11-22T15:00:00+00:00"/>
    <meta property="og:title" content="3 idee per un portafoglio sostenibile a stelle e strisce"/>
    <meta property="og:description" content="Gap, Mattel e Berkshire Hathaway in base alle valutazioni di Sustainalytics presentano un basso rischio ESG e sono scambiate a prezzi vantaggiosi."/>
  </head>
  <body>
    <article>
      <h1>3 idee per un portafoglio sostenibile a stelle e strisce</h1>
      <h2>Gap, Mattel e Berkshire Hathaway in base alle valutazioni di Sustainalytics presentano un basso rischio ESG e sono scambiate a prezzi vantaggiosi.</h2>
      <address><time datetime="2019-11-22T15:00:00+00:00">22 Nov 2019, 15:00</time> by <a rel="author" href="https://www.trend-online.com/morningstar/" target="_blank">Morningstar</a></address>
      <p>Come minimizzare il rischio ESG in un portafoglio azionario Usa? Gap, Mattel e Berkshire Hathaway sono tra le società a cui Sustainalytics assegna un ESG Risk Rating tra i migliori a livello globale e sono scontate sul mercato. La corporate governance, l’etica del business, il capitale umano, il rispetto dei diritti umani, la privacy dei dati, l’impatto ambientale in termini di emissioni di CO2 sono alcune delle variabili prese in considerazione dagli analisti che assegnano un punteggio in una scala da 0 a infinito (anche se il 95% dei casi ricade nell'intervallo 0-50) per valutare la percentuale di rischio ESG che la società non è in grado di gestire. Uno score tra 10 e 20 indica un rischio basso, sopra 40 segnala che il rischio è severo.</p>
      <h3>Gap batte i competitor del fashion retail</h3>
      <p>Con un ESG Risk Rating pari a 13,3/100 (report aggiornato al 12 novembre 2019) Gap è nel quarto percentile più basso a livello globale (tra le società coperte da Sustainalytics) ed è prima tra le prime nel settore abbigliamento davanti a suoi diretti competitor H&amp;M, L Brands e Ross Stores. “La forte dipendenza dell’azienda da fornitori terzi la rende particolarmente vulnerabile ai rischi legati alla supply chain, anche perché la maggior parte dei suoi partner commerciali ha sede in paesi come il Bangladesh e la Cina che sono stati tradizionalmente associati a cattive condizioni di lavoro. Il crescente interesse dei consumatori per un abbigliamento che sia anche sostenibile, che quindi utilizzi materiali riciclati e riduca l'uso di materiali tossici, è una delle principali sfide dell’industria”, dice Roxana Dobre, analista di Sustainalytics.</p>
      <footer>
        <a href="https://www.trend-online.com/risparmio/idee-portafoglio-sostenibile-usa/./2.html">CONTINUA A LEGGERE </a>
        <br/>
        <br/>
        <br/>
        <a href="https://www.spreaker.com/show/il-fatto-di-giancarlo-marcotti">Listen to "Il Fatto di Giancarlo Marcotti" on Spreaker.</a>
      </footer>
    </article>
  </body>
</html>