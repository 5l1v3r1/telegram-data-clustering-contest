<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/77630-Otrasny-pohlad-na-vychode-Slovenska-Priehrada-Ruzin-je-plna-plastoveho-odpadu-zasahuje-az-do-metrovej-hbky"/>
    <meta property="og:site_name" content="REFRESHER"/>
    <meta property="article:published_time" content="2019-11-22T15:03:00+00:00"/>
    <meta property="og:title" content="Otrasný pohľad na východe Slovenska: Priehrada Ružín je plná plastového odpadu, zasahuje až do metrovej hĺbky"/>
    <meta property="og:description" content="Plastovým odpadom nie sú nakazené len svetové moria, ale už aj slovenské vodné nádrže."/>
  </head>
  <body>
    <article>
      <h1>Otrasný pohľad na východe Slovenska: Priehrada Ružín je plná plastového odpadu, zasahuje až do metrovej hĺbky</h1>
      <address><time datetime="2019-11-22T15:03:00+00:00">22 Nov 2019, 15:03</time> by <a rel="author">Daniel Mikolášik</a></address>
      <p>
        <b>Plastovým odpadom nie sú nakazené len svetové moria, ale už aj slovenské vodné nádrže.</b>
      </p>
      <p><b>Vodná nádrž Ružín</b> na východnom Slovensku pri Margecanoch <b>je plná smetí, odpadkov a plastov.</b> Miestni to pripisujú ľuďom z osád nachádzajúcich sa v povodí Hornádu a Hnilca. Okrem nich však k odpadu v priehrade majú prispievať aj bezohľadní chatári či rybári.</p>
      <p>Na prípad upozorňuje facebookova stránka <a href="https://www.facebook.com/ecoclubsk/">ECO club SVK</a>. Kvôli mase odpadkov sa dokonca počas víkendových Nočných orientačných pretekov vodákov ATU Košice súťažiaci v kajakoch či kanoe museli brodiť v doslovnom<b> smetisku na vode.</b></p>
      <p><i>„Popri vytýčení trasy pravidelne vyzbieram približne 10 vriec odpadu. Pre preteky to bolo nemilé prekvapenie a obávam sa, či to v budúcnosti budú ešte preteky alebo iba vodácky zber odpadu,“</i> opísal pre portál <a href="https://kosicednes.sk/udalosti/sutaziaci-splavu-na-ruzine-sa-brodili-cez-haldy-odpadu/?fbclid=IwAR1w_ORjEyep2laffltuAkY4-b89Yw5OC8CK1PPJslxg0sxXJBTEEUfE0do">Košice Dnes</a> situáciu z víkendu spoluorganizátor podujatia a člen skupiny ECO club SVK Ladislav Habina.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Fecoclubsk%2Fvideos%2F499871157408235%2F&amp;show_text=0&amp;width=560" width="560" height="314" data-service="Facebook" scrolling="no"/>
      </figure>
      <p>Podľa jeho slov je odpad nanosený po celej šírke Ružína. To v danom úseku predstavuje vodnatú plochu o dĺžke <b>150 metrov</b>. Vrstva nánosu údajne zasahuje až <b>do hĺbky pol metra.</b></p>
      <p><i>„Človek je už naozaj tak hlúpy a lenivý, že si nevie svoj vlastný odpad vyhodiť do smetiaka. Hanba im. Tento rok som sa tešil ísť konečne do Slovenského Raja. No keď som videl ten bordel v Hornáde bol som znechutený. Skupinka ľudí pred nami bola na turistike tak opitá, že hádzala odpadky rovno do rieky,“</i> opisuje svoj zážitok Michal, jeden z komentujúcich na Facebooku.</p>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/60888-Plastove-tasky-v-Rakusku-koncia-Rocne-sa-vdaka-zakazu-eliminuje-az-7-000-ton-odpadu"/>
        <a href="https://refresher.sk/55871-Australcania-napadaju-predavacky-lebo-zacal-platit-zakaz-pouzivania-plastovych-tasiek-Jednu-dokonca-chytili-pod-krk"/>
        <a href="https://refresher.sk/57129-Iba-16rocna-studentka-dokazala-zredukovat-pouzivanie-plastovych-slamiek-vo-velkych-americkych-firmach"/>
        <a href="https://refresher.sk/76688-Bratislava-alebo-Kosice-Vieme-kde-najdes-lepsie-Airbnb-ubytovanie-do-70"/>
        <a href="https://refresher.sk/77629-Najlepsie-miesta-pre-zivot-Bratislava-sa-umiestnila-pred-Los-Angeles-Parizom-Tokiom-ci-New-Yorkom"/>
        <a href="https://refresher.sk/76082-Odhalovali-sme-zahady-tajomstva-a-postupy-piatich-ludovych-liecitelov-a-bylinkarok-z-vychodneho-Slovenska"/>
        <a href="https://refresher.sk/77582-Ryanair-uz-v-Spanielsku-nemoze-vyberat-poplatky-navyse-za-prirucnu-batozinu-Obmedzuje-totiz-prava-cestujucich"/>
        <a href="https://refresher.sk/76797-Z-Hitlerovho-rodneho-domu-sa-stane-policajna-stanica-Stat-nechce-aby-sa-miesto-stalo-putnickou-atrakciou-pre-neonacistov"/>
      </related>
    </article>
  </body>
</html>