<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://money.bg/panorama/navitsite-na-milionerite-i-nay-prenebregvaniya-ot-tyah.html"/>
    <meta property="og:site_name" content="Money.bg"/>
    <meta property="article:published_time" content="2019-11-22T15:40:17+00:00"/>
    <meta property="og:title" content="Навиците на милионерите и най-пренебрегвания от тях"/>
    <meta property="og:description" content="Кои са те?"/>
  </head>
  <body>
    <article>
      <h1>Навиците на милионерите и най-пренебрегвания от тях</h1>
      <address><time datetime="2019-11-22T15:40:17+00:00">22 Nov 2019, 15:40</time> by <a rel="author" href="https://money.bg/author/pavlina-tsaneva" target="_blank">Павлина Цанева</a></address>
      <p>Има няколко неща, които отделят ултра богатите от всички останали. Изследванията сочат, че те са склонни да спортуват редовно, да поддържат здравословна диета, спестяват 10% или повече от доходите си, четат книги, образоват се постоянно и управляват разумно времето си.</p>
      <p>Но най-важният - и може би най-пренебрегваният - навикът, който споделят, че им е помогнал да увеличат богатството си, в голяма степен е това, че се <b>ангажират да изграждат ценни отношения с хора, на които искат да приличат</b>, пише CNBC.</p>
      <p>Това става ясно от проучване наречено "Rich Habits", в което 5 години са провеждани интервюта и са изследвани ежедневните дейности, навици и черти на 233-ма богати хора (с поне 160 000 долара годишен брутен доход и 3,2 милиона долара нетни активи) и 128 лица с ниски доходи (с най-малко 35 000 долара годишен брутен доход и 5000 долара в ликвидни активи).</p>
      <p>Изследването сочи, че ултра богатите и успешни хора са много по-избирателни, когато става въпроса за това кого допускат във вътрешния си кръг. Знаем, че в природата на човека е да се свързва със съмишленици, с които се чувства най-удобно, но почти всички от интервюираните казват, че <b>един от техните основни приоритети е да развиват "стойностни взаимоотношения" и да избягват "токсичните".</b></p>
      <p>Хората, които допринасят за тях не е задължително да имат големи банкови сметки, но всички имат високи цели и прекарват голяма част от времето си в опит да ги постигнат.</p>
      <p>На база проучването, <b>тези, които допринасят за стойностните взаимоотношения притежават една или повече от следните няколко черти.</b> Те са позитивни, благодарни, лоялни, мотивират останалите, инвестират в развитието си, целеустремени, автентични, влиятелни и любопитни.</p>
      <p>Що се отнася до тези, които често допринасят за "токсични взаимоотношения", те обикновено имат много песимистичен поглед върху всичко и рядко поемат отговорност за обстоятелствата в живота им.</p>
      <p>Заможните хора гледат на взаимоотношенията си като на дървета: за да израснат корените им, те трябва да бъдат подхранвани. Милиардерите Бил Гейтс и Уорън Бъфет са съгласни с това, че като изберете подходящата група приятели, можете да стимулирате себе си да постигате по-големи професионални цели. "Ще се движите в посоката на хората, с които общувате", споделя веднъж Бъфет.</p>
      <p>За да се уверите, че дадени взаимоотношения процъфтяват и се движат в добра посока с течение на времето, ще ви отнеме много работа и ангажименти. Тук са четирите най-често срещани неща, които милионерите от проучването правят всеки ден, за да задълбочат и поддържат добрите си контакти:</p>
      <p>
        <i>Обаждат им се често: Тук става въпрос за събиране на информация, като същевременно наистина опознавате другия човек.</i>
      </p>
      <p>
        <i>Обаждат се за рождени дни: Когато се обадите да честитите на някого рождения ден, вие показва, че този човек е важен за вас.</i>
      </p>
      <p>
        <i>Обаждат се за житейски събития: Обажданията към хора, на които им се е родило бебе, сключили брак и т.н. са важни и няма да бъдат забравени.</i>
      </p>
      <p>
        <i>Поддържат добра мрежа от контакти: Участието в или управлението на бизнес, нестопански или търговски организации е от изключително значение за успеха. Така се срещате с влиятелни и ценни личности.</i>
      </p>
      <p>Ние сме толкова успешни, колкото хората, с които прекарваме най-много време. Затова, ако искате да бъдете по-заможни, е добре да оцените различните си взаимоотношения и да определите дали те са стойностни или токсични.</p>
    </article>
  </body>
</html>