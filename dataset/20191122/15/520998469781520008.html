<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://pogliad.ua/news/bukovina/dva-silskogospodarski-pidpriemstva-gercayivschini-krali-elektroenergiyu-380711"/>
    <meta property="og:site_name" content="Погляд"/>
    <meta property="article:published_time" content="2019-11-22T15:57:00+00:00"/>
    <meta property="og:title" content="Два сільськогосподарські підприємства Герцаївщини крали електроенергію"/>
    <meta property="og:description" content="На Герцаївщині два сільськогосподарські підприємства крали електроенергію"/>
  </head>
  <body>
    <article>
      <h1>Два сільськогосподарські підприємства Герцаївщини крали електроенергію</h1>
      <h2>Енергетики виявили 182 факти крадіжок електроенергії з початку року</h2>
      <address>
        <time datetime="2019-11-22T15:57:00+00:00">22 Nov 2019, 15:57</time>
      </address>
      <p>Відразу два поспіль випадки крадіжок електроенергії днями виявили працівники Товариства.</p>
      <p>Так, упродовж першої декади листопада під час планових оглядів роботи електрообладнання на двох сільськогосподарських підприємствах Герцаївського району енергетики виявили факти споживання електроенергії поза обліком. Про це повідомляє пресслужба АТ "Чернівціобленерго</p>
      <p>Зважаючи на значні обсяги розкрадання, на місце події енергетики викликали наряд поліції, який зафіксував факти споживання електроенергії поза обліком на підприємствах району.</p>
      <p>Також були складені акти про ці порушення, зроблені фото та відеофіксація події. Варто зазначити, що один із цих підприємців попадається на крадіжці електроенергії не вперше.</p>
      <p>Раніше цей суб’єкт господарювання вже притягувався до відповідальності та сплатив нараховані суми штрафів за попереднє порушення.</p>
      <p>Наразі спіймані «на гарячому» підприємці не лише змушені будуть компенсувати чималі збитки, завдані Товариству, але й відповідатимуть відповідно до Кримінального кодексу України.</p>
      <p>Досвід показує, що усі спроби буковинців спожити електроенергію поза обліком стають відомі енергетикам. Адже енергокомпанія має достатньо високотехнологічного обладнання та фахових працівників, щоб виявити найхитріші спроби безоплатного користування електроенергією.</p>
      <p>Крім того, факти крадіжок електроенергії виявляються не лише під час планових оглядів, про підозри щодо імовірного розкрадання регулярно повідомляють сусіди та небайдужі люди.</p>
      <p>Загалом, з початку 2019 року енергетики Буковини виявили 182 факти крадіжок електроенергії. З них 48 випадків зафіксовано у непромисловому секторі (юридичні особи, торгівля, дрібний бізнес), а 134– у побутових споживачів.</p>
      <p>Під час планових рейдів упродовж 10 місяців року фахівці Товариства склали акти про порушення правил користування електричною енергією на загальну суму понад 1,8 мільйона гривень</p>
      <related>
        <h4>Схожі записи</h4>
        <a href="https://pogliad.ua/news/chernivtsi/u-cherniveckiy-oblasti-pogrozhuyut-planovo-vidklyuchati-svitlo-161748"/>
        <a href="https://pogliad.ua/news/bukovina/cherez-bureviy-minuloyi-nochi-bez-svitla-zalishilisya-10-naselenih-punktiv-na-bukovini-380710"/>
        <a href="https://pogliad.ua/news/money/naybilshe-importovanoyi-produkciyi-nadiyshlo-na-bukovini-z-kitayu-ta-nimechchini-380663"/>
        <a href="https://pogliad.ua/news/chernivtsi/de-u-chernivcyah-18-listopada-2019-roku-ne-bude-svitla-380450"/>
      </related>
    </article>
  </body>
</html>