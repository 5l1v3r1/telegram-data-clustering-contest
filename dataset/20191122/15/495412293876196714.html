<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilsussidiario.net/news/inter-conte-ai-giocatori-seso-pochi-sforzi-gasperini-consigli-servono-a-me/1952371/"/>
    <meta property="og:site_name" content="IlSussidiario"/>
    <meta property="article:published_time" content="2019-11-22T15:47:07+00:00"/>
    <meta property="og:title" content="Inter, Conte ai giocatori: “Ses*o? Pochi sforzi”/ Gasperini: “Consigli? Servono a me”"/>
    <meta property="og:description" content="Inter, Antonio Conte ai giocatori: “Ses*o? Deve durare poco e bisogna ridurre gli sforzi”. Gasperini commenta con ironia: “Consigli? Servono a me”."/>
  </head>
  <body>
    <article>
      <h1>Inter, Conte ai giocatori: “Ses*o? Pochi sforzi”/ Gasperini: “Consigli? Servono a me”</h1>
      <h2>Inter, Antonio Conte ai giocatori: “Ses*o? Deve durare poco e bisogna ridurre gli sforzi”. Gasperini commenta con ironia: “Consigli? Servono a me, proverò a chiedere”</h2>
      <address><time datetime="2019-11-22T15:47:07+00:00">22 Nov 2019, 15:47</time> by <a rel="author" href="https://www.ilsussidiario.net/autori/silvana-palazzo/" target="_blank">Silvana Palazzo</a></address>
      <p>Si è aperto un dibattito attorno all’intervista rilasciata da <b>Antonio Conte</b> a L’Equipe. L’allenatore dell’<b>Inter</b> ha affrontato infatti un tema molto delicato: il sesso. E lo ha fatto senza filtri. Nella sua visione “totale” del calcio non mancano consigli intimi ai suoi giocatori. «<i>In periodo di competizioni il rapporto sessuale non deve durare troppo, bisogna fare meno sforzi possibili posizionandosi sotto la propria partner</i>», ha dichiarato <a href="https://www.ilsussidiario.net/news/antonio-conte-minacciato-riceve-busta-con-proiettile-tecnico-inter-sotto-vigilanza/1949977/"><b>Conte</b></a>. Chissà cosa ne pensano i suoi giocatori e se, soprattutto, seguono i suoi consigli. Il suo modo “estremo” di vivere il calcio, dice il tecnico, lo porterà alla pensione prima del previsto. «<i>È il mio modo d’essere che mi porterà a smettere presto la mia carriera perché vivo il mio mestiere in un modo troppo totalizzante</i>». E infatti spesso si lascia andare ad una riflessione sulla sua vita privata: «<i>Mi chiedo spesso se sia giusto passare tanto tempo senza la mia famiglia</i>».</p>
      <h4>CONTE E I CONSIGLI SUL SESSO, GASPERINI: “SERVONO A ME”</h4>
      <p>Sui “consigli sessuali” di <b>Antonio Conte</b> è intervenuto anche <b>Gian Piero Gasperini</b>, il cui commento è ironico. «<i>Conte dà consigli ai giocatori su come fare sesso? Fantastico. Io penso che forse loro avrebbero qualche suggerimento da dare a me. Devo provare a chieder</i>e», ha scherzato l’allenatore dell’<b>Atalanta</b> nella conferenza stampa della vigilia del match contro la <b>Juventus</b>. In effetti ha destato grande curiosità l’intervista di Antonio Conte, il quale ha svelato che è sua abitudine anche dare consigli ai suoi giocatori riguardo il sesso. In determinati periodi della stagione per l’allenatore è giusto far durare il rapporto il meno a lungo possibile e che sono preferibili posizioni che implicano uno sforzo fisico minore. E tutto questo per evitare infortuni che potrebbero pregiudicarne l’impiego in campo. Ecco, quando si dice che <a href="https://www.ilsussidiario.net/news/inter-verona-sensi-out-conte-difficolta-oggettive-mio-sfogo-e-stato-costruttivo/1946904/"><b>Conte</b></a> cura tutti i dettagli sotto ogni punto di vista si è proprio letterali…</p>
      <related>
        <h4>Ti potrebbe interessare anche</h4>
        <a href="https://www.ilsussidiario.net/news/diretta-pescara-cremonese-streaming-video-rai-la-serie-b-riparte-alladriatico/1950547/"/>
        <a href="https://www.ilsussidiario.net/news/diretta-coppa-davis-2019-streaming-video-e-tv-i-quarti-di-finale-tennis/1951908/"/>
        <a href="https://www.ilsussidiario.net/news/classifica-serie-a-verso-la-13-giornata-dopo-la-sosta-si-riparte-cosi/1952353/"/>
        <a href="https://www.ilsussidiario.net/news/diretta-juventus-chievo-primavera-streaming-video-tv-per-risalire-la-china/1951383/"/>
        <a href="https://www.ilsussidiario.net/news/probabili-formazioni-atalanta-juventus-diretta-tv-gasperini-senza-ilicic-serie-a/1950880/"/>
        <a href="https://www.ilsussidiario.net/news/probabili-formazioni-torino-inter-diretta-tv-mazzarri-ritrova-baselli-dal-1/1950866/"/>
      </related>
    </article>
  </body>
</html>