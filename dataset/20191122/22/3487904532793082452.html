<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.metrosport.gr/article/odigies-tis-pae-gia-to-paok-tv"/>
    <meta property="og:site_name" content="Metrosport.gr"/>
    <meta property="article:published_time" content="2019-11-22T22:20:00+00:00"/>
    <meta property="og:title" content="Οδηγίες της ΠΑΕ για το PAOK TV"/>
    <meta property="og:description" content="Το paokfc.gr σας παρουσιάζει έναν αναλυτικό οδηγό για το κανάλι του Δικεφάλου."/>
  </head>
  <body>
    <article>
      <h1>Οδηγίες της ΠΑΕ για το PAOK TV</h1>
      <h2>Το paokfc.gr σας παρουσιάζει έναν αναλυτικό οδηγό για το κανάλι του Δικεφάλου.</h2>
      <address><time datetime="2019-11-22T22:20:00+00:00">22 Nov 2019, 22:20</time> by <a rel="author">Metrosport.gr Team</a></address>
      <p>Η αγωνιστική δράση της Super League 1 επιστρέφει και ο ΠΑΟΚ υποδέχεται την ΑΕΛ μοναδικό σκοπό τη νίκη.</p>
      <p>Το paokfc.gr σας παρουσιάζει έναν αναλυτικό οδηγό για το κανάλι του Δικεφάλου.</p>
      <p>
        <b>Πως μπορώ να δω τους αγώνες του ΠΑΟΚ;</b>
      </p>
      <p>Το PAOK TV έχει τα αποκλειστικά δικαιώματα μετάδοσης των εντός έδρας αγώνων κανονικής διάρκειας και Play Offs της Super League 2019-20.</p>
      <p>Οι φίλοι του Δικεφάλου, αλλά και όποιος φίλαθλος επιθυμεί, μπορεί να παρακολουθήσει τα παιχνίδια από το <u><a href="http://tv.paokfc.gr/">tv.paokfc.gr</a></u> είτε αγοράζοντας μεμονωμένα το κάθε παιχνίδι, είτε αγοράζοντας την Συνδρομή Σεζόν 2019-20 σε προνομιακή τιμή.</p>
      <p>H Συνδρομή Σεζόν 2019-20κοστίζει 69,99 ευρώ και μπορείτε να την πληρώσετε είτε εφάπαξ είτε με έως 10 άτοκες δόσεις με χρήση πιστωτικής κάρτας.</p>
      <p>
        <b>Ποιοι τρόποι πληρωμής υποστηρίζονται;</b>
      </p>
      <p>-Μπορείτε να αγοράσετε την συνδρομή ή τον αγώνα μέσω Paypal ή με χρήση πιστωτικής, χρεωστικής ή προπληρωμένης κάρτας VISA, Mastercard, Maestro.</p>
      <p>Η συνδρομή είναι διαθέσιμη και με πληρωμή σε έως 10 άτοκες δόσεις με χρήση πιστωτικής κάρτας.</p>
      <p>Επίσης μπορείτε να αγοράσετε κουπόνι για το κάθε παιχνίδι αλλά και για την ετήσια συνδρομή από τα επίσημα καταστήματα του Δικεφάλου, PAOK FC Official Store στο γήπεδο της Τούμπας και PAOK FC City Store-1926 στο κέντρο της Θεσσαλονίκης.</p>
      <p>Προμηθεύεστε έναν κωδικό τον οποίο βάζετε στο πεδίο Add your coupon number και η τιμή γίνεται μηδενική. Πατάτε πληρωμή και ανοίγει απευθείας το βίντεο.</p>
      <p>
        <b>Μπορώ να δω τον αγώνα από την Ελλάδα;</b>
      </p>
      <p>-Ναι, οι εντός έδρας αγώνες του Δικεφάλου για την κανονική διάρκεια και τα Play Offs της Super League είναι διαθέσιμοι σε όλους τους φίλους του ΠΑΟΚ και του ποδοσφαίρου, όπου και αν βρίσκονται. Εντός και εκτός Ελλάδας.</p>
      <p>
        <b>Πρέπει να δημιουργήσω λογαριασμό στο tv.paokfc.gr;</b>
      </p>
      <p>-Ναι, διότι ο προσωπικός σας λογαριασμός είναι η… ταυτότητά σας και η εγγύηση για την θέαση του αγώνα, καθώς είναι ο τρόπος να σας αναγνωρίσει η πλατφόρμα.</p>
      <p>
        <b>Πώς ακριβώς μπορώ να δω τον αγώνα;</b>
      </p>
      <p>-Μπαίνετε στο tv.paokfc.gr και πατάτε το κουμπί «Subscribe Now» είτε διαλέγετε το παιχνίδι που θέλετε να παρακολουθήσετε. Στην επόμενη οθόνη πατάτε την επιλογή “Αγορά” για συνδρομή ή Pay Per View για μεμονωμένο αγώνα.  Επιλέγετε τρόπο πληρωμής είτε με τη χρήση PAYPAL είτε με τη χρήση κάρτας κάνοντας κλικ στο κουμπί Πληρωμή με Πιστωτική/Χρεωστική Κάρτα.</p>
      <p>Με τη χρήση PayPal, αν έχετε Account κάνετε απλά Login για να πληρώσετε. Αν δεν έχετε, κάνετε καινούργιο λογαριασμό και περνάτε όλα τα στοιχεία σας και στο τέλος πατάτε το κουμπί Agree and Pay .</p>
      <p>Κάνοντας κλικ στο κουμπί Πληρωμή με Τράπεζα, μεταφέρεστε στο ασφαλές περιβάλλον της Τράπεζας Πειραιώς. Ελέγχετε ότι αριστερά πάνω στη γραμμή διεύθυνσης εμφανίζεται Piraeus Bank S.A [GR] και η διεύθυνση URL αρχίζει με το paycenter.piraeusbank.gr Επιλέγετε Κάρτες ή Master pass ( εφόσον έχετε ενεργοποιημένη την υπηρεσία), συμπληρώνετε τα στοιχεία που θα σας ζητηθούν και πατάτε το κουμπί ΠΛΗΡΩΜΗ.</p>
      <p>
        <b>Είμαι ιδιοκτήτης χώρου εστίασης και δημόσιας προβολής. Πως μπορώ να μεταδώσω νόμιμα το παιχνίδι για τους πελάτες μου;</b>
      </p>
      <p>-Οι ιδιοκτήτες χώρων εστίασης και δημόσιας προβολής πρέπει υποχρεωτικά να αγοράσουν το επαγγελματικό πακέτο του PAOK TV και δεν έχουν την δυνατότητα να δείχνουν την αναμέτρηση με Pay Per View. Θα πρέπει να απευθυνθούν είτε στο tv@paokfc.gr είτε στο 2310954099 προκειμένου να αγοράσουν το επαγγελματικό πακέτο, με τιμή 200 ευρώ.</p>
      <p>Όποια επιχείρηση αγοράσει το εν λόγω πακέτο γίνεται αυτόματα και PAOK TV Official HotSpot, το όνομα της επιχείρησης και η διεύθυνση του μπαίνει σε σχετική λίστα από την οποία οι φίλαθλοι ενημερώνονται για το που μπορούν να παρακολούθησουν την αναμέτρηση σε όλη την Ελλάδα.</p>
      <p>Η ΠΑΕ ΠΑΟΚ ενημερώνει ότι κατά τη διάρκεια των αγώνων θα υπάρχουν ελεγκτικά κλιμάκια και όσες επιχειρήσεις μεταδίδουν παράνομα το παιχνίδι θα έχουν νομικές κυρώσεις από το νομικό τμήμα της εταιρείας.</p>
      <p>
        <b>Μπορώ να χρησιμοποιήσω το λογαριασμό μου σε περισσότερες από μία συσκευές;</b>
      </p>
      <p>-Ο λογαριασμός σας μπορεί να χρησιμοποιηθεί μόνο από μία συσκευή κάθε φορά. Αν θελήσετε έχετε τη δυνατότητα ν’ αλλάξετε συσκευή. Θα πρέπει να κάνετε πρώτα αποσύνδεση από το λογαριασμό σας και έπειτα να συνδεθείτε στη νέα συσκευή.</p>
      <p>Εξαιρούνται οι κάτοχοι του επαγγελματικού πακέτου που μπορούν να ανοίξουν τον λογαριασμό τους σε όσες συσκευές έχουν δηλώσει (από μία έως πέντε).</p>
      <p>
        <b>Ολοκλήρωσα την πληρωμή, πάτησα το κουμπί Go to video, αλλά μου εμφανίζει πως πρέπει να πληρώσω για να δω το βίντεο. Τι κάνω;</b>
      </p>
      <p>-Χρειάζεται περίπου 1 έως 5 λεπτά προκειμένου να μεταφερθεί η πληρωμή στο σύστημα μέσω του PayPal, ανάλογα με την τράπεζα και την κάρτα που έχετε χρησιμοποιήσει. Αν, λοιπόν, περιμένετε και κάνετε Refresh, το βίντεο για το οποίο έχετε πληρώσει θα είναι διαθέσιμο.</p>
      <p>
        <b>Ολοκλήρωσα την πληρωμή μου, αλλά στο site του PAOK TV, η κίνηση φαίνεται ως Pending, ενώ από την τράπεζα πήρα mail επιβεβαίωσης, ότι η κίνηση έχει ολοκληρωθεί. Τι κάνω σε αυτή την περίπτωση;</b>
      </p>
      <p>-Θα πρέπει να στείλετε στο tv@paokfc.gr ένα mail με τα στοιχεία σας και το αποδεικτικό της τράπεζας με τον κωδικό συναλλαγής ώστε να επιλύσει το θέμα σας το αρμόδιο τμήμα.</p>
      <p>
        <b>Προσπαθώ να συνδεθώ και μου λέει ότι κάποιος άλλος είναι συνδεδεμένος με αυτό το λογαριασμό.</b>
      </p>
      <p>-Επιλέγετε το «Έξοδος από όλες τις συσκευές». Δηλώνετε το email του λογαριασμού και θα σας αποσταλεί ένα ηλεκτρονικό μήνυμα με ένα link που θα το κλικάρετε και σας αποσυνδέει από όλες τις συσκευές και θα μπορείτε να συνδεθείτε στη συσκευή της επιλογής σας.</p>
      <p>
        <b>Ξέχασα τον κωδικό μου. Τι μπορώ να κάνω;</b>
      </p>
      <p>-Κάνετε κλικ στο κουμπί ΣΥΝΔΕΣΗ, μετά επιλέγετε το «ξεχάσατε τον κωδικό σας;» και συμπληρώνετε το email με το οποίο έχετε δημιουργήσει τον λογαριασμό. Θα σας έρθει ένα link στο mail σας όπου θα το κλικάρετε και θα σας μεταφέρει στην οθόνη δημιουργίας νέου κωδικού.</p>
      <p>
        <b>Θα μπορώ να το δω σε κάποιο από τα δωρεάν stream που κυκλοφορούν;</b>
      </p>
      <p>-Είναι πιθανό να βρείτε κάποιο stream που λειτουργεί εις βάρος της ομάδας μας, αλλά σε κακή ποιότητα και για λίγα λεπτά πριν το παράνομο stream «κατέβει» από  τον συνεργάτη μας, Media Stalker, που είναι υπεύθυνος για την καταπολέμηση της πειρατείας. Στην προσπάθεια μας για την καταπολέμηση της πειρατείας σας θέλουμε συμπαίκτες. Αν αντιληφθείτε κάποιο παράνομο link ή stream μπορείτε να μας ενημερώσετε στο <u><a href="mailto:piracy@paokfc.gr">piracy@paokfc.gr</a></u></p>
      <p>
        <b>Θέλω να προχωρήσω σε παραπάνω από μια αγορές του αγώνα για να τη χρησιμοποιήσω σε ταυτόχρονα σε διαφορετικές οθόνες, μπορώ;</b>
      </p>
      <p>-Αν ενδιαφέρεστε για την ολοκλήρωση πολλών αγορών μπορείτε να στείλετε το αίτημά σας στο <u><a href="mailto:tv@paokfc.gr">tv@paokfc.gr</a></u> και θα σας κατευθύνουν καταλλήλως για τη διαδικασία που πρέπει ν’ ακολουθηθεί για την αγορά ειδικών κουπονιών. Κάθε κουπόνι, όμως, ΠΡΕΠΕΙ ν’ αντιστοιχεί σε διαφορετικό λογαριασμό για να μπορέσει να χρησιμοποιηθεί η ασφάλεια της αγοράς.</p>
      <p>
        <b>Θα είναι κανονική τηλεοπτική παραγωγή;</b>
      </p>
      <p>-Ναι, η μετάδοση του αγώνα γίνεται με ευρωπαϊκές προδιαγραφές σε επίπεδο τηλεοπτικής παραγωγής. Η αναμέτρηση θα καλύπτεται με οκτώ κάμερες και μία super slow motion, ενώ θα υπάρχει pregame show ζωντανά από την Τούμπα με συνεντεύξεις των πρωταγωνιστών και postgame show με τις πρώτες αντιδράσεις των ποδοσφαιριστών και των προπονητών μετά το τέλος του αγώνα.</p>
      <p>
        <b>Με προβληματίζει η ταχύτητά του internet. Θα έχω πρόβλημα;</b>
      </p>
      <p>-Με μια στοιχειωδώς καλή σύνδεση internet ταχύτητας άνω των 4Mbps δεν θα έχετε απολύτως κανένα πρόβλημα. Θα πρέπει παρόλα αυτά να σιγουρευτείτε ότι δεν υπάρχουν πολλές συνδεδεμένες συσκευές στο δίκτυό σας, ώστε να μην χάνεται ταχύτητα από αυτές.</p>
      <p>Επίσης οι χώροι εστίασης που μεταδίδουν το παιχνίδι, δεν θα πρέπει να χρησιμοποιούν το wifi που έχουν για τους πελάτες τους, θα πρέπει να συνδέουν την συσκευή αναπαραγωγής με καλώδιο ethernet στο router, ενώ καλό είναι να μην χρησιμοποιούν γραμμές και συσκευές που κάνουν και άλλες δουλειές μέσα στην επιχείρησή σας, πχ pda, πρόγραμμα αποδείξεων.</p>
      <p>
        <b>Μπορώ να παρακολουθήσω την αναμέτρηση από Smart TV;</b>
      </p>
      <p>-Κάποιες απο τις Smart TV έχουν θέμα συμβατότητας με τον player του PAOK TV. Αν αντιμετωπίζετε προβλήματα με τη μετάδοση, θα πρέπει να συνδέσετε laptop με καλώδιο HDMI.</p>
      <p>
        <b>Σε τι αναλύσεις θα είναι διαθέσιμη η αναμέτρηση;</b>
      </p>
      <p>-Το PAOK TV θα μεταδώσει τον αγώνα σε 1080p, 720p, 480p και 360p. Η προεπιλογή είναι στο auto που προσαρμόζεται στην γραμμή σας. Αν θέλετε μπορείτε να αλλάξετε ανάλυση από τις επιλογές του player.</p>
      <p>
        <b>Τι ώρα ξεκινάει η ματάδοση του αγώνα;</b>
      </p>
      <p>-Πριν από κάθε παιχνίδι υπάρχει 40λεπτο pregame show. Επίσης προτείνουμε να τσεκάρετε το λογαριασμό σας όσο το δυνατόν νωρίτερα, προκειμένου αν παρουσιαστεί πρόβλημα να έχετε χρόνο μπροστά σας να το επιλύσετε, είτε μόνοι σας είτε με τη βοήθεια του <b>helpdesk</b> του <b>PAOK</b> <b>TV</b>, στο τηλέφωνο <b>2310954099</b> είτε στο <b>tv@paokfc.gr</b>.</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="http://www.metrosport.gr/article/michai-imaste-paok-ke-prepi-na-kiriarchisoume"/>
        <a href="http://www.metrosport.gr/article/proponisi-me-ikogeniako-diplo-ston-paok-ke-gkolara-vieiriniavd"/>
        <a href="http://www.metrosport.gr/article/apostolidis-gia-ipothesi-gkarsia-epiveveononte-ta-legomena-kokkali"/>
        <a href="http://www.metrosport.gr/article/ekane-thavmata-vieirinia-prepi-na-epistrepsi-prigiovits"/>
        <a href="http://www.metrosport.gr/article/axizi-metagrafi-stin-evropi-giannoulis-politelia-vieirinia"/>
        <a href="http://www.metrosport.gr/article/parelave-to-vravio-tou-gia-to-best-goal-misits-video"/>
      </related>
    </article>
  </body>
</html>