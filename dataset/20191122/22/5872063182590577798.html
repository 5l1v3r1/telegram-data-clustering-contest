<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.neakriti.gr/article/sport/1561049/ofi-proponisi-me-open-day/"/>
    <meta property="og:site_name" content="Νέα Κρήτη"/>
    <meta property="article:published_time" content="2019-11-22T22:32:03+00:00"/>
    <meta property="og:title" content="ΟΦΗ: Προπόνηση με open day"/>
    <meta property="og:description" content="Τι δηλώνει ο Αγαπιάδης για το παιχνίδι με τον Πρωτέα Βούλας…"/>
  </head>
  <body>
    <article>
      <h1>ΟΦΗ: Προπόνηση με open day</h1>
      <address><time datetime="2019-11-22T22:32:03+00:00">22 Nov 2019, 22:32</time> by <a rel="author">Πετρούτσου Μαρία</a></address>
      <p>
        <b>Τι δηλώνει ο Αγαπιάδης για το παιχνίδι με τον Πρωτέα Βούλας…</b>
      </p>
      <p>Δύο μέρες πριν την σημαντική αναμέτρηση με τον Πρωτέα Βούλας (24/11,17.00) για την 8η αγωνιστική, ο Κώστας Αγαπιάδης μίλησε για την σημαντικότητα της αναμέτρησης και τον στόχο της νίκης.<br/>"Το παιχνίδι της Κυριακής με τον Πρωτέα Βούλας είναι πολύ σημαντικό, ένα παιχνίδι στα μέτρα μας. Είναι μια ομάδα αρκετά αθλητική, η οποία έχει μεγάλο μέσο όρο τριπόντων, έχει όμως σκαμπανεβάσματα. Εμείς είμαστε σε καλή διάθεση, με μια σειρά από καλές εμφανίσεις και θέλουμε να πάρουμε οπωσδήποτε την νίκη, ώστε να προχωρήσουμε δυναμικά!<br/>Πάντα κάνουμε καλή προετοιμασία όλη την εβδομάδα πριν το παιχνίδι, είμαστε σε ένα καλό επίπεδο συγκέντρωσης. Με βάση την συγκέντρωση και την θέληση μας πιστεύω θα έχουμε ένα θετικό αποτέλεσμα."</p>
      <figure>
        <img src="https://www.neakriti.gr/files/2019-11-22/agapiadhs.jpg"/>
      </figure>
      <p>
        <b>Με pro mini το open day</b>
      </p>
      <p>Με επιτυχία πραγματοποιήθηκε το open day, όπου κάθε Τετάρτη, ένα τμήμα των ακαδημιών μπάσκετ του ΟΦΗ θα συμμετέχει στην προπόνηση της αντρικής ομάδας, υπό τις οδηγίες του Βασίλη Ράλλη.</p>
      <p>Συγκεκριμένα, την αρχή έκανε το pro mini τμήμα του coach, Κώστα Αγαπιάδη, όπου οι μικροί αθλητές του συλλόγου ενθουσιάστηκαν με την πρωτοβουλία της δράσης και συμμετείχαν στην κοινή προπόνηση, όπου έδειξαν ότι το μέλλον του αθλητισμού και συγκεκριμένα του μπάσκετ είναι εδώ!</p>
      <p>Ο στόχος του προγράμματος είναι να φέρει τα παιδιά κοντά στον αθλητισμό, δημιουργώντας πρώτα σπουδαίους ανθρώπους και μετά μεγάλους αθλητές, να εμπνεύσει στους νέους τα ιδεώδη του αθλητισμού και τις ευγενείς αγωνιστικές αξίες, να δημιουργήσει ισχυρούς δεσμούς, να αναβαθμίσει τα πρότυπα της αθλητικής εκπαίδευσης στην Ελλάδα και να διασφαλίσει ότι το αύριο του ελληνικού αθλητισμού βασίζεται σε γερά θεμέλια.</p>
      <figure>
        <img src="https://www.neakriti.gr/files/2019-11-22/OFH_PAIDIA.jpg"/>
      </figure>
    </article>
  </body>
</html>