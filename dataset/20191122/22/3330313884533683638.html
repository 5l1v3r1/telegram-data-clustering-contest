<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/904800/brobbey-maakt-eerste-ajax-doelpunt-ik-heb-een-mooi-gevoel-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-22T22:35:00+00:00"/>
    <meta property="og:title" content="Eerste officiële doelpunt voor Ajax: 'Ik heb nu een mooi gevoel'"/>
    <meta property="og:description" content="Brian Brobbey maakte tegen NAC Breda het allereerste doelpunt in zijn professionele loopbaan. Daar is hij vanzelfsprekend blij mee, vertelt de pas zeventienjarige spits na de 1-2 overwinning van Jong Ajax op NAC. &quot;Dat is heel erg lekker. Ik heb nu ook een mooi gevoel. Het is top&quot;, vertelt Brobbey aan FOX Sports. Hij kopte vijf minuten voor tijd raak. &quot;Het was m'n eerste grote kans en die maakte ik gelijk. Normaal gesproken heb ik meer kansen nodig, maar vandaag was het gelijk raak na één kans.&quot;"/>
  </head>
  <body>
    <article>
      <h1>Eerste officiële doelpunt voor Ajax: 'Ik heb nu een mooi gevoel'</h1>
      <address>
        <time datetime="2019-11-22T22:35:00+00:00">22 Nov 2019, 22:35</time>
      </address>
      <p>
        <b>Brian Brobbey maakte tegen NAC Breda het allereerste doelpunt in zijn professionele loopbaan. Daar is hij vanzelfsprekend blij mee, vertelt de pas zeventienjarige spits na de 1-2 overwinning van Jong Ajax op NAC.</b>
      </p>
      <p>"Dat is heel erg lekker. Ik heb nu ook een mooi gevoel. Het is top", vertelt Brobbey aan <a href="https://www.foxsports.nl/video/3149207/brobbey-heb-een-mooi-gevoel/">FOX Sports</a>. Hij kopte vijf minuten voor tijd raak. "Het was m'n eerste grote kans en die maakte ik gelijk. Normaal gesproken heb ik meer kansen nodig, maar vandaag was het gelijk raak na één kans."</p>
      <p>Brobbey was een tijdje geblesseerd en moest het WK missen van Oranje O17 missen. "Dat deed echt heel veel pijn, maar ik heb het verwerkt. Ik ben er alweer overheen."</p>
      <p>"Ik heb alle wedstrijden op m'n telefoon gekeken. Ze begonnen niet goed, maar uiteindelijk hebben ze het redelijk gedaan. Ze zijn vierde geworden. Het kon beter, maar ik ben sowieso trots op ze."</p>
    </article>
  </body>
</html>