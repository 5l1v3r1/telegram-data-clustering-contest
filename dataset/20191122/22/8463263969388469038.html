<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportowefakty.wp.pl/siatkowka/855749/plusliga-jastrzebski-wegiel-aluron-virtu-cmc-zawiercie-odmienieni-jastrzebianie-"/>
    <meta property="og:site_name" content="WP SportoweFakty"/>
    <meta property="article:published_time" content="2019-11-22T22:13:14+00:00"/>
    <meta property="og:title" content="PlusLiga. Jastrzębski Węgiel - Aluron Virtu CMC Zawiercie. Odmienieni jastrzębianie zdeklasowali rywali"/>
    <meta property="og:description" content="Lekka zadyszka złapana w drugim secie nie przeszkodziła odmienionym jastrzębianom w odniesieniu zwycięstwa. W spotkaniu 6. kolejki PlusLigi Jastrzębski Węgiel dał pokaz efektownej gry i rozgromił Aluron Virtu CMC Zawiercie 3:0."/>
  </head>
  <body>
    <article>
      <h1>PlusLiga. Jastrzębski Węgiel - Aluron Virtu CMC Zawiercie. Odmienieni jastrzębianie zdeklasowali rywali</h1>
      <address><time datetime="2019-11-22T22:13:14+00:00">22 Nov 2019, 22:13</time> by <a rel="author" href="https://sportowefakty.wp.pl/autor/mateusz-kozanecki" target="_blank">Mateusz Kozanecki</a></address>
      <h4>Lekka zadyszka złapana w drugim secie nie przeszkodziła odmienionym jastrzębianom w odniesieniu zwycięstwa. W spotkaniu 6. kolejki PlusLigi Jastrzębski Węgiel dał pokaz efektownej gry i rozgromił Aluron Virtu CMC Zawiercie 3:0.</h4>
      <related>
        <a href="https://sportowefakty.wp.pl/siatkowka/850426/plusliga-michal-gogol-pelen-ekspresji-w-meczu-z-asseco-resovia-jestem-ciekaw-jak"/>
      </related>
      <p> przystąpił do tego spotkania po zawirowaniach. Trzy dni wcześniej ogłoszono, że dotychczasowy trener  został zwolniony z pełnionej funkcji. W piątek na tym stanowisku pojawił się .</p>
      <p>Gospodarze zaczęli od mocnego uderzenia, po serii udanych akcji szybko znaleźli się na prowadzeniu. Długo na swój pierwszy skuteczny atak musiał czekać <a href="https://sportowefakty.wp.pl/siatkowka/grzegorz-bociek">Grzegorz Bociek</a>. Dopiero przy trzeciej próbie zdołał zapunktować, pokonując jednocześnie potrójny blok.</p>
      <p>Podopieczni <a href="https://sportowefakty.wp.pl/siatkowka/mark-lebedew">Marka Lebedewa</a> byli mocno przygaszeni w pierwszej fazie spotkania. To była woda na młyn dla zawodników <a href="https://sportowefakty.wp.pl/siatkowka/jastrzebski-wegiel">Jastrzębskiego Węgla</a>. Ci radzili sobie nie tylko w ataku, ale i w obronie, co poskutkowało wyjściem na kilkupunktowe prowadzenie. Szczególnie imponował blok gospodarzy, którzy w pierwszej partii wręcz zdeklasowali swoich rywali 25:15. Osiem punktów w tej partii zapisał na swoim koncie <a href="https://sportowefakty.wp.pl/siatkowka/dawid-konarski">Dawid Konarski</a>.</p>
      <p>Obraz gry zmienił się na początku drugiego seta. Zarówno z jednej, jak i drugiej strony nie brakowało efektownych zagrań. Chwilowy przestój gospodarzy doprowadził do czteropunktowej serii zawiercian, którzy tym samym wyszli na nieznaczne prowadzenie. Trener <a href="https://sportowefakty.wp.pl/siatkowka/luke-reynolds">Luke Reynolds</a> nie zamierzał czekać i wziął czas. Poskutkowało to jedynie na moment, bowiem po chwili goście zaliczyli kolejną serię i zaczęli przejmować kontrolę nad drugą partią.</p>
      <p>Wydawało się, że zawiercianie pewnie zmierzają po wyrównanie stanu rywalizacji w meczu. Zaczęli jednak tracić kolejne punkty i zafundowali sobie nerwową końcówkę seta, którą ostatecznie przegrali. Przy stanie 24:24 efektownie zagrał <a href="https://sportowefakty.wp.pl/siatkowka/jurij-gladyr">Jurij Gladyr</a>, a następnie piłkę w aut posłał <a href="https://sportowefakty.wp.pl/siatkowka/grzegorz-bociek">Grzegorz Bociek</a> i zamiast 1:1 zrobiło się już 2:0 na korzyść jastrzębian. Antybohaterem ostatnich chwil tej części gry, była odklejająca się reklama na parkiecie, przez którą nastąpiła nieprzewidziana przerwa, co mogło wytrącić graczy z rytmu.</p>
      <p>Lepiej w trzecią odsłonę, podobnie jak w poprzednią, weszli zawiercianie. Ich dobra passa szybko się jednak skończyła. Kolejne udane akcje w wykonaniu <a href="https://sportowefakty.wp.pl/siatkowka/dawid-konarski">Dawida Konarskiego</a>, <a href="https://sportowefakty.wp.pl/siatkowka/julien-lyneel">Juliena Lyneela</a> i <a href="https://sportowefakty.wp.pl/siatkowka/lukas-kampa">Lukasa Kampy</a> wywołały niemałe spustoszenie w szeregach gości. Ze stanu 4:7 w zaledwie kilka chwil zrobiło się już 17:11 na korzyść odmienionych jastrzębian. <a href="https://sportowefakty.wp.pl/siatkowka/mark-lebedew">Mark Lebedew</a> próbował ratować sytuację kolejnymi zmianami, ale niewiele one pomagały.</p>
      <p>W ciągu zaledwie kilku dni gracze Jastrzębskiego Węgla przeszli długą drogę. W piątek na własnym parkiecie zaprezentowali siatkówkę efektowną i niemal do bólu skuteczną. Przyjezdnych stać było jedynie na pojedyncze zrywy, przede wszystkim w drugim secie. Mało kto spodziewał się, że "Jurajscy Rycerze" wykonają tak duży zryw i zwyciężą w maksymalnych rozmiarach. <a href="https://sportowefakty.wp.pl/siatkowka/jastrzebski-wegiel">Jastrzębski Węgiel</a> był jak reprezentacja Polski w fazie grupowej ostatnich mistrzostw Europy - godzina z minutami i pod prysznic.</p>
      <p>
        <b><a href="https://sportowefakty.wp.pl/siatkowka/jastrzebski-wegiel">Jastrzębski Węgiel</a> - <a href="https://sportowefakty.wp.pl/siatkowka/aluron-warta-zawiercie">Aluron Virtu CMC Zawiercie</a> 3:0 (25:15, 26:24, 25:13)</b>
      </p>
      <p><b><a href="https://sportowefakty.wp.pl/siatkowka/jastrzebski-wegiel">Jastrzębski Węgiel</a>:</b> Fornal, Konarski, Gladyr, Vigrass, Kampa, Lyneel, Popiwczak (libero)</p>
      <p><b><a href="https://sportowefakty.wp.pl/siatkowka/aluron-warta-zawiercie">Aluron Virtu CMC Zawiercie</a>:</b> Ferens, Bociek, Kania, Czarnowski, Masny, Penchev, Andrzejewski (libero) oraz Waliński, Koga (libero), Malinowski, Dosanjh, Gawryszewski, Verhees</p>
      <p><b>MVP:</b> <a href="https://sportowefakty.wp.pl/siatkowka/jurij-gladyr">Jurij Gladyr</a> </p>
      <p><b>Czytaj także:</b><br/>- <a href="https://sportowefakty.wp.pl/siatkowka/855667/siatkowka-plusliga-czas-na-otwarcie-nowej-hali-w-suwalkach-to-cos-niesamowitego-">Czas na otwarcie nowej hali w Suwałkach. "To coś niesamowitego. Jesteśmy na ustach całego regionu"</a><br/>- <a href="https://sportowefakty.wp.pl/siatkowka/855720/lsk-lks-commercecon-lodz-poczul-wiatr-w-zaglach-i-sprawnie-pokonal-bank-pocztowy">LSK: ŁKS Commercecon Łódź poczuł wiatr w żaglach i sprawnie pokonał Bank Pocztowy Pałac Bydgoszcz</a></p>
      <p>WP SportoweFakty</p>
    </article>
  </body>
</html>