<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sportklub.rs/Kosarka/Euroleague/a315344-Stimac-vodio-Fener-Turci-neresivi-za-ASVEL.html"/>
    <meta property="og:site_name" content="Sport Klub"/>
    <meta property="article:published_time" content="2019-11-22T22:43:00+00:00"/>
    <meta property="og:title" content="Štimac vodio Fener, Turci nerešivi za ASVEL"/>
    <meta property="og:description" content="Košarkaši Fenerbahčea ostvarili su treću pobedu u Evroligi, pošto su kao gosti savladali ASVEL rezultatom 88:72."/>
  </head>
  <body>
    <article>
      <h1>Štimac vodio Fener, Turci nerešivi za ASVEL</h1>
      <h2>Košarkaši Fenerbahčea ostvarili su treću pobedu u Evroligi, pošto su kao gosti savladali ASVEL rezultatom 88:72.</h2>
      <address><time datetime="2019-11-22T22:43:00+00:00">22 Nov 2019, 22:43</time> by <a rel="author">Aleksandra Radivojević</a></address>
      <figure>
        <img src="https://sportklub.rs/Picture/170297/jpeg/Vladimir-Stimac"/>
        <figcaption>Vladimir Štimac<cite>Euroleague</cite></figcaption>
      </figure>
      <p>Tim Željka Obradovića odigrao je dobru utakmicu u Francuskoj, posle nekoliko lošijih izdanja istanbulske ekipe, kako u elitnom takmičenju, tako i u turskoj Superligi.</p>
      <p>Tokom čitavom meča je Fener kontrolisao dešavanja na terenu, a najbolji je bio srpski centar Vladimir Štimac, koji je za 22 minuta na terenu postigao 21 poen, uz osam skokova i jednu asistenciju.</p>
      <p>Derik Vilijams je dodao 17, Meli Mahmutoglu 14, a Bobi Dikson 13 poena. Nikola Kalinić je proveo 24 minuta na terenu i ubacio šest poena.</p>
      <p>U redovima francuske ekipe najbolji je bio Dejvid Lajti sa 18 poena.</p>
      <p>To je drugi poraz za ASVEL na domaćem terenu ove sezone, a prvi poraz pred svojim navijačima doživeli su od drugog turskog predstavnika ekipe Efesa. </p>
      <p>ASVEL je na devetom mestu na tabeli sa skorom 5-5.</p>
      <p>Fener je na 16. poziciji sa tri pobede i sedam poraza.</p>
    </article>
  </body>
</html>