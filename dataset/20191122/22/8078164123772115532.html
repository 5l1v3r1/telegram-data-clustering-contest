<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.corriere.it/sport/19_novembre_23/mihajlovic-sottoposto-trapianto-messaggio-tenero-figlia-virginia-mi-scoppia-cuore-7e41a9fa-0de8-11ea-8033-a2d631aa9706.shtml"/>
    <meta property="og:site_name" content="Corriere della Sera"/>
    <meta property="article:published_time" content="2019-11-22T22:00:00+00:00"/>
    <meta property="og:title" content="Mihajlovic sottoposto a trapianto, il messaggio tenero della figlia Virginia: «Mi scoppia il cuore»"/>
    <meta property="og:description" content="L’allenatore del Bologna si è sottoposto a trapianto di midollo osseo. La figlia ha postato un’immagine di lei bambina con il padre"/>
  </head>
  <body>
    <article>
      <h1>Mihajlovic sottoposto a trapianto, il messaggio tenero della figlia Virginia: «Mi scoppia il cuore»</h1>
      <h2>L’allenatore del Bologna si è sottoposto a trapianto di midollo osseo. La figlia ha postato un’immagine di lei bambina con il padre su Instagram: «E quando ti penso mi scoppia il cuore»</h2>
      <address><time datetime="2019-11-22T22:00:00+00:00">22 Nov 2019, 22:00</time> by <a rel="author">Redazione Sport</a></address>
      <p>Sinisa Mihajlovic è stato sottoposto a trapianto di midollo osseo: l’annuncio è arrivato venerdì dall’ospedale Sant’Orsola di Bologna, rilanciato anche dal club. Le notizie sono apparse rassicuranti: «Le condizioni generali sono soddisfacenti», assicurano i medici. Il tecnico del Bologna ha poi completato anche il terzo ciclo di chemioterapia e si sta prendendo qualche giorno di riposo in famiglia. Anche se lui infatti vorrebbe andare in panchina per la sfida con il Parma di domenica alle 12.30, i medici lo hanno sconsigliato: le previsioni meteo annunciano pioggia e Mihajlovic deve assolutamente evitare di ammalarsi prendendo un’influenza.</p>
      <p>Subito dopo l’annuncio dell’avvenuto trapianto, è arrivato anche il messaggio della figlia Virginia, che su Instagram ha pubblicato un tenero scatto d’infanzia insieme al papà: «E quanto ti penso mi scoppia il cuore», ha scritto. In un’intervista a Verissimo, Virginia, con la sorella Viktorija, aveva detto che «paradossalmente è lui che dà forza a noi. In questi giorni in cui è stato a casa, in alcuni momenti, quasi mi dimenticavo che fosse malato perché non mostra mai la sua sofferenza. È sempre lo stesso, si comporta come sempre».</p>
    </article>
  </body>
</html>