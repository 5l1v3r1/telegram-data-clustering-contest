<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://t24.com.tr/haber/ince-genel-merkez-in-mutfaginda-bir-cete-tarafindan-pisirilen-bir-operasyon,849289"/>
    <meta property="og:site_name" content="T24"/>
    <meta property="article:published_time" content="2019-11-22T22:07:00+00:00"/>
    <meta property="og:title" content="İnce: Genel Merkez'in mutfağında bir çete tarafından pişirilen bir operasyon"/>
    <meta property="og:description" content="İnce, Rahmi Turan'ın Erdoğan ile görüşen CHP'linin kendisi olduğuna yönelik iddiasına cevap verdi"/>
  </head>
  <body>
    <article>
      <h1>İnce: Genel Merkez'in mutfağında bir çete tarafından pişirilen bir operasyon</h1>
      <h2>İnce, Rahmi Turan'ın Erdoğan ile görüşen CHP'linin kendisi olduğuna yönelik iddiasına cevap verdi</h2>
      <address>
        <time datetime="2019-11-22T22:07:00+00:00">22 Nov 2019, 22:07</time>
      </address>
      <p>Sözcü yazarı <b>Rahmi Turan'</b>ın Cumhurbaşkanı <b>Recep Tayyip Erdoğan</b> ile Beştepe'de görüşen CHP'linin <b>Muharrem İnce</b> olduğunu açıklamasının ardından İnce, Twitter hesabından açıklama yaptı.<br/> <br/>İnce'nin açıklamaları şöyle:<br/> <br/>"Daha ilk günden Rahmi Turan’ın dile getirdiği iddiaların merkezine benim adımın oturtulacağını bana gelen bilgiler doğrultusunda tahmin etmiştim.<br/> <br/>"Bunun benim üzerimden parti içi muhalefete yönelik bir operasyon olduğunu ve bunun Genel Merkezin mutfağında bir çete tarafından pişirildiğini biliyordum. Tahminlerimde yanılmadım.<br/> <br/>"İddiaların benimle uzaktan yakından bir ilgisi yoktur, olamaz. Bu bana, benim üzerimden parti içi muhalefete yönelik şerefsizce bir saldırıdır. Bu şerefsiz, onurdan insanlıktan nasip alamamış kalemşörle ve kaynağım dediği saray soytarısıyla mutlaka yargı önünde hesaplaşacağız.<br/> <br/>"Bu iş elbette sadece yargıyla sınırlı kalmayacaktır. Siyaseten bu operasyonun parçası olan ve Cumhurbaşkanlığı seçim akşamından bu yana şahsıma yönelik kampanya yürütenlerle de hesaplaşmamız kamuoyunun huzurunda devam edecektir.<br/> <br/>"Şundan herkes emin olsun ki kimsenin yaptığı yanına kar kalmayacaktır.<br/> <br/>"Ben kendimin ne olduğunu biliyorum. Madem ismimi ortaya attınız elinizdeki belgeleri de tüm Türkiye ile paylaşmanızı bekliyorum. Bu konu artık benim için siyasi bir konu olmanın çok ötesine geçmiş bulunmaktadır.<br/> <br/>"CHP yönetimi bu saatten sonra konuyu geçiştiremez. Bu konuyla ilgili benim üzerimden mutlaka bir disiplin soruşturmasını da başlatmalıdır. Ya da taraf olarak konuyu yargıya taşıyıp kendi duruşunu göstermelidir."<br/> <br/>İnce, Turan'ın açıklamasının hemen ardından CNNTürk'teki Gündem Özel Programı'na gönderdiği mesajda "Eğer böyle bir görüşme gerçekleştirdiysem ve bununla ilgili bir belge varsa kendimi Taksim Meydanı'nda yakarım" yazmıştı.</p>
    </article>
  </body>
</html>