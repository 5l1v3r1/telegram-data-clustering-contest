<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fosonline.gr/plus/epikairotita/article/74231/giatros-eton-98-arneitai-na-parei-syntaxi-kai-synexizei-na-vlepei-astheneis"/>
    <meta property="og:site_name" content="ΦΩΣ"/>
    <meta property="article:published_time" content="2019-11-22T22:09:46+00:00"/>
    <meta property="og:title" content="Γιατρός... ετών 98! - Αρνείται να πάρει σύνταξη και συνεχίζει να βλέπει ασθενείς!"/>
    <meta property="og:description" content="Όταν άρχισε να ασκεί το επάγγελμα του ιατρού, η πενικιλίνη ήταν ό,τι πιο πρωτοποριακό είχε γνωρίσει η ιατρική επιστήμη!"/>
  </head>
  <body>
    <article>
      <h1>Γιατρός... ετών 98! - Αρνείται να πάρει σύνταξη και συνεχίζει να βλέπει ασθενείς!</h1>
      <h2>Όταν άρχισε να ασκεί το επάγγελμα του ιατρού, η πενικιλίνη ήταν ό,τι πιο πρωτοποριακό είχε γνωρίσει η ιατρική επιστήμη!</h2>
      <address><time datetime="2019-11-22T22:09:46+00:00">22 Nov 2019, 22:09</time> by <a rel="author">ΦΩΣ TEAM</a></address>
      <p>Πλέον, στα <b>98</b> του, ο <b>Κριστιάν</b> <b>Σενέ</b> συνεχίζει να θεραπεύει ασθενείς και το ιατρείο του είναι ανοιχτό για όλους, στα προάστια του <b>Παρισιού</b>, δύο φορές την εβδομάδα. Κάποιοι από τους ασθενείς του τον εμπιστεύονται για δεκαετίες. Μάλιστα, ο Σενέ, που κατάγεται από την <b>Ανζέ</b> στη δυτική Γαλλία, δεν φοράει γυαλιά οράσεως, είναι υγιέστατος και υποστηρίζει ότι δεν του αρέσει καθόλου η ιδέα της συνταξιοδότησης.</p>
      <p>«<i>Όταν ξεπεράσεις τα 60, σε βάζουν στην κατηγορία των ηλικιωμένων. Τη μια μέρα θα παίξεις χαρτιά, μετά μπίνγκο, μετά θα λύσεις σουντόκου… Με όλα αυτά αποβλακώνεσαι τελείως. Είμαι πολύ καλύτερα έτσι!</i>», δηλώνει.</p>
      <p>Μάλιστα, ο Σενέ εργαζόταν ως <b>οξυγονοκολλητής</b> πριν γίνει γιατρός. Αρχικά πήρε ειδικότητα ακτινολόγου και κατέληξε στην παθολογία. Στο ιατρείο του έχει ένα φαξ, αλλά δεν έχει ηλεκτρονικό υπολογιστή. Ωστόσο, ενημερώνεται για όλες τις εξελίξεις της ιατρικής αφού είναι συνδρομητής σε ιατρικές επιθεωρήσεις.</p>
      <p>Πολλοί ασθενείς δυσκολεύονται να κλείσουν ραντεβού με γιατρό στο <b>Σεβιγί -Λαρί</b>, αφού υπάρχουν μόνο τρεις γιατροί που εξυπηρετούν <b>19.000 κατοίκους</b>. Ο Σενέ δεν δέχεται με ραντεβού. Αντιθέτως, <b>δέχεται τους 20 πρώτους που θα βρεθούν έξω από την πόρτα του</b>, με αποτέλεσμα να στήνονται ουρές έξω από το ιατρείο του.</p>
      <p>Σημειώνεται ότι η μέση ηλικία συνταξιοδότησης των γιατρών στη Γαλλία είναι τα <b>67</b>. Ο γιος του Σενέ, που ήταν επίσης γιατρός, έχει ήδη συνταξιοδοτηθεί. Πάντως, ο 98χρονος θα σταματήσει σύντομα: «<i>Αν κάθεσαι όλη την ημέρα και βλέπεις τηλεόραση πολύ γρήγορα το χάνεις, ο εγκέφαλός σου δεν αντέχει για πολύ</i>».</p>
      <p>
        <a href="http://www.topontiki.gr/article/353669/giatros-98-eton-leei-ohi-sti-syntaxi-kai-koyrarei-astheneis">
          <i>topontiki.gr</i>
        </a>
      </p>
      <figure>
        <a href="https://www.facebook.com/FosTonSport/">
          <img src="https://www.fosonline.gr/images/facebook-teaser.png"/>
        </a>
      </figure>
      <p>Ακολουθήστε το ΦΩΣ στο Facebook</p>
      <related>
        <h4><b>ΣΧΕΤΙKΑ</b> ΑΡΘΡΑ</h4>
        <a href="https://www.fosonline.gr/podosfairo/ethnikes-omades/article/73681/egkainia-toy-entyposiakoy-air-albania-stadium-me-apodokimasies-kata-rama-pics"/>
        <a href="https://www.fosonline.gr/podosfairo/ethnikes-omades/article/73437/gallia-giati-oi-paiktes-ton-peteinon-forane-leyko-perivraxionio-ton-noemvrio"/>
        <a href="https://www.fosonline.gr/plus/epikairotita/article/71339/gallia-pyrovolismoi-ekrixi-kai-traymaties-se-tzami"/>
        <a href="https://www.fosonline.gr/plus/epikairotita/article/71242/neo-esex-sti-gallia-okto-metanastes-oi-4-paidia-vrethikan-me-ypothermia-mesa-se-fortigo-psygeio"/>
        <a href="https://www.fosonline.gr/sports/article/70918/sti-gallia-kleinei-o-protos-gyros-toy-champions-league-gia-ton-gkioni"/>
        <a href="https://www.fosonline.gr/podosfairo/diethni/article/69860/ntani-alves-to-parisi-einai-gemato-g-oys-ratsistes"/>
      </related>
    </article>
  </body>
</html>