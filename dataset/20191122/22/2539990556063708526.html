<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.polskieradio.pl/5/4147/Artykul/2408727,Ekstraklasa-przelamanie-Lecha-Poznan-Gytkjaer-zapewnil-zwyciestwo"/>
    <meta property="og:site_name" content="Polskie Radio"/>
    <meta property="article:published_time" content="2019-11-22T22:24:00+00:00"/>
    <meta property="og:title" content="Ekstraklasa: przełamanie Lecha Poznań. Gytkjaer zapewnił zwycięstwo"/>
    <meta property="og:description" content="Trener Dariusz Żuraw może odetchnąć z ulgą. Prowadzony przez niego Lech Poznań po czterech meczach bez wygranej w lidze, wreszcie potrafił zwyciężyć. Kolejorz w drugim piątkowym meczu 16. kolejki PKO BP Ekstraklasy ograł mistrza Polski, Piasta Gliwice 3:0 (1:0)."/>
  </head>
  <body>
    <article>
      <h1>Ekstraklasa: przełamanie Lecha Poznań. Gytkjaer zapewnił zwycięstwo</h1>
      <address>
        <time datetime="2019-11-22T22:24:00+00:00">22 Nov 2019, 22:24</time>
      </address>
      <p>
        <b>Trener Dariusz Żuraw może odetchnąć z ulgą. Prowadzony przez niego Lech Poznań po czterech meczach bez wygranej w lidze, wreszcie potrafił zwyciężyć. Kolejorz w drugim piątkowym meczu 16. kolejki PKO BP Ekstraklasy ograł mistrza Polski, Piasta Gliwice 3:0 (1:0).</b>
      </p>
      <ul>
        <li>
          <b>Piast zakończył serię 7. spotkań ligowych bez porażki</b>
        </li>
        <li>
          <b>Gytkjaer objął prowadzenie w klasyfikacji najlepszych strzelców</b>
        </li>
      </ul>
      <p>Poznaniacy w pierwszej połowie starali się kontrolować grę, jednak zdarzały im się poważne błędy. W 15. minucie ich nieporozumienia w obronie nie potrafił jednak wykorzystać Piotr Parzyszek. Gdy pierwsza połowa zmierzała ku końcowi, w meczu nastąpił przełom. Obrońca Piasta, Piotr Malarczyk, sfaulował w polu karnym Pedro Tibę, a rzut karny pewnie wykorzystał Christian Gytkjaer. </p>
      <p>W drugiej części gry piłkarze Żurawia dziesięć minut po wznowieniu gry podwoili prowadzenie. Znakomite dośrodkowanie z lewego skrzydła Wołodymira Kostewicza pewnie wykończył Gytkjaer. Duński napastnik potwierdził formę strzelecką ze spotkania reprezentacji swojego kraju, w której strzelił gola przeciwko Gibraltarowi.</p>
      <figure>
        <iframe data-src="https://twitter.com/LechPoznan/status/1197980820386066433?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Zmiana wyniku nie wpłynęła zbytnio na przebieg boiskowych wydarzeń. Gospodarze lepiej radzili sobie z rozgrywaniem piłki i pewnie kontrolowali przebieg gry. Piast próbował, swoich szans szukał Jorge Felix, strzał z sytuacyjnej piłki oddał Rymaniak, ale poznańska defensywa była przygotowana na wszystkie zagrożenia płynące ze strony mistrzów Polski.</p>
      <p>Doliczony czas gry przyniósł jeszcze jedną bramkę - Pedro Tiba świetnie podał piłkę do Amarala, a ten w sytuacji sam na sam z bramkarzem skierował piłkę do siatki.</p>
      <p>Pozycja Dariusza Żurawia na stanowisku trenera Lecha w świetle ostatnich wyników zdawała się być zagrożona, jednak piątkowym meczem szkoleniowiec zapewnił sobie więcej czasu na poukładanie zespołu. Kolejorz nie tylko zdobył trzy punkty, ale przede wszystkim pokazał dojrzały futbol, który może pozytywnie nastrajać na przyszłość.</p>
      <p><b>Lech Poznań - Piast Gliwice 3:0 (1:0)</b><br/><br/>Bramki: 1:0 Christian Gytkjaer (45+1-karny), 2:0 Christian Gytkjaer (56-głową), 3:0 Joao Amaral (90+1).<br/><br/>Żółta kartka - Lech Poznań: Robert Gumny, Joao Amaral. Piast Gliwice: Patryk Sokołowski, Bartosz Rymaniak, Mikkel Kirkeskov.<br/><br/>Sędzia: Szymon Marciniak (Płock). Widzów 8 241.<br/><br/><b>Lech Poznań:</b> Mickey van der Hart - Robert Gumny (66. Tomasz Dejewski), Lubomir Satka, Thomas Rogne, Wołodymyr Kostewycz - Kamil Jóźwiak (81. Tymoteusz Klupś), Karlo Muhar, Darko Jevtic, Pedro Tiba, Tymoteusz Puchacz (73. Joao Amaral) - Christian Gytkjaer.<br/><br/><b>Piast Gliwice:</b> Frantisek Plach - Bartosz Rymaniak, Piotr Malarczyk, Uros Korun, Mikkel Kirkeskov - Sebastian Milewski (77. Martin Konczkowski), Patryk Sokołowski, Tomasz Jodłowiec, Gerard Badia (54. Patryk Tuszyński) - Piotr Parzyszek (61. Dominik Steczyk), Jorge Felix.</p>
      <p><b>Wyniki meczów 16. kolejki i tabela ekstraklasy piłkarskiej:</b><br/><br/>Lech Poznań - Piast Gliwice 3:0 (1:0)<br/>Górnik Zabrze - Wisła Płock 2:2 (1:2)<br/>Pozostałe mecze kolejki<br/>2019-11-23:<br/>Korona Kielce - Raków Częstochowa (15.00)<br/>Pogoń Szczecin - Legia Warszawa (17.30)<br/>Lechia Gdańsk - ŁKS Łódź (20.00)<br/>2019-11-24:<br/>Jagiellonia Białystok - Arka Gdynia (15.00)<br/>Śląsk Wrocław - Wisła Kraków (17.30)<br/>2019-11-25:<br/>Cracovia Kraków - KGHM Zagłębie Lubin (18.00)</p>
      <p>Tabela (mecze, zwycięstwa, remisy, porażki, bramki, punkty, różnica bramek)<br/>1. Legia Warszawa 15 9 2 4 28-14 29 +14<br/>2. Piast Gliwice 16 8 4 4 19-14 28 +5<br/>3. Pogoń Szczecin 15 8 4 3 17-12 28 +5<br/>4. Cracovia Kraków 15 8 3 4 22-14 27 +8<br/>5. Śląsk Wrocław 15 7 6 2 21-14 27 +7<br/>6. Wisła Płock 16 8 3 5 22-24 27 -2<br/>7. Lech Poznań 16 6 5 5 27-18 23 +9<br/>8. Jagiellonia Białystok 15 6 5 4 25-20 23 +5<br/>9. Lechia Gdańsk 15 5 6 4 17-15 21 +2<br/>10. KGHM Zagłębie Lubin 15 5 4 6 25-23 19 +2<br/>11. Raków Częstochowa 15 6 1 8 17-21 19 -4<br/>12. Górnik Zabrze 16 3 8 5 16-21 17 -5<br/>13. Arka Gdynia 15 3 4 8 12-23 13 -11<br/>14. Korona Kielce 15 3 3 9 7-19 12 -12<br/>15. ŁKS Łódź 15 3 2 10 15-26 11 -11<br/>16. Wisła Kraków 15 3 2 10 14-26 11 -12<br/>W przypadku równej liczby punktów o kolejności w końcowej tabeli decydują bezpośrednie mecze</p>
      <p>Mecze w następnej kolejce<br/>2019-11-29:<br/>Wisła Płock - Lech Poznań (20.30)<br/>KGHM Zagłębie Lubin - Górnik Zabrze (18.00)<br/>2019-11-30:<br/>Arka Gdynia - Pogoń Szczecin (15.00)<br/>Piast Gliwice - Śląsk Wrocław (17.30)<br/>Legia Warszawa - Korona Kielce (20.00)<br/>2019-12-01:<br/>Raków Częstochowa - Jagiellonia Białystok (12.30)<br/>ŁKS Łódź - Cracovia Kraków (15.00)<br/>Wisła Kraków - Lechia Gdańsk (17.30)</p>
      <p>kp</p>
      <related>
        <a href="https://www.polskieradio.pl/5/4147/Artykul/2408630,Ekstraklasa-swietne-widowisko-w-Zabrzu-Gornik-nie-przerwal-zlej-serii"/>
      </related>
    </article>
  </body>
</html>