<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837334-legionera-dinamo-zvinuvatili-u-pobitti-dvokh-zhinok-zmi"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-22T22:50:00+00:00"/>
    <meta property="og:title" content="Легіонера &quot;Динамо&quot; звинуватили у побитті двох жінок - ЗМІ"/>
    <meta property="og:description" content="КИЇВ. 22 листопада. УНН. Захисник київського &quot;Динамо&quot; Карлос Самбрано потрапив до скандалу у зв'язаному з побиттям двох жінок, одна з яких є неповнолітньою …"/>
  </head>
  <body>
    <article>
      <h1>Легіонера "Динамо" звинуватили у побитті двох жінок - ЗМІ</h1>
      <address><time datetime="2019-11-22T22:50:00+00:00">22 Nov 2019, 22:50</time> by <a rel="author">Сергій Куркович</a></address>
      <p><b>КИЇВ. 22 листопада. УНН.</b> Захисник київського "Динамо" Карлос Самбрано потрапив до скандалу у зв'язаному з побиттям двох жінок, одна з яких є неповнолітньою, інформує <b>УНН</b> з посиланням на Libero.</p>
      <p>Про даний інцидент заявила журналістка Мегані Вела на одному з телеканалів в Перу у якому був продемонстрований сюжет.</p>
      <p>30-річний гравець в Перу, де він був у розташуванні збірної, нібито вдарив по обличчю одну з дівчат на вечірці, а також побив ще одну, яка виявилася неповнолітньою.</p>
      <p>"Вони напали на мене всіма способами, і все це люди Карлоса Самбрано. Він вдарив мене по обличчю", - сказала жертва в програмі.</p>
      <p>Відзначимо, що у нинішньому сезоні Самбрано грав виключно за молодіжну команду київського "Динамо", за головну - не виходив на поле.</p>
    </article>
  </body>
</html>