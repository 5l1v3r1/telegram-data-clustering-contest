<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.diarilaveu.com/assemblea-feminista-crida-ocupar-carrers-valencia-pel-25n"/>
    <meta property="og:site_name" content="Diari La Veu"/>
    <meta property="article:published_time" content="2019-11-22T22:00:00+00:00"/>
    <meta property="og:title" content="L'Assemblea Feminista fa una crida a ocupar els carrers de València aquesta nit pel 25N"/>
    <meta property="og:description" content="L'Assemblea Feminista de València ha convocat aquest dissabte, 23 de novembre, una marxa nocturna a la ciutat per a reivindicar la llibertat de les dones també en els àmbits i espais de la nit de tota mena, &quot;des dels carrers i llocs públics fins als locals privats d'oci&quot;."/>
  </head>
  <body>
    <article>
      <h1>L'Assemblea Feminista fa una crida a ocupar els carrers de València aquesta nit pel 25N</h1>
      <h2>Sota el lema 'Prenem la nit', la marxa nocturna no mixta partirà a les 22.00h des de la plaça de Sant Valero, al barri de Russafa</h2>
      <address><time datetime="2019-11-22T22:00:00+00:00">22 Nov 2019, 22:00</time> by <a rel="author">DLV</a></address>
      <p>VALÈNCIA. L'Assemblea Feminista de València ha convocat aquest dissabte, 23 de novembre, una marxa nocturna a la ciutat per a reivindicar la llibertat de les dones també en els àmbits i espais de la nit de tota mena, "des dels carrers i llocs públics fins als locals privats d'oci".<br/><br/>Amb aquesta marxa, es vol denunciar els diversos casos d'agressions masclistes que s'han produït en contexts lúdics i espais destinats a l'oci i la diversió darrerament, "com és el cas de la violació múltiple que es va produir a la discoteca Indiana de València el passat més de setembre", recull la nota de premsa. Per això, com ja s'ha fet davant d'altres casos similars, les feministes volen "reivindicar el dret a moure's lliurement, a ser respectades en qualsevol context i a gaudir sense haver de suportar cap mena d'assetjament ni atemptat contra la integritat física o mental". <br/><br/>En el marc de les mobilitzacions al voltant del 25 de novembre, Dia Internacional per a l'Eliminació de la Violència contra les Dones, l'Assemblea Feminista convida les dones a eixir al carrer un dissabte a la nit per a reclamar aquest espai que<br/>també els pertany com a ciutadanes autònomes i lliures. Sota el lema 'Prenem la nit', aquesta marxa nocturna no mixta partirà a les 22.00h des de la plaça de Sant Valero, al barri de Russafa.</p>
      <h3>AGERMANA'T</h3>
      <p>
        <b>Necessitem la teua ajuda per a fer econòmicament viable Diari La Veu. Si vols continuar informant-te en valencià, <a href="https://diarilav.eu/agermanat">agermana't ara</a>!</b>
      </p>
      <related>
        <h4>Les més llegides</h4>
        <a href="https://www.diarilaveu.com/educacio-amenaces-vox-petrer-professor-del-seu-fill"/>
        <a href="https://www.diarilaveu.com/antifrau-pregunta-jutge-investigacio-oberta-francis-puig-tancar-expedient"/>
        <a href="https://www.diarilaveu.com/apunt-estrena-parany-ficcio-produccio-propia-ambientada-valencia-capital-ii-republica"/>
        <a href="https://www.diarilaveu.com/lunica-solucio-veig-la-guerra-paciencia-limit-sahrauis-territori-ocupat-40-anys"/>
        <a href="https://www.diarilaveu.com/assemblea-feminista-crida-ocupar-carrers-valencia-pel-25n"/>
      </related>
    </article>
  </body>
</html>