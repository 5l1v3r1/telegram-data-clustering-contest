<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://rs.n1info.com/Showbiz/a546268/Edvard-Norton-je-jednom-spasio-zivot-Leonardu-Dikapriju-na-ronjenju.html"/>
    <meta property="og:site_name" content="N1 Srbija"/>
    <meta property="article:published_time" content="2019-11-22T22:44:00+00:00"/>
    <meta property="og:title" content="Edvard Norton je jednom spasio život Leonardu Dikapriju na ronjenju"/>
    <meta property="og:description" content="Američki glumac i reditelj Edvard Norton potvrdio je da je jednom spasio život kolegi Leonardu Dikapriju. Ima istine..."/>
  </head>
  <body>
    <article>
      <h1>Edvard Norton je jednom spasio život Leonardu Dikapriju na ronjenju</h1>
      <address>
        <time datetime="2019-11-22T22:44:00+00:00">22 Nov 2019, 22:44</time>
      </address>
      <p>Američki glumac i reditelj Edvard Norton potvrdio je da je jednom spasio život kolegi Leonardu Dikapriju. Ima istine u tome, ali je prenaduvano više nego što zaslužuje, kazao je Norton gostujući u tok šou britanskog komičara Džonatana Rosa.</p>
      <p>Norton je ispričao da je jednom prilikom, na ronjenju na Galapagosu, Dikaprio odjurio za jatom raža, i gotovo ostao bez kiseonika u boci, prenosi <a href="https://www.nme.com/news/film/edward-norton-saved-leonardo-dicaprios-life-on-a-diving-trip-2571015#Cr8UpuHlcwRv2MyC.99"><b>NME</b></a>.</p>
      <p>"Ronili smo sa Silvijom Erl, velikom okeanografkinjom. Poznajem Lea dosta dugo i znam kako poludi u blizini životinja. Strastven je poput deteta. Jato od stotinjak raža plivalo je ispod nas i video sam taj izraz na njegovom licu", naveo je Norton.</p>
      <p>Dikaprio je samo odjurio za jatom riba. "Ronim od 16. godine, refleksno sam pogledao na sat i video da se bližimo kraju", kazao je Norton.</p>
      <p>Zato je odlučio da pojuri za kolegom. "Pomislio sam 'jurca za ovim stvorenjima, ostaće bez vazduha' i zaista jeste", prisetio se Norton.</p>
    </article>
  </body>
</html>