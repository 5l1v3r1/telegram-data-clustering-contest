<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641443/%DB%8C%DA%A9-%D8%AF%D8%A7%D9%86%D8%B4-%D8%A2%D9%85%D9%88%D8%B2-%D8%AF%DB%8C%DA%AF%D8%B1-%D8%AF%D8%B1-%D8%B9%D8%B1%D8%A8%D8%B3%D8%AA%D8%A7%D9%86-%DA%A9%D8%B4%D8%AA%D9%87-%D8%B4%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-22T22:21:00+00:00"/>
    <meta property="og:title" content="یک دانش آموز دیگر در عربستان کشته شد"/>
    <meta property="og:description" content="منابع وابسته به پلیس سعودی از کشته شدن یک دانش آموز دیگر در منطقه ابوعریش در جیزان در جنوب این کشور خبر دادند."/>
  </head>
  <body>
    <article>
      <h1>
        <a href="https://www.bultannews.com/fa/news/641443/%DB%8C%DA%A9-%D8%AF%D8%A7%D9%86%D8%B4-%D8%A2%D9%85%D9%88%D8%B2-%D8%AF%DB%8C%DA%AF%D8%B1-%D8%AF%D8%B1-%D8%B9%D8%B1%D8%A8%D8%B3%D8%AA%D8%A7%D9%86-%DA%A9%D8%B4%D8%AA%D9%87-%D8%B4%D8%AF">یک دانش آموز دیگر در عربستان کشته شد</a>
      </h1>
      <h2>منابع وابسته به پلیس سعودی از کشته شدن یک دانش آموز دیگر در منطقه ابوعریش در جیزان در جنوب این کشور خبر دادند.</h2>
      <address><time datetime="2019-11-22T22:21:00+00:00">22 Nov 2019, 22:21</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، پلیس <b>عربستان</b> از کشف جسد یک <b>دانش آموز</b> دیگر در ابوعریش در جیزان خبر داد.</p>
      <p>منابع سعودی اعلام کردند که آثار <b>ضرب و شتم</b> بر روی گردن این دانش آموز وجود داشته است و تیم تحقیق مشغول بررسی زوایای پرونده و علت مرگ آن است.</p>
      <p>این منابع بیان کردند: احتمالا علت مرگ درگیری ناشی از مشاجره در خارج از مدرسه ای که این دانش آموز در آن درس می خواند، بوده است.</p>
      <p>همزمان اداره آموزش و پرورش جیزان هم تحقیقات را در زمینه این حادثه شروع کرده است.</p>
      <p>این در حالی است که چند روز قبل هم رسانه های سعودی از کشته شدن یک نفر در جنوب عربستان خبر داده و اعلام کرده بودند که این فرد به علت وارد شدن ضربات چاقو از پا درآمده است.</p>
      <p>این حادثه در دبیرستانی در شهر شروره در جنوب عربستان رخ داده بود به طوری که یک دانش آموز دبیرستانی با دانش آموز دیگری در دبیرستان مشاجره پیدا می کند که بر اثر ضربات کارد کشته می شود.</p>
      <p>روزنامه سعودی سبق اعلام کردند که بیانیه ای از سوی آموزش و پرورش ناحیه شروره طی ساعات آینده صادر خواهد شد.</p>
      <p>این درحالی است که دو ماه قبل هم یک دانش آموز در ریاض به دست دانش آموز دیگر در مدرسه بشر بن الولید پایتخت عربستان خفه شده بود. در اوایل اکتبر گذشته هم حادثه مشابهی در جده رخ داد و یک دانش آموز به نام حسین عسیری بر اثر مشاجره در داخل مدرسه جان باخت.</p>
    </article>
  </body>
</html>