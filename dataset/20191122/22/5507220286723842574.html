<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80188136/"/>
    <meta property="og:site_name" content="Janam TV"/>
    <meta property="article:published_time" content="2019-11-22T22:04:14+00:00"/>
    <meta property="og:title" content="യു.എ.ഇയിൽ ലൈംഗികാതിക്രമങ്ങളുടെ ശിക്ഷ വർദ്ധിപ്പിച്ചു."/>
    <meta property="og:description" content="യു.എ.ഇ പ്രസിഡന്റ് ഷെയ്ഖ്  ഖലീഫ ബിൻ സായിദ് അൽ നഹ്യാൻ ലൈംഗികാതിക്രമങ്ങളുടെ ശിക്ഷ വർദ്ധിപ്പിച്ച് ഉത്തരവിറക്കി . പുതിയ നിയമം അനുസരിച്ച് ലൈംഗികാതിക്രമങ്ങളിൽ"/>
  </head>
  <body>
    <article>
      <h1>യു.എ.ഇയിൽ ലൈംഗികാതിക്രമങ്ങളുടെ ശിക്ഷ വർദ്ധിപ്പിച്ചു.</h1>
      <address><time datetime="2019-11-22T22:04:14+00:00">22 Nov 2019, 22:04</time> by <a rel="author">Janam TV Web Desk</a></address>
      <p>യു.എ.ഇ പ്രസിഡന്റ് ഷെയ്ഖ്  ഖലീഫ ബിൻ സായിദ് അൽ നഹ്യാൻ ലൈംഗികാതിക്രമങ്ങളുടെ ശിക്ഷ വർദ്ധിപ്പിച്ച് ഉത്തരവിറക്കി . പുതിയ നിയമം അനുസരിച്ച് ലൈംഗികാതിക്രമങ്ങളിൽ കുറ്റവാളിക്ക് 2 വർഷത്തിൽ കുറയാത്ത തടവോ 50,000 ദിർഹത്തിൽ കുറയാത്ത പിഴയോ രണ്ടും കൂടിയോ ശിക്ഷ ലഭിക്കും. വാക്കുകൊണ്ടോ ആംഗ്യം കൊണ്ടോ മറ്റൊരാളെ പീഡിപ്പിക്കുന്നതും അഭിമാനത്തിന് ക്ഷതമേൽപിക്കുംവിധം പെരുമാറുന്നതും ശിക്ഷാർഹമാണ്. സമൂഹമാധ്യമങ്ങൾ വഴിയോ മറ്റോ സ്ത്രീയെ അപമാനിച്ചാൽ 1 വർഷം തടവും 10,000 ദിർഹം വരെ പിഴയുമായിരിക്കും ശിക്ഷ. നിയമലംഘകർ വിദേശിയാണെങ്കിൽ ശിക്ഷയ്ക്കുശേഷം നാടുകടത്തും. കോടതി കുറ്റവാളിയാണെന്ന് പ്രഖ്യാപിച്ച വ്യക്തിയെ യു.എ.ഇ തൊഴിൽ നിയമം അനുസരിച്ച് ജോലിയിൽ നിന്ന് പിരിച്ചുവിടാൻ തൊഴിലുടമക്കും അധികാരമുണ്ടായിരിക്കും.</p>
    </article>
  </body>
</html>