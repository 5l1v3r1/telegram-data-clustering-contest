<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novosti.rs/vesti/scena.147.html:831865-Merima-Njegomir-se-povlaci-posle-47-godina-sceni-Pevacica-otkrila-zasto-je-na-korak-od-zavrsetka-karijere"/>
    <meta property="og:site_name" content="Вечерње новости"/>
    <meta property="article:published_time" content="2019-11-22T22:36:00+00:00"/>
    <meta property="og:title" content="Merima Njegomir se povlači posle 47 godina sceni: Pevačica otkrila zašto je na korak od završetka karijere"/>
    <meta property="og:description" content="Pevačica ističe da se kroz celu karijeru takmičila jedino sama sa sobom i da ju je to umorilo"/>
  </head>
  <body>
    <article>
      <h1>Merima Njegomir se povlači posle 47 godina sceni: Pevačica otkrila zašto je na korak od završetka karijere</h1>
      <address><time datetime="2019-11-22T22:36:00+00:00">22 Nov 2019, 22:36</time> by <a rel="author">Novosti Online</a></address>
      <p>
        <b>Pevačica ističe da se kroz celu karijeru takmičila jedino sama sa sobom i da ju je to umorilo</b>
      </p>
      <p>Pevačica Merima Njegomir (65) već decenijama unazad važi za jednu od najcenjenijih izvođača narodne muzike, a sada je na korak do odluke da nakon toliko uspešnih godina rada povuče sa scene.<br/><br/><i><b>Pročitajte još:</b></i><a href="http://www.novosti.rs/vesti/scena.147.html:813912-NEIZMERNO-SAM-TUZNA-Merima-Njegomir-se-od-bivseg-supruga-oprostila-potresnom-porukom-FOTO"> <i><b>NEIZMERNO SAM TUŽNA: Merima Njegomir se od bivšeg supruga oprostila potresnom porukom (FOTO)</b></i></a> <br/><br/>- Intenzivno razmišljam, već mesecima se preispitujem, da li da se povučem i ostavim prostor mladim snagama - započela je priču pevačica.<br/><br/>Pevačica smatra da je iza nje dosta godina rada i da je najbolje da se povuče, dok je na vrhuncu karijere.<br/><br/>- Već 47 godina sam na estradi i smatram da je bilo dosta, da je vreme da okačim kopačke o klin, što se kaže. Iza mene je velika karijera i mislim da je bolje da odem kada sam na vrhuncu, nego kad glas počne da mi slabi - rekle je Merima za "Alo".<br/><br/>Pevačica ističe da se kroz celu karijeru takmičila jedino sama sa sobom i da ju je to umorilo.<br/><br/>- Ne želim da dođem u situaciju da počnem da brljavim jer sam se malo umorila od svega. Uvek sam se trudila da budem bolja i uvek sam se takmičila sama sa sobom, ali umorna sam i od toga - zaključila je Merima.<br/><br/>(alo.rs)</p>
    </article>
  </body>
</html>