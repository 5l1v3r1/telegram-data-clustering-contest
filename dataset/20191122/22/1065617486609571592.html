<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.forzaroma.info/calciomercato-as-roma/mercato-roma-marco-silva-blinda-kean-e-il-nostro-presente-e-futuro-crediamo-tantissimo-in-lui/"/>
    <meta property="og:site_name" content="Forzaroma.info"/>
    <meta property="article:published_time" content="2019-11-22T22:58:02+00:00"/>
    <meta property="og:title" content="Mercato Roma, Marco Silva blinda Kean: “È il nostro presente e futuro, crediamo tantissimo in lui”"/>
    <meta property="og:description" content="Il manager dell'Everton ha parlato del futuro dell'attaccante italiano:"/>
  </head>
  <body>
    <article>
      <h1>Mercato Roma, Marco Silva blinda Kean: “È il nostro presente e futuro, crediamo tantissimo in lui”</h1>
      <h2>Il manager dell’Everton ha parlato del futuro dell’attaccante italiano: “Ha il nostro pieno supporto, mi ha dato le risposte che volevo da lui in questo momento”</h2>
      <address><time datetime="2019-11-22T22:58:02+00:00">22 Nov 2019, 22:58</time> by <a rel="author" href="https://www.forzaroma.info/author/redazioneforzaroma/" target="_blank">Redazione</a></address>
      <p>Moise <b>Kean</b> è il nome che in questi giorni sta circolando con insistenza attorno alla Roma. L’attaccante dell’Everton sta trovando poco spazio in <b>Premier League</b> e <b>Petrachi</b> avrebbe fiutato l’affare. L’ex <b>Juventus</b>, dopo essere stato tenuto fuori dai convocati dei ‘Toffees’, è stato protagonista con l’Under 21. Roberto <b>Mancini</b> ha auspicato un suo impiego più continuo, il manager dell’Everton Marco Silva: ha risposto così: “<i>Roberto è l’allenatore della Nazionale, sa di cosa ha bisogno Moisem ma lo so anche io.<b> Qui ha tutto il supporto, da tutti, per continuare l’adattamento in Premier League. Non ha bisogno di altro nella sua carriera, crediamo davvero in lui.</b> Per me quello che conta è quello che ci siamo detti io e lui, ed è tutto chiaro”</i>. Come riporta il ‘Liverpool Echo’, contro il <b>Southampton</b> Kean è stato <b>escluso dai convocati</b> per un ritardo a una riunione. <i>“Nessuno nel club ha commentato la situazione e sapete cosa ho detto dopo la partita</i> – ha continuato<b> Marco Silva</b> nella conferenza della vigilia prima della sfida con il Norwich -.<i> Sta lavorando durissimo e vuole giocare. Non ha giocato, ma la domenica mattina era qui a lavorare con i suoi compagni, <b>mi ha dato le risposte che volevo in quel momento”.</b></i></p>
      <p>L’allenatore dell’<b>Everton</b> riprende il discorso sul futuro di Moise <b>Kean</b>, accostato alla Roma e non solo: <i>“<b>Vuole giocare di più come tutti i calciatori</b>, ma dobbiamo guardare in tutte le partite che ha già giocato. <b>Non ci sono dubbi che il suo presente e il suo futuro saranno qui.</b> Ci sono moltissimi altri esempi di giocatori, anche molto più esperti di lui, che sono venuti in Premier e non hanno giocato. Come <b>Fabinho</b>, che al <b>Liverpool</b> non ha giocato per i primi 7 mesi. La cosa più importante è continuare a seguirlo, <b>farlo crescere per farlo adattare nel modo più veloce possibile,</b> stiamo parlando di un giocatore di qualità. In Nazionale ha fatto molto bene, ha segnato giocando da esterno destro”.</i></p>
    </article>
  </body>
</html>