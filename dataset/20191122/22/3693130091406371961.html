<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/cezaevine-getirilen-tutuklu-elleri-kelepceli-firar-etti-1210826.html"/>
    <meta property="og:site_name" content="Bursada Bugün"/>
    <meta property="article:published_time" content="2019-11-22T22:09:00+00:00"/>
    <meta property="og:title" content="Cezaevine getirilen tutuklu, elleri kelepçeli firar etti"/>
    <meta property="og:description" content="DENİZLİ'nin Honaz ilçesinde, 'cinsel istismar' suçundan tutuklanarak polis tarafından teslim edilmek üzere cezaevine getirilen Tarık Gündem (23), görevlilere teslim edildiği sırada açık bulduğu kapıdan kelepçeli olarak firar etti."/>
  </head>
  <body>
    <article>
      <h1>Cezaevine getirilen tutuklu, elleri kelepçeli firar etti</h1>
      <h2>DENİZLİ'nin Honaz ilçesinde, 'cinsel istismar' suçundan tutuklanarak polis tarafından teslim edilmek üzere cezaevine getirilen Tarık Gündem (23), görevlilere teslim edildiği sırada açık bulduğu kapıdan kelepçeli olarak firar etti.</h2>
      <address>
        <time datetime="2019-11-22T22:09:00+00:00">22 Nov 2019, 22:09</time>
      </address>
      <p>Saat 19.00 sıralarında meydana gelen olayda,<b> cinsel istismar suçundan poli</b>s tarafından gözaltına alınan <b>Tarık Gündem</b>, sorgusunun ardından sevk edildiği adliyede çıkarıldığı mahkemece tutuklandı.</p>
      <figure>
        <img src="https://images.bursadabugun.com/editor/haber/23112019/cezaevine-getirilen-tutuklu-elleri-kelepceli-firar-etti-6613-dhaphoto3-5dd84e6f241c1.jpg"/>
      </figure>
      <p>Polis, tutuklanan <b>Tarık Gündem'i</b> <b>Honaz </b>ilçesinin <b>Kocabaş Mahallesi'ndeki </b>cezaevine teslim etmek üzerine götürdü. Elleri kelepçeli olarak kapıdan içeri alınan <b>Gündem</b>, görevlilerin bir anlık dalgınlığından faydalanarak açık kalan kapıdan koşarak kaçtı. <b>E</b>lleri önden kelepçeli olarak araziye doğru kaçan Gündem, bir süre sonra izini kaybettirdi. </p>
      <figure>
        <img src="https://images.bursadabugun.com/editor/haber/23112019/cezaevine-getirilen-tutuklu-elleri-kelepceli-firar-etti-6613-dhaphoto4-5dd84e60401ed.jpg"/>
      </figure>
      <p>Olayın ardından bölgeye çok sayıda jandarma ve polis ekipleri sevk edildi. Ekipler, Gündem'in kaçtığı arazide arama çalışması başlattı. Polis ve jandarma, ellerinde fenerlerle bölgede geniş çaplı arama yaptı. Bölgeyi ablukaya alan ekipler, dereleri, ormanlık alanları ve tarım arazilerini didik didik aradı. Trafik polisleri de yolu keserek araçları tek tek arayıp, geçişlerine izin verdi.</p>
      <figure>
        <img src="https://images.bursadabugun.com/editor/haber/23112019/cezaevine-getirilen-tutuklu-elleri-kelepceli-firar-etti-6613-dhaphoto5-5dd84e66829a6.jpg"/>
      </figure>
      <p>Tarık Gündem'i arama çalışmaları devam ediyor.</p>
    </article>
  </body>
</html>