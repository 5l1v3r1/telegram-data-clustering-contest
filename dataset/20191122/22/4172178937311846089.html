<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fosonline.gr/podosfairo/superleague/article/74249/oi-systaseis-toy-martins-kai-o-no1-kindynos-toy-panionioy"/>
    <meta property="og:site_name" content="ΦΩΣ"/>
    <meta property="article:published_time" content="2019-11-22T22:04:37+00:00"/>
    <meta property="og:title" content="Οι συστάσεις του Μαρτίνς και ο «Νο1» κίνδυνος του Πανιωνίου!"/>
    <meta property="og:description" content="Ο Πορτογάλος τεχνικός έχει μιλήσει αρκετά στους παίκτες του για τον τρόπο που αγωνίζονται οι «κυανέρυθροι» και έχει εστιάσει στον Γεωργιανό φορ Αραμπούλι."/>
  </head>
  <body>
    <article>
      <h1>Οι συστάσεις του Μαρτίνς και ο «Νο1» κίνδυνος του Πανιωνίου!</h1>
      <h2>Ο Πορτογάλος τεχνικός έχει μιλήσει αρκετά στους παίκτες του για τον τρόπο που αγωνίζονται οι «κυανέρυθροι» και έχει εστιάσει στον Γεωργιανό φορ Αραμπούλι.</h2>
      <address><time datetime="2019-11-22T22:04:37+00:00">22 Nov 2019, 22:04</time> by <a rel="author" href="https://www.fosonline.gr/author/a-birmpilis" target="_blank">Α. ΒΙΡΒΙΛΗΣ</a></address>
      <p>Ο Πέδρο Μαρτίνς έχει κρούσει τα «καμπανάκια» για τον Πανιώνιο από τις αρχές της εβδομάδας. Έχει εξηγήσει στους παίκτες του ότι οι «κυανέρυθροι» αδικούνται από τη βαθμολογική τους θέση. Και όσο να ‘ναι, πάντοτε ο Πορτογάλος έχει έναν μίνι «πονοκέφαλο» για τα ματς πρωταθλήματος που προηγούνται των αγώνων του Champions League.</p>
      <p>
        <a href="https://www.fosonline.gr/podosfairo/superleague/article/74230/me-gkigierme-kai-valmpoyena-i-apostoli-toy-olympiakoy">Με Γκιγιέρμε και Βαλμπουενά η αποστολή του Ολυμπιακού</a>
      </p>
      <p>Στους ποδοσφαιριστές του λοιπόν έχει μιλήσει αναλυτικά για όσα εκτιμάει ο ίδιος ότι θα συναντήσει η ομάδα του αύριο στη Ν. Σμύρνη (23/11, 19.30). <b>Τους έχει εξηγήσει ότι ο Πανιώνιος θα κλειστεί στο «καβούκι» του και πώς με «όπλο» τις αντεπιθέσεις του, θα επιχειρήσει να βάλει δύσκολα στους «ερυθρόλευκους».</b></p>
      <p>Ο Γεωργιανός επιθετικός Αραμπούλι είναι ένας ποδοσφαιριστής που έχει βάλει στο «σημάδι» ο Μαρτίνς. Έως τώρα άλλωστε, είναι ο παίκτης που έχει αφήσει σφραγίδα του στην μεγάλη προσπάθεια που κάνει ο Πανιώνιος για να κρατηθεί στην κατηγορία. <br/><b>Έχει το ένστικτο του «εκτελεστή» και αποδεικνύεται… μανούλα στις αντεπιθέσεις. Το απέδειξε άλλωστε στο Ηράκλειο κόντρα στον ΟΦΗ και απέναντι στην Ξάνθη στα Πηγάδια.</b> Να θυμίσουμε ότι στην ακριτική πόλη ο Πανιώνιος έφυγε με το διπλό, κάτι που δεν είχε καταφέρει ο Ολυμπιακός!</p>
      <p>
        <a href="https://www.fosonline.gr/podosfairo/superleague/article/74228/h-apostoli-toy-panionioy-gia-ton-olympiako">Η αποστολή του Πανιωνίου για τον Ολυμπιακό</a>
      </p>
      <p>Ο Αραμπούλι έχει 5 γκολ σε σύνολο 10 αγώνων και ο Μαρτίνς έχει ζητήσει από τους παίκτες του να μην τον αφήσουν από τα μάτια τους. <b>Είναι ο… «Ανσαριφάρντ της σεζόν 2019-20» για τον Πανιώνιο και πιστεύουν στην πλατεία ότι μπορεί να αποτελέσει το «next big thing»</b> που θα βγει από την αστείρευτη «δεξαμενή» του Πανιωνίου.</p>
      <p>Ο Πορτογάλος τεχνικός του Ολυμπιακού λοιπόν, έχει προειδοποιήσει τους παίκτες του για το «πούλμαν» που θα κατεβάσει μπροστά από την κυανέρυθρη άμυνα ο Νίκκι Παπαβασιλείου, αλλά ο Αραμπούλι δεν γινόταν να λείψει από την κουβέντα. Είναι ο «Νο1» κίνδυνος του Πανιωνίου…</p>
      <figure>
        <a href="https://www.facebook.com/FosTonSport/">
          <img src="https://www.fosonline.gr/images/facebook-teaser.png"/>
        </a>
      </figure>
      <p>Ακολουθήστε το ΦΩΣ στο Facebook</p>
      <related>
        <h4><b>ΣΧΕΤΙKΑ</b> ΑΡΘΡΑ</h4>
        <a href="https://www.fosonline.gr/basket/euroleague/article/69179/to-panorama-tis-euroleague-stin-7i-thesi-o-panathinaikos"/>
        <a href="https://www.fosonline.gr/polo/a-andron/article/74243/ston-dromo-toy-olympiakoy-o-ethnikos"/>
        <a href="https://www.fosonline.gr/podosfairo/superleague/article/74245/fifa-axiologoyme-tin-epistoli-toy-olympiakoy"/>
        <a href="https://www.fosonline.gr/podosfairo/superleague/article/74244/olympiakos-o-neos-apokleismos-toy-koytri"/>
        <a href="https://www.fosonline.gr/podosfairo/superleague/article/74236/ta-27-lepta-toy-gkaspar-me-ti-fanela-toy-olympiakoy"/>
        <a href="https://www.fosonline.gr/podosfairo/superleague/article/74230/me-gkigierme-kai-valmpoyena-i-apostoli-toy-olympiakoy"/>
      </related>
    </article>
  </body>
</html>