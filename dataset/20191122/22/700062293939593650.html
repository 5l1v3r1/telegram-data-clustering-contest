<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.madata.gr/epikairotita/social/714821-eklepsan-amaxi-apo-th-gallia-kai-vrethhkan-sta-giannena.html"/>
    <meta property="og:site_name" content="madata.gr"/>
    <meta property="article:published_time" content="2019-11-22T22:12:00+00:00"/>
    <meta property="og:title" content="Έκλεψαν αμάξι από τη Γαλλία και βρέθηκαν στα Γιάννενα"/>
    <meta property="og:description" content="Το ζευγάρι είχε υπεξαιρέσει το πολυτελές ΙΧ από εταιρία ενοικιάσεων οχημάτων Έβγαλε λαβράκι ο έλεγχος που έκαναν οι αστυνομικοί της Ασφάλειας Ιωαννίνων σε ένα πολυτελές Ι.Χ. αυτοκίνητο"/>
  </head>
  <body>
    <article>
      <h1>Έκλεψαν αμάξι από τη Γαλλία και βρέθηκαν στα Γιάννενα</h1>
      <address>
        <time datetime="2019-11-22T22:12:00+00:00">22 Nov 2019, 22:12</time>
      </address>
      <p>Το ζευγάρι είχε υπεξαιρέσει το πολυτελές ΙΧ από εταιρία ενοικιάσεων οχημάτων</p>
      <p>Έβγαλε λαβράκι ο έλεγχος που έκαναν οι αστυνομικοί της Ασφάλειας Ιωαννίνων σε ένα</p>
      <p>πολυτελές Ι.Χ. αυτοκίνητο με γαλλικές πινακίδες κυκλοφορίας και επιβάτες ένα ζευγάρι αλλοδαπών, το οποίο ακινητοποίησαν στην Ιόνια Οδό στο ύψος του Επισκοπικού Ιωαννίνων.</p>
      <p>Όπως προέκυψε από την έρευνα των στοιχείων του οχήματος, είχε υπεξαιρεθεί από εταιρεία ενοικιάσεων οχημάτων σε πόλη της Γαλλίας και κατασχέθηκε για να επιστραφεί στο νόμιμο ιδιοκτήτη του. Το ζευγάρι συνελήφθη, σε βάρος και των δυο σχηματίστηκε δικογραφία για υπεξαίρεση και οδηγήθηκαν στον εισαγγελέα Πλημμελειοδικών Ιωαννίνων.</p>
      <p>Εκλάπη φορτηγό από τα Τρίκαλα</p>
      <p>Το βράδυ της Τετάρτης έκανε φτερά από την πόλη των Τρικάλων ένα Ι.Χ. φορτηγό, αλλά τις πρώτες πρωινές ώρες της Πέμπτης εντοπίστηκε από αστυνομικούς του τοπικού τμήματος να κινείται στον Τύρναβο. Ο 68χρονος που το οδηγούσε συνελήφθη και την ίδια τύχη είχαν δύο συνεργοί του ηλικίας 31 και 43 χρόνων που ακολουθούσαν με Ι.Χ. αυτοκίνητο, το οποίο κατασχέθηκε ως μέσο για την διάπραξη κλοπής. Οι δράστες οδηγήθηκαν στον εισαγγελέα Πλημμελειοδικών Τρικάλων με την κατηγορία της κλοπής τροχοφόρου.</p>
      <p>anatakti</p>
    </article>
  </body>
</html>