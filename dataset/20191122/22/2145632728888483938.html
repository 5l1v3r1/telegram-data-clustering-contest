<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.descopera.ro/dnews/18594086-oxypure-barul-in-care-locuitorii-din-new-delhi-pot-respira-aer-curat"/>
    <meta property="og:site_name" content="DESCOPERĂ"/>
    <meta property="article:published_time" content="2019-11-22T22:00:00+00:00"/>
    <meta property="og:title" content="OxyPure, barul în care locuitorii din New Delhi pot respira aer curat"/>
    <meta property="og:description" content="Autorităţile din New Delhi au declarat recent stare de urgenţă din cauza poluării aerului."/>
  </head>
  <body>
    <article>
      <h1>OxyPure, barul în care locuitorii din New Delhi pot respira aer curat</h1>
      <address><time datetime="2019-11-22T22:00:00+00:00">22 Nov 2019, 22:00</time> by <a rel="author" href="https://www.descopera.ro/autor/adrian-popovici" target="_blank">Adrian Popovici</a></address>
      <figure>
        <img src="https://storage0.dms.mpinteractiv.ro/media/401/321/5109/18594086/1/om-masca-poluare-123rf-descopera.jpg"/>
        <figcaption>Credit foto: 123RF</figcaption>
      </figure>
      <p>Autorităţile din New Delhi au declarat recent stare de urgenţă din cauza poluării aerului.</p>
      <p><a href="https://www.descopera.ro/dnews/16813616-poluarea-ajunge-la-cote-extreme-in-india-new-delhi-a-declarat-stare-de-urgenta-si-a-impus-restrictii-de-transport">New Delhi</a> este unul dintre cele mai poluate oraşe de pe glob, iar situaţia nu dă semne că s-ar îmbunătăţi prea curând. Recent, autorităţile indiene au declarat stare de urgenţă în acest oraş din cauza concentraţiei crescute de noxe şi praf din aerul pe care locuitorii îl respiră. În timpc ce autorităţile ar trebui să ia măsuri în vederea îmbunătăţirii calităţii aerului, o companie privată, OxyPure, a identificat o oportunitate neexploatată de afaceri: comercializarea oxigenului pur într-un bar, notează <a href="http://futurism.com/the-byte/air-pollution-indian-bars-clean-oxygen?fbclid=IwAR08wSkZthe92XIyQILeKu3ZjEnpmCa49DfEbFdlKc32liwR1IVQWsevIVA">Futurism</a>.</p>
      <p>Jurnaliştii locali şi internaţionali subiniază modul lent în care autorităţile indiene luptă cu probleme tot mai mari ale calităţii aerului, care conform New York Times, pot duce la <a href="https://www.descopera.ro/dnews/12711223-ce-i-face-creierului-poluarea-din-orase">probleme neuronale</a> în cazul copiilor. Din această cauză iniţiativele private pentru asigurarea unui aer respirabil par să capete tot mai mult teren. Aryavir Kumar, cel care deţine OxyPure, spune că oamenii s-au obişnuit să plătească pentru apa îmbuteliată, de ce nu ar face asta şi pentru aerul respirabil?</p>
      <figure>
        <iframe src="https://www.youtube.com/embed/or577tuXsb4" width="560" height="315" data-service="Youtube" scrolling="no"/>
      </figure>
      <p>Calitatea aerului din New Delhi este foarte scăzută, declararea stării de urgenţă fiind determinată de depăşirea de peste 20 de ori a limitelor recomandate de către Organizaţia Mondială a Sănătăţii. Medicii au început să raporteze cazuri de probleme respiratorii severe, şi, din cauza concentraţiei de <a href="https://www.descopera.ro/dnews/11536944-poluarea-din-aer-este-oficial-factor-cancerigen-care-sunt-cele-mai-poluate-orase-din-romania-si-din-restul-lumii">noxe din atmosferă</a>, care poate cauza probleme neuronale copiilor, şcolile primare au fost închise pentru a doua oară în această lună.</p>
      <p>
        <b>Citeşte şi:</b>
      </p>
      <p>
        <b>
          <a href="https://www.descopera.ro/dnews/12711223-ce-i-face-creierului-poluarea-din-orase">Ce-i face creierului poluarea din oraşe?</a>
        </b>
      </p>
      <p>
        <b>
          <a href="https://www.descopera.ro/natura/18400465-locuitorii-unui-oras-din-federatia-rusa-vor-sa-se-refugieze-in-canada-pentru-a-scapa-de-poluare">Locuitorii unui oraş din Federaţia Rusă vor să se refugieze în Canada pentru a scăpa de poluare</a>
        </b>
      </p>
      <p>
        <b>
          <a href="https://www.descopera.ro/dnews/11536944-poluarea-din-aer-este-oficial-factor-cancerigen-care-sunt-cele-mai-poluate-orase-din-romania-si-din-restul-lumii">Poluarea din aer este, oficial, factor cancerigen. Care sunt cele mai poluate oraşe din România şi din restul lumii?</a>
        </b>
      </p>
      <p>
        <b>
          <a href="https://www.descopera.ro/dnews/16813616-poluarea-ajunge-la-cote-extreme-in-india-new-delhi-a-declarat-stare-de-urgenta-si-a-impus-restrictii-de-transport">Poluarea ajunge la cote extreme în India: New Delhi a declarat stare de urgenţă şi a impus restricţii de transport</a>
        </b>
      </p>
      <related>
        <h4>Citeşte şi</h4>
        <a href="https://www.descopera.ro/dnews/18498264-primaria-capitalei-a-decis-cine-plateste-taxa-de-poluare-pentru-masini-si-ce-autovehicule-nu-vor-mai-putea-circula"/>
        <a href="https://www.descopera.ro/natura/18400465-locuitorii-unui-oras-din-federatia-rusa-vor-sa-se-refugieze-in-canada-pentru-a-scapa-de-poluare"/>
        <a href="https://www.descopera.ro/stiinta/18302728-exista-o-legatura-majora-intre-poluare-si-problemele-neuropsihiatrice"/>
        <a href="https://www.descopera.ro/natura/17790065-sursa-masiva-poluare-putini-stiu"/>
      </related>
    </article>
  </body>
</html>