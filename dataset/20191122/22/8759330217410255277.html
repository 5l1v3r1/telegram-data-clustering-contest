<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904796/clukvo.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-22T22:20:00+00:00"/>
    <meta property="og:title" content="Frommelgoals en rode kaart voor Vargas zorgen voor makkelijke winst Club Brugge"/>
    <meta property="og:description" content="Club Brugge heeft de terugronde ingezet met winst tegen KV Oostende. Het kende weinig problemen met de degradatiekandidaat, dat nooit aanspraak maakte op puntengewin. Het werd 2-0."/>
  </head>
  <body>
    <article>
      <h1>Frommelgoals en rode kaart voor Vargas zorgen voor makkelijke winst Club Brugge</h1>
      <address>
        <time datetime="2019-11-22T22:20:00+00:00">22 Nov 2019, 22:20</time>
      </address>
      <p>
        <b>Club Brugge heeft de terugronde ingezet met winst tegen KV Oostende. Het kende weinig problemen met de degradatiekandidaat, dat nooit aanspraak maakte op puntengewin. Het werd 2-0.</b>
      </p>
      <p>Zoals verwacht parkeerde KV Oostende de bus op Brugse bodem. Het deed dat zonder echte spits, met Ronald Vargas helemaal alleen voorin. Bij Club Brugge zocht men geduldig naar dat ene gaatje om de wedstrijd open te breken.</p>
      <p>Er waren enkele kleine gaatjes te vinden, maar niet groot genoeg om Dutoit ook aan het werk te zetten. Het bleef wachten op een eerste grote kans. De beste kans kwam er nog voor uitgerekend Vargas, die Mignolet aan het werk kon zetten.</p>
      <p>Uiteindelijk was het toch Club Brugge dat voor het eerst wist te scoren. Daar had het een corner voor nodig. Na bijna een half uur voetballen ging de bal, met een gelukje, via Mats Rits in doel.</p>
      <figure>
        <iframe data-src="https://twitter.com/ClubBrugge/status/1197968422874812416?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>KVO kreeg het na het doelpunt nog een pak moeilijker tegen Club Brugge. Daarvoor moet het Vargas bedanken, die over de schreef ging en te hard inging op Simon Deli. De Venezolaan kreeg er een rode kaart voor, tot groot jolijt van de Brugse fans.</p>
      <p>Na de rust bleef het spel ook voor Club Brugge, maar moest het niet zolang wachten op die eerste goal. Opnieuw vanuit de kluts, opnieuw raak. Deze keer was het Schrijvers die de netten deed trillen.</p>
      <aside>Lees meer<br/><a href="https://www.voetbalprimeur.be/nieuws/904789/fans-club-brugge-vieren-na-rode-kaart-voor-vargas-bye-bye-.html?itm_source=www.voetbalprimeur.be&amp;itm_medium=highlighted-content">Fans Club Brugge vieren na rode kaart voor Vargas: 'Bye bye!'</a></aside>
      <p>Op een – terecht – afgekeurd doelpunt van Vandendriessche na kwam Club Brugge ook niet meer in de problemen. Het dacht vooral aan de nul houden en tikte de bal rond.</p>
      <figure>
        <iframe data-src="https://twitter.com/Cedrinho/status/1197979621561638912?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Zowel Club Brugge als KV Oostende kregen uiteindelijk nog enkele (kleine) kansen, maar het bleef 2-0.</p>
    </article>
  </body>
</html>