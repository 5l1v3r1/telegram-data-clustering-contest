<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.matichon.co.th/lifestyle/news_1765050"/>
    <meta property="og:site_name" content="มติชนออนไลน์"/>
    <meta property="article:published_time" content="2019-11-22T22:35:26+00:00"/>
    <meta property="og:title" content="มงสามมาแน่! ‘ฟ้าใส-ปวีณสุดา’ ลัดฟ้าอเมริกาประกวด ‘มิสยูนิเวิร์ส’ สุวรรณภูมิแทบแตก"/>
    <meta property="og:description" content="เมื่อวันที่ 22 พฤศจิกายน ที่สนามบินสุวรรณภูมิ หลังจากผ่านบทเรียนอย่างเข้มข้น คืนนี้ ฟ้าใส ปวีณสุดา ดรูอิ้น มิสยูนิเวิร์ส ไทยแลนด์ 2019 พร้อมทำหน้าที่ตัวแทนประเทศไทย ออกเดินทางไปเข้าร่วมประกวด มิสยูนิเวิร์ส 2019 ที่ เมืองแอนแลนต้า รัฐจอร์เจีย สหรัฐอเมริกา โดยได้รับเกียรติจากผู้ใหญ่ อาทิ ดร. วิมลลักษณ์ ชูชาติ ผู้อำนวยการสำนักงานศิลปวัฒนธรรมร่วมสมัย และนางสาวฐาปนีย์ เกียรติไพบูลย์ รองผู้ว่าการด้านสินค้าและธุรกิจท่องเที่ยว ระดับ 10 การท่องเที่ยวแห่งประเทศไทย พร้อมด้วยแฟนชาวไทยร่วมให้กำลังใจเดินทางมาส่งฟ้าใสไปคว้ามงกุฎที่สามจากเวทีจักรวาลให้ประเทศไทยอย่างอบอุ่น ก่อนที่ฟ้าใสจะออกเดินทางโดยสายการบิน Turkish Airlines เที่ยวบิน TK 69 เวลา 23.30 น."/>
  </head>
  <body>
    <article>
      <h1>มงสามมาแน่! ‘ฟ้าใส-ปวีณสุดา’ ลัดฟ้าอเมริกาประกวด ‘มิสยูนิเวิร์ส’ สุวรรณภูมิแทบแตก</h1>
      <address><time datetime="2019-11-22T22:35:26+00:00">22 Nov 2019, 22:35</time> by <a rel="author">matichon</a></address>
      <h3>มงสามมาแน่! แฟนคลับแห่ไปส่ง ‘ฟ้าใส-ปวีณสุดา’ ลัดฟ้าประกวด ‘มิสยูนิเวิร์ส’ สุวรรณภูมิแทบแตก</h3>
      <p>เมื่อวันที่ 22 พฤศจิกายน ที่สนามบินสุวรรณภูมิ หลังจากผ่านบทเรียนอย่างเข้มข้น คืนนี้ ฟ้าใส ปวีณสุดา ดรูอิ้น มิสยูนิเวิร์ส ไทยแลนด์ 2019 พร้อมทำหน้าที่ตัวแทนประเทศไทย ออกเดินทางไปเข้าร่วมประกวด มิสยูนิเวิร์ส 2019 ที่ เมืองแอนแลนต้า รัฐจอร์เจีย สหรัฐอเมริกา โดยได้รับเกียรติจากผู้ใหญ่ อาทิ ดร. วิมลลักษณ์ ชูชาติ ผู้อำนวยการสำนักงานศิลปวัฒนธรรมร่วมสมัย และนางสาวฐาปนีย์ เกียรติไพบูลย์ รองผู้ว่าการด้านสินค้าและธุรกิจท่องเที่ยว ระดับ 10 การท่องเที่ยวแห่งประเทศไทย พร้อมด้วยแฟนชาวไทยร่วมให้กำลังใจเดินทางมาส่งฟ้าใสไปคว้ามงกุฎที่สามจากเวทีจักรวาลให้ประเทศไทยอย่างอบอุ่น ก่อนที่ฟ้าใสจะออกเดินทางโดยสายการบิน Turkish Airlines เที่ยวบิน TK 69 เวลา 23.30 น.</p>
      <p>ผู้สื่อข่าวรายงานว่า เหล่าแฟนคลับต่างเดินทางไปรอให้กำลังใจ ฟ้าใส ปวีณสุดา แน่นสนามบินสุวรรณภูมิ โดยต่างถือธงชาติไทย สวมเสื้อธงชาติไทย รวมทั้งป้ายรูปฟ้าใสขนาดใหญ่ ไปยืนรอ เมื่อ ฟ้าใส เดินทางมาถึง แฟนคลับต่างตั้งแถวรอต้อนรับ พร้อมเปล่งเสียงเชียร์กึกก้อง สร้างความตื่นเต้นให้กับชาวต่างชาติและเหล่าแฟนคลับ</p>
      <figure>
        <img src="https://www.matichon.co.th/wp-content/uploads/2019/11/DSC02218.jpg"/>
      </figure>
      <figure>
        <img src="https://www.matichon.co.th/wp-content/uploads/2019/11/DSC02316.jpg"/>
      </figure>
      <p>โดยฟ้าใส ปรากฏตัวด้วยชุดของแบรนด์ Sirivannavari ในชุดเมทัลลิกเดนิม และเข็มขัดซิกเนเจอร์ เข็มกลัดนกยูง และ รองเท้าส้นสูงสีโรสโกลด์ของแบรนด์ หอบหิ้วกระเป๋าไปมากกว่า 10 ใบ สำหรับไปเก็บตัวที่อเมริกาครั้งนี้ พร้อมมีลูกเกด เมทินี โค้ชของเธอ รวมทั้งเพื่อนๆ ทีมมิสยูนิเวิร์สไทยแลนด์ เดินทางมาส่งและให้กำลังใจ ท่ามกลางแฟนๆที่เปล่งเสียงว่า มงสามมาแน่นอน และ จักรวาล</p>
      <p>ทั้งนี้การประกวด Miss Universe 2019 จัดขึ้นที่เมืองแอตแลนตา รัฐจอร์เจีย สหรัฐอเมริกา รอบตัดสินจะมีขึ้นวันอาทิตย์ที่ 8 ธันวาคม ตามเวลาท้องถิ่น ซึ่งตรงกับช่วงเช้าวันจันทร์ที่ 9 ธันวาคม ตามเวลาประเทศไทย ถ่ายทอดสดทางช่อง PPTV HD36 เวลา 7.00-10.00 น. นอกจากนี้ ยังสามารถเกาะติดทุกข่าวสารความเคลื่อนไหวได้ในช่องทางออนไลน์อย่างเป็นทางการ ที่เว็บไซต์ https://missuniverse.in.th เฟซบุ๊คแฟนเพจ www.facebook.com/missuniverse.in.th และอินสตาแกรม missuniverse.in.th</p>
      <figure>
        <img src="https://www.matichon.co.th/wp-content/uploads/2019/11/DSC02372.jpg"/>
      </figure>
      <figure>
        <img src="https://www.matichon.co.th/wp-content/uploads/2019/11/DSC02427.jpg"/>
      </figure>
      <figure>
        <img src="https://www.matichon.co.th/wp-content/uploads/2019/11/DSC02485.jpg"/>
      </figure>
      <figure>
        <img src="https://www.matichon.co.th/wp-content/uploads/2019/11/DSC02518.jpg"/>
      </figure>
      <figure>
        <img src="https://www.matichon.co.th/wp-content/uploads/2019/11/DSC02590.jpg"/>
      </figure>
      <figure>
        <img src="https://www.matichon.co.th/wp-content/uploads/2019/11/DSC02598.jpg"/>
      </figure>
      <figure>
        <img src="https://www.matichon.co.th/wp-content/uploads/2019/11/DSC02919.jpg"/>
      </figure>
      <figure>
        <img src="https://www.matichon.co.th/wp-content/uploads/2019/11/DSC02949.jpg"/>
      </figure>
    </article>
  </body>
</html>