<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://adevarul.ro/locale/hunedoara/foto-arata-godeanu-muntele-sfant-dacilor-catastrofele-devastat-zeci-hectare-padure-1_5dd863ca5163ec42714da32f/index.html"/>
    <meta property="og:site_name" content="adevarul.ro"/>
    <meta property="article:published_time" content="2019-11-22T22:48:40+00:00"/>
    <meta property="og:title" content="FOTO Cum arată Godeanu, „muntele sfânt al dacilor”, după catastrofele care au nimicit zeci de hectare de pădure"/>
    <meta property="og:description" content="Mai multe catastrofe au dus la dispariţia în ultimii ani a zeci de hectare de pădure din Godeanu, „muntele sfânt al dacilor”. Au fost plantaţi 300.000 de puieţi pentru regenerarea pădurii."/>
  </head>
  <body>
    <article>
      <h1>FOTO Cum arată Godeanu, „muntele sfânt al dacilor”, după catastrofele care au nimicit zeci de hectare de pădure</h1>
      <address><time datetime="2019-11-22T22:48:40+00:00">22 Nov 2019, 22:48</time> by <a rel="author">Daniel Guţă</a></address>
      <h4>Mai multe catastrofe au dus la dispariţia în ultimii ani a zeci de hectare de pădure din Godeanu, „muntele sfânt al dacilor”. Au fost plantaţi 300.000 de puieţi pentru regenerarea pădurii.</h4>
      <related>
        <h4>Ştiri pe aceeaşi temă</h4>
        <a href="https://adevarul.ro/locale/hunedoara/unde-afla-kogaionon-muntele-sfant-dacilor-zece-indicii-dus-identificarea-locului-1_5dcffdce5163ec427114d055/index.html"/>
      </related>
      <p>În ultimii 15 ani, peste 70 de hectare de pădure din zona Vârfului Godeanu - Munţii Şureanu au fost devastate de incendii, furtuni şi boli ale arboretumului.</p>
      <p>
        <a href="https://adevarul.ro/locale/hunedoara/padurile-godeanu-2005-2019-7_5dd863055163ec42714d9d9d/index.html">GALERIE FOTO</a>
      </p>
      <p>Reprezentanţii Direcţiei Silvice Hunedoara susţin că au făcut eforturi mari ca muntele să fie reîmpădurit.</p>
      <p>„Vârful Godeanu (Masivul Şureanu) începe să îşi revină după grelele încercări la care a fost supus. Totul a început în 30 iunie 2005 cu doborâturi de vânt: 11.000 de metri cubi de lemn au fost doborâţi atunci. Au urmat atacuri de insecte şi alte doborâturi de vânt. Mai apoi a venit şi incendiul din anul 2012, în care au ars mii de arbori. Prin eforturile colegilor noştri de la Ocolul Silvic Grădişte s-a reuşit eliberarea suprafeţelor de resturi vegetale şi plantarea a peste 300.000 de puieţi, care urmează să-i aducă muntelui înapoi pădurile pierdute”, a informat Romsilva – Direcţia Silvică Hunedoara, care a publicat mai multe imagini din zonele în care se dezvoltă o nouă pădure.</p>
      <figure>
        <img src="https://adevarul.ro/assets/adevarul.ro/MRImage/2019/11/23/5dd863565163ec42714d9ff7/646x404.jpg"/>
      </figure>
      <figure>
        <img src="https://adevarul.ro/assets/adevarul.ro/MRImage/2019/11/23/5dd863565163ec42714d9ff9/646x404.jpg"/>
      </figure>
      <p>În ultimul deceniu, mai multe catastrofe naturale au lovit Godeanu şi au cauzat distrugerea a peste 70 de hectare de pădure. În anul 2005 zona a fost afectată de doborâturi şi de rupturi de vânt, suprafeţele afectate fiind de 18.1 hectare reîmpădurite. Între anii 2010 şi 2012, ca urmare a infestării cu gândacul de scoarţă al molidului Ips Typogrphus, au fost efectuate din aceeaşi zonă s-a extras un volum total de 274 metri cubi de masă lemnoasă. În 27 august 2012 un incendiu înregistrat în aceeaşi zonă a Muntelui Godeanu a avut ca urmări distrugerea a 55 de hectare de vegetaţie de mici dimensiuni, pădurile şi plantaţiile cu vârstă sub 20 de ani şi arderea coronamentului la pădurea de 145 de ani, pe 15.3 hectare. În ultimii patru ani s-au plantat aproape 400.000 de puieţi de molid, brad şi larice pe o suprafaţă totală de peste 70 de hectare a muntelui.</p>
      <figure>
        <img src="https://adevarul.ro/assets/adevarul.ro/MRImage/2019/11/23/5dd8632b5163ec42714d9e93/646x404.jpg"/>
      </figure>
      <figure>
        <img src="https://adevarul.ro/assets/adevarul.ro/MRImage/2019/11/23/5dd8632a5163ec42714d9e91/646x404.jpg"/>
      </figure>
      <p>Vârful Godeanu (1656 metri) se află la circa o oră de urcat din Sarmizegetusa Regia şi este considerat de unii istorici muntele sfânt al dacilor şi locul unde strămoşii noştri aduceau sacrificii lui Zamolxis. Muntele a fost înconjurat de cea mai mare concentrare de aşezări civile militare şi religioase reperate şi cercetate din toată Dacia, iar la poalele sale se află cele mai multe sanctuare din toată Dacia. De asemenea, este singurul vârf vizibil de pe culmile tuturor cetăţilor dacice din zonă.</p>
      <hr/>
      <p>
        <b>Vă recomandăm să citiţi şi:</b>
      </p>
      <p>
        <i>
          <b>
            <a href="https://adevarul.ro/locale/hunedoara/teoriile-bizare-despre-sarmizegetusa-regia-savantilor-anii-90-cuiul-dacic-nu-ruginea-orasul-subteran-1_5b855851df52022f75e6cf0a/index.html">Teoriile bizare despre Sarmizegetusa Regia ale „savanţilor“ din anii '90: cuiul dacic care nu ruginea şi oraşul subteran</a>
          </b>
        </i>
      </p>
      <p>
        <i>
          <b>
            <a href="https://adevarul.ro/locale/hunedoara/secretele-celor-mai-prospere-orase-antice-disparute-capitala-intemeiata-romani-coloniile-grecesti-inghitite-mare-1_5b548d05df52022f75821354/index.html">Secretele celor mai prospere oraşe antice dispărute: capitala întemeiată de romani şi coloniile greceşti înghiţite de mare </a>
          </b>
        </i>
      </p>
      <p>
        <i>
          <b>
            <a href="https://adevarul.ro/locale/hunedoara/cinci-ani-descoperirea-fabuloasa-sarmizegetusa-regia-soarta-cererii-recompensa-matrita-unica-lume-1_5b30e7f6df52022f7583a3e9/index.html">Cinci ani de la descoperirea fabuloasă din Sarmizegetusa Regia. Soarta cererii de recompensă pentru matriţa unică în lume</a>
          </b>
        </i>
      </p>
      <slideshow>
        <figure>
          <img src="https://adevarul.ro/assets/adevarul.ro/MRImage/2019/11/23/5dd8632b5163ec42714d9e93/627x0.jpg"/>
        </figure>
        <figure>
          <img src="https://adevarul.ro/assets/adevarul.ro/MRImage/2019/11/23/5dd8632a5163ec42714d9e91/627x0.jpg"/>
        </figure>
        <figure>
          <img src="https://adevarul.ro/assets/adevarul.ro/MRImage/2019/11/23/5dd8632b5163ec42714d9e92/627x0.jpg"/>
        </figure>
        <figure>
          <img src="https://adevarul.ro/assets/adevarul.ro/MRImage/2019/11/23/5dd863405163ec42714d9f36/627x0.jpg"/>
        </figure>
        <figure>
          <img src="https://adevarul.ro/assets/adevarul.ro/MRImage/2019/11/23/5dd863405163ec42714d9f38/627x0.jpg"/>
        </figure>
        <figure>
          <img src="https://adevarul.ro/assets/adevarul.ro/MRImage/2019/11/23/5dd863405163ec42714d9f39/627x0.jpg"/>
        </figure>
        <figure>
          <img src="https://adevarul.ro/assets/adevarul.ro/MRImage/2019/11/23/5dd863565163ec42714d9ff9/627x0.jpg"/>
        </figure>
        <figure>
          <img src="https://adevarul.ro/assets/adevarul.ro/MRImage/2019/11/23/5dd863565163ec42714d9ff7/627x0.jpg"/>
        </figure>
        <figure>
          <img src="https://adevarul.ro/assets/adevarul.ro/MRImage/2019/11/23/5dd863565163ec42714d9ff6/627x0.jpg"/>
        </figure>
        <figure>
          <img src="https://adevarul.ro/assets/adevarul.ro/MRImage/2019/11/23/5dd863735163ec42714da0c6/627x0.jpg"/>
        </figure>
        <figure>
          <img src="https://adevarul.ro/assets/adevarul.ro/MRImage/2019/11/23/5dd863725163ec42714da0c4/627x0.jpg"/>
        </figure>
        <figure>
          <img src="https://adevarul.ro/assets/adevarul.ro/MRImage/2019/11/23/5dd863725163ec42714da0c5/627x0.jpg"/>
        </figure>
        <figure>
          <img src="https://adevarul.ro/assets/adevarul.ro/MRImage/2019/11/23/5dd863835163ec42714da14e/627x0.jpg"/>
        </figure>
        <figcaption>
          <a href="https://adevarul.ro/locale/hunedoara/padurile-godeanu-2005-2019-7_5dd863055163ec42714d9d9d/index.html">Pădurile din Godeanu, în 2005 şi 2019</a>
        </figcaption>
      </slideshow>
      <hr/>
    </article>
  </body>
</html>