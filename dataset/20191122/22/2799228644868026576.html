<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.inkhabar.com/politics/bjp-donation-iqbal-mirchi-terror-funding-link-bjp-received-large-donation-from-rkw-developers-ltd-being-probed-by-the-ed-for-facilitating-terror-funding"/>
    <meta property="og:site_name" content="inkhabar"/>
    <meta property="article:published_time" content="2019-11-22T22:28:00+00:00"/>
    <meta property="og:title" content="BJP Donation Iqbal Mirchi Terror Funding Link: टेरर फंडिंग की आरोपी कंपनी से 10 करोड़ चंदा लेकर फंसी बीजेपी, हमलावर कांग्रेस ने पीएम नरेंद्र मोदी से मांगा जवाब"/>
    <meta property="og:description" content="BJP Donation Iqbal Mirchi Terror Funding Link: चुनावी हलफनामे में बीजेपी द्वारा टेरर फंडिंग की आरोपी कंपनी आरकेडब्ल्यू डेवलपर्स लिमिटेड से 10 करोड़ रुपये चुनावी चंदे लेने के मामले पर विवाद खड़ा हो गया है और कांग्रेस, सीपीआई, सीपीएम समेत अन्य दल भारतीय जनता पार्टी के साथ ही पीएम मोदी पर भी हमलावर हो गई हैं. आरकेडब्ल्यू डेवलपर्स लिमिटेड पर वर्ष 1993 में मुंबई ब्लास्ट के प्रमुख आरोपी दाऊद इब्राहिम के सहयोगी इकबाल मिर्ची की संपत्ति खरीदने का आरोप है. इसी कंपनी ने साल 2014-15 में बीजेपी को 10 करोड़ रुपये इलेक्टोरल बॉन्ड के रूप में दिए थे. जानें क्या है विवाद."/>
  </head>
  <body>
    <article>
      <h1>BJP Donation Iqbal Mirchi Terror Funding Link: टेरर फंडिंग की आरोपी कंपनी से 10 करोड़ चंदा लेकर फंसी बीजेपी, हमलावर कांग्रेस ने पीएम नरेंद्र मोदी से मांगा जवाब</h1>
      <h2>BJP Donation Iqbal Mirchi Terror Funding Link: चुनावी हलफनामे में बीजेपी द्वारा टेरर फंडिंग की आरोपी कंपनी आरकेडब्ल्यू डेवलपर्स लिमिटेड से 10 करोड़ रुपये चुनावी चंदे लेने के मामले पर विवाद खड़ा हो गया है और कांग्रेस, सीपीआई, सीपीएम समेत अन्य दल भारतीय जनता पार्टी के साथ ही पीएम मोदी पर भी हमलावर हो गई हैं. आरकेडब्ल्यू डेवलपर्स लिमिटेड पर वर्ष 1993 में मुंबई ब्लास्ट के प्रमुख आरोपी दाऊद इब्राहिम के सहयोगी इकबाल मिर्ची की संपत्ति खरीदने का आरोप है. इसी कंपनी ने साल 2014-15 में बीजेपी को 10 करोड़ रुपये इलेक्टोरल बॉन्ड के रूप में दिए थे. जानें क्या है विवाद.</h2>
      <address><time datetime="2019-11-22T22:28:00+00:00">22 Nov 2019, 22:28</time> by <a rel="author">इनखबर टीम</a></address>
      <p><b>नई दिल्ली. BJP Donation Iqbal Mirchi Terror Funding Link:</b> भारतीय जनता पार्टी (बीजेपी) द्वारा आरकेडब्ल्यू डेवलपर्स लिमिटेड (RKW Developers Ltd) से 10 करोड़ रुपये चुनावी चंदे के रूप में लिए जाने पर विवाद खड़ा हो गया है. दरसअल, RKW डेवलपर्स पर टेरर फंडिंग का आरोपी है. साल 2014-15 में आरकेडब्ल्यू, जो कि दीवान हाउसिंग फाइनैंश लिमिटेड (DHFL) के साथ संबद्ध था, उसने बीजेपी को 10 करोड़ रुपये इलेक्टोरल बॉन्ड के रूप में दिए थे, जिसके बारे में बीजेपी ने खुद ही खुलासा किया है. ईडी टेरर फंडिंग को लेकर इस कंपनी की और मामले की जांच कर रही है. यहां बता दूं कि आरकेडब्ल्यू डेवलपर्स लिमिटेड पर वर्ष 1993 में मुंबई ब्लास्ट के प्रमुख आरोपी दाऊद इब्राहिम के सहयोगी इकबाल मिर्ची की संपत्ति खरीदने का आरोप है. अब कांग्रेस समेत अन्य पार्टियां टेरर फंडिंग के आरोपों से घिरी कंपनी से चंदा लेने को लेकर बीजेपी पर हमलावर हैं.<br/><br/>शुक्रवार को कांग्रेस प्रवक्ता रणदीप सुरजेवाना ने न्यूज वेबसाइट <a href="https://thewire.in/politics/bjp-donations-companies-terror-funding-iqbal-mirchi/amp/?__twitter_impression=true&amp;fbclid=IwAR2ihnj4jVjvzXKlLJQ-OLnwGG0jIRRr3ioa8F1BVvxXUJVPoik3v5X5goI">द वायर की रिपोर्ट</a> की हवाला देते हुए ट्वीट किया और कहा- चंदा लेने में भाजपा का कमाल- करोड़ों का चंदा एक ऐसी कंपनी से लिया, जिसपर दाऊद इब्राहिम के साथी आतंकी इकबाल मिर्ची की संपती की ख़रीद बेच की साठगांठ का आरोप है. क्या यही है झूठा ‘राष्ट्रवाद’? क्या ये ‘देशद्रोह’ नहीं अमित शाह जी? उन्होंने कहा कि बीजेपी की चुनावी चंदा लेने की कहानी नैतिक रूप से सवालों के घेरे में है और इसपर बीजेपी को स्थिति स्पष्ट करनी चाहिए. सीपीआई और सीपीएम ने टेरर फंडिग की आरोपी कंपनी से चंदा लेने को लेकर बीजेपी पर हमला बोला है और पीएम नरेंद्र मोदी से जवाब तलब किया है.<br/><br/>इलेक्टोरल बॉन्ड के मसले पर घिरी बीजेपी पर हमलावर कांग्रेस ने अपने आधिकारिक ट्विटर हैंडल से भी ट्वीट किया- भाजपा सिर्फ पैसे का रंग देखती है, देने वाले का ढंग नहीं! भले ही वो आतंक को फंडिंग करने वाली कंपनी ही क्यों न हो! भाजपा को सिर्फ पैसा चाहिए. पीएम नरेंद्र मोदी से आज देश जवाब मांग रहा है कि 1993 बम धमाकों के आरोपी को पैसा देने वाली कंपनी से भाजपा ने चंदा क्यों लिया? भाजपा को स्पष्ट करना चाहिए कि ‘आखिर ये रिश्ता क्या कहलाता है?’ देश की असंख्य भावनाओं के साथ; मुंबई आतंकी हमले के शहीदों की गरिमा के साथ ये खिलवाड़ क्यों किया गया? देशहित के ऊपर पैसों को वरीयता देकर भाजपा ने देश-विरोधी कार्य किया है.</p>
      <figure>
        <iframe data-src="https://twitter.com/INCIndia/status/1197808536165634049?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/INCIndia/status/1197835838010191872?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/rssurjewala/status/1197778977647034370?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p><a href="https://www.inkhabar.com/politics/uddhav-thackeray-next-cm-maharashtra-shiv-sena-chief-uddhav-thackeray-will-become-chief-minister-of-maharashtra">Uddhav Thackeray Next CM Maharashtra: शिवसेना प्रमुख उद्धव ठाकरे बनेंगे महाराष्ट्र के किंग, बहुत जल्द होगा मुख्यमंत्री के पद का ऐलान</a><br/><br/><a href="https://www.inkhabar.com/state/7th-pay-commission-7th-cpc-latest-news-delhi-high-court-dismisses-pil-seeking-seventh-pay-commission-in-private-un-recognized-schools">7th Pay Commission Latest News: निजी गैर-मान्यता प्राप्त स्कूलों में सातवें वेतन आयोग की मांग करने वाली जनहित याचिका दिल्ली हाई कोर्ट से खारिज</a><br/><br/><a href="https://www.inkhabar.com/national/csb-bank-ipo-open-csb-bank-ipo-opens-from-today-know-these-important-details-before-investing">CSB Bank IPO Open: सीएसबी बैंक आईपीओ आज से खुला, निवेश करने से पहले जानें ये प्रमुख बातें</a><br/><br/> </p>
    </article>
  </body>
</html>