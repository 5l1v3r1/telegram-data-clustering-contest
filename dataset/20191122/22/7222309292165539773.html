<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hbl.fi/artikel/kottprodukter-dras-tillbaka-pa-grund-av-misstankar-om-listeria/"/>
    <meta property="og:site_name" content="HBL"/>
    <meta property="article:published_time" content="2019-11-22T22:18:00+00:00"/>
    <meta property="og:title" content="Köttprodukter dras tillbaka på grund av misstankar om listeria"/>
    <meta property="og:description" content="Beslutet berör bland annat Lidls produkter med varumärkena Deli Corner och Select &amp; Go som innehåller rostbiff eller kyckling."/>
  </head>
  <body>
    <article>
      <h1>Köttprodukter dras tillbaka på grund av misstankar om listeria</h1>
      <h2>Beslutet berör bland annat Lidls produkter med varumärkena Deli Corner och Select &amp; Go som innehåller rostbiff eller kyckling.</h2>
      <address><time datetime="2019-11-22T22:18:00+00:00">22 Nov 2019, 22:18</time> by <a rel="author">SPT</a></address>
      <p>Lidl avlägsnar produkterna från sina affärer som en försiktighetsåtgärd eftersom tillverkaren Evertaste har meddelat att det föreligger en risk att livsmedlen innehåller listeriabakterier.</p>
      <p>Leverantören av råvarorna har påträffat listeriabakterier i samband med en rutinkontroll. Lidls konsumenter uppmanas att återbörda de nämnda produkterna till närmaste Lidl-affär där priset på produkterna återbetalas.</p>
      <p>Leverantören Evertaste drar också tillbaka förpackade smörgåsar av varumärket Go Deli av samma anledning. Bland andra S-gruppen säljer av dessa produkter. Smörgåsarna innehåller rostbiff, skinka och kyckling som kan innehålla listeriabakterier, uppger Evertaste i ett pressmeddelande.</p>
      <p>Bakterien Listeria monocytogenes kan förorsaka en listeriainfektion som kan vara farlig framför allt för gravida kvinnor, nyfödda barn, äldre personer och personer med nedsatt immunförsvar.</p>
    </article>
  </body>
</html>