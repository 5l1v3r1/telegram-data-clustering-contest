<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.ansa.it/sito/notizie/politica/2019/11/21/manifesto-delle-sardine-populisti-la-festa-e-finita-_04bb1c5a-aa7a-4c2b-ab94-831a6a4a5a45.html"/>
    <meta property="og:site_name" content="ANSA.it"/>
    <meta property="article:published_time" content="2019-11-22T22:00:06+00:00"/>
    <meta property="og:title" content="Manifesto delle sardine: 'Populisti la festa è finita'"/>
    <meta property="og:description" content="Dieci nuove piazze di sardine. (ANSA)"/>
  </head>
  <body>
    <article>
      <h1>Manifesto delle sardine: 'Populisti la festa è finita'</h1>
      <h2>Si parte stasera a Sorrento e si chiude domenica 1/12 a Milano</h2>
      <address><time datetime="2019-11-22T22:00:06+00:00">22 Nov 2019, 22:00</time> by <a rel="author">Redazione ANSA</a></address>
      <p>"Cari populisti, lo avete capito. La festa è finita". Si apre così il manifesto "Benvenuti in mare aperto" che le 'sardine', il movimento nato da quattro ragazzi di Bologna - Giulia, Andrea, Roberto e Mattia - lanciano dalla pagina Facebook ufficiale e con cui puntano a coordinare e promuovere tutti gli altri eventi e flash mob sul territorio nazionale. "<b>Noi siamo le sardine, e adesso ci troverete ovunque. Benvenuti in mare aperto</b>", concludono.</p>
      <p>Intanto gli organizzatori bolognesi del movimento che nei giorni scorsi ha riempito piazza Maggiore a Bologna e piazza Grande a Modena in opposizione alla Lega e a Matteo Salvini, hanno annunciato, sui canali social, dieci nuove iniziative.</p>
      <p>Si comincia stasera a Sorrento (Napoli). Nel fine settimana gli appuntamenti già previsti sono per domani a Palermo, per sabato a Reggio Emilia e Perugia, per domenica a Rimini.<br/>La prossima settimana le 'sardine' saranno a Parma (lunedì 25), Firenze, Napoli e Ferrara (sabato 30) e Milano (domenica 1).</p>
      <p>"Ho simpatia per chiunque manifesti democraticamente per le proprie idee, ma i libri me li scelgo da solo. Credo di avere il diritto di farlo". Così il leader della Lega Matteo Salvini ha risposto a Sorrento (Napoli) ad una domanda di una giornalista sulla intenzione annunciata dal movimento delle "sardine " di offrirgli dei libri da leggere.</p>
      <p>   </p>
      <footer>RIPRODUZIONE RISERVATA © Copyright ANSA</footer>
      <related>
        <h4>Notizie Correlate</h4>
        <a href="http://www.ansa.it/emiliaromagna/notizie/2019/11/19/flash-mob-sardine-anche-a-reggio-emilia_1b95a804-10e2-4f9c-9353-7d273aac4091.html"/>
        <a href="http://www.ansa.it/emiliaromagna/notizie/2019/11/18/bis-sardine-a-modena-sono-in-7mila_034d88d3-c75c-4f40-9b76-231a1c93dd89.html"/>
        <a href="http://www.ansa.it/emiliaromagna/notizie/2019/11/16/assessore-fotografo-offese-a-bologna_ef612495-698e-426c-b992-91d39a2c40b8.html"/>
        <a href="http://www.ansa.it/emiliaromagna/notizie/2019/11/14/bologna-pienone-per-le-sardine-anti-salvini-siamo-12mila_b317e451-72c0-4bc6-b59e-35e1ee768a5f.html"/>
        <a href="http://www.ansa.it/emiliaromagna/notizie/2019/11/15/organizzatori-sardine-suonata-sveglia_601b9e9c-c1b9-47e7-a08f-e10f13a85aaf.html"/>
        <a href="http://www.ansa.it/sito/videogallery/italia/2019/11/22/la-sardina-a-salvini-abbiamo-imparato-tuo-lavoro-in-6-giorni-prova-tu-a-fare-nostro_a04c8d8d-b2c7-47e6-a90b-863a36f57ead.html"/>
      </related>
    </article>
  </body>
</html>