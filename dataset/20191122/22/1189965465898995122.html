<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lifo.gr/now/tech_science/260312/i-google-tha-dosei-os-1-5-ekat-dolaria-se-opoion-xakarei-to-pixel"/>
    <meta property="og:site_name" content="LiFO"/>
    <meta property="article:published_time" content="2019-11-22T22:00:00+00:00"/>
    <meta property="og:title" content="Η Google θα δώσει ως 1,5 εκατ. δολάρια σε όποιον «χακάρει» το Pixel"/>
    <meta property="og:description" content="Ποσά από 200.000 έως 1,5 εκατ. δολάρια θα δώσει η Google σε όποιον βρει κενά ασφαλείας στο Pixel"/>
  </head>
  <body>
    <article>
      <h1>Η Google θα δώσει ως 1,5 εκατ. δολάρια σε όποιον «χακάρει» το Pixel</h1>
      <h2>Ποσά από 200.000 έως 1,5 εκατ. δολάρια θα δώσει η Google σε όποιον βρει κενά ασφαλείας στο Pixel</h2>
      <address><time datetime="2019-11-22T22:00:00+00:00">22 Nov 2019, 22:00</time> by <a rel="author">NEWSROOM</a></address>
      <p>
        <b>Ποσά που κυμαίνονται από 200.000 έως 1,5 εκατ. δολάρια θα δώσει η <a href="https://www.lifo.gr/tags/Google">Google</a> σε όσους καταφέρουν να εντοπίσουν κενά ασφαλείας στα Pixel, τα smartphones της εταιρείας.</b>
      </p>
      <p>Τα 1,5 εκατομμύρια δολάρια θα δοθούν σε όποιον, υπό συγκεκριμένους όρους, καταφέρει να εντοπίσει κενά ασφαλείας στο τσιπ ασφαλείας Titan M, στα Pixel, τα smartphones του αμερικανικού κολοσσού. Η Google υποστηρίζει ότι έχει διαθέσει πάνω από 4 εκατομμύρια δολάρια σε έρευνες για την ασφάλεια των προϊόντων της κατά την τελευταία τετραετία. Ωστόσο ειδικοί στον χώρο της ασφάλειας αμφιβάλλουν κατά πόσο η αμοιβή θα αποτρέψει τους χρήστες που εντοπίζουν σφάλματα από το να καταφεύγουν σε εγκληματίες και να παίρνουν χρήματα από εκεί. Μία σειρά από εταιρείες, όπως η Apple, η Buzzfeed, η Facebook και η Samsung, προσφέρουν αμοιβές σε όσους χρήστες εντοπίζουν κενά στην ασφάλεια.</p>
      <p>To τσιπ ασφαλείας Titan M στα Pixel έχει σχεδιαστεί για να προστατεύει την ακεραιότητα του λειτουργικού τους συστήματος και να αποθηκεύει βιομετρικά δεδομένα, χρήσιμα για το ξεκλείδωμα του τηλεφώνου. Ωστόσο, η Katie Moussouris, ειδική σε θέματα ασφάλειας και CEO της Luta Security υποστηρίζει ότι το ποσό δεν μπορεί να αλλάξει συμπεριφορές καθώς στη μαύρη αγορά οι τιμές μπορούν να ανέβουν ανά πάσα στιγμή. «Η αμοιβή αυτή, που προσφέρεται σε εξωτερικούς ερευνητές, δημιουργεί ερωτήματα για τη διατήρηση και την πρόσληψη προσωπικού για την πρόληψη σφαλμάτων», υπογραμμίζει χαρακτηριστικά η Moussouris.</p>
      <p>
        <i>Με πληροφορίες από BBC</i>
      </p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.lifo.gr/now/tech_science/249600/i-google-apokalypse-maziki-epixeirisi-xakarismatos-se-xiliades-iphone"/>
      </related>
    </article>
  </body>
</html>