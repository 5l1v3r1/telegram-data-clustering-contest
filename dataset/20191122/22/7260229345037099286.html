<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://torino.corriere.it/cronaca/19_novembre_23/eric-lombardi-mi-hanno-urlato-negher-mi-davano-balotelli-3484d82e-0dfb-11ea-8033-a2d631aa9706.shtml?utm_source=dlvr.it&amp;utm_medium=twitter"/>
    <meta property="og:site_name" content="Corriere della Sera"/>
    <meta property="article:published_time" content="2019-11-22T22:00:00+00:00"/>
    <meta property="og:title" content="Insulti razzisti a Eric Lombardi: «Mi urlavano ‘negher’ e mi davano del Balotelli». Lo sfogo su Instagram"/>
    <meta property="og:description" content="Lo sfogo del capitano della Pallacanestro Biella contro i tifosi del Treviglio"/>
  </head>
  <body>
    <article>
      <h1>Insulti razzisti a Eric Lombardi: «Mi urlavano ‘negher’ e mi davano del Balotelli». Lo sfogo su Instagram</h1>
      <h2>Post del capitano della Pallacanestro Biella contro i tifosi del Treviglio</h2>
      <address><time datetime="2019-11-22T22:00:00+00:00">22 Nov 2019, 22:00</time> by <a rel="author">Floriana Rullo</a></address>
      <p>«Mi sono sentito come Mario Balotelli». Eric Lombardi, capitano della Pallacanestro Biella, è amareggiato da quanto accaduto giovedì scorso, durante un turno infrasettimanale del campionato di basket di Serie A2. Insieme alla squadra giocava contro il Bergamo quando è stato insultato da alcuni tifosi di Treviglio. «Mi hanno urlato la parola “negher” e mi davano del Mario Balotelli» ha scritto su Istagram. Ma a loro “ricordo che hanno un giocatore di colore in squadra”.</p>
      <figure>
        <img src="https://images2-torino.corriereobjects.it/methode_image/2019/11/23/Torino/Foto%20Torino/fefer.JPG?v=201911231546"/>
      </figure>
      <p>Il riferimento è a Ursulo D’Almeida che, a differenza del rossoblù, è nato nel Benin ed è a Treviglio dal 2017. Per la Federbasket è di formazione italiana, anche se non ha la cittadinanza e il passaporto è ancora quello del paese d’origine. Eric in realtà ha molto in comune con Balotelli. Nato a Torino, e adottato da una famiglia biellese, non ha reagito alle provocazioni di alcuni sostenitori della squadra lombarda durante il match, per poi affidare le sue parole ai social. E se nei giorni scorsi aveva preso le distanze proprio a quello che era accaduto a Mario Balotelli oggi di rivolge ai sostenitori del Bergamo: “Dispiaciuto per questo avvenimento, ringrazio i tifosi di Treviglio che non hanno utilizzato insulti razzisti e hanno pensato a sostenere la propria squadra”.</p>
    </article>
  </body>
</html>