<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837332-aeroport-odesa-vidnoviv-robotu-pislya-avariyi-litaka"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-22T22:35:00+00:00"/>
    <meta property="og:title" content="Аеропорт &quot;Одеса&quot; відновив роботу після аварії літака"/>
    <meta property="og:description" content="КИЇВ.22 листопада. УНН. Після денної перерви аеропорт &quot;Одеса&quot; відновив виконання рейсів з 22:00. Про це повідомляє УНН за посиланням на сайт міжнародного …"/>
  </head>
  <body>
    <article>
      <h1>Аеропорт "Одеса" відновив роботу після аварії літака</h1>
      <address><time datetime="2019-11-22T22:35:00+00:00">22 Nov 2019, 22:35</time> by <a rel="author">Денис Масліков</a></address>
      <p><b>КИЇВ.22 листопада. УНН.</b> Після денної перерви аеропорт "Одеса" відновив виконання рейсів з 22:00. Про це повідомляє <b>УНН</b> за посиланням на сайт міжнародного аеропорту "Одеса".</p>
      <p>Зазначається, що у складі робочої групи з Туреччини прибули спеціалісти з додатковим обладнанням, необхідним для ліквідації наслідків авіаційного інциденту з рейсом TK 467.</p>
      <p>Служби аеропорту спільно з інженерами під час злагодженої роботи Turkish Airlines успішно відбуксирували літак до тимчасової стоянки.</p>
      <p>Після додаткової перевірки фахівцями злітно-посадкової смуги, було підтверджено відповідність усі нормам та не виявлено додаткових пошкоджень, тож було прийнято рішення про відновлення рейсів.</p>
      <p>На сайті аеропорту повідомляється про затримку прибуття рейсів з Шарм-ель-Шейху (мав прибути о 21:30) і зі Стамбулу (мав прибути о 0:05).</p>
      <p>Скасовано відліт рейсу до Стамбулу о 21:30 і затримуються рейси на Стамбул (о 02:05) і Шарм-ель-Шейх (о 03:00).</p>
      <p>Нагадаємо, 21 листопада, о 20:55 літак рейсу TK467 авіакомпанії Turkish Airlines, що слідував зі Стамбула до Одеси в умовах потужного бокового вітру під час посадки <a href="https://www.unn.com.ua/ru/news/1837141-v-odesi-avariyno-siv-pasazhirskiy-litak-zlamano-perednye-shasi?fbclid=IwAR2GC24xapl4AfedcO6ZvUkSQChFG6IJlCwh9WI1M0tUc90jWjlS2Hf03JM">надломив передню стійку шасі</a>. Всіх 136 пасажирів евакуювали.</p>
      <p>За інформацією аеропорту, за попередньою версією, <a href="https://www.unn.com.ua/uk/news/1837230-nazvana-poperednya-versiya-avariyi-v-aeroportu-odesa?fbclid=IwAR0qiAaTdbflMs3_3gHxAZs_ZMhQhUEKvC-gcfXTh_d5-uLMa_yHwKtI25s">під час посадки в Одесі літака</a> стався сильний порив бокового вітру, в результаті чого літак виїхав за межі злітно-посадкової смуги, що і призвело до підлому стійки шасі.</p>
      <p>Крім того, в коментарі <b>УНН</b> у пресслужбі повідомили, що станом на 12:00 в аеропорту <a href="https://www.unn.com.ua/uk/exclusive/1837235-v-aeroportu-odesi-skasuvali-17-reysiv?fbclid=IwAR1xidQIf2o2DhHpVls5_zyikrYdURsg3puyFjMPHaIQGl34_zRWX64QJgE">було скасовано 17 рейсів.</a></p>
    </article>
  </body>
</html>