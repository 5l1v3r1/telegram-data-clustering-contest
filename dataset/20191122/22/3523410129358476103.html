<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641454/%D8%B1%D9%88%D8%B3%DB%8C%D9%87-%D8%A7%D8%B2-%D8%A7%D8%AF%D8%A7%D9%85%D9%87-%D9%85%D8%B0%D8%A7%DA%A9%D8%B1%D8%A7%D8%AA-%D8%A8%D8%A7-%D8%A2%D9%85%D8%B1%DB%8C%DA%A9%D8%A7-%D8%A8%D8%B1-%D8%B3%D8%B1-%D8%B3%D9%88%D8%B1%DB%8C%D9%87-%D8%AE%D8%A8%D8%B1-%D8%AF%D8%A7%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-22T22:44:00+00:00"/>
    <meta property="og:title" content="روسیه از ادامه مذاکرات با آمریکا بر سر سوریه خبر داد"/>
    <meta property="og:description" content="معاون وزیر امور خارجه روسیه اعلام کرد: طرف روسی به گفت‌وگوها با آمریکا درباره سوریه به رغم غیرقانونی بودن اعزام نیروهای آمریکایی به مناطق..."/>
  </head>
  <body>
    <article>
      <h1>
        <a href="https://www.bultannews.com/fa/news/641454/%D8%B1%D9%88%D8%B3%DB%8C%D9%87-%D8%A7%D8%B2-%D8%A7%D8%AF%D8%A7%D9%85%D9%87-%D9%85%D8%B0%D8%A7%DA%A9%D8%B1%D8%A7%D8%AA-%D8%A8%D8%A7-%D8%A2%D9%85%D8%B1%DB%8C%DA%A9%D8%A7-%D8%A8%D8%B1-%D8%B3%D8%B1-%D8%B3%D9%88%D8%B1%DB%8C%D9%87-%D8%AE%D8%A8%D8%B1-%D8%AF%D8%A7%D8%AF">روسیه از ادامه مذاکرات با آمریکا بر سر سوریه خبر داد</a>
      </h1>
      <h2>معاون وزیر امور خارجه روسیه اعلام کرد: طرف روسی به گفت‌وگوها با آمریکا درباره سوریه به رغم غیرقانونی بودن اعزام نیروهای آمریکایی به مناطق...</h2>
      <address><time datetime="2019-11-22T22:44:00+00:00">22 Nov 2019, 22:44</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، «اولگ سیرومولوتوف» روز جمعه با بیان این مطلب به خبرگزاری دولتی ریانووستی<b> روسیه</b> گفت: ما در سطوح مختلف به گفت‌وگو با <b>آمریکا</b> و سایر بازیگران منطقه‌ای و بین‌المللی با هدف دستیابی به تثبیت اوضاع در سوریه و قلع و قمع نهایی تروریست‌ها ادامه می‌دهیم.<br/>مقام روس افزود: هر چند که اقدامات غیرمستمر و مخرب آمریکا در سوریه که گاهی نیروهای خود را از این کشور خارج می‌کند و در زمان دیگر برای دفاع از میادین نفتی از داعش که براساس گفته‌های قبلی آنها قلع و قمع شده است، باز می گردانند به یافتن نقاط مشترک برای همکاری کمک نمیکند.<br/>روسیه مخالف خواندن تروریست‌ها از سوی آمریکا را قبول ندارد<br/>معاون وزیر خارجه روسیه گفت: روسیه «مخالف میانه رو» خواندن تروریست‌ها در سوریه از سوی آمریکا را قبول نمی کند و شورای امنیت سازان ملل هم «هیات تحریر الشام» (جبهه النصره سابق) را گروه تروریستی میداند.</p>
      <p>روسیه مانع نقل و انتقال تروریست‌ها خواهد شد</p>
      <p>معاون وزیر خارجه روسیه در بخش دیگری از سخنان خود گفت که کشورش تدابیری را برای مقابله با نقل و انتقال تروریست ها پس از شکست آنها در سوریه اتخاذ کرده است.<br/>وی افزود: تدابیر اتخاذ شده برای مقابله با خروج اتباع روسیه از کشور برای شرکت در فعالیت های سازمان های تروریستی بین‌المللی بموقع بوده است.<br/>پیشنهادی از آمریکایی‌ها برای همکاری در افغانستان دریافت نکرده‌ایم<br/>سیرومولوتوف همچنین گفت که روسیه از آمریکا درخواست رسمی برای همکاری در امر مبارزه با تروریسم در افغانستان دریافت نکرده است.<br/>معاون وزیر خارحه روسیه ادامه داد: ارتش روسیه در مورد عملیات آمریکا در به هلاکت رساندن ابوبکر البغدادی سرکرده سابق گروه تروریستی داعش، اطلاعات موثقی در اختیار ندارد.<br/>وی افزود: تروریست‌هایی که پس از عملیات نظامی ترکیه در سوریه، موفق به فرار شدند، ممکن است باعث احیا پتانسیل نظامی گروه تروریستی داعش شوند.<br/>سیرومولوتوف گفت: پس از عملیات ترکیه در شمال سوریه چندصد تروریست داعشی آزاد شدند، این مساله ما را خیلی نگران کرده است.</p>
    </article>
  </body>
</html>