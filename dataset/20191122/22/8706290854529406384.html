<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.enikos.gr/society/685974/sti-fylaki-ktinotrofos-proin-dimotikos-symvoulos-gia-apopeira-via"/>
    <meta property="og:site_name" content="enikos.gr"/>
    <meta property="article:published_time" content="2019-11-22T22:19:00+00:00"/>
    <meta property="og:title" content="Στη φυλακή κτηνοτρόφος-πρώην δημοτικός σύμβουλος για απόπειρα βιασμού της ανιψιάς του"/>
    <meta property="og:description" content="Τον δρόμο για τη φυλακή έδειξε το Μικτό Ορκωτό Εφετείο Λάρισας σε έναν 46χρονο κτηνοτρόφο..."/>
  </head>
  <body>
    <article>
      <h1>Στη φυλακή κτηνοτρόφος-πρώην δημοτικός σύμβουλος για απόπειρα βιασμού της ανιψιάς του</h1>
      <address>
        <time datetime="2019-11-22T22:19:00+00:00">22 Nov 2019, 22:19</time>
      </address>
      <p>Τον δρόμο για τη φυλακή έδειξε το Μικτό Ορκωτό Εφετείο <a href="http://www.enikos.gr/society/685873/den-antexe-ton-chorismo-kai-evale-telos-sti-zoi-tou-skines-archai">Λάρισας </a>σε έναν 46χρονο κτηνοτρόφο από την Καρδίτσα, ο οποίος στο παρελθόν είχε διατελέσει δημοτικός σύμβουλος, για απόπειρα <a href="http://www.enikos.gr/society/685555/katangelia-viasmou-anilikis-apo-ton-patera-tis-stin-kriti-allaxe-">βιασμού</a> της ανιψιάς του.</p>
      <p>Το περιστατικό συνέβη, σύμφωνα με τα όσα ακούστηκαν στο δικαστήριο, σε μια περιοχή του γειτονικού νομού στα μέσα του Σεπτέμβρη του 2012. Εκείνη την περίοδο η αδερφή του κτηνοτρόφου με την οικογένειά της βρισκόταν στο σπίτι, όπου έμενε ο αδερφός της, ενώ σε κοντινή απόσταση διατηρούσε την κτηνοτροφική του μονάδα. Κάποια στιγμή ζήτησε να του πάει κάποιος κάποια σκεύη που χρειαζόταν. Αυτή που το έκανε ήταν η 17χρονη τότε ανιψιά του.</p>
      <p>Όπως αναφέρθηκε στην ακροαματική διαδικασία, εκείνος της έδειχνε το μέρος και κατά τη διάρκεια της «ξενάγησης» ζήτησε στην ανιψιά του να καθίσει στα πόδια του, ενώ την άγγιζε και τη δάγκωνε σε διάφορα σημεία του σώματός της. Η νεαρή αντέδρασε και πήγε να φύγει. Ωστόσο, ο θείος της, με το ένα χέρι την κρατούσε και με το άλλο προσπαθούσε να της βγάλει το παντελόνι. Η κοπέλα τον χτύπησε ακόμη και στα γεννητικά του όργανα για να μπορέσει να ξεφύγει, ενώ το οξύμωρο είναι πως πήγε στο αυτοκίνητό του, απαιτώντας να επιστρέψει ο ίδιος το κορίτσι στο σπίτι της. Πράγμα που έγινε.</p>
      <p>Ο ίδιος ο 46χρονος αρνήθηκε όλες τις κατηγορίες, που του αποδίδονται. Όπως υποστήριξε, είχε εξοργιστεί με την εμφάνισή της στο χωριό, καθώς είχε ξυρίσει κατά έναν περίεργο τρόπο το κεφάλι της και δεν άρμοζε αυτό ειδικά σε μια εκδήλωση όπως ήταν η εκταφή του πατέρα του και παππού της νεαρής. Γι’ αυτόν τον λόγο, ισχυρίστηκε, ότι ζήτησε αμέσως να φύγει από το σπίτι του.</p>
      <p>Τα όσα είπε, όμως, στην απολογία του δεν έπεισαν το δικαστήριο, το οποίο φαίνεται πως έλαβε πολύ σοβαρά υπόψη του το γεγονός πως λίγο διάστημα αργότερα η νεαρή κοπέλα αποπειράθηκε να αυτοκτονήσει.</p>
      <p>Παρά το γεγονός πως του αναγνωρίστηκαν ελαφρυντικά οδηγήθηκε με ομόφωνη απόφαση στο Τμήμα Μεταγωγών των Δικαστηρίων της Λάρισας, όπου και πέρασε το βράδυ, πριν πάρει τον δρόμο για τις φυλακές.</p>
      <p>Σημειώνεται πως στο πρώτο δικαστήριο (ΜΟΔ) ο κτηνοτρόφος είχε καταδικαστεί σε επτά χρόνια φυλάκιση, όμως το δικαστήριο τότε έδωσε αναστέλλουσα δύναμη στην έφεση και ως εκ τούτου δεν είχε φυλακιστεί.</p>
      <p>Πηγή: eleftheria.gr</p>
      <related>
        <h4>σχετικά άρθρα</h4>
        <a href="http://www.enikos.gr/society/685555/katangelia-viasmou-anilikis-apo-ton-patera-tis-stin-kriti-allaxe-%0A%20%20%20%20%0A"/>
        <a href="http://www.enikos.gr/society/685125/synelifthi-iereas-stin-karditsa-gia-endooikogeneiaki-via%0A%20%20%20%20%0A"/>
        <a href="http://www.enikos.gr/society/684727/sto-nosokomeio-o-ktinotrofos-pou-skotose-ton-agroti-sto-rethymno%0A%20%20%20%20%0A"/>
        <a href="http://www.enikos.gr/society/684707/friki-sti-mani-60chronos-viase-11chroni-tin-exanagkaze-na-vlepei-%0A%20%20%20%20%0A"/>
        <a href="http://www.enikos.gr/society/684677/synelifthi-o-ktinotrofos-pou-skotose-kynigo-sto-bali-mylopotamou%0A%20%20%20%20%0A"/>
        <a href="http://www.enikos.gr/society/684658/o-kavgas-pou-katelixe-se-tragodia-ktinotrofos-pyrovolise-kai-skot%0A%20%20%20%20%0A"/>
        <a href="http://www.enikos.gr/society/684611/katangelia-sok-sti-thessaloniki-14chroni-epese-thyma-viasmou-meta%0A%20%20%20%20%0A"/>
        <a href="http://www.enikos.gr/society/684400/pos-perigrafei-i-19chroni-apo-ti-salamina-tin-epithesi-pou-dechth%0A%20%20%20%20%0A"/>
        <a href="http://www.enikos.gr/society/684151/anatropi-stin-ypothesi-dolofonias-tou-ktinotrofou-stin-kriti-vide%0A%20%20%20%20%0A"/>
      </related>
    </article>
  </body>
</html>