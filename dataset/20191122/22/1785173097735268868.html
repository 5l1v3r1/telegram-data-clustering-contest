<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.ro/politic-intern/turcan-dancila-tina-cele-trei-daruri-simbol-ceea-facut-intr-cariera-politica-dezastruoasa-gandeasca-cat-rau-facut-romanilor-calcat-picioare-esenta-acestei-natiuni-tricolor-constitutie-morala-1922404522202019112219178042"/>
    <meta property="og:site_name" content="News.ro"/>
    <meta property="article:published_time" content="2019-11-22T22:45:20+00:00"/>
    <meta property="og:title" content="Turcan: Dancilă poate să ţină pentru ea cele trei daruri, ca simbol a ceea ce NU a făcut într-o carieră politică dezastruoasă/ Să se gândească la cât rău a făcut românilor când a călcat în picioare esenţa acestei naţiuni: Tricolor, Constituţie, Morală"/>
    <meta property="og:description" content="Vicepremierul Raluca Turcan afirmă că Viorica Dancilă poate să ţină pentru ea cele trei daruri pe care le-a oferit preşedintelui Klaus Iohannis ”ca simbol a ceea ce NU a făcut într-o carieră politică dezastruoasă”. În plus, Turcan spune că prezidenţiabilul PSD ar putea să pună cele trei lucruri în vitrina vilei din Predeal şi să se gândească ”la cât rău a făcut românilor atunci când a călcat în picioare esenţa acestei naţiuni: Tricolor, Constituţie, Morală”."/>
  </head>
  <body>
    <article>
      <h1>Turcan: Dancilă poate să ţină pentru ea cele trei daruri, ca simbol a ceea ce NU a făcut într-o carieră politică dezastruoasă/ Să se gândească la cât rău a făcut românilor când a călcat în picioare esenţa acestei naţiuni: Tricolor, Constituţie, Morală</h1>
      <address><time datetime="2019-11-22T22:45:20+00:00">22 Nov 2019, 22:45</time> by <a rel="author">News.ro</a></address>
      <p>
        <b>Vicepremierul Raluca Turcan afirmă că Viorica Dancilă poate să ţină pentru ea cele trei daruri pe care le-a oferit preşedintelui Klaus Iohannis ”ca simbol a ceea ce NU a făcut într-o carieră politică dezastruoasă”. În plus, Turcan spune că prezidenţiabilul PSD ar putea să pună cele trei lucruri în vitrina vilei din Predeal şi să se gândească ”la cât rău a făcut românilor atunci când a călcat în picioare esenţa acestei naţiuni: Tricolor, Constituţie, Morală”.</b>
      </p>
      <p>”Viorica Dancilă poate să îşi ţină pentru ea cele trei daruri, ca simbol a ceea ce NU a făcut într-o carieră politică dezastruoasă. Tot ce a spus în această seară este ultimul pumn de praf pe care îl aruncă în ochii oamenilor! Diaspora deja a ieşit la vot, duminică trebuie să o facă şi românii din ţară. Viorica Dancilă îşi poate pune cele trei daruri în vitrina sufrageriei de la Predeal şi să le contemple ca simplă persoană fizică. Să se gândească în sfârşit la cât rău a făcut românilor atunci când a călcat în picioare esenţa acestei naţiuni: Tricolor, Constituţie, Morală”, a scris, vineri seară, pe Facebook, Raluca Turcan.</p>
      <p>Prezidenţiabilul PSD, Viorica Dăncilă, s-a prezentat, vineri seară, la ceea ce echipa sa de campanie a gândit ca o dezbatere cu Klaus Iohannis şi a spus că i-a pregătit acestuia trei daruri: Tricolorul, Constituţia şi Biblia: ”Sper ca acestea să ajungă la domnia sa”.</p>
      <footer>Articolul de mai sus este destinat exclusiv informării dumneavoastră personale. Dacă reprezentaţi o instituţie media sau o companie şi doriţi un acord pentru republicarea articolelor noastre, va rugăm să ne trimiteţi un mail pe adresa <a href="mailto:abonamente@news.ro">abonamente@news.ro</a>.</footer>
    </article>
  </body>
</html>