<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://scandal.rs/vesti/severina-izgubila-na-sudu-balkan-u-soku-posle-presude/"/>
    <meta property="og:site_name" content="Scandal!"/>
    <meta property="article:published_time" content="2019-11-22T22:00:33+00:00"/>
    <meta property="og:title" content="SEVERINA IZGUBILA NA SUDU! Balkan u šoku posle presude"/>
    <meta property="og:description" content="Zbog Seoskog plesa i Glavice zelja, koje su deo slikarskog opusa velikana hrvatske naive Mije Kovačića (84), a koje su bez odobrenja završile na omotu Severinina albuma “Zdravo Marijo”, pevačica Severina Kojić, izdavačka kuća Dallas Records i firma Motivo d.o.o. slikaru moraju platiti odštetu. To je nepravosnažna presuda zagrebačkog Općinskog građanskog suda prema kojoj slikaru,"/>
  </head>
  <body>
    <article>
      <h1>SEVERINA IZGUBILA NA SUDU! Balkan u šoku posle presude</h1>
      <address><time datetime="2019-11-22T22:00:33+00:00">22 Nov 2019, 22:00</time> by <a rel="author">scandal!</a></address>
      <figure>
        <img src="https://scandal.rs/wp-content/uploads/2019/11/severina-printscreen.jpg"/>
      </figure>
      <p>Zbog Seoskog plesa i Glavice zelja, koje su deo slikarskog opusa velikana hrvatske naive<b> Mije Kovačić</b>a (84), a koje su bez odobrenja završile na omotu <b>Severinina</b> albuma “Zdravo Marijo”, pevačica Severina Kojić, izdavačka kuća Dallas Records i firma Motivo d.o.o. slikaru moraju platiti odštetu.</p>
      <p>To je nepravosnažna presuda zagrebačkog Općinskog građanskog suda prema kojoj slikaru, zbog povrede autorskih moralnih prava i bespravnog korišćenja, solidarno moraju isplatiti 26.089 kuna s kamatama, odnosno oko 3.500 evra.</p>
      <p>Severina je album lansirala 2008. godine i odlično se prodavao, a prema Dallas Recordsu, prva naklada u rekordnom je roku nestala s polica i nadmašila očekivanja. No, ako je suditi prema dostavljenoj specifikaciji HDS ZAMP-a devet godina nakon izdavanja albuma i sabranoj naknadi, zarada na albumu iznosila je samo 60.899,71 kunu ili preko 8.000 evra, ali bez PDV-a.</p>
      <p><b>“Da me Severina pitala, ja bi joj dao prava. Ali nije. Na kraju je na svoju naslovnicu CD-a stavila moje radove, moj Seoski ples i moju Glavicu kupusa. I to nije u redu. Prijatelj mi je to tad javio, pa sam se čak i uznemirio. Jer, prevedeno gledano, to je krađa. Ja sam u to uložio trud, a Severina je popularna zvezda. Ali ja nju ne poznam da mogu suditi. Ne slušam njenu muziku, nije to moj ukus. Čuo sam se s Generalićem pre nego što je umro jer je imao isti problem s tom krađom i rekao mi je: ‘Ja sam je tužio, tuži i ti. Taj je njen album ispod svakog ukusa’. I sad sam tu gde jesam. S presudom u svoju korist koja još nije pravosnažna”,</b> otkriva za Jutarnji list legendarni slikar Mijo Kovačić koji je bio samo jedan od uvređenih slikara čiji su delovi “slika” završili na naslovnici Severininog albuma. S obzirom na sporost pravosuđa, Kovačić ne veruje da će dočekati pravosnažnu presudu, a ako i bude donesena dok je živ, sumnja da će dobiti novac: “Nek im bude na dušu ako ne prepoznaju da su pogrešili”</p>
      <p>Na upit imponuje li mu što je, bez obzira na okolnosti, njegov rad prepoznat i što je završio na nečijoj naslovnici, Kovačić kroz smeh kaže:</p>
      <p>“<b>Ne može biti loše kad neko prepozna tvoju umetnost. Ali, ponoviću, treba nazvati i pitati. Ljudi smo. Uostalom, do mene je lako doći. I uživo i telefonski. Nisam neuhvatljiv. Svoja sam sekretarica i telefonska sekretarica”.</b></p>
      <p>“<b>Kako sam nakon svega? Kako bih bio? Imam 84 godine i na plećima život. Nisam k’o Joža Manolić. On je fenomen. Mene hrani samo umetnost. I moja žena”, kaže nam Kovačić kroz smeh. Supruzi bi, ističe, dao sve na svetu. Dao bi i Severini, ponavlja, samo da ga je pitala. I to džabe. Jer nije sve u novcu.”</b></p>
      <p>Odakle motivi seoski ples i glavica zelja, otkriva podravska legenda naive, rado se vrativši u mladost, u vreme pre rata i, kako napominje, u “eru druga Tita”.</p>
      <p>“<b>Iako nisam bio talentovan za ples jer sam imao dve leve noge, u ono vreme na selu se puno plesalo i sviralo. Seljacima je ples bio korak za upoznavanje i za zabavu. Otuda inspiracija. Sad kad gledam svoja dela, otplesali smo što smo imali za plesanje. A što se tiče motiva glavice zelja, voleo sam slikati mrtvu prirodu. Gledao sam danima u jednu odloženu glavicu pa sam rekao sebi: ‘Naslikaj to, Mijo’. I eto, otuda to zelje koje jako volim jesti s mesom. Svaki trud treba nagraditi, a pogrešku ispraviti i izviniti se, zar ne? Treba biti reda u kuć</b>i”, mišljenja je još slikar koji trenutno pokušava uslišiti želju župniku u Molvama.</p>
      <related>
        <a href="https://scandal.rs/vesti/znam-ko-je-objavio-moj-snimak-saznala-sam-prosle-godine-seve-konacno-progovorila-o-onome-sto-je-video-ceo-svet/"/>
      </related>
    </article>
  </body>
</html>