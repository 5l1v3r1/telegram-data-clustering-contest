<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://beta.rs/vesti/politika-vesti-svet/119672-privremena-vlada-bolivije-optuzila-moralesa-za-terorizam-i-podsticanje-na-pobunu?utm_source=feedburner&amp;utm_medium=feed&amp;utm_campaign=Feed%3A+betavesti+%28Novinska+agencija+Beta+-+Vesti%29&amp;hl=en"/>
    <meta property="og:site_name" content="Novinska agencija Beta"/>
    <meta property="article:published_time" content="2019-11-22T22:15:04+00:00"/>
    <meta property="og:title" content="Privremena vlada Bolivije optužila Moralesa za terorizam i podsticanje na pobunu"/>
    <meta property="og:description" content="Privremena vlada Bolivije podnela je krivičnu prijavu protiv nedavno zbačenog levičarskog predsednika Eva Moralesa zbog terorizma i podsticanja na pobunu.Vršilac dužnosti ministra unutrašnjih poslova Bolivije Arturo Muriljo rekao je danas da se optužnica zasniva na snimku na kojem se navodno čuje kako Morales koordiniše blokade tokom protesta u Boliviji.Muriljo je rekao da vlada traži maksimalnu kaznu za Moralesa, od 15 do 20 godina zatvora.Morales je prethodno kazao da je snimak zapravo &quot;montaža&quot;.Bolivija je pogodjena teškom političkom krizom otkako je Morales proglasio pobedu na predsedničkim izborima održanim 20. oktobra, uprkos masovnim protestima zbog izborne kradje na kojima su ubijene 32 osobe.Morales je podneo ostavku 10. novembra pošto ga je vojska pozvala da to učini i sklonio se u Meksiko, ali su potom počele da protestuju njegove pristalice.Članovi Moralesovog Pokreta za socijalizam i predstavnici opozicije saopštili su danas da se bliže sporazumu o raspisivanju novih izbora."/>
  </head>
  <body>
    <article>
      <h1>Privremena vlada Bolivije optužila Moralesa za terorizam i podsticanje na pobunu</h1>
      <address>
        <time datetime="2019-11-22T22:15:04+00:00">22 Nov 2019, 22:15</time>
      </address>
      <slideshow>
        <figure>
          <img src="https://static.beta.rs/thumbs/ccd715d2.605x371.jpg"/>
        </figure>
        <figure>
          <img src="https://static.beta.rs/thumbs/b8788b26.515x371.jpg"/>
        </figure>
        <figure>
          <img src="https://static.beta.rs/thumbs/f3e69315.547x371.jpg"/>
        </figure>
        <figure>
          <img src="https://static.beta.rs/thumbs/cf1e613f.556x371.jpg"/>
        </figure>
        <figure>
          <img src="https://static.beta.rs/thumbs/8011ac79.531x371.jpg"/>
        </figure>
      </slideshow>
      <p>Privremena vlada Bolivije podnela je krivičnu prijavu protiv nedavno zbačenog levičarskog predsednika Eva Moralesa zbog terorizma i podsticanja na pobunu.<br/><br/>Vršilac dužnosti ministra unutrašnjih poslova Bolivije Arturo Muriljo rekao je danas da se optužnica zasniva na snimku na kojem se navodno čuje kako Morales koordiniše blokade tokom protesta u Boliviji.<br/><br/>Muriljo je rekao da vlada traži maksimalnu kaznu za Moralesa, od 15 do 20 godina zatvora.<br/><br/>Morales je prethodno kazao da je snimak zapravo "montaža".<br/><br/>Bolivija je pogodjena teškom političkom krizom otkako je Morales proglasio pobedu na predsedničkim izborima održanim 20. oktobra, uprkos masovnim protestima zbog izborne kradje na kojima su ubijene 32 osobe.<br/><br/>Morales je podneo ostavku 10. novembra pošto ga je vojska pozvala da to učini i sklonio se u Meksiko, ali su potom počele da protestuju njegove pristalice.<br/><br/>Članovi Moralesovog Pokreta za socijalizam i predstavnici opozicije saopštili su danas da se bliže sporazumu o raspisivanju novih izbora.</p>
    </article>
  </body>
</html>