<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.irafina.gr/tragikos-epilogos-gia-agnooumeno-psara/"/>
    <meta property="og:site_name" content="irafina"/>
    <meta property="article:published_time" content="2019-11-22T22:20:35+00:00"/>
    <meta property="og:title" content="Τραγικός επίλογος για αγνοούμενο ψαρά"/>
    <meta property="og:description" content="Νεκρός εντοπίστηκε ένας 75χρονος ψαράς από την Αταλάντη, τα ίχνη του οποίου είχαν χαθεί από το απόγευμα του Σαββάτου, από το λιμάνι της Σκάλας. Το μεσημέρι της Παρασκευής βρέθηκε μια σορός στην παραλία των Γιάλτρων στη Βόρεια Εύβοια, από στελέχη του Λιμεναρχείου Αιδηψού. Τελικώς, όπως έγινε γνωστό, πρόκειται για τον άτυχο ψαρά. Την αναγνώριση της […]"/>
  </head>
  <body>
    <article>
      <h1>Τραγικός επίλογος για αγνοούμενο ψαρά</h1>
      <address>
        <time datetime="2019-11-22T22:20:35+00:00">22 Nov 2019, 22:20</time>
      </address>
      <p>Νεκρός εντοπίστηκε ένας 75χρονος ψαράς από την Αταλάντη, τα ίχνη του οποίου είχαν χαθεί από το απόγευμα του Σαββάτου, από το λιμάνι της Σκάλας.</p>
      <p>Το μεσημέρι της Παρασκευής βρέθηκε μια σορός στην παραλία των Γιάλτρων στη Βόρεια Εύβοια, από στελέχη του Λιμεναρχείου Αιδηψού.</p>
      <p>Τελικώς, όπως έγινε γνωστό, πρόκειται για τον άτυχο ψαρά.</p>
      <p>Την αναγνώριση της σορού έκαναν μέλη της οικογένειάς του.</p>
      <p>Αν και το σκάφος του 75χρονου με το όνομα “ΠΟΣΕΙΔΩΝ”, εντοπίστηκε μεταξύ Λιβανατών και Σκάλας (μαζί με τα σύνεργά του), το σώμα του παρασύρθηκε από τα θαλάσσια ρεύματα και ξεβράστηκε απέναντι, στη «μύτη» της Εύβοιας όπου βρίσκεται η συγκεκριμένη παραλία.</p>
      <figure>
        <img src="https://cdn.cnngreece.gr/images/news/2019/11/22/d60f10782d69d34653084c1e22cdc4c5_L.jpg"/>
      </figure>
      <p>Ήδη παραγγέλθηκε από το Λιμεναρχείο Αιδηψού η διενέργεια νεκροψίας – νεκροτομής για τα ακριβή αίτια του θανάτου, ενώ θα σχηματιστεί και σχετική δικογραφία, σύμφωνα με το lamiareport.gr.</p>
      <p>Στο τριήμερο των ερευνών που προηγήθηκε, διενεργήθηκαν εκτεταμένες έρευνες από σκάφη και περιπολικά κατά μήκος όλου του Βόρειου Ευβοϊκού ενώ υπήρξε και υποστήριξη από εναέρια μέσα και συγκεκριμένα από ελικόπτερα Super Puma του Πολεμικού Ναυτικού.</p>
    </article>
  </body>
</html>