<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1549253.html/%D8%B1%D9%85%D8%B2-%DA%AF%D8%B4%D8%A7%DB%8C%DB%8C-%D8%A7%D8%B2-%D8%A7%D8%B8%D9%87%D8%A7%D8%B1%D8%A7%D8%AA-%DA%A9%D9%85-%D8%B3%D8%A7%D8%A8%D9%82%D9%87-%D8%B3%D8%B1%D9%84%D8%B4%DA%A9%D8%B1--%D8%B1%D8%B4%DB%8C%D8%AF-"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-22T22:50:00+00:00"/>
    <meta property="og:title" content="رمز گشایی از اظهارات کم سابقه سرلشکر «رشید»"/>
    <meta property="og:description" content="فرمانده قرارگاه مرکزی خاتم الانبیاء(ص) گفت: آمریکا با اجتناب از رفتار اشتباه در منطقه خلیج فارس، نسبت به «حفظ جان سربازان خود» مسئولانه عمل کند، بسیار مهم و جدی ارزیابی می شود."/>
  </head>
  <body>
    <article>
      <h1>رمز گشایی از اظهارات کم سابقه سرلشکر «رشید»</h1>
      <address>
        <time datetime="2019-11-22T22:50:00+00:00">22 Nov 2019, 22:50</time>
      </address>
      <p>فرمانده قرارگاه مرکزی خاتم الانبیاء(ص) گفت: آمریکا با اجتناب از رفتار اشتباه در منطقه خلیج فارس، نسبت به «حفظ جان سربازان خود» مسئولانه عمل کند، بسیار مهم و جدی ارزیابی می شود.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ فرمانده قرارگاه مرکزی خاتم الانبیاء(ص) امروز در حاشیه رزمایش مدافعان آسمان ولایت گفت: آمریکا با اجتناب از رفتار اشتباه در منطقه خلیج فارس، نسبت به «حفظ جان سربازان خود» مسئولانه عمل کند.</p>
      <p>سردار سرلشکر «غلامعلی رشید» تاکید کرد: نیروهای مسلح ما تهدیدات را دائما ارزیابی کرده و در مقابل هرگونه تهدیدی از آمادگی بسیار بالایی برخوردار هستند.</p>
      <p>قرارگاه مرکزی خاتم الانبیاء(ص) مرکز «عملیات مشترک کل نیروهای مسلح ایران» بوده و ماموریت آن غیرستادی و ناظر بر فرماندهی عملیاتهای آفندی و پدافندی در ابعاد سخت و نرم است، لذا این اظهارات بسیار مهم و جدی ارزیابی می شود.</p>
      <p>تحلیل شرایط منطقه و آرایش یگانهای نظامی بیگانه، هیچگونه نشانی از تهدید نظامی را تایید نمی کند، اما این هشدار به آمریکا مبین وجود تهدیدی با تاثیرات یک هجوم نظامی است.</p>
      <p>به نظر می رسد؛ تهدید مدنظر مربوط به برنامه ریزی و اقدامات آمریکا برای اعمال «جنگ موج چهارمی علیه ایران» و شرکای منطقه‌ایش باشد.</p>
      <p>بررسی ابعاد فعالیت رسانه هایی چون «بی بی سی فارسی، من‌وتو، ایران اینترنشنال و مرکز اعتدال عربستان» در هدایت این جنگ، این گمانه را کاملا تایید می کند.</p>
      <p>منبع: نور نیوز</p>
    </article>
  </body>
</html>