<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.extra.cz/otehotnela-a-zacala-skytat-maminka-31-tim-trpi-uz-11-let-a-nejde-to-zastavit"/>
    <meta property="og:site_name" content="eXtra.cz"/>
    <meta property="article:published_time" content="2019-11-22T22:41:00+00:00"/>
    <meta property="og:title" content="Otěhotněla a začala škytat: Maminka (31) tím trpí už 11 let a nejde to zastavit"/>
    <meta property="og:description" content="Jednatřicetiletou maminku z Velké Británie už roky doprovází velmi nepříjemná věc, a to škytavka. Trápí ji už dlouhých jedenáct let. Žena vyzkoušela všechny různé metody, jak to zastavit, bohužel vše bylo marné. Po dlouhých testech a vyšetřeních od lékařů se konečně zjistilo, proč žena tolik škytá."/>
  </head>
  <body>
    <article>
      <h6 class="kicker">Zvláštní případ</h6>
      <h1>Otěhotněla a začala škytat: Maminka (31) tím trpí už 11 let a nejde to zastavit</h1>
      <address><time datetime="2019-11-22T22:41:00+00:00">22 Nov 2019, 22:41</time> by <a rel="author">Michaela Vlčková</a></address>
      <slideshow>
        <figure>
          <img src="https://www.extra.cz/images/thumbs/19/96/19962df-247456-66358426-10221113514854305-87209-0d0000000-0d0000000-1d0000000-0d7493333-sector_2560x0-shrink.jpg"/>
          <figcaption>
            <cite>facebook</cite>
          </figcaption>
        </figure>
        <figure>
          <img src="https://www.extra.cz/images/thumbs/0d/0b/0d0b213-247455-71695802-10221872756354868-26195-2560x0-shrink.jpg"/>
          <figcaption>Lisa trpí chronickou škytavkou.<cite>facebook</cite></figcaption>
        </figure>
        <figure>
          <img src="https://www.extra.cz/images/thumbs/ac/a5/aca551b-247454-70931178-10221732544729665-18405-2560x0-shrink.jpg"/>
          <figcaption>Škytá už 11 let.<cite>facebook</cite></figcaption>
        </figure>
        <figure>
          <img src="https://www.extra.cz/images/thumbs/91/1c/911cf9c-247453-75610759-10222245905523364-42446-2560x0-shrink.jpg"/>
          <figcaption>Zkoušela všechny různé metody.<cite>facebook</cite></figcaption>
        </figure>
        <figcaption>
          <a href="https://www.extra.cz/otehotnela-a-zacala-skytat-maminka-31-tim-trpi-uz-11-let-a-nejde-to-zastavit/galerie/4">+ Další 2 fotografie</a>
        </figcaption>
      </slideshow>
      <p>
        <b>Jednatřicetiletou maminku z Velké Británie už roky doprovází velmi nepříjemná věc, a to škytavka. Trápí ji už dlouhých jedenáct let. Žena vyzkoušela všechny různé metody, jak to zastavit, bohužel vše bylo marné. Po dlouhých testech a vyšetřeních od lékařů se konečně zjistilo, proč žena tolik škytá.</b>
      </p>
      <p>Lisa Graves z anglického Lincolnu se už několik let potýká s něčím opravdu otravným. Od roku 2008, když byla poprvé těhotná, ji začala obtěžovat škytavka. Od té doby je to už téměř 12 let a Lisa stále škytá.</p>
      <p>„Někdy mě to probudí v noci, někdy i mého manžela,“ řekla Lisa pro Daily Mail. Škytání přichází náhodně. Někdy třeba dvacetkrát za hodinu, pak zase ani jednou.</p>
      <p>Jednatřicetiletá maminka vyzkoušela snad už všechny různé metody od citronu po leknutí, ale nic nezabralo. Přišli tedy na řadu lékaři a Lisa musela podstoupit několik vyšetření a testů. Po rozsáhlém pátrání lékaři došli k závěru, že Lisa musela během těhotenství prodělat mozkovou příhodu. Těhotné ženy jsou na to více náchylné a jedním z vedlejších příznaků je právě škytavka.</p>
      <p>Chronickou škytavku by Lisa mohla vyléčit, jenže odmítá léky. Mají totiž vedlejší účinky, jako je třeba nespavost, a to Lisa nechce riskovat. Dřív se za své škytání styděla, nyní to už bere jinak. Je to její součástí a se svým osudem se smířila.</p>
    </article>
  </body>
</html>