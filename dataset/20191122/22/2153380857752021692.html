<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.thepressroom.gr/ellada/epiasan-sta-prasa-giatro-na-pairnei-fakelaki"/>
    <meta property="og:site_name" content="The Pressroom"/>
    <meta property="article:published_time" content="2019-11-22T22:22:47+00:00"/>
    <meta property="og:title" content="Έπιασαν «στα πράσα» γιατρό να παίρνει φακελάκι"/>
    <meta property="og:description" content="«Στα πράσα» έπιασαν ένα νοσοκομειακό γιατρό, χειρουργό, στο Ηράκλειο της Κρήτης, με ένα φακελάκι. Σύμφωνα με πληροφορίες μετά από καταγγελία ενός ασθενή ο γιατρος απαίτησε χρηματικό ποσό, για ιατρική πράξη που είχε πραγματοποιηθεί το προηγούμενο χρονικό διάστημα στο νοσοκομείο. Σύμφωνα με πληροφορίες, ο γιατρός ζήτησε περισσότερα χρήματα απ όσα αρχικά είχε συμφωνήσει με τον ασθενή του με αποτέλεσμα ο τελευταίος να εξοργιστεί από αυτό και να απευθύνεται τελικά στην αστυνομία προχωρώντας παράλληλα σε επώνυμη και γραπτή καταγγελία."/>
  </head>
  <body>
    <article>
      <h1>Έπιασαν «στα πράσα» γιατρό να παίρνει φακελάκι</h1>
      <address>
        <time datetime="2019-11-22T22:22:47+00:00">22 Nov 2019, 22:22</time>
      </address>
      <p>
        <b>«Στα πράσα» έπιασαν ένα νοσοκομειακό γιατρό, χειρουργό, στο Ηράκλειο της Κρήτης, με ένα φακελάκι. Σύμφωνα με πληροφορίες μετά από καταγγελία ενός ασθενή ο γιατρος απαίτησε χρηματικό ποσό, για ιατρική πράξη που είχε πραγματοποιηθεί το προηγούμενο χρονικό διάστημα στο νοσοκομείο.</b>
      </p>
      <p>Σύμφωνα με πληροφορίες, ο γιατρός ζήτησε περισσότερα χρήματα απ όσα αρχικά είχε συμφωνήσει με τον ασθενή του με αποτέλεσμα ο τελευταίος να εξοργιστεί από αυτό και να απευθύνεται τελικά στην αστυνομία προχωρώντας παράλληλα σε επώνυμη και γραπτή καταγγελία.</p>
      <p>Στο τελευταίο ραντεβού που είχε μαζί του οι άντρες της Ασφάλειας Ηρακλείου προσημείωσαν τα χρήματα με τα οποία θα έδινε το ¨φακελάκι¨στον γιατρό.</p>
      <p>Την ώρα που οι αστυνομικοί μπήκαν στο ιατρείο του γιατρού, αυτός σάστισε. Κρατούσε στα χέρια του τα 400 ευρώ σε προσημειωμένα χαρτονομίσματα. «Άστα αυτά! Αυτά είναι δικά μας», φέρονται να είπαν αστυνομικοί της Ασφάλειας στον  λίγο αφότου είχε παραλάβει φακελάκι με προσημειωμένα χαρτονομίσματα που του είχε δώσει ασθενής από το Ηράκλειο.</p>
      <p>Με βάση τα όσα έχουν γίνει γνωστά, είχε ήδη σκίσει το φακελάκι και κρατούσε στα χέρια τα 400 ευρώ σε προσημειωμένα χαρτονομίσματα.</p>
      <p>Οι ίδιες πηγές αναφέρουν ότι κρατούσε άλλα 250 ευρώ, τα οποία εικάζεται ότι προέρχονταν από άλλο φάκελο.</p>
      <p>«Δεν τα ζήτησα εγώ, μόνος του μου έδωσε τα χρήματα για την επέμβαση» φέρεται να ισχυρίζεται ο γιατρός, ο οποίος αρνείται τα όσα του αποδίδονται.</p>
      <p>Ο γιατρός οδηγήθηκε στο Αστυνομικό Μέγαρο Ηρακλείου όπου και κρατείται, ενώ σε βάρος του σχηματίζεται δικογραφία.</p>
    </article>
  </body>
</html>