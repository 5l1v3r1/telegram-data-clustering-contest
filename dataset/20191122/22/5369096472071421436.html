<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.to10.gr/basket/euroleague/777250/tomas-pexame-san-na-itan-telefteo-mas-pechnidi/"/>
    <meta property="og:site_name" content="to10.gr"/>
    <meta property="article:published_time" content="2019-11-22T22:26:27+00:00"/>
    <meta property="og:title" content="Τόμας : «Παίξαμε σαν να ήταν το τελευταίο μας παιχνίδι»"/>
    <meta property="og:description" content="Η άμυνα έδωσε τον ρυθμό στην επίθεση κι αυτό ήταν το κλειδί της νίκης, σύμφωνα με όσα είπε ο εκ των πρωταγωνιστών, Ντεσόν Τόμας"/>
  </head>
  <body>
    <article>
      <h1>Τόμας : «Παίξαμε σαν να ήταν το τελευταίο μας παιχνίδι»</h1>
      <h2>Η άμυνα έδωσε τον ρυθμό στην επίθεση κι αυτό ήταν το κλειδί της νίκης, σύμφωνα με όσα είπε ο εκ των πρωταγωνιστών, Ντεσόν Τόμας</h2>
      <address><time datetime="2019-11-22T22:26:27+00:00">22 Nov 2019, 22:26</time> by <a rel="author">to10.gr</a></address>
      <p>Όταν θέλεις κάτι πολύ δεν φτάνει να συνωμοτήσει το σύμπαν υπέρ σου, πρέπει και να δείξεις ότι είσαι έτοιμος για να το κατακτήσεις. Οι παίκτες του Παναθηναϊκού ήθελαν τη δεύτερη συνεχόμενη εκτός έδρας νίκη, όχι μόνο για να… ρεφάρουν την ήττα από την Άλμπα στο γήπεδό τους, αλλά και γιατί κάθε νίκη μετράει το… βάρος της σε χρυσάφι. Για να την κατακτήσουν έπρεπε να δώσουν το 100% των δυνάμεων τους κι αυτό έκαναν, αν πιστέψουμε (εκτός από την εικόνα) τον Ντεσόν Τόμας.</p>
      <p>Ο Αμερικανός παίκτης ήταν ένας από τους κορυφαίους, από τους παράγοντες της νίκης του Παναθηναϊκού. «Διατηρήσαμε την ψυχραιμία μας. Κάναμε μια μικρή προσαρμογή, αλλάξαμε λίγο την άμυνά μας και παίξαμε σκληρά. Όλοι είχαν σπουδαία λεπτά. Παίξαμε σαν να ήταν το τελευταίο παιχνίδι κι εκτελέσαμε σωστά στην επίθεση» δήλωσε κι εξήγησε πως:</p>
      <p>
        <a href="https://www.to10.gr/anonymous/776889/o-achilleas-milai-gia-stimena-ke-panionios-ntinamo-estile-16-chronia-fylaki-ton-sapina-vids/">
          <i>Ο Μπέος μιλάει για στημένα και το Πανιώνιος – Ντιναμό έστειλε 16 χρόνια φυλακή τον Σάπινα</i>
        </a>
      </p>
      <p>«Όταν παίζουμε καλά στην άμυνα μπορούμε να κάνουμε τα πάντα στην επίθεση κι αυτό είναι το κλειδί. Τους «κλειδώσαμε» αμυντικά, αλλάξαμε, πήραμε την μπάλα κι έτσι κάναμε τη δουλειά». Ζητούμενο, βέβαια, είναι η διάρκεια, καθώς το κλίμα μπορεί να αντιστραφεί από τη μια αγωνιστική στην άλλη κι αυτό το γνωρίζουν καλά οι παίκτες του Παναθηναϊκού, που έχουν ζήσει και τις δύο… πλευρές του φεγγαριού. Τώρα είναι στη φωτεινή, ενώ μια εβδομάδα πριν βρίσκονταν στην πιο σκοτεινή.</p>
      <p>
        <b>
          <a href="https://www.to10.gr/basket/euroleague/777250/tomas-pexame-san-na-itan-telefteo-mas-pechnidi/#dcomments">
            <b>ΓΡΑΨΤΕ ΤΟ ΣΧΟΛΙΟ ΣΑΣ...</b>
          </a>
        </b>
      </p>
    </article>
  </body>
</html>