<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://roma.corriere.it/notizie/cronaca/19_novembre_23/ilary-blasi-sosta-vietata-centro-roma-multa-rimozione-evitata-687733a0-0e07-11ea-8033-a2d631aa9706.shtml"/>
    <meta property="og:site_name" content="Corriere della Sera"/>
    <meta property="article:published_time" content="2019-11-22T22:00:00+00:00"/>
    <meta property="og:title" content="Ilary Blasi, sosta vietata in centro a Roma: multa e rimozione (evitata)"/>
    <meta property="og:description" content="La conduttrice Mediaset ha lasciato la sua Smart in via Capo le Case, in piena Ztl, per cui però non ha il permesso. I vigili avevano già fatto caricare la macchina sul carro attrezzi, ma lei ha pagato immediatamente"/>
  </head>
  <body>
    <article>
      <h1>Ilary Blasi, sosta vietata in centro a Roma: multa e rimozione (evitata)</h1>
      <h2>La conduttrice Mediaset ha lasciato la sua Smart in via Capo le Case, in piena Ztl, per cui però non ha il permesso. I vigili avevano già fatto caricare la macchina sul carro attrezzi, ma lei ha pagato immediatamente</h2>
      <address><time datetime="2019-11-22T22:00:00+00:00">22 Nov 2019, 22:00</time> by <a rel="author">Redazione Roma</a></address>
      <p>E’ entrata nella Ztl senza permesso, ha parcheggiato la sua Smart in via Capo le Case, pieno centro storico, e si è allontanata. Al ritorno ha trovato l’auto sul carro attrezzi chiamato dai vigili, che avevano già provveduto a multarla. Succede a tanti romani, è successo venerdì pomeriggio a Ilary Blasi. La conduttrice Mediaset e moglie di Francesco Totti non si è scomposta: ha pagato la multa immediatamente e ha così ottenuto di evitare la rimozione della macchina.</p>
      <h4>La linea dura dei vigili</h4>
      <p>Cappotto bianco con le frange, come vuole la moda del momento, scarpe da ginnastica e capelli sciolti, Ilary è stata una delle tante «vittime» della linea dura voluta dalla sindaca di Roma Virginia Raggi, che in questi giorni ha chiesto ai vigili di essere inflessibili di fronte alle doppie file e alla sosta vietata.</p>
    </article>
  </body>
</html>