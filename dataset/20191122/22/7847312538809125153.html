<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://wpolityce.pl/polityka/474290-wawrykiewicz-agituje-tk-przestal-byc-obronca-obywateli"/>
    <meta property="og:site_name" content="wPolityce.pl"/>
    <meta property="article:published_time" content="2019-11-22T22:56:24+00:00"/>
    <meta property="og:title" content="Ależ oni są przewidywalni! Wawrykiewicz agituje w TVN24: TK przestał być obrońcą obywateli. Stał się narzędziem w rękach władzy"/>
    <meta property="og:description" content="&quot;Stał się narzędziem w rękach władzy, które służy do legalizacji ich niekonstytucyjnych działań&quot; - grzmiał przedstawiciel Inicjatywy Wolne Sądy."/>
  </head>
  <body>
    <article>
      <h1>Ależ oni są przewidywalni! Wawrykiewicz agituje w TVN24: TK przestał być obrońcą obywateli. Stał się narzędziem w rękach władzy</h1>
      <address><time datetime="2019-11-22T22:56:24+00:00">22 Nov 2019, 22:56</time> by <a rel="author" href="https://wpolityce.pl/autorzy/772-anatomia-manipulacji" target="_blank">Anatomia manipulacji</a></address>
      <p>
        <b>Tego można było się spodziewać. Michał Wawrykiewicz z Inicjatywy Wolne Sądy skrytykował w „Faktach po Faktach” (TVN24) wybór prof. Krystyny Pawłowicz i Stanisława Piotrowicza na sędziów Trybunału Konstytucyjnego. Nie zabrakło przy tym stałego repertuaru przeciwników rządu.</b>
      </p>
      <blockquote>To jest oburzająca decyzja, która pokazuje, jak rządzący podchodzą do ustroju państwa i czym jest dzisiaj Trybunał Konstytucyjny</blockquote>
      <p>— grzmiał mecenas.</p>
      <blockquote>Oni ewidentnie lekceważą naszą ustawę zasadniczą, a także to, jak podchodzą do Unii Europejskiej</blockquote>
      <p>— podkreślał.</p>
      <p>Na tym się nie skończyło…</p>
      <blockquote>Trybunał Konstytucyjny, wbrew swoim konstytucyjnym założeniom, przestał być obrońcą obywateli, czyli przestał patrzeć władzy na ręce (…) czyli bronić mniejszości przed zakusami władzy do uchwalania prawa, która mogłaby uderzać w prawa tych mniejszości</blockquote>
      <p>— atakował Wawrykiewicz.</p>
      <blockquote>Stał się narzędziem w rękach władzy, które służy do legalizacji ich niekonstytucyjnych działań</blockquote>
      <p>— dodał.</p>
      <p>
        <b>Wypowiedzi przedstawiciela Inicjatywy Wolne Sądy są do bólu przewidywalne. Właściwie można byłoby je wymyślić przed wejściem Michała Wawrykiewicza do studia. Najwyraźniej rytualne pohukiwania dla pewnych środowisk stanowią sens egzystencji.</b>
      </p>
      <p>gah/tvn24.pl</p>
    </article>
  </body>
</html>