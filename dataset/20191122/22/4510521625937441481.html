<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://adevarul.ro/international/europa/doi-cei-mai-cautati-criminali-europa-prinsi-20-ani-1_5dd8617d5163ec42714d92ed/index.html"/>
    <meta property="og:site_name" content="adevarul.ro"/>
    <meta property="article:published_time" content="2019-11-22T22:41:02+00:00"/>
    <meta property="og:title" content="Doi dintre cei mai căutaţi criminali din Europa, prinşi după 20 de ani"/>
    <meta property="og:description" content="Doi dintre cei mai căutaţi criminali din Europa au fost prinşi în Africa de Vest după ce au fost fugari timp de peste două decenii, relatează Fox News citând BBC."/>
  </head>
  <body>
    <article>
      <h1>Doi dintre cei mai căutaţi criminali din Europa, prinşi după 20 de ani</h1>
      <address><time datetime="2019-11-22T22:41:02+00:00">22 Nov 2019, 22:41</time> by <a rel="author">Cristina Ene</a></address>
      <h4>Doi dintre cei mai căutaţi criminali din Europa au fost prinşi în Africa de Vest după ce au fost fugari timp de peste două decenii, relatează Fox News citând BBC.</h4>
      <related>
        <h4>Ştiri pe aceeaşi temă</h4>
        <a href="https://adevarul.ro/locale/calarasi/video-zeci-perchezitii-suspecti-inselaciune-accesat-credite-valoare-37-milioane-lei-acte-false-1_5dbbe4c15163ec427196915e/index.html"/>
      </related>
      <p>Francezul Jean-Claude Lacote, în vârstă de 53 de ani şi belgiana Hilde van Acker, în vârstă de 56 de ani, s-au ascuns din 1996, când au ucis un om de afaceri britanic într-un oraş din Belgia. Cuplul a fost arestat săptămâna aceasta în Coasta de Fildeş. Poliţia Republicii vest-africane a transmis că aceştia îşi schimbaseră numele. Francezul chiar a fost gazda unui reality show, Duty Calls, la o televiziune sud-africană, care a fost difuzată între 2000 şi 2003 – şi care avea ca subiect chiar prinderea infractorilor.</p>
      <p>În 2007, Lacote a fost arestat şi condamnat pentru înşelătorie, însă ajutat de van Acker, a evadat din închisoare. </p>
      <figure>
        <img src="https://adevarul.ro/assets/adevarul.ro/MRImage/2019/11/23/5dd8636f5163ec42714da0a5/627x0.jpg"/>
      </figure>
      <p>Jean-Claude Lacote şi Hilde van Acker FOTO Ivory Coast Police via FOX News</p>
      <p>În 1996, cuplul l-a împuşcat mortal pe Marcus Mitchell, un om de afaceri irlandez, după ce acesta a descoperit că fusese fraudat. Cei doi au fost reţinuţi, însă au fost eliberaţi în lipsa probelor – şi astfel au reuşit să fugă în Africa de Sud, unde au trăit mai mulţi ani.</p>
      <p>În 2011, cuplul a fost condamnat în absenţă la închisoare pe viaţă de către un tribunal belgian. Poliţia belgiană a încercat ani de zile să obţină extrădarea lor din Africa de Sud.  </p>
      <hr/>
    </article>
  </body>
</html>