<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dinamalar.com/news_detail.asp?id=2418096&amp;utm_source=feedburner&amp;utm_medium=feed&amp;utm_campaign=Feed%3A+dinamalar%2FFront_page_news+%28Dinamalar.com+%7C%E0%AE%AE%E0%AF%81%E0%AE%A4%E0%AE%B2%E0%AF%8D+%E0%AE%AA%E0%AE%95%E0%AF%8D%E0%AE%95%E0%AE%AE%E0%AF%8D%29&amp;hl=en"/>
    <meta property="og:site_name" content="Dinamalar"/>
    <meta property="article:published_time" content="2019-11-22T22:45:00+00:00"/>
    <meta property="og:title" content="கர்தார்பூர் பாதை ; போக்குவரத்து வசதிகளின்றி தவிப்பு"/>
    <meta property="og:description" content="குருத்வாரா : பாக்., கர்தார்பூர் குருத்வாராவிற்கு செல்ல 4 கி.மீ தூரத்தை கடக்க போதிய போக்குவரத்து வசதிகளின்றி பக்தர்கள் சிரமத்திற்கு ஆளாகின்றனர்.பஞ்சாப் மாநிலத்தில் இருந்து பாக்.,கின் - தினமலர்"/>
  </head>
  <body>
    <article>
      <h1>கர்தார்பூர் பாதை ; போக்குவரத்து வசதிகளின்றி தவிப்பு</h1>
      <address>
        <time datetime="2019-11-22T22:45:00+00:00">22 Nov 2019, 22:45</time>
      </address>
      <p>குருத்வாரா : பாக்., கர்தார்பூர் குருத்வாராவிற்கு செல்ல 4 கி.மீ தூரத்தை கடக்க போதிய போக்குவரத்து வசதிகளின்றி பக்தர்கள் சிரமத்திற்கு ஆளாகின்றனர்.</p>
      <p>பஞ்சாப் மாநிலத்தில் இருந்து பாக்.,கின் தேரா பாபா நானக்கை இணைக்கும் இடமான குருத்வாராவில் புனித தலமாக கருதப்படுவது கரதார்பூர் குருத்வாரா. கர்தார்பூர் பாதை திறந்து 2 வாரங்கள் ஆன நிலையில் இன்னும் தேவையான வசதிகள் செய்யப்படவில்லை. புறக்கணிக்கப்பட்ட எல்லைப்பகுதிக்கு அருகாமையில் உள்ளதால் குறைந்த அளவிலான போக்குவரத்து மட்டுமே இயக்கப்பட்டது. <br/><br/>மாநிலத்தில் அமிர்தசரஸ், படாலா, குர்தாஸ்பூர் மற்றும் ராம்தாஸிலிருந்து பஞ்சாப்பின் சாலைவழிகள் மற்றும் தனியார் பேருந்து சேவைகள் வழியாக தேரா பாபா நானக்கிற்கு பஸ்களை இயக்குகின்றன. பல பகுதிகளில் இருந்து பஸ்கள் இருந்தாலும் உள்ளூர் பஸ் நிலையத்தில் இருந்து 2 கி.மீ தூரத்தை கடக்க வேண்டும்.<br/><br/>ரயில் நிலையத்தில் இருந்தும் யாத்ரீகர்களை கர்தார்பூருக்கு அழைத்து செல்ல போதிய வசதிகளில்லை. எந்தவொரு தகவலும் இல்லாமல் இங்கு வருபவர்களுக்கு, போக்குவரத்து வசதி இல்லை, ரிக்ஷாக்கள் அல்லது ஆட்டோ ரிக்ஷாக்கள் கூட இல்லை. யாத்ரீகர்கள் நடந்து தான் குருத்வாராவிற்கு செல்ல முடியும்.</p>
      <figure>
        <img src="https://img.dinamalar.com/data/gallery/gallerye_04142172_2418096.jpg"/>
      </figure>
      <p>தொடர்ந்து, சமூக சேவகர் சுக்தீப் சிங் பேடி கூறுகையில், “போக்குவரத்து என்பது யாத்ரீகர்களின் அடிப்படை தேவை. இது நிர்வாகத்தின் முன்னுரிமையாக இருக்க வேண்டும்," இவ்வாறு கூறினார். மேலும் இதுகுறித்து ஷிரோமணி அகாலிதளம் (எஸ்ஏடி) தலைவரான இந்தர்ஜித் சிங் ரந்தாவா கூறுகையில், “யாத்ரீகர்கள் இதுபோன்ற தூரத்தை நடந்தே கடப்பது கடினம். என்றார்.<br/><br/>இதுகுறித்த கருத்துகளுக்கு பதிலளித்த படாலா டிப்போவின் பொது மேலாளர் தர்ஷன் சிங் பேசுகையில், “நாங்கள் தேசிய நெடுஞ்சாலையில் அனுமதி இல்லாமல் பஸ்களை இயக்க முடியாது. நாங்கள் யாத்ரீகர்களுக்கான போக்குவரத்து வசதியைத் தொடங்குவது அவசியம்' இவ்வாறு தெரிவித்தார் .</p>
      <figure>
        <img src="https://img.dinamalar.com/data/gallery/gallerye_041430135_2418096.jpg"/>
      </figure>
      <p>மேலும் தேரா பாபா நானக்கிலிருந்து அமிர்தசரஸ், குர்தாஸ்பூர் மற்றும் படாலா ஆகியவற்றுக்கான போக்குவரத்தைப் பொருத்தவரை, இந்த வழித்தடங்களில் இயங்கும் பஸ்கள் பயணிகளின் எண்ணிக்கைக்கு ஏற்ப உள்ளன. எதிர்காலத்தில் யாத்ரீகர்கள் எண்ணிக்கை அதிகரித்தால் பஸ்களையும் அதிகரிப்போம், என்றார்.</p>
    </article>
  </body>
</html>