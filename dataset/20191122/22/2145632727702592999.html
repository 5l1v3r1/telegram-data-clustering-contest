<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.descopera.ro/stiinta/18598558-nasa-a-creat-prima-harta-a-lui-titan-unul-satelitii-lui-saturn"/>
    <meta property="og:site_name" content="DESCOPERĂ"/>
    <meta property="article:published_time" content="2019-11-22T22:00:00+00:00"/>
    <meta property="og:title" content="NASA a creat prima hartă a lui Titan, unul sateliţii lui Saturn"/>
    <meta property="og:description" content="Harta a fost realizată cu ajutorul datelor colectate între anii 2004 şi 2017."/>
  </head>
  <body>
    <article>
      <h1>NASA a creat prima hartă a lui Titan, unul sateliţii lui Saturn</h1>
      <address><time datetime="2019-11-22T22:00:00+00:00">22 Nov 2019, 22:00</time> by <a rel="author" href="https://www.descopera.ro/autor/adrian-popovici" target="_blank">Adrian Popovici</a></address>
      <figure>
        <img src="https://storage0.dms.mpinteractiv.ro/media/401/321/5387/18598558/1/titan-geological-map-nasa.jpg"/>
        <figcaption>Credit foto: NASA/JPL/Caltech</figcaption>
      </figure>
      <p>Harta a fost realizată cu ajutorul datelor colectate între anii 2004 şi 2017.</p>
      <p>Cercetătorii de la NASA au prezentat prima hartă geologică a satelitului Titan, care orbitează în jurul planetei Saturn. Această hartă a fost realizată prin compilarea informaţiilor obţinute de către misunea Cassini între anii 2004 şi 2017, notează <a href="http://www.sciencealert.com/we-finally-have-a-global-geological-map-of-saturn-s-moon-titan?fbclid=IwAR0jdrguBqs9onaDln-KZ48iOla0Y9NlQgeMXFrezI9T6fKjiJZ_UVWROFQ">Science Alert.</a></p>
      <p>Titan este a doua cea mai mare lună din sistemul nostru solar, cu un diametru de 5.150 de kilometri, fiind întrecut de către luna Ganymede, care orbitează în jurul planetei Jupiter. Oamenii de ştiinţă explică faptul că Titan este mai mare chiar şi decât Mercur, cea mai mică planetă din sistemul nostru solar.</p>
      <p>Pe suprafaţa planetei se află câmpii şi dune din material organic îngheţat, precum şi lacuri de metan lichid. Toate acestea fac din Titan o posibilă lume care ar putea să găzduiască <a href="https://www.descopera.ro/stiinta/18201062-nasa-cauta-forme-de-viata-pe-titan-satelitul-lui-saturn">viaţa extraterestră</a>. „Compuşii organici sunt foarte importanţi pentru posibilitatea vieţii pe Titan, despre care mulţi dintre noi cred că probabil ar fi evoluat în oceanul cu apă lichidă de sub crusta glaciară a lui Titan”, explică Rosaly Lopes, expertă în geologie planetară a Jet Propulsion Laboratory California din cadrul NASA. „Credem că compuşii organici pot pătrunde în oceanul cu apă lichidă şi acest lucru poate furniza nutrienţii necesari vieţii, dacă aceasta a evoluat acolo”, a mai adăugat aceasta.</p>
      <p>Pe harta realizată de cercetători se poate observa cum câmpiile reprezintă 65% din suprafaţa satelitului, în timp ce dunele ocupă 17%; ambele forme de relief sunt formate din metan şi alte hidrocarburi care au îngheţat. Restul suprafeţei este ocupat de <a href="https://www.descopera.ro/stiinta/18086812-lacuri-fantoma-suprafata-titan-luna-saturn">lacuri de metan</a>, cu precădere la polii lunii. După cum explică cercetătorii, Titan este cel de al doilea obiect din sistemul solar, după <a href="https://www.descopera.ro/stiinta/17842576-asemanarea-titan-pamant-saturn">Pământ</a>, care poate susţine substanţe în stare lichidă pe suprafaţa sa, reprezentând aproximativ 14% din întreaga suprafaţă.</p>
      <p>
        <b>Citeşte şi:</b>
      </p>
      <p>
        <b>
          <a href="https://www.descopera.ro/stiinta/18201062-nasa-cauta-forme-de-viata-pe-titan-satelitul-lui-saturn">NASA caută forme de viaţă pe Titan, satelitul lui Saturn, cu o dronă uriaşă</a>
        </b>
      </p>
      <p>
        <b>
          <a href="https://www.descopera.ro/stiinta/17842576-asemanarea-titan-pamant-saturn">Asemănarea dintre Titan şi Pământ, scoasă la iveală într-un nou studiu. ''Este ca şi cum te-ai uita la un trotuar umed'' - FOTO</a>
        </b>
      </p>
      <p>
        <b>
          <a href="https://www.descopera.ro/stiinta/18086812-lacuri-fantoma-suprafata-titan-luna-saturn">Cercetătorii au descoperit lacuri ''fantomă'' pe suprafaţa lui Titan, luna lui Saturn</a>
        </b>
      </p>
      <p>
        <b>
          <a href="https://www.descopera.ro/stiinta/16211021-fenomenul-bizar-de-pe-titan-satelitul-natural-al-lui-saturn-a-fost-in-sfarsit-explicat-de-savanti-orice-nava-spatiala-ar-avea-mari-probleme">Fenomenul BIZAR de pe Titan, satelitul natural al lui Saturn, a fost în sfârşit explicat de savanţi. ”Orice navă spaţială ar avea mari probleme”</a>
        </b>
      </p>
      <related>
        <h4>Citeşte şi</h4>
        <a href="https://www.descopera.ro/stiinta/18426962-nasa-vrea-sa-foloseasca-roboti-care-isi-schimba-forma-pentru-a-explora-satelitul-titan-al-planetei-saturn"/>
        <a href="https://www.descopera.ro/stiinta/18388938-o-serie-de-lacuri-neobisnuite-ar-putea-detine-indiciile-unui-trecut-violent-al-satelitului-titan"/>
        <a href="https://www.descopera.ro/stiinta/18201062-nasa-cauta-forme-de-viata-pe-titan-satelitul-lui-saturn"/>
        <a href="https://www.descopera.ro/stiinta/18086812-lacuri-fantoma-suprafata-titan-luna-saturn"/>
        <a href="https://www.descopera.ro/stiinta/17842576-asemanarea-titan-pamant-saturn"/>
      </related>
    </article>
  </body>
</html>