<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/omer-bayram-buyuk-camiayiz-ustesinden-geliriz-1210825.html"/>
    <meta property="og:site_name" content="Bursada Bugün"/>
    <meta property="article:published_time" content="2019-11-22T22:07:00+00:00"/>
    <meta property="og:title" content="Ömer Bayram: Büyük camiayız, üstesinden geliriz"/>
    <meta property="og:description" content="Galatasaray'da son haftaların formda ismi olan Ömer Bayram, 1-0 mağlup oldukları Başakşehir maçını yorumladı. Mağlubiyeti telafi edeceklerini vurgulayan Ömer, &quot;Hepimiz birbirimize güveniyoruz. Geçen sene de 7 haftalık sarsıntımız vardı. Büyük camiayız, bunun üstesinden geliriz.'' dedi."/>
  </head>
  <body>
    <article>
      <h1>Ömer Bayram: Büyük camiayız, üstesinden geliriz</h1>
      <h2>Galatasaray'da son haftaların formda ismi olan Ömer Bayram, 1-0 mağlup oldukları Başakşehir maçını yorumladı. Mağlubiyeti telafi edeceklerini vurgulayan Ömer, "Hepimiz birbirimize güveniyoruz. Geçen sene de 7 haftalık sarsıntımız vardı. Büyük camiayız, bunun üstesinden geliriz.'' dedi.</h2>
      <address>
        <time datetime="2019-11-22T22:07:00+00:00">22 Nov 2019, 22:07</time>
      </address>
      <p><b>Süper Lig</b>'in 12'nci haftasında <b>Medipol Başakşehir'e </b>kendi sahasında 1-0 mağlup olan <b>Galatasaray'ın </b>ligdeki 41 maçlık iç saha yenilmezlik serisi son buldu.</p>
      <p>Maçın ardından açıklamalarda bulunan Galatasaray'ın formda futbolcusu <b>Ömer Bayram</b>, maça iyi başlamalarına rağmen sonuca gidemediklerini ifade etti. Basit top kayıplarını yaptıklarını vurgulayan tecrübeli oyuncu, "Maça iyi başladık bence, çok denedik, çok çabaladık, olmadı. Ufak bir konsantrasyon eksikliği oldu bence sonrasında, basit top kayıpları yapmaya başladık ve onlardan biriyle gol yedik. Takım içinde konuşmamız gerek diye düşünüyorum." ifadelerini kullandı.</p>
      <p>Mağlubiyeti telafi edecek güçlerinin olduğunun altını çizen başarılı oyuncu, "Hepimiz birbirimize güveniyoruz. Geçen sene de 7 haftalık sarsıntımız vardı. Büyük camiayız, bunun üstesinden geliriz. Herkes birbirine güveniyor ve arkadaşlık üst düzeyde. Savaşarak, birbirimize inanarak. Bunu telafi edecek gücümüz var.'' dedi.</p>
    </article>
  </body>
</html>