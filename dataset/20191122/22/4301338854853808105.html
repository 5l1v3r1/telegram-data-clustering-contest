<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.irafina.gr/friki-nekra-dio-agoria-pou-epesan-se-katsaroles-me-kafto-nero/"/>
    <meta property="og:site_name" content="irafina"/>
    <meta property="article:published_time" content="2019-11-22T22:40:07+00:00"/>
    <meta property="og:title" content="Φρίκη: Νεκρά δύο αγόρια που έπεσαν σε κατσαρόλες με καυτό νερό!"/>
    <meta property="og:description" content="Συγκλονισμένη είναι η κοινή γνώμη στην Ινδία μετά το θάνατο δύο αγοριών -ηλικίας τριών και έξι ετών- μετά από πτώση τους μέσα σε κατσαρόλες με καυτό νερό. Τα δύο παιδιά έχασαν τη ζωή τους σε διαφορετικά περιστατικά, με πιο πρόσφατο τον θάνατο του τρίχρονου παιδιού που έπαιζε και έπεσε κατά λάθος μέσα σε μεγάλη κατσαρόλα […]"/>
  </head>
  <body>
    <article>
      <h1>Φρίκη: Νεκρά δύο αγόρια που έπεσαν σε κατσαρόλες με καυτό νερό!</h1>
      <address>
        <time datetime="2019-11-22T22:40:07+00:00">22 Nov 2019, 22:40</time>
      </address>
      <p>Συγκλονισμένη είναι η κοινή γνώμη στην Ινδία μετά το θάνατο δύο αγοριών -ηλικίας τριών και έξι ετών- μετά από πτώση τους μέσα σε κατσαρόλες με καυτό νερό.</p>
      <p>Τα δύο παιδιά έχασαν τη ζωή τους σε διαφορετικά περιστατικά, με πιο πρόσφατο τον θάνατο του τρίχρονου παιδιού που έπαιζε και έπεσε κατά λάθος μέσα σε μεγάλη κατσαρόλα κατά τη διάρκεια οικογενειακής συγκέντρωσης τη Δευτέρα, στην πόλη Shabad.</p>
      <p>Σύμφωνα με το CNNi, μετακίνησε το καπάκι χωρίς να το καταλάβει και λίγο μετά έπεσε μέσα. Παρότι μεταφέρθηκε άμεσα στο νοσοκομείο, υπέκυψε στα τραύματά του.</p>
      <p>Το πρώτο περιστατικό</p>
      <p>Το πρώτο θύμα ήταν ο μικρός Behlapuram Reddy, ο οποίος έπεσε επίσης μέσα σε κατσαρόλα, ενώ βρισκόταν στο σχολείο του, στο χωριό Panyam.</p>
      <p>Ο Reddy μετέβη με τους συμμαθητές τους στην τραπεζαρία την ώρα του μεσημεριανού.</p>
      <p>«Καθώς το αγόρι έτρεξε προς την αίθουσα, έπεσε μέσα στην κατσαρόλα με το σαμπάρ (σ.σ. ινδικό παραδοσιακό πιάτο). Εκείνη την ώρα δεν ήταν στο χώρο κανένας υπεύθυνος του σχολείου και μερικοί εργάτες που έτυχε να βρίσκονται εκεί, τον έβγαλαν έξω και τον πήγαν στο νοσοκομείο» δήλωσε αστυνομικός.</p>
      <figure>
        <img src="https://cdn.cnngreece.gr/images/news/2019/11/22/india.jpg"/>
        <figcaption>Οι δύο περιοχές που σημειώθηκαν τα δυστυχήματα</figcaption>
      </figure>
      <p>Το αγοράκι δεν τα κατάφερε, καθώς τα εγκαύματά του ήταν σοβαρά.</p>
      <p>Η έρευνα των Αρχών επικεντρώνεται γύρω από δύο πρόσωπα που ενδεχομένως να φέρουν ευθύνη, ένας εκ των οποίων είναι ο διευθυντής του σχολείου.</p>
      <p>cnn.gr</p>
    </article>
  </body>
</html>