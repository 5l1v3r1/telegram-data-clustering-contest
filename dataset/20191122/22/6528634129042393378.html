<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.finanzaonline.com/notizie/ray-dalio-sconfessa-il-wsj-nessuna-maxi-scommessa-su-crollo-wall-street"/>
    <meta property="og:site_name" content="FinanzaOnline"/>
    <meta property="article:published_time" content="2019-11-22T22:12:00+00:00"/>
    <meta property="og:title" content="Ray Dalio sconfessa il Wsj: nessuna maxi-scommessa su crollo Wall Street"/>
    <meta property="og:description" content="Niente Big Short su Wall Street da parte di Bridgewater, il più grande hedge fund al mondo. E’ stato direttamente Ray Dalio, Co-Chief Investment Officer &amp; Co-Chairman of Bridgewater Associates, …"/>
  </head>
  <body>
    <article>
      <h1>Ray Dalio sconfessa il Wsj: nessuna maxi-scommessa su crollo Wall Street</h1>
      <address><time datetime="2019-11-22T22:12:00+00:00">22 Nov 2019, 22:12</time> by <a rel="author">Titta Ferraro</a></address>
      <p>Niente Big Short su Wall Street da parte di Bridgewater, il più grande hedge fund al mondo. E’ stato direttamente <b>Ray Dalio</b>, Co-Chief Investment Officer &amp; Co-Chairman of Bridgewater Associates, a smentire a mezzo social le indiscrezioni diffuse oggi dal Wall Street Journal.<br/>Il Wall Street Journal ha scritto un articolo che titolava “<b>Bridgewater Bets Big on Market Drop</b>“. “È sbagliato – scrive Ray Dalio in un post su Linkedin – . Voglio chiarire che non abbiamo alcuna scommessa netta tale che il mercato azionario cadrà. Abbiamo spiegato a Juliet Chung, l’autrice dell’articolo, che comunicare che noi abbiamo una visione ribassista del mercato azionario sarebbe fuorviante, ma è stato fatto comunque”. “Credo che ora viviamo in un mondo in cui i titoli sensazionalistici sono ciò che molti scrittori vogliono più di tutto – aggiunge Dalio – anche se i fatti non quadrano con i titoli. Puoi credermi o puoi credere al Wall Street Journal. Spero che tu sia venuto a sapere che puoi credermi”.</p>
      <figure>
        <img src="https://www.finanzaonline.com/app/uploads/2019/11/dalio-linkedin.jpg"/>
      </figure>
      <p>L’articolo in questione, pubblicato dal Wsj, dice che Bridgwater guadagnerà se a marzo lo S&amp;P 500 e l’Euro Stocks 50 finiranno entrambi in rosso. Le opzioni put di Bridgewater stando all’indiscrezione sarebbero del valore di 1,5 miliardi di dollari, pari a circa l’1% del totale degli asset in getione di Bridgewater.<br/>L’articolo ipotizzava, tra l’altro, che la posizione ribassista fosse legata a timori circa la possibile evoluzione della campagna per le <b>presidenziali Usa del 2020</b>. In particolare tra gli operatori serpeggia il timore di una caduta dei mercati nel caso <a href="https://www.finanzaonline.com/notizie/egemonia-wall-street-agli-sgoccioli-occhio-allo-spettro-elisabeth-warren-nel-2020"><i><b>Elisabeth Warren, ritenuta una ‘nemica di Wall Street’</b>,</i></a> vincerà la nomination al Partito Democratico e concorrerà alla presidenza degli Stati Uniti.</p>
    </article>
  </body>
</html>