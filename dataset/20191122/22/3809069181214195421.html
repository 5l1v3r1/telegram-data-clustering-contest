<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazzetta.gr/basketball/euroleague/article/1417411/mpartselona-makampi-tel-aviv-96-73-ti-dielyse-se-16-lepta"/>
    <meta property="og:site_name" content="gazzetta.gr"/>
    <meta property="article:published_time" content="2019-11-22T22:07:00+00:00"/>
    <meta property="og:title" content="Μπαρτσελόνα - Μακάμπι Τελ Αβίβ 96-73: Τη «διέλυσε» σε 16 λεπτά"/>
    <meta property="og:description" content="Η Μπαρτσελόνα… απογειώθηκε στο δεύτερο ημίχρονο και συνέτριψε τη Μακάμπι Τελ Αβίβ στη Βαρκελώνη με 96-73 . Νταμπλ-νταμπλ για τον Νίκολα Μίροτιτς και 43-20 το επιμέρους σκορ στα τελευταία 16'. "/>
  </head>
  <body>
    <article>
      <h1>Μπαρτσελόνα - Μακάμπι Τελ Αβίβ 96-73: Τη «διέλυσε» σε 16 λεπτά</h1>
      <h2>Η Μπαρτσελόνα… απογειώθηκε στο δεύτερο ημίχρονο και συνέτριψε τη Μακάμπι Τελ Αβίβ στη Βαρκελώνη με 96-73 . Νταμπλ-νταμπλ για τον Νίκολα Μίροτιτς και 43-20 το επιμέρους σκορ στα τελευταία 16'. </h2>
      <address><time datetime="2019-11-22T22:07:00+00:00">22 Nov 2019, 22:07</time> by <a rel="author" href="http://www.gazzetta.gr/dimosiografos/vassilis-vlachopoulos" target="_blank">Βασίλης Βλαχόπουλος</a></address>
      <p>Η <b>Μπαρτσελόνα </b>δεν βρήκε ρυθμό στην επίθεση, ενώ η<b> Μακάμπι Τελ Αβίβ </b>από πολύ νωρίς κλήθηκε να κάνει διαχείριση λόγω φάουλ. Συνολικά στην πρώτη περίοδο είχε 12 ομαδικά, γεγονός που έδωσε τη δυνατότητα στους γηπεδούχους να βρουν πόντους από τη γραμμή των βολών (σ. σ. 13/20 στο πρώτο μέρος). Συνολικά οι δύο ομάδες είχαν 12/33 σουτ στην πρώτη περίοδο η οποία έκλεισε με σκορ 21-18.</p>
      <p>Το δεύτερο δεκάλεπτο ήταν πιο συναρπαστικό. Η Μπαρτσελόνα προηγήθηκε με 24-18, για να ακολουθήσει ένα εντυπωσιακό σερί από τη Μακάμπι με ηγέτη τον <b>Ντιμπαρτολομέο</b> και 6/6 προσπάθειες τριών πόντων. Η ομάδα του <b>Γιάννη Σφαιρόπουλου </b>προηγήθηκε με 24-30 (12:30). Εκεί η Μπαρτσελόνα πήρε πόντους από <b>Μίροτιτς</b> και <b>Τόμιτς</b> (36-36, 16’). Η Μακάμπι δεν έχασε την ψυχραιμία της και στο τέλος του ημιχρόνου προηγήθηκε με 43-46.</p>
      <p>Στα διαδοχικά τρίποντα του Μίροτιτς στο ξεκίνημα του δευτέρου ημιχρόνου, η Μακάμπι απάντησε με σωστή κυκλοφορία μπάλας και εκτέλεση από κοντινή απόσταση (53-53, 24’). Ακολούθησε ένα τρομερό τρίλεπτο για την Μπαρτσελόνα. Στην εξίσωση του αγώνα μπήκε ο <b>Κόρι Χίγκινς, Αμπρίνες</b> και <b>Ντιλέινι</b> έδωσαν το μακρινό σουτ και οι γηπεδούχοι έτρεξαν επιμέρους σκορ 16-4 και προηγήθηκαν με 69-57 μετά την είσοδο στο τελευταίο δίλεπτο της περιόδου. Η περίοδος έκλεισε με σκορ 74-66.</p>
      <p>Το πρώτο τετράλεπτο της τελευταίας περιόδου ανήκε στον <b>Κάιλ Κούριτς</b> ο οποίος έβαλε διαδοχικά σουτ και η διαφορά πήγε στο +19 (87-68, 34:30) για την Μπαρτσελόνα η οποία είχε ρυθμό, ψυχολογία και μακρινό σουτ. Αντιθέτως, η Μακάμπι συμβιβάστηκε με την ανταγωνιστική εικόνα μέχρι το 25’, καθώς σε διάστημα έξι λεπτών στην τελευταία περίοδο σκόραρε μόλις δύο πόντους με τον <b>Ουίλμπεκιν</b>. Συνέπεια αυτού ήταν να φτάσει η διαφορά έως και το +26 (96-70).</p>
      <p><b>ΝΙΚΗΣΕ ΓΙΑΤΙ</b>: Σαν τη Λερναία Ύδρα, η Μπαρτσελόνα μπορεί να βγάλει ανά πάσα στιγμή διαφορετικό πρωταγωνιστή κι αυτό έκανε στο δεύτερο ημίχρονο καθώς η Μακάμπι ήταν αδύνατο να ακολουθήσει τον ρυθμό της και να σταματήσει ταυτόχρονα του Χίγκινς, Μίροτιτς, Αμπρίνες, Ντιλέινι και Κούριτς.</p>
      <p><b>ΕΚΑΝΑΝ ΤΗ ΔΙΑΦΟΡΑ</b>: Ο <b>Νίκολα Μίροτιτς</b> (23π., 14ρ.) έκανε τρομερό παιχνίδι, ήταν παντού στο παρκέ και το double double απεικονίζει και στατιστικά την προσφορά του. Αυτός βέβαια που ανέβασε ρυθμό και άλλαξε την εικόνα του αγώνα ήταν ο <b>Κόρι Χίγκινς.</b></p>
      <p><b>ΑΦΑΝΗΣ ΗΡΩΑΣ:</b> Ο <b>Άλεξ Αμπρίνες </b>έδωσε το μακρινό σουτ στην ομάδα του εκεί που το χρειάστηκε.</p>
      <p><b>ΠΕΡΑΣΑΝ ΚΑΙ ΔΕΝ ΑΚΟΥΜΠΗΣΑΝ</b>: Η Μακάμπι πήρε λίγα πράγματα από τους ψηλούς της.</p>
      <p><b>ΣΗΜΕΙΟ-ΚΛΕΙΔΙ:</b> Η ποιότητα της Μπαρτσελόνα φάνηκε στα τελευταία 16 λεπτά όπου με επιμέρους σκορ 43-20 «καθάρισε» με τη νίκη.</p>
      <p><b>ΤΙ ΠΕΤΑΝΕ</b>: Η Μακάμπι δεν εμφανίστηκε στο γήπεδο στην τελευταία περίοδο. Πριν βρει το μακρινό σουτ, η Μπαρτσελόνα ήταν στα… χαμένα</p>
      <p><b>Η ΦΑΣΗ ΤΟΥ ΑΓΩΝΑ: </b>Το coast to coast και εντυπωσιακό κάρφωμα του Αβντίγια στο 3<sup>ο</sup> δεκάλεπτο.</p>
      <p><b>Τα δεκάλεπτα</b>: 21-18, 43-46, 74-66, 96-73</p>
      <figure>
        <img src="http://www.gazzetta.gr/sites/default/files/stats_166.jpg"/>
      </figure>
    </article>
  </body>
</html>