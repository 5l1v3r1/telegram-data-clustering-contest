<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/22/sjajni-stimac-pogurao-fener-pao-slavio-u-minhenu/"/>
    <meta property="og:site_name" content="Sportska centrala"/>
    <meta property="article:published_time" content="2019-11-22T22:45:35+00:00"/>
    <meta property="og:title" content="Sjajni Štimac pogurao Fener, PAO slavio u Minhenu"/>
    <meta property="og:description" content="Završene su još tri utakmice 10. kola Evrolige. Panatinaikos je protutnjao kroz Minhen i došao do šestog trijumfa u ovoj sezoni. Bajern ke imao prednost u prvoj četvrtini, ali je PAO uspeo da se vrati u igru i povede do kraja poluvremena. Zeleni su susret rešili sjajnom igrom u trećoj deonici i potom rutinski priveli […]"/>
  </head>
  <body>
    <article>
      <h1>Sjajni Štimac pogurao Fener, PAO slavio u Minhenu</h1>
      <address><time datetime="2019-11-22T22:45:35+00:00">22 Nov 2019, 22:45</time> by <a rel="author">Milos</a></address>
      <p>Završene su još tri utakmice 10. kola Evrolige.</p>
      <p>Panatinaikos je protutnjao kroz Minhen i došao do šestog trijumfa u ovoj sezoni. Bajern ke imao prednost u prvoj četvrtini, ali je PAO uspeo da se vrati u igru i povede do kraja poluvremena. Zeleni su susret rešili sjajnom igrom u trećoj deonici i potom rutinski priveli meč kraju.</p>
      <p>Pol Zisper je sa 23 poena i sedam skokova bio najzapaženiji u nemačkoj ekipi, koja sada ima skor 4:6. Dvocifren je bio i Greg Monro sa 15 koševa. Vladimir Lučić je upisao sedam poena i četiri skoka. U redovima Panatinaikosa istakli su se Dešon Tomas sa 14, Tajris Rajs sa 13, Nik Kalates sa 12 i Janis Papapetru sa 11 poena. Kalates je dodao i sedam skokova i pet asistencija.</p>
      <p>Treću pobedu sezoni zabeležio je i Fenerbahče. Klub iz Istanbula slavio je na gostovanju u Francuskoj protiv ASVEL-a. Izabranici Željka Obradovića preuzeli su kontrolu meča u drugoj četvrtini i nisu je ispuštali do samog kraja.</p>
      <p>Junak pobede gostiju bio je srpski internacionalac Vladimir Štimac, koji je zabeležio 21 poen i osam skokova. Derik Vilijams je dodao 17, Melih Mahmutoglu 14, a Ali Muhamed 13 koševa. Nikola Kalinić je meč završio sa šest poena i četiri skoka. David Lajti sa 18, Žan-Šarl Livio sa 15 i Toni Džekiri sa 12 koševa bili su bolji od ostalih kod domaćih.</p>
      <p>Baskonija je rutinski savladala Zenit u Vitoriji. Ekipu iz Baskije su do pete pobede predvodili Tornike Šengelija sa 20 poena i Met Džening, koji je ubacio 11. Gustavo Ajon je bio najefikasniji u ruskom timu (2:8) sa 18 poena, dok je Ostin Holins dodao 10.</p>
      <p><b>Bajern – Panatinaikos 75:87</b> (24:16, 11:20, 18:29, 22:22)</p>
      <p><b>ASVEL – Fenerbahče 72:88</b> (16:19, 20:29, 16:19, 20:21)</p>
      <p><b>Baskonija – Zenit 70:60 </b>(15:18, 19:10, 18:16, 18:16)</p>
      <related>
        <h4>POVEZANE OBJAVE</h4>
        <a href="https://www.sportskacentrala.com/2019/11/22/evroliga-real-i-barselona-ubedljivi-u-derbijima/"/>
        <a href="https://www.sportskacentrala.com/2019/11/21/efes-nastavio-pobednicku-seriju-uzaludni-jovicev-rafal-pirejci-ubedljivi-u-berlinu/"/>
        <a href="https://www.sportskacentrala.com/2019/11/21/preko-zvezde-do-idealnog-tima-kola-sikma-deli-zvanje-mvp-a-tu-je-jos-jedan-igrac-albe/"/>
        <a href="https://www.sportskacentrala.com/2019/11/20/posle-famoznog-tajm-auta-obradovic-pokusao-sa-drugacijim-pristupom-video/"/>
        <a href="https://www.sportskacentrala.com/2019/11/20/debakl-fenera-u-barseloni/"/>
        <a href="https://www.sportskacentrala.com/2019/11/20/pitino-se-vratio-u-panatinaikos/"/>
        <a href="https://www.sportskacentrala.com/2019/11/20/bertomeu-prokomentarisao-obradovicev-famozni-tajm-aut/"/>
        <a href="https://www.sportskacentrala.com/2019/11/19/el-micic-mvp-real-deklasirao-himki-valensija-i-bajern-preokretom-do-pobede/"/>
        <a href="https://www.sportskacentrala.com/2019/11/19/teski-dani-za-zvezdu-alba-vodila-od-prvog-do-poslednjeg-minuta-i-ubedljivo-trijumfovala/"/>
      </related>
    </article>
  </body>
</html>