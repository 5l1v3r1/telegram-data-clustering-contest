<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837335-korniyenko-nazvav-oriyentovni-termini-prokhodzhennya-zakonoproektu-pro-referendum-pershogo-chitannya"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-22T22:55:00+00:00"/>
    <meta property="og:title" content="Корнієнко назвав орієнтовні терміни проходження законопроекту про референдум першого читання"/>
    <meta property="og:description" content="КИЇВ. 22 листопада. УНН. Законопроект про референдум може бути підтриманий у першому читанні вже у січні. Про це повідомив голова партії &quot;Слуга народу&quot; і …"/>
  </head>
  <body>
    <article>
      <h1>Корнієнко назвав орієнтовні терміни проходження законопроекту про референдум першого читання</h1>
      <address><time datetime="2019-11-22T22:55:00+00:00">22 Nov 2019, 22:55</time> by <a rel="author">Наталка Кузіна</a></address>
      <p><b>КИЇВ. 22 листопада. УНН. </b>Законопроект про референдум  може бути підтриманий у першому читанні вже у січні. Про це повідомив голова партії "Слуга народу" і перший заступник голови фракції Олександр Корнієнко в ефірі радіо ”Новое время”, передає <b>УНН</b>.</p>
      <p>"... на цій сесії є потенціал в першому читанні отримати (законопроект про референдум - ред.). Наприклад, у січні”, - зазначив Корнієнко.</p>
      <p>Разом з тим, він не відкидає, що законопроект пройде перше читаття уже на початку наступної сесії, що відбудеться у лютому.</p>
      <p>Раніше перший заступник Голови Верховної Ради України Руслан Стефанчук заявив, що блок проектів законів, які стосуються <a href="https://www.unn.com.ua/uk/news/1835146-stefanchuk-rozpoviv-koli-u-sesiynu-zalu-vnesut-blok-zakonoproektiv-yaki-stosuyutsya-narodovladdya">народовладдя</a>, найближчим часом будуть внесені до сесійної зали. </p>
      <p>Як повідомляв <b>УНН</b>, депутати до нового року планують презентувати закон про <a href="https://www.unn.com.ua/uk/news/1830484-u-sluzi-narodu-do-novogo-roku-planuyut-prezentuvati-zakon-pro-narodovladdya">народовладдя</a>.</p>
    </article>
  </body>
</html>