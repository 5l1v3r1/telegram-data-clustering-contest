<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sportklub.rs/Kosarka/Euroleague/a315340-PAO-naneo-sesti-poraz-Radonjicevom-Bajernu.html"/>
    <meta property="og:site_name" content="Sport Klub"/>
    <meta property="article:published_time" content="2019-11-22T22:09:00+00:00"/>
    <meta property="og:title" content="PAO naneo šesti poraz Radonjićevom Bajernu"/>
    <meta property="og:description" content="Košarkaši Panatinaikosa slavili su u meču 10. kola Evrolige na gostovanju Bajernu rezultatom 87:75."/>
  </head>
  <body>
    <article>
      <h1>PAO naneo šesti poraz Radonjićevom Bajernu</h1>
      <h2>Košarkaši Panatinaikosa slavili su u meču 10. kola Evrolige na gostovanju Bajernu rezultatom 87:75.</h2>
      <address><time datetime="2019-11-22T22:09:00+00:00">22 Nov 2019, 22:09</time> by <a rel="author">Aleksandra Radivojević</a></address>
      <figure>
        <img src="https://sportklub.rs/Picture/127518/jpeg/dejan-radonjic.jpg"/>
        <figcaption>Dejan Radonjić<cite>Sebastian Widmann/Bongarts/Getty Images</cite></figcaption>
      </figure>
      <p>Meč u Minhenu je bolje otvorila ekipa Dejana Radonjića, ali je grčki tim uspeo da pronađe ritam do kraja prvog poluvremena i na pauzu ode sa pola koša prednosti (36:35).</p>
      <p>U nastavku je Panata potpuno preuzela inicijativu, treću deonicu dobila sa +11, a zatim mirno privela duel kraju.</p>
      <p>Najbolji u gostujućem sastavu bio je Dešon Tomas sa 14 poena. Pratio ga Tajris Rajs sa 13, a dvocifreni su bili i Nik Kalatis sa 12, Janis Papapetru sa 11 i Džimer Fredet sa 10 poena.</p>
      <p>U redovima minhenske ekipe istakao se Pol Zipser sa 23 poena, dok je Greg Monro ubacio 15.</p>
      <p>Vladimir Lučić je za 32 minuta na terenu postigao sedam poena, dok je Leon Radošević ubacio dva za sedam minuta.</p>
      <p>Atinjani su tako upisali šestu pobedu, dok je Bajern doživeo šesti neuspeh u elitnom takmičenju.</p>
    </article>
  </body>
</html>