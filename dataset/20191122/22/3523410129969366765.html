<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641445/%D8%A7%D9%81%D8%B1%D8%A7%D8%AF-%D9%85%D8%B3%D9%86-%D8%A8%DB%8C%D9%85%D8%A7%D8%B1%D8%A7%D9%86-%D9%88-%DA%A9%D9%88%D8%AF%DA%A9%D8%A7%D9%86-%D8%A7%D8%B2-%D8%AA%D8%B1%D8%AF%D8%AF-%D8%AF%D8%B1-%D9%BE%D8%A7%DB%8C%D8%AA%D8%AE%D8%AA-%D8%AE%D9%88%D8%AF%D8%AF%D8%A7%D8%B1%DB%8C-%DA%A9%D9%86%D9%86%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-22T22:29:00+00:00"/>
    <meta property="og:title" content="افراد مسن، بیماران و کودکان از تردد در پایتخت خودداری کنند"/>
    <meta property="og:description" content="اداره کل هواشناسی استان تهران روز جمعه در اطلاعیه ای با بیان اینکه شرایط ناسالم هوای پایتخت تا روز سه شنبه (5 آذر) ادامه دارد، از کودکان، افراد مسن..."/>
  </head>
  <body>
    <article>
      <h1>
        <a href="https://www.bultannews.com/fa/news/641445/%D8%A7%D9%81%D8%B1%D8%A7%D8%AF-%D9%85%D8%B3%D9%86-%D8%A8%DB%8C%D9%85%D8%A7%D8%B1%D8%A7%D9%86-%D9%88-%DA%A9%D9%88%D8%AF%DA%A9%D8%A7%D9%86-%D8%A7%D8%B2-%D8%AA%D8%B1%D8%AF%D8%AF-%D8%AF%D8%B1-%D9%BE%D8%A7%DB%8C%D8%AA%D8%AE%D8%AA-%D8%AE%D9%88%D8%AF%D8%AF%D8%A7%D8%B1%DB%8C-%DA%A9%D9%86%D9%86%D8%AF">افراد مسن، بیماران و کودکان از تردد در پایتخت خودداری کنند</a>
      </h1>
      <h2>اداره کل هواشناسی استان تهران روز جمعه در اطلاعیه ای با بیان اینکه شرایط ناسالم هوای پایتخت تا روز سه شنبه (5 آذر) ادامه دارد، از کودکان، افراد مسن...</h2>
      <address><time datetime="2019-11-22T22:29:00+00:00">22 Nov 2019, 22:29</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، اداره کل<b> هواشناسی</b> استان<b> تهران</b>، در این اطلاعیه از شهروندان خواسته است که از انجام فعالیت طولانی و سنگین خارج از منزل خودداری کنند.</p>
      <p>اداره کل هواشناسی استان تهران افزود:‌ علت این پایداری شرایط ناسالم هوا عدم وزش باد مناسب جهت تهویه طبیعی هوا ذکر شده است.</p>
      <p>کیفیت هوای پایتخت در روزهای پنجشنبه (دیروز) و جمعه(امروز) با قرار گرفتن بر روی شاخص ۱۱۹ و ۱۱۱ در شرایط ناسالم برای گروه های حساس (بیماران قلبی، سالمندان، کودکان و زنان باردار) بود.</p>
      <p>شاخص کیفیت هوا (Air Quality Index = AQI) معیاری برای تعیین روزانه کیفیت هوا و میزان ارتباط آن با سطوح سلامتی افراد است که به ترتیب از صفر تا ۵۰ در شرایط پاک (سبز)، ۵۱ تا ۱۰۰ در شرایط سالم (زرد و حدمجاز استاندارد یا حد سلامت)، ۱۰۱ تا ۱۵۰ در شرایط ناسالم برای گروه حساس (نارنجی)، ۱۵۱ تا ۲۰۰ در شرایط ناسالم برای همه (قرمز)، ۲۰۱ تا ۳۰۰ در شرایط بسیار ناسالم (بنفش) و ۳۰۱ تا ۵۰۰ در شرایط خطرناک (ارغوانی) تعیین شده است.</p>
      <p>در اطلاعیه اداره کل هواشناسی استان تهران کاهش کیفیت هوا و افزایش غلظت آلاینده های جوی در بخش های صنعتی و پرجمعیت مخاطره مناطق پرتردد تهران، ورامین، شهرری و اسلامشهر ذکر شده است.</p>
    </article>
  </body>
</html>