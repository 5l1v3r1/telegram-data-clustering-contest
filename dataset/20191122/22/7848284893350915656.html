<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fcinternews.it/news/lippi-sicuro-credo-che-linter-possa-durare-e-anche-crescere-323785"/>
    <meta property="og:site_name" content="FcInterNews.it"/>
    <meta property="article:published_time" content="2019-11-22T22:38:11+00:00"/>
    <meta property="og:title" content="Lippi sicuro: &quot;Credo che l’Inter possa durare e anche crescere&quot;"/>
    <meta property="og:description" content="Marcello Lippi, intervistato da Radio Radio, ha detto la sua sull'Inter, sul confronto con la Juventus e sul percorso fatto da entrambe le squadre, quest'anno in particolar..."/>
  </head>
  <body>
    <article>
      <h1>Lippi sicuro: "Credo che l’Inter possa durare e anche crescere"</h1>
      <address><time datetime="2019-11-22T22:38:11+00:00">22 Nov 2019, 22:38</time> by <a rel="author">Egle Patanè</a></address>
      <p><b>Marcello Lippi,</b> intervistato da <i>Radio Radio</i>, ha detto la sua sull'Inter, sul confronto con la Juventus e sul percorso fatto da entrambe le squadre, quest'anno in particolar modo.</p>
      <p><b>Quanto è credibile questa Inter? Secondo Marcello Lippi la Juve può tornare a vincere la Champions?</b><br/>“Io credo che l’Inter possa durare e possa anche crescere. Credo però che molti non abbiano fatto una considerazione sulla Juventus e cioè che la Juventus è l’unica squadra imbattuta. Questa squadra è destinata a crescere, a giocare sempre di più il calcio che gli vuol far fare questo allenatore, è destinata a far crescere i suoi campioni, a recuperare giocatori. Ha una rosa che non credo abbia nessuno in Europa e fino adesso si è espressa al 60-70%. Questa è una considerazione che chi ha intenzione di vincere il campionato deve fare. Per quanto riguarda la Champions League io credo che la Juve fino a tre o quattro anni fa era subito dietro a Barcellona, Real Madrid, Manchester, ecc… Adesso è insieme a quel gruppetto di tre quattro squadre e ha le stesse possibilità. Ci può entrare anche il Paris Saint-Germain quest’anno probabilmente. Poi dipende da come arrivi. La Champions si decide a marzo. Se arrivi ai quarti di finale e vai a giocare che ti mancano giocatori importanti o che non sono in forma, o hai qualche squalificato… Devi arrivare in condizione e con tutti i tuoi migliori giocatori”.</p>
    </article>
  </body>
</html>