<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://torino.corriere.it/cronaca/19_novembre_23/torino-studente-cade-balcone-una-festa-grave-6099330c-0dd2-11ea-8033-a2d631aa9706.shtml"/>
    <meta property="og:site_name" content="Corriere della Sera"/>
    <meta property="article:published_time" content="2019-11-22T22:00:00+00:00"/>
    <meta property="og:title" content="Torino, studente cade dal balcone durante una festa: è gravissimo"/>
    <meta property="og:description" content="L’incidente in via Cernaia. Testimoni riferiscono che aveva bevuto"/>
  </head>
  <body>
    <article>
      <h1>Torino, studente cade dal balcone durante una festa: è gravissimo</h1>
      <h2>L’incidente in via Cernaia. È caduto di faccia riportando trauma cranico e toracico a entrambi i polmoni. Testimoni riferiscono che aveva bevuto. Indagano i carabinieri</h2>
      <address><time datetime="2019-11-22T22:00:00+00:00">22 Nov 2019, 22:00</time> by <a rel="author">Lorenza Castagneri e Massimo Massenzio</a></address>
      <p>Era alla festa di alcuni amici in un elegante appartamento in pieno centro, ma si è sporto troppo dal balcone ed è precipitato nel vuoto. Sono gravi le condizioni di uno studente universitario di 22 anni, caduto dal terzo piano di un palazzo in via Cernaia. Dopo un volo di circa 10 metri, il giovane, cittadino spagnolo residente a Biella, è ricoverato al Cto. Testimoni riferiscono che aveva bevuto. Indagano i carabinieri. Stava festeggiando il compleanno di un amico.</p>
      <h4>Intubato</h4>
      <p>Il ragazzo ora si trova ricoverato nella rianimazione del pronto soccorso dell’ospedale Cto. La caduta, molto probabilmente di faccia, gli ha provato traumi in tutto il corpo. L’elenco è spaventoso. Il giovane ha un gravissimo trauma cranico, un trauma facciale, un trauma toracico a entrambi i polmoni, è un trauma addominale, più un femore e il bacino rotto. I medici hanno stabilizzato il giovane, poi lo hanno intubato e posto in coma farmacologico. La prognosi è riservata.</p>
    </article>
  </body>
</html>