<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.descopera.ro/dnews/18607181-sydney-a-devenit-unul-dintre-cele-mai-poluate-orase-din-lume-din-cauza-incendiilor-de-vegetatie"/>
    <meta property="og:site_name" content="DESCOPERĂ"/>
    <meta property="article:published_time" content="2019-11-22T22:00:00+00:00"/>
    <meta property="og:title" content="Sydney a devenit unul dintre cele mai poluate oraşe din lume din cauza incendiilor de vegetaţie"/>
    <meta property="og:description" content="Oraşul australian Sydney a fost inclus pe lista celor mai poluate zece oraşe din lume din cauza fumului degajat de incendiile puternice de vegetaţie care afectează statul New South Wales."/>
  </head>
  <body>
    <article>
      <h1>Sydney a devenit unul dintre cele mai poluate oraşe din lume din cauza incendiilor de vegetaţie</h1>
      <address><time datetime="2019-11-22T22:00:00+00:00">22 Nov 2019, 22:00</time> by <a rel="author" href="https://www.descopera.ro/autori/" target="_blank">Redactia Descopera.ro</a></address>
      <figure>
        <img src="https://storage0.dms.mpinteractiv.ro/media/401/321/5109/18607181/1/sydney-opera-house-373144-1280.jpg"/>
      </figure>
      <p>Oraşul australian Sydney a fost inclus pe lista celor mai poluate zece oraşe din lume din cauza fumului degajat de incendiile puternice de vegetaţie care afectează statul New South Wales.</p>
      <p>Astfel, potrivit clasamentului Air Visual, Sydney se află zilele acestea pe locul 8 în lume în privinţa poluării aerului, înaintea unor oraşe cunoscute pentru nivelul ridicat de poluare, precum Jakarta sau Shenzhen, potrivit Mediafax.</p>
      <p>Din cauza incendiilor de vegetaţie care afectează New South Wales, în multe dintre regiunile acestui stat vizibilitatea este sub 100 de metri. Potrivit autorităţilor locale, 73 de persoane s-au prezentat la spital acuzând probleme respiratorii în ultimele două săptămâni, un număr dublu de cazuri faţă de perioadele obişnuite.</p>
      <p>Autorităţile din statele australiene Queensland şi New South Wales au decretat stare de urgenţă, întrucât zona de est a ţării este ameninţată de izbucnirea unor noi incendii „catastrofale” de vegetaţie.</p>
      <p>Incendiile din mai multe state din Australia au pus în pericol viaţa a mii de oameni, cel puţin patru persoane au decedat, aproximativ un milion de hectare de terenuri agricole şi pădure au ars, iar peste 400 de locuinţe au fost distruse.</p>
      <related>
        <a href="https://www.descopera.ro/natura/17791418-planta-ce-curata-aerul-poluat-din-casa"/>
      </related>
      <related>
        <a href="https://www.descopera.ro/dnews/17135434-aproape-30000-de-romani-mor-anual-din-cauze-asociate-aerului-poluat-conform-unui-studiu-efectuat-de-agentia-europeana-a-mediului"/>
      </related>
      <related>
        <a href="https://www.descopera.ro/dnews/16157347-amestecul-de-ceata-si-fum-din-europa-ar-putea-fi-mai-toxic-decat-aerul-poluat-din-china"/>
      </related>
      <related>
        <a href="https://www.descopera.ro/stiinta/15893999-doua-miliarde-de-copii-respira-un-aer-poluat-iar-sanatatea-lor-este-in-pericol"/>
      </related>
      <related>
        <a href="https://www.descopera.ro/stiinta/15752281-peste-92-din-populatia-planetei-respira-un-aer-poluat-ce-se-intampla-in-romania"/>
      </related>
      <related>
        <a href="https://www.descopera.ro/dnews/15543430-tricourile-care-isi-schimba-tiparul-in-functie-de-cat-de-poluat-este-aerul"/>
      </related>
      <related>
        <h4>Citeşte şi</h4>
        <a href="https://www.descopera.ro/natura/18255915-o-insula-din-oceanul-pacific-transformata-in-unul-dintre-cele-mai-poluate-locuri-de-pe-pamant"/>
        <a href="https://www.descopera.ro/natura/17063200-a-fost-creat-vehiculul-care-curata-apele-poluate"/>
        <a href="https://www.descopera.ro/dnews/14511720-metropolele-pe-care-ar-trebui-sa-le-eviti-topul-celor-mai-poluate-20-de-orase-din-lume-foto"/>
        <a href="https://www.descopera.ro/dnews/11536944-poluarea-din-aer-este-oficial-factor-cancerigen-care-sunt-cele-mai-poluate-orase-din-romania-si-din-restul-lumii"/>
      </related>
    </article>
  </body>
</html>