<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zougla.gr/kosmos/article/volivia-to-kinovoulio-anamenete-na-egrini-to-nomosxedio-gia-ti-diefkolinsi-tis-dieksagogis-ton-eklogon"/>
    <meta property="og:site_name" content="Ζούγkλ@"/>
    <meta property="article:published_time" content="2019-11-22T22:54:00+00:00"/>
    <meta property="og:title" content="Βολιβία: Το Κοινοβούλιο αναμένεται να εγκρίνει το νομοσχέδιο για τη διευκόλυνση της διεξαγωγής των εκλογών"/>
    <meta property="og:description" content="Το Κοινοβούλιο της Βολιβίας πρόκειται να ψηφίσει νόμο εντός της σημερινής ημέρας για να διευκολυνθεί η διεξαγωγή των εκλογών, έπειτα από τη συμφωνία που κατέληξαν οι βουλευτές των τριών πολιτικών κομμάτων του Σώματος, ανακοίνωσε στο πρακτορείο Reuters στέλεχος της παράταξης του πρώην προέδρου Έβο Μοράλες."/>
  </head>
  <body>
    <article>
      <h1>Βολιβία: Το Κοινοβούλιο αναμένεται να εγκρίνει το νομοσχέδιο για τη διευκόλυνση της διεξαγωγής των εκλογών</h1>
      <address>
        <time datetime="2019-11-22T22:54:00+00:00">22 Nov 2019, 22:54</time>
      </address>
      <p>Το Κοινοβούλιο της Βολιβίας πρόκειται να ψηφίσει νόμο εντός της σημερινής ημέρας για να διευκολυνθεί η διεξαγωγή των εκλογών, έπειτα από τη συμφωνία που κατέληξαν οι βουλευτές των τριών πολιτικών κομμάτων του Σώματος, ανακοίνωσε στο πρακτορείο Reuters στέλεχος της παράταξης του πρώην προέδρου Έβο Μοράλες.</p>
      <p>Σύμφωνα με τον αντιπρόεδρο της Βουλής Ένρι Καβρέρα, η Γερουσία αναμένεται να ψηφίσει το εκλογικό νομοσχέδιο αργά απόψε, Παρασκευή, τοπική ώρα και η Κάτω Βουλή εν συνεχεία αναμένεται να ανάψει το πράσινο φως το απόγευμα του Σαββάτου.</p>
      <p>«Πρόκειται να το περάσουμε τελειωτικά», δήλωσε ο Καβρέρα. Νωρίτερα, η επικεφαλής της Γερουσίας Έβα Κόπα δήλωσε πως η Άνω Βουλή θα υπερψηφίσει το εκλογικό νομοσχέδιο αργά το βράδυ της Παρασκευής.</p>
    </article>
  </body>
</html>