<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtvoost.nl/nieuws/321817/Henk-Smit-ondernemer-van-het-jaar-in-Twente-Renate-en-Marc-Back-in-Vechtdal"/>
    <meta property="og:site_name" content="RTV Oost"/>
    <meta property="article:published_time" content="2019-11-22T22:31:21+00:00"/>
    <meta property="og:title" content="Henk Smit ondernemer van het jaar in Twente, Renate en Marc Back in Vechtdal"/>
    <meta property="og:description" content="Henk Smit van Kees Smit Tuinmeubelen is de Beste Twentse Ondernemer van 2019. In Vechtdal ging de eer naar Renate en Marc Back van Drabo Hardenberg B.V. Dit werd vanavond bekend gemaakt bij de jaarlijkse ondernemersverkiezingen in deze regio's."/>
  </head>
  <body>
    <article>
      <h1>Henk Smit ondernemer van het jaar in Twente, Renate en Marc Back in Vechtdal</h1>
      <address>
        <time datetime="2019-11-22T22:31:21+00:00">22 Nov 2019, 22:31</time>
      </address>
      <slideshow>
        <figure>
          <img src="https://imgo.rgcdn.nl/d542d8673ec14e63a2f41767d86db5b4/opener/De-ondernemers-werden-vanavond-in-het-zonnetje-gezet-in-het-Vechtdal-Foto-GS-Media.jpg?v=6hwsNIKuLZO3BgffovnzaA2"/>
        </figure>
        <figure>
          <img src="https://imgo.rgcdn.nl/d542d8673ec14e63a2f41767d86db5b4/opener/De-ondernemers-werden-vanavond-in-het-zonnetje-gezet-in-het-Vechtdal-Foto-GS-Media.jpg?v=6hwsNIKuLZO3BgffovnzaA2"/>
        </figure>
        <figcaption>De ondernemers werden vanavond in het zonnetje gezet in het Vechtdal (Foto: GS Media)</figcaption>
      </slideshow>
      <p>Henk Smit van Kees Smit Tuinmeubelen is de Beste Twentse Ondernemer van 2019. In Vechtdal ging de eer naar Renate en Marc Back van Drabo Hardenberg B.V. Dit werd vanavond bekend gemaakt bij de jaarlijkse ondernemersverkiezingen in deze regio's.</p>
      <p>Henk Smit won de Twentse verkiezing. De jury noemde Smit 'een ondernemer die de traditie van het familiebedrijf eert maar ook kijkt naar de toekomst'. Smit laat in de verkiezing Lucas en Fons Haafkes van het gelijknamige bouwbedrijf en Sandra Burbano Vasques van het Enschedese restaurant Catalina’s achter zich.</p>
      <p>Naast de Beste Ondernemer werden ook de beste Twentse Startup en het Fitste bedrijf van 2019 gekozen. Dat werden respectievelijk InnoValor en softwarebedrijf DifferIT.</p>
      <p>
        <b>Vechtdal</b>
      </p>
      <p>Op de Vechtdal Ondernemersverkiezingen in Hardenberg werden meerdere ondernemers in het zonnetje gezet tijdens het Vechtdal Ondernemers Feest in het multifunctionele LOC+ in Hardenberg. </p>
      <p>Ondernemer van het Jaar werden Renate en Marc Back van Drabo Hardenberg BV. Bij de Startende Ondernemers ging de award naar André Hofsink en Jasper Fransen van Strategisch Ontwerpbureau JA. In de categorie Student Ondernemer kreeg het drietal van Housone, René Daatselaar, Jilmar Kleinlugtenbeld en Ezra Schoonen, de prijs.</p>
      <aside>Heb je een nieuwstip of nieuwe informatie? Tip de redactie via een WhatsApp-bericht: <a href="https://wa.me/31657033333?text=Henk+Smit+ondernemer+van+het+jaar+in+Twente%2c+Renate+en+Marc+Back+in+Vechtdal">06 - 57 03 33 33</a>.</aside>
    </article>
  </body>
</html>