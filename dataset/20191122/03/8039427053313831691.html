<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=961363"/>
    <meta property="og:site_name" content="Andhrajyothy"/>
    <meta property="article:published_time" content="2019-11-22T03:46:00+00:00"/>
    <meta property="og:title" content="భారత్‌ క్లీన్‌‌స్వీప్"/>
    <meta property="og:description" content="ADVT"/>
  </head>
  <body>
    <article>
      <h1>భారత్‌ క్లీన్‌‌స్వీప్</h1>
      <address>
        <time datetime="2019-11-22T03:46:00+00:00">22 Nov 2019, 03:46</time>
      </address>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <ul>
        <li>
          <b>ఐదో టీ20లోనూ విండీస్‌ ఓటమి</b>
        </li>
      </ul>
      <p><b>ప్రొవిడెన్స్‌ (గయాన): </b>కరీబియన్‌ టూర్‌ను భారత మహిళల క్రికెట్‌ జట్టు ఘనంగా ముగించింది. మూడు వన్డేల సిరీస్‌ను 2-1తో గెలిచిన టీమిండియా.. ఐదు టీ20ల సిరీస్‌ను కూడా 5-0తో క్లీన్‌‌స్వీప్ చేసింది. ఆఖరిదైన ఐదో టీ20లో భారత్‌ 61 పరుగుల తేడాతో వెస్టిండీస్‌ను ఓడించింది. వేద కృష్ణమూర్తి (48 బంతుల్లో 4 ఫోర్లతో 57 నాటౌట్‌), జెమీమా రోడ్రిగ్స్‌ (56 బంతుల్లో 3 ఫోర్లతో 50) రాణించడంతో భారత్‌ నిర్ణీత 20 ఓవర్లలో 3 వికెట్లకు 134 పరుగులు సాధించింది. టీనేజర్‌ షెఫాలీ వర్మ (9), కెప్టెన్‌ స్మృతి మంధాన (7) నిరాశపరిచారు. వేద కృష్ణమూర్తి, రోడ్రిగ్స్‌ మూడో వికెట్‌కు 117 పరుగుల భాగస్వామ్యంతో జట్టును ఆదుకున్నారు. ఛేదనలో.. ఆఫ్‌ స్పిన్నర్‌ అనూజా పాటిల్‌ (2/3), రాధా యాదవ్‌ (1/10), హర్లీన్‌ డియోల్‌ (1/13) కట్టుదిట్టంగా బౌలింగ్‌ చేయడంతో.. విండీస్‌ 20 ఓవర్లలో 7 వికెట్లకు 73 పరుగులే చేసి చిత్తుగా ఓడింది. కైషోనా నైట్‌ (22), షెమైనె క్యాంబెల్లె (19) టాప్‌ స్కోరర్లు. </p>
      <p> </p>
      <p>
        <b>రాధకు 2, జెమీమాకు 4</b>
      </p>
      <p>ఐసీసీ గురువారం ప్రకటించిన టీ20 మహిళల ర్యాంకిం గ్స్‌ బ్యాటింగ్‌ విభాగంలో జెమీమా రోడ్రిగ్స్‌ రెండో స్థానానికి చేరింది. బౌలర్ల కేటగిరీలో లెఫ్టామ్‌ స్పిన్నర్‌ రాధా యాదవ్‌ రెండో ర్యాంకు దక్కించుకుంది. యువ సంచలనం షెఫాలీ వర్మ 57 స్థానాలు మెరుగుపరుచుకొని 30వ ర్యాంకుకు చేరడం విశేషం.</p>
    </article>
  </body>
</html>