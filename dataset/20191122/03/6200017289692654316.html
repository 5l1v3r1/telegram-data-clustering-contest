<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fanatik.com.tr/trabzonsporda-yildizlar-goreve-hazir-2103503"/>
    <meta property="og:site_name" content="Fanatik"/>
    <meta property="article:published_time" content="2019-11-22T03:05:00+00:00"/>
    <meta property="og:title" content="Trabzonspor’da yıldızlar göreve hazır"/>
    <meta property="og:description" content="Trabzonspor’da Sörloth milli takımdan döndü, Obi Mikel iyileşti, hafif ağrıları devam eden Sosa ise “Oynarım” dedi. Trabzonspor’un hocası Ünal Karaman, 3 yıldızını da yarın Ankaragücü deplasmanında 11’e koyacak."/>
  </head>
  <body>
    <article>
      <h1>Trabzonspor’da yıldızlar göreve hazır</h1>
      <h2>Trabzonspor’da Sörloth milli takımdan döndü, Obi Mikel iyileşti, hafif ağrıları devam eden Sosa ise “Oynarım” dedi. Trabzonspor’un hocası Ünal Karaman, 3 yıldızını da yarın Ankaragücü deplasmanında 11’e koyacak.</h2>
      <address>
        <time datetime="2019-11-22T03:05:00+00:00">22 Nov 2019, 03:05</time>
      </address>
      <p>Milli arayı oldukça iyi geçiren <b><a href="https://www.fanatik.com.tr/haberler/trabzonspor">Trabzonspor</a></b>’da, Ankaragücü maçı hazırlıkları sürüyor. Yarın Başkent ekibiyle deplasmanda kozlarını paylaşacak Fırtına’da yıldızlar göreve hazır...</p>
      <p>Norveç Milli Takımı’nda çıktığı 2 maçta 3 gol atan Alexander <a href="https://www.fanatik.com.tr/haberler/sorloth">Sörloth</a>, oldukça formda ve moralli döndü. <a href="https://www.fanatik.com.tr/haberler/obi-mikel">Obi Mikel</a> lige verilen arada sakatlığını tamamen atlatırken, Jose <a href="https://www.fanatik.com.tr/haberler/sosa">Sosa</a> da takımla çalışmaları sürdürüyor.</p>
      <p>
        <b>Sturridge belirsiz</b>
      </p>
      <p>Hafif ağrısı olmasına rağmen, “Oynamaya hazırım” diyen Sosa, Ankaragücü karşısında yine Bordo-Mavili ekibe liderlik edecek.</p>
      <p>Teknik direktör <a href="https://www.fanatik.com.tr/haberler/unal-karaman">Ünal Karaman</a>, Alexander Sörloth, Obi Mikel ve Sosa’yı Ankaragücü mücadelesinde ilk 11’e koyacak. 2 aylık sakatlıktan yeni dönen Ekuban’ın riske edilmesi beklenmiyor. Sturridge’le ilgili karar ise bugün verilecek. İngiliz yıldız kafilede olacak ama 11’e girip girmeyeceği belirsiz.</p>
    </article>
  </body>
</html>