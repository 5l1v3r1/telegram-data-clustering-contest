<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bhaskar.com/national/news/ram-lala-s-bhog-in-ayodhya-will-make-by-gavind-bhog-rice-of-bihar-01692367.html"/>
    <meta property="og:site_name" content="Dainik Bhaskar"/>
    <meta property="article:published_time" content="2019-11-22T03:20:02+00:00"/>
    <meta property="og:title" content="भास्कर खास / बिहार के गाेविंद भाेग चावल से अयोध्या में रामलला का भोग बनेगा, रोज 5 हजार भक्त प्रसाद ग्रहण करेंगे"/>
    <meta property="og:description" content="पटना के महावीर मंदिर की पहल, 60 क्विंटल चावल अयोध्या भेजा कैमूर जिले के माेकरी गांव का गोविंद भोग नाम का चावल सबसे सुगंधित माना जाता है मान्यता है पहाड़ पर स्थित एक मंदिर से पानी गांव में आता है, इस वजह से चावल में खुशबू ज्यादा | Ram Lala's bhog in Ayodhya will make by Gavind Bhog rice of Bihar"/>
  </head>
  <body>
    <article>
      <h1>भास्कर खास / बिहार के गाेविंद भाेग चावल से अयोध्या में रामलला का भोग बनेगा, रोज 5 हजार भक्त प्रसाद ग्रहण करेंगे</h1>
      <address><time datetime="2019-11-22T03:20:02+00:00">22 Nov 2019, 03:20</time> by <a rel="author">Dainik Bhaskar</a></address>
      <figure>
        <img src="https://i10.dainikbhaskar.com/thumbnails/730x548/web2images/www.bhaskar.com/2019/11/22/0521_patanaa_0.jpg"/>
        <figcaption>पहाड़ पर स्थित मुंडेश्वरी मंदिर से ही मोकरी गांव में पानी आता है।</figcaption>
      </figure>
      <ul>
        <li>पटना के महावीर मंदिर की पहल, 60 क्विंटल चावल अयोध्या भेजा</li>
        <li>कैमूर जिले के माेकरी गांव का गोविंद भोग नाम का चावल सबसे सुगंधित माना जाता है</li>
        <li>मान्यता है पहाड़ पर स्थित एक मंदिर से पानी गांव में आता है, इस वजह से चावल में खुशबू ज्यादा</li>
      </ul>
      <h3>Dainik Bhaskar</h3>
      <p>Nov 22, 2019, 08:50 AM IST</p>
      <p><b>पटना (आलाेक कुमार). </b>देश- विदेश में मशहूर बिहार के प्रसिद्ध गोविंद भोग चावल से अयाेध्या में रामलला का भाेग बनेगा। भगवान के अलावा भक्ताें के लिए भाेजन प्रसाद भी गाेविंद भाेग चावल से ही बनेगा। यह व्यवस्था पटना के महावीर मंदिर ट्रस्ट की ओर से की जाएगी। इसके लिए गुरुवार काे पटना से 60 क्विंटल गाेविंद भाेग चावल अयाेध्या भेजा गया। महावीर मंदिर ट्रस्ट के सचिव आचार्य किशाेर कुणाल ने बताया कि 1 दिसंबर को विवाह पंचमी के दिन से राम रसोई की शुरुआत हाेगी। अभी 6 ट्रक चावल कैमूर के माेकरी गांव से मंगवाया गया है। राम रसोई और भगवान के भाेग की सेवा लगातार चलती रहेगी। रामलला के पक्ष में फैसला आने के बाद आचार्य कुणाल ने मंदिर निर्माण के लिए 10 कराेड़ रुपए की राशि देने की घाेषणा की थी।</p>
      <p>
        <b>मान्यता: पहाड़ी पर स्थित माता मुंडेश्वरी स्थान से खेतों में पानी आता है</b>
      </p>
      <p>कैमूर में मुंडेश्वरी माता के मंदिर के नीचे स्थित माेकरी गांव का गोविंद भोग चावल सबसे सुगंधित माना जाता है। लाेगाें की मान्यता है कि पहाड़ पर माता मुंडेश्वरी का मंदिर स्थित है। हर साल बारिश का पानी पहाड़ से माता के स्थान काे स्पर्श करते हुए माेकरी गांव में गिरता है। उस पानी से ही पूरे गांव और आसपास के कुछ गांवाें के खेत सिंचित हाेते हैं। इसी वजह से माेकरी में पैदा होने वाला चावल ज्यादा खुशबूदार हाेता है। कैमूर इलाके में कतरनी चावल भी नामी है। कहते हैं कि कैमूर के गाेविंद भाेग और कतरनी चावल कभी ईस्ट इंडिया कंपनी से जुड़े व्यापारी लंदन भेजते थे। कई देशाें में इस चावल की काफी मांग थी।</p>
      <p><b>कुणाल बोले- रामलला के मुख्य पुजारी ने दी सहमति </b><br/>आचार्य किशाेर ने बताया कि राम जन्मभूमि में रामलला के मुख्य पुजारी सत्येंद्र दास जी से भगवान को भाेग लगाने के लिए बात हाे चुकी है। पहले वे सरकारी पैसे से चावल खरीदकर भाेग लगाते थे। हमने उन्हें यह प्रस्ताव दिया कि अगर हम बिहार का गाेविंद भाेग उन्हें उपलब्ध कराएं, ताे क्या वे भाेग लगाएंगे। उन्हाेंने सहमति जताई। राम जन्मभूमि के नजदीक स्थित अमावा मंदिर ने इसके लिए किचन बनाया है।</p>
      <figure>
        <img src="https://visuals.dbnewshub.com/bhaskar/cms-assets/news/images/2019-08/Rashifal_strip3.png"/>
      </figure>
    </article>
  </body>
</html>