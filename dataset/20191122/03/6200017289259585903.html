<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fanatik.com.tr/emre-kocadag-karius-icin-harekete-gececegiz-2103483"/>
    <meta property="og:site_name" content="Fanatik"/>
    <meta property="article:published_time" content="2019-11-22T03:04:00+00:00"/>
    <meta property="og:title" content="Emre Kocadağ: Karius için harekete geçeceğiz"/>
    <meta property="og:description" content="FANATİK dün Loris Kariusu yazdı, Beşiktaşta takımdan sorumlu yönetici Emre Kocadağ da doğruladı! Son dönemde oldukça başarılı bir performans gösteren Alman kaleci için Kocadağ, “Onunla alakâlı gerekli girişimleri yapacağız. Kendisi değerli bir oyuncu, kariyeri belli. Biz onun kalmasını isteriz” diye..."/>
  </head>
  <body>
    <article>
      <h1>Emre Kocadağ: Karius için harekete geçeceğiz</h1>
      <h2>FANATİK dün Loris Karius'u yazdı, Beşiktaş'ta takımdan sorumlu yönetici Emre Kocadağ da doğruladı! Son dönemde oldukça başarılı bir performans gösteren Alman kaleci için Kocadağ, “Onunla alakâlı gerekli girişimleri yapacağız. Kendisi değerli bir oyuncu, kariyeri belli. Biz onun kalmasını isteriz” diye konuştu.</h2>
      <address>
        <time datetime="2019-11-22T03:04:00+00:00">22 Nov 2019, 03:04</time>
      </address>
      <p>Gazetemizin dünkü <b>‘4 taksitle Loris <a href="https://www.fanatik.com.tr/haberler/karius">Karius</a></b>’ manşetinde <b><a href="https://www.fanatik.com.tr/haberler/besiktas">Beşiktaş</a></b>’ın, başarılı bir performans gösteren Alman kalecinin bonservisini almak adına düğmeye basacağını yazmış ve “Sözleşmesinde bulunan 8 milyon Euro’luk opsiyonu 4 taksitle kullanma hakkına sahip olan Beşiktaş, 2020 yılında sadece 2 milyon Euro ödeyip, 26 yaşındaki kalecinin bonservisini alabilecek” ifadelerini kullanmıştık. Bu haber sıcaklığını korurken<b> Yönetim Kurulu Üyesi ve A Takımdan Sorumlu Yönetici <a href="https://www.fanatik.com.tr/haberler/emre-kocadag">Emre Kocadağ</a></b>, Karius’un geleceği hakkında konuştu.</p>
      <p>
        <i>Dünkü haberimizde Karius’un sözleşmesindeki detayları manşetimize taşımıştık.</i>
      </p>
      <figure>
        <img src="https://img.fanatik.com.tr/img/75/640x0/5dd70125ae298bb395f3f863"/>
      </figure>
      <p>Kocadağ, “Bu sene Karius iyi bir performans gösteriyor. Onunla alakalı gerekli girişimleri yapacağız. Kendisi değerli bir oyuncu, kariyeri belli. Biz onun kalmasını isteriz. Bunu şartlar belirler” dedi.</p>
      <p><b>‘<a href="https://www.fanatik.com.tr/haberler/aboubakar">Aboubakar</a> tamamen...</b>’</p>
      <p>Siyah-Beyazlı yönetici Kocadağ, Vincent Aboubakar’la ilgili olarak ise “Aboubakar ile ilgili yaşanan dönemleri bilmiyorum. Şu an gündemimizde var diyemem ama olmayacak diye bir şey yok. Bu tamamen ekonomik şartlara göre. Kulübün içine girdikçe ciddi sıkıntıları görebiliyoruz. Biz burada çözüm üretmeye geldik. Bunların üstesinden geleceğiz” diye konuştu.</p>
      <p>Kocadağ, “Önümüzde bir Konya maçı var ve takımın havası gayet iyi. En uygun bölgeye 1 veya 2 transfer yapılacaktır. Forvet transferi olabilir. Hocanın isteği doğrultusunda hangi bölgelere takviye isterse. Devre arasındaki pozisyonumuz da önemli. Nasıl gireceğiz, devam edeceğiz. Bu planlamayı yaparız” yorumunu yaptı. </p>
    </article>
  </body>
</html>