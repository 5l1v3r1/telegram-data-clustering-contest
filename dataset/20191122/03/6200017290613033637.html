<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fanatik.com.tr/yazarlar/metin-karabas/terimin-isi-cok-zor-olacak-2103481"/>
    <meta property="og:site_name" content="Fanatik"/>
    <meta property="article:published_time" content="2019-11-22T03:01:00+00:00"/>
    <meta property="og:title" content="Terim'in işi çok zor olacak"/>
    <meta property="og:description" content="Lige verilen milli arayı sakatlık kâbusu ile geçiren Galatasaray’da, Fatih Terim kadroyu şekillendirmekte zorlanıyor."/>
  </head>
  <body>
    <article>
      <h1>Terim'in işi çok zor olacak</h1>
      <address><time datetime="2019-11-22T03:01:00+00:00">22 Nov 2019, 03:01</time> by <a rel="author">Metin Karabaş</a></address>
      <p>Lige verilen milli arayı sakatlık kâbusu ile geçiren Galatasaray’da, Fatih Terim kadroyu şekillendirmekte zorlanıyor. Birçok oyuncunun sahada olup olmayacağı maç günü belli olacak. Gaziantep deplasmanında iyi bir oyunla galip gelen Sarı-Kırmızılılar iyi sinyaller vermişti. Fakat bu sefer işleri o maçtan çok daha zor olacak. Okan Buruk’un Başakşehir’i her geçen gün daha iyi oynamaya devam ediyor. Terim’in bu zorlu mücadeleden galip ayrılabilmesi için orta alanı mücadele yönü yüksek oyunculardan kurması gerekiyor. Eğer oyunu bu bölgede kontrol edemezlerse hem savunmada hem de hücumda ciddi sorunlar yaşamaları kaçınılmaz.</p>
      <p>
        <b>Ön plana kim çıkar?</b>
      </p>
      <p>Milli takımdan sakat dönmesine rağmen takımla antrenmanlara çıkan Lemina bu maçın en kilit adamı olacaktır. Başarılı oyuncunun performansı maçın skoruna direkt etki edecektir.</p>
      <p>
        <b>Kısa mesaj</b>
      </p>
      <p>Galatasaray’da sakatlıklar can sıkıyor. Sarı-kırmızılı takım her zamankinden fazla mücadele etmek zorunda. Özellikle orta alanı iyi kullanmak bu maç için çok önemli.</p>
    </article>
  </body>
</html>