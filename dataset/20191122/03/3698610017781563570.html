<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/UKRAINE/na-reydi-odeskogo-portu-terpit-liho-tanker-pid-praporom-moldovi-330497_.html"/>
    <meta property="og:site_name" content="DT.ua"/>
    <meta property="article:published_time" content="2019-11-22T03:59:00+00:00"/>
    <meta property="og:title" content="На рейді Одеського порту терпить лихо танкер під прапором Молдови"/>
    <meta property="og:description" content="Судно сіло на мілину в кілометрі від берега, підійти до нього рятувальний буксир не зміг"/>
  </head>
  <body>
    <article>
      <h1>На рейді Одеського порту терпить лихо танкер під прапором Молдови</h1>
      <h2>Судно сіло на мілину в кілометрі від берега, підійти до нього рятувальний буксир не зміг</h2>
      <address>
        <time datetime="2019-11-22T03:59:00+00:00">22 Nov 2019, 03:59</time>
      </address>
      <p>На рейді Одеського порту терпить лихо невеликий танкер "Делфі" під прапором Молдови. Сильний шторм (швидкість вітру 20-25 м/с, висота хвилі 2,3 метра) заважає рятувальній операції, яку почали ще засвітла.</p>
      <p>Довжина "Делфі" 60 метрів, ширина — 10 метрів, водотоннажність близько 1600 тонн. Спочатку <a href="https://dt.ua/UKRAINE/u-normalnomu-stani-y-iz-santehnikoyu-rosiya-vidhreschuyetsya-vid-pograbuvannya-korabliv-vmsu-330417_.html"><b>судно було в акваторії порту</b></a> "Південний". Його зірвало з якоря і віднесло у бік Одеси (декілька десятків кілометрів).</p>
      <p>Джерела в порту стверджують, передає <a href="https://dumskaya.net/news/na-reyde-odesskogo-porta-terpit-bedstvie-suhogru-105683/">Думська</a>, що на "Делфі" не менше 15 членів екіпажу. У судна відмовила машина. Близько опівночі з порту на порятунок вийшов великий приватний буксир "Австралія".</p>
      <p>Близько двох годин ночі судно сіло на мілину, приблизно, в кілометрі від одного з центральних пляжів - "Дельфін". Люди на борту відмовилися евакуюватися. Небезпеки для екосистеми затоки поки що немає.</p>
      <p>Проте "Австралія" так і не змогла підійти до "Делфі". Моряки кажуть, що у бункерувальника немає палива. Поки судно сидить на мілині. Крім того, його утримує якір. Рятувальна операція відновиться вранці.</p>
      <p>Колишній головний військовий прокурор Анатолій Матіос оприлюднив попередні результати обстеження повернутих Росією кораблів Військово-морських сил України. Зокрема, перелік <b><a href="https://dt.ua/UKRAINE/u-normalnomu-stani-y-iz-santehnikoyu-rosiya-vidhreschuyetsya-vid-pograbuvannya-korabliv-vmsu-330417_.html">знищеного, пошкодженого та вкраденого майна</a></b>.</p>
      <p>Так, на рейдовому буксирі "Яни Капу" окупанти: відкрили та побили усі прибори ходової рубки; вкрали розетки, плафони, кабелі, зокрема кабель берегового живлення, і частину паливної арматури; частково розібрали систему УСВЗ і повністю – паливну систему.</p>
      <p>З буксира зникли радіостанції HARRIS, ICOM, MOTOROLA, у нього відсутня частина мачти та зруйновано фальшборти.</p>
      <p>На бронекатері "Бердянськ" зникли вся бортова документація, набої і стрілецька зброя.</p>
      <p>Під час огляду фахівці недорахувалися також: радіостанцій HARRIS, КВ-1, УКВ-2, MOTOROLA з антенами, станції космічного зв'язку IRIDIUM , радіолокаційної станції "Фуруно"; мотору для човна; магнітних і гірокомпасів; прожекторів; акумуляторних батарей; кріплень для димових шашок; проточного нагрівача; вентиляційної витяжки та іншого.</p>
      <p>Окупанти розукомплектували модуль №1, розібрали щити ГРЩ та розбили систему розпізнавання. До того, ходова рубка та машинне віділення мають пробоїни, яки залишилися з часів нападу у листопаді минулого року. А лівий ГД посічений осколками.</p>
      <p>На борту МБАК "Нікополь" також повністю відсутні документація, зброя та боєзапас, пошкоджено гідро-пневмоакумуляторні стопора валолінії.</p>
      <p>З катера познімали: радіостанції HARRIS, ICOM, MOTOROLA, КВ-1, УКВ-2, станцію космічного зв'язку IRIDIUM , радіолокаційну станцію "Фуруно"; надувний човен з мотором; блоки апаратури розпізнавання; блоки ОССР; вогнегасники; освітлення; камбузну плиту; акумуляторні батареї та інше.</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a> / <a href="https://dt.ua/go/aHR0cDovL2R1bXNrYXlhLm5ldA==">Думская</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>