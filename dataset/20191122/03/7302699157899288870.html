<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mgronline.com/entertainment/detail/9620000112087"/>
    <meta property="og:site_name" content="MGR Online"/>
    <meta property="article:published_time" content="2019-11-22T03:08:00+00:00"/>
    <meta property="og:title" content="พิรุธดูออก “ริท” เหงื่อออก ปากสั่น เผยสัมพันธ์ “โตโน่-ณิชา” อิจฉาเขามีแฟนกันหมดแล้ว"/>
    <meta property="og:description" content="“ริท เรืองฤทธิ์” โสดแล้วพาล อิจฉา เพื่อน-พี่เขามีแฟนกันหมดแล้ว เหงื่อแตก ปากสั่น ตอบไม่ถูก หลังถูกถามถึงความสัมพันธ์ “โตโน่-ณิชา” ลั่นหน้ามืดเลย เผยพี่โน่รักใคร ตนรักด้วย"/>
  </head>
  <body>
    <article>
      <h1>พิรุธดูออก “ริท” เหงื่อออก ปากสั่น เผยสัมพันธ์ “โตโน่-ณิชา” อิจฉาเขามีแฟนกันหมดแล้ว</h1>
      <address><time datetime="2019-11-22T03:08:00+00:00">22 Nov 2019, 03:08</time> by <a rel="author">ผู้จัดการออนไลน์</a></address>
      <figure>
        <img src="https://mpics.mgronline.com/pics/Images/562000011596001.JPEG"/>
      </figure>
      <p><b>“ริท เรืองฤทธิ์” โสดแล้วพาล อิจฉา เพื่อน-พี่เขามีแฟนกันหมดแล้ว เหงื่อแตก ปากสั่น ตอบไม่ถูก หลังถูกถามถึงความสัมพันธ์ “โตโน่-ณิชา” ลั่นหน้ามืดเลย เผยพี่โน่รักใคร ตนรักด้วย <br/></b><br/>โสดอยู่คนเดียว คนอื่นมีสาวข้างกายไปหมดแล้ว ไม่ว่าจะเป็น <b>กัน นภัทร อินทร์ใจเอื้อ, ฮั่น อิสริยะ ภัทรมานพ </b>หรือแม้แต่ <b>โตโน่ ภาคิน คำวิลัยศักดิ์</b> ที่มีข่าวกับน้องสนิท งานนี้ว่างๆ <b>“ริท เรืองฤทธิ์ ศิริพานิช” </b>ก็เข้าไปเมนต์แซวประสาหนุ่มโสด บอกอิจฉาทุกคน ไม่สนโสดแล้วพาล <br/><br/>“แซวเล่นๆ<b> ก็เขามีแฟนเราก็ยินดีด้วย ก็อิจฉาเหมือนกัน เพราะเพื่อนเราก็หวานมดขึ้นกันทุกคนเลย (พี่หรือเพื่อนหวานกว่า) หวานแข่งขัน ไม่รู้จะแข่งกันไปไหนแต่ละคน อิจฉาหมดเลย ก็ยินดีด้วย ถามว่าทำไมน้ำตาคลอ ก็ตั้งแต่เขามีแฟน เขาก็ลืมเรา ดรามาเปล่า (หัวเราะ) </b>อันนี้เราไม่ได้อะไรนะ หมายความว่าเราเห็นเขามีความสุขเราก็ดีใจด้วย แต่ก่อนเราชวนไปกินข้าวก็ชวนง่ายอยู่นะ ชวนไปดูหนังก็ง่าย แต่ตอนนี้เริ่มชวนยากขึ้นหรือเปล่า คือเราชวนเขาก็ไม่ได้ปฏิเสธ แต่ปกติแต่ละคนว่างไป คนเหงาก็เจอกันง่ายหน่อยเนอะ แต่เดี๋ยวนี้เขาก็โปรแกรมแน่นขึ้น”<br/><br/>“ไม่ได้น้อยใจ เขามีความสุขเราก็ดีใจด้วย <b>เราผิดเองที่ไม่หาซะที ถามว่าเมื่อไหร่จะหา ก็มันไม่มี ไม่ประกาศ (หัวเราะ) ขออนุญาตก่อร่างสร้างตัวก่อนตอนนี้ </b>อยู่เป็นหลักเป็นฐานยังไงแล้วเดี๋ยวขอแอบมีก่อน ถ้ามีแล้วถึงเวลาค่อยมาประกาศ (หัวเราะ) แอบมีให้แน่ใจก่อนไง ใครเขาเริ่มคบแล้วประกาศสื่อเลยไม่มีหรอก ถูกไหมล่ะ จะให้สร้างมาตรฐานใหม่เหรอ ไม่เป็นไร ริทขอลองดูใจก่อน ให้มั่นใจแล้วค่อยบอก”<br/><br/>ไม่มีใครเข้ามา ขอโฟกัสงานในวงการบันเทิง <br/>“ไม่มีเลย ขอโฟกัสเรื่องของงานในวงการบันเทิงก่อน ริทเป็นคนไม่มีสเปก ไม่ได้เป็นคนโฟกัสเรื่องความรัก ไม่ได้เป็นคนจริงจังกับเรื่องความรัก เป็นคนที่เรื่องความรักยังไงก็ได้ เอาอย่างนี้ดีกว่าถามว่าเหงาไหม มันก็เหงา แต่ถามว่ากระเสือกกระสนดิ้นรนหาไหม มันก็ไม่ได้ขนาดนั้น”<br/><br/>ไม่หวั่นโสดแล้วพาล เล่นกับทุกคน<br/>“ไม่กลัวเพราะริทก็เล่นๆ กับเขา ทุกคนที่ริทไปแซวเขาก็รู้ว่าเราเล่นด้วย ก็มีพาสาวๆ มาเจอบ้าง แต่ไม่ถึงขั้นที่ไปแฮงก์เอาต์ ปาร์ตี้ด้วยกัน"<br/><br/>เผยระหว่าง “ณิชา ณัฏฐณิชา ดังวัธนาวณิชย์ - มารี เบิร์นเนอร์ - ซอ จียอน” จะเจอใครก่อน ปากสั่น หน้ามืด พูดถึงคู่โตโน่<br/>“เราระบุตัวตนเลยเหรอ เราต้องชัดขนาดนี้เหรอ (หัวเราะ) อย่างจียอน ริทเจออยู่แล้ว มารีเจอตอนร่วมงาน และมารู้พร้อมข่าวว่าคบกับกัน ไม่ใช่ความผิดกันนะ บางทีเขาอาจจะศึกษาดูใจกันอยู่ แล้วยังไม่ประกาศเป็นทางการหรือเปล่า (แล้วกับณิชาล่ะ?)<b> ณิชานี่ออฟฟิเชียลแล้วเหรอครับ คือริทเจอเขาทั้งคู่ แต่ไม่ได้เจอด้วยกัน ริทเจอ.. (ทำไมต้องปากสั่น?) อาการมันหนาว แต่เหงื่อออก (หัวเราะ)</b>”<br/><br/>“ถามว่าพี่โน่เขาแนะนำยังไง เวลาริท (หัวเราะ) ขายประกันอย่างง่ายกว่าเลย คือ...ริทไม่ได้เจอเขามาด้วยกัน แต่ริทเจอผ่านทางผู้จัดการ คือพี่เมย์ ผจก.พี่โน่ ต้องตอบว่ายังไง คือริทรู้จักเขาในฐานะน้องในวงการ <b>อย่างล่าสุดริทไปเจอน้องที่ซูเปอร์มาร์เก็ตแห่งหนึ่ง.น้องเขาก็ไปกับ ... (หัวเราะ) ริทเล่าทำไมวะ (เขาไปกับใคร?) อุ้ย หน้ามืดเลย </b>เจอน้องไม่ได้ไปกับพี่โน่ นั่นแหละ ไม่ได้ไปกับพี่โน่ แต่เจอน้อง น้องเขามีน้องเขาอีกทีใช่ไหม อะไรประมาณนี้ เราไม่เคยเจอเขามาด้วยกัน ปกติเจอพี่โน่ ไม่ได้คุยเรื่องนี้ คุยเรื่องอื่นสารทุกข์สุขดิบ ริทรู้สึกเหมือนริทปากสั่นอะไรขนาดนี้ ถามว่าเราเชียร์ไหม หมายถึงว่าถ้าเขาจะคบกันใช่ไหม สุดท้ายก็แล้วแต่พี่โน่จะเลือก พี่โน่รักใคร เราก็รักด้วย”</p>
      <figure>
        <img src="https://mpics.mgronline.com/pics/Images/562000011596002.JPEG"/>
      </figure>
      <related>
        <h4>แกลเลอรี</h4>
        <a href="https://mgronline.com/entertainment/photo-gallery/9620000112087"/>
      </related>
    </article>
  </body>
</html>