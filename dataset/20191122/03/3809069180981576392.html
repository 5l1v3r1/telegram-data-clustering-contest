<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazzetta.gr/volleyball/volley-league/article/1417216/o-gkergki-mvp-tis-3is-agonistikis-tis-volley-league"/>
    <meta property="og:site_name" content="gazzetta.gr"/>
    <meta property="article:published_time" content="2019-11-22T03:41:00+00:00"/>
    <meta property="og:title" content="Ο Γκέργκι MVP της 3ης αγωνιστικής της Volley League"/>
    <meta property="og:description" content="Ο Oύγγρος ακραίος του Ολυμπιακού Σ.Φ.Π. Ρόλαντ Γκέργκι αναδείχτηκε MVP της 3ης αγωνιστικής του πρωταθλήματος Volley League.  "/>
  </head>
  <body>
    <article>
      <h1>Ο Γκέργκι MVP της 3ης αγωνιστικής της Volley League</h1>
      <h2>Ο Oύγγρος ακραίος του Ολυμπιακού Σ.Φ.Π. Ρόλαντ Γκέργκι αναδείχτηκε MVP της 3ης αγωνιστικής του πρωταθλήματος Volley League.  </h2>
      <address><time datetime="2019-11-22T03:41:00+00:00">22 Nov 2019, 03:41</time> by <a rel="author" href="http://www.gazzetta.gr/dimosiografos/gazzetta-team" target="_blank">Gazzetta team</a></address>
      <p>O Ρολάντ Γκέργκι είναι γεννημένος 24 Φεβρουαρίου 1993, έχει ύψος 2μ. και αγωνίζεται στη θέση του ακραίου. Στον αγώνα της 3ης αγωνιστικής και στη νίκη με 3-0 επί του Φοίνικα στη Σύρο ο Γκέργκι σημείωσε 11 πόντους, όλους στα κρίσιμα σημεία και ειδικά στο 2ο σετ όπου έγινε η μεγάλη ανατροπή στο σκορ για τον Ολυμπιακό. Πήρε 11 πόντους, 1 από μπλοκ, 3 άσσους και 7 επιθέσεις με ποσοστό αποτελεσματικότητας επίθεσης 35% και υποδοχής 42%.</p>
      <p>Είναι η 106η φορά που παίκτης του Ολυμπιακού αναδείχτηκε MVP από το 1998 που καθιερώθηκε ο θεσμός και η δεύτερη φορά εντός της σεζόν 2019-20 μετά την διάκριση που απέσπασε την 1η αγωνιστική ο Αλβανός Γκαζμέντ Χουσάι.</p>
      <p>O Ρολάντ Γκέργκι μετά τη διάκριση του δήλωσε: «Είχαμε προετοιμαστεί για πολύ δύσκολο αγώνα στη Σύρο γιατί ο Φοίνικας έχει καλή ομάδα και έπαιζε και στην έδρα του. Είμαι χαρούμενος που γυρίσαμε χωρίς απώλειες και με τρεις βαθμούς. Η διάκριση του MVP είναι πάντα μια ευχαρίστηση έκπληξη για κάθε αθλητή και εγώ δεν θα μπορούσα να είμαι εξαίρεση. Αφιερώνω το βραβείο MVP στους συμπαίκτες μου, επειδή το βόλεϊ είναι ένα ομαδικό άθλημα και χωρίς τους συμπαίκτες μου δεν θα μπορούσα να είμαι MVP. Είμαι πολύ ευχαριστημένος στην Ελλάδα και στον Ολυμπιακό. Εχουμε καλή και ποιοτική ομάδα και μπορούμε να παίξουμε ακόμα καλύτερα μέσα στη χρονιά και κυρίως στις κρίσιμες περιόδους που θα κριθούν οι τίτλοι. Το ελληνικό πρωτάθλημα είναι πολύ ανταγωνιστικό και η ομάδα μας είναι ικανή να αντιμετωπίσει κάθε αντίπαλο με επιτυχία».</p>
      <p>Προηγούμενες ομάδες<br/>2010 - 2013 Φίνο Κάποσταρ (Ουγγαρία)<br/>2013 - 2015 Φριντρισχάφεν (Γερμανία)<br/>2015 - 2016 Μποβέ (Γαλλία)<br/>2016 - 2018 Παρί Βόλεϊ (Γαλλία)<br/>2018 - 2019 Γαλατάσαραϊ (Τουρκία)<br/>2019 - 2020 Ολυμπιακός Σ.Φ.Π.<br/>Παλμαρέ<br/>3 Πρωταθλήματα Ουγγαρίας (2011, 2012, 2013)<br/>3 Κύπελλα Ουγγαρίας (2011, 2012, 2013)<br/>1 Πρωτάθλημα Γερμανίας (2015)<br/>2 Κύπελλα Γερμανίας (2014, 2015)<br/>Φιναλιστ CEV Cup (2019)</p>
      <p>Η DREAM TEAM 3HΣ ΑΓΩΝΙΣΤΙΚΗΣ VOLLEY LEAGUE 2019-20<br/><br/>MVP ΒΙKOΣ COLA:  Ρόλαντ Γκέργκι (Ουγγαρία) (Ολυμπιακός Σ.Φ.Π.)<br/><br/>Πασαδόρος: Κώστας Προύσαλης (Ηρακλής Πετοσφαίριση 2015)<br/><br/>Διαγώνιος: Μίλος Τσούλαφιτς (Μαυροβούνιο) (Ο.Φ.Η.)<br/><br/>Ακραίοι: Εντουάρντο Στουντζίνσκι (Ηρακλής Πετοσφαίριση 2015), Γκαζμέντ Χουσάι (Ολυμιακός Σ.Φ.Π.)<br/><br/>Λίμπερο: Γιώργος Στεφάνου (Π.Α.Ο.Κ.)<br/><br/>Κεντρικοί: Παναγιώτης Πελεκούδας (Παναθηναϊκός Α.Ο.), Παρσκευάς Τσέλιος (Ο.Φ.Η.)</p>
      <p>ΟΙ MVP ΒΙΚΟΣ COLA ΤΗΣ ΑΓΩΝΙΣΤΙΚΗΣ ΠΕΡΙΟΔΟΥ 2019-20<br/>1η αγωνιστική: Γκαζμέντ Χουσάι (Αλβανία) (Ολυμπιακός Σ.Φ.Π.)<br/>2η αγωνιστική: Nίκος Μήλης (Α.Ο.Φοίνικας Σύρου)<br/>3η αγωνιστική: Ρόλαντ Γκέργκι (Ουγγαρία) (Ολυμπιακός Σ.Φ.Π.)<br/>4η αγωνιστική: <br/>5η αγωνιστική: <br/>6η αγωνιστική: <br/>7η αγωνιστική: <br/>8η αγωνιστική: <br/>9η αγωνιστική: <br/>10η αγωνιστική: <br/>11η αγωνιστική: <br/>12η αγωνιστική: <br/>13η αγωνιστική:<br/>14η αγωνιστική: <br/>15η αγωνιστική:<br/>16η αγωνιστική: <br/>17η αγωνιστική:<br/>18η αγωνιστική: <br/><br/>Α΄φάση πλέι οφ (1-6): <br/>Ημιτελική φάση πλέι οφ (1-4): </p>
      <p>ΜVP πρωταθλήματος 2019-20:</p>
    </article>
  </body>
</html>