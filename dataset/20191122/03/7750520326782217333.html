<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://1news.com.ua/ukraine/ukrayintsiv-vyznaly-najbilshymy-antysemitamy-u-yevropi.html"/>
    <meta property="og:site_name" content="1NEWS"/>
    <meta property="article:published_time" content="2019-11-22T03:19:17+00:00"/>
    <meta property="og:title" content="Українців визнали найбільшими антисемітами у Європі"/>
    <meta property="og:description" content="Українців визнали найбільшими антисемітами у Європі"/>
  </head>
  <body>
    <article>
      <h1>Українців визнали найбільшими антисемітами у Європі</h1>
      <h2>В Україні рівень антисемітизму у 2016 році був 32%. У 2019-му – вже 46%</h2>
      <address>
        <time datetime="2019-11-22T03:19:17+00:00">22 Nov 2019, 03:19</time>
      </address>
      <figure>
        <img src="https://1news.com.ua/wp-content/uploads/2019/11/24-15.jpg"/>
      </figure>
      <p>Українці стали другими у рейтингу антисемітських настроїв у Європі.</p>
      <p>Це показало дослідження, яке провела Антидефамаційна ліга, повідомляє 1NEWS.</p>
      <p>Опитали більше 9000 людей із 18 країн, серед яких 14 – європейські.</p>
      <p>Респондентів запитували, чи вважають вони певні негативні стереотипи “ймовірно правдивими” або “ймовірно помилковими”.</p>
      <p>Вважалося, що ті, для кого від 6 до 11 пунктів були правдивими, підживлюють антисемітські настрої.</p>
      <p>Результати показали, що антисемітські настрої найбільше поширені в Польщі.</p>
      <p>З 37% у 2015 році вони виросли до 48% у 2019-му.</p>
      <p>В Україні рівень антисемітизму у 2016 році був 32%. У 2019-му – вже 46%.</p>
      <p>Третьою стала Угорщина – антисемітські настрої у 42% жителів у 2019-му, порівняно з 40% у 2016 році.</p>
      <p>Останнім часом уряди всіх трьох країн критикували єврейські групи, хоча всі вони заперечують антисемітизм, стверджують у дослідженні.</p>
      <p>Наприклад, на початку 2018 року в Польщі консервативна правляча націоналістична партія ухвалила закон, що забороняє деякі види промов про Голокост.</p>
      <p>В Ізраїлі це сприйняли як спробу “відбілити” участь у ньому деяких поляків.</p>
      <p>Рішення України у 2018 році про вшанування лідера націоналістів Степана Бандери викликало різкі зауваження від посла Ізраїлю.</p>
      <p>В Угорщині націоналістичний уряд Віктора Орбана розкритикували за кампанію проти єврейського фінансиста Джорджа Сороса.</p>
      <p>Вплив євреїв у бізнесі – поширена думка в Східній Європі: 72% українців, 71% угорців, 56% поляків і 50% росіян погодилися з тим, що євреї мають занадто багато влади.</p>
      <p>Майже половина опитаних німців та австрійців (42% і 44% відповідно) вважають, що євреї забагато говорять про те, що з ними трапилося під час Голокосту.</p>
      <p>Найнижчі показники антисемітизму у Швеції – 4%, Данії – 10%, Франції – 17% та Бельгії – 24%.</p>
      <p>Джерело: <a href="https://life.pravda.com.ua/society/2019/11/21/239014/?fbclid=IwAR0XFC1Qo0TtNJcIhM0Q7XdGwg-K3L0lW0hXA1UTPASlmpMAw-RtF-UGX9A">Українська правда</a></p>
    </article>
  </body>
</html>