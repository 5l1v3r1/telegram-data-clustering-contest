<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fanatik.com.tr/besiktasta-burak-yilmaz-konyaspor-macini-bekliyor-2103463"/>
    <meta property="og:site_name" content="Fanatik"/>
    <meta property="article:published_time" content="2019-11-22T03:10:00+00:00"/>
    <meta property="og:title" content="Beşiktaş’ta Burak Yılmaz, Konyaspor maçını bekliyor"/>
    <meta property="og:description" content="A Milli Futbol Takımımız ile EURO 2020’ye gitmeyi başaran Beşiktaş’ın golcüsü Burak Yılmaz, şimdi ise yarınki Konya mücadelesine odaklandı. Ligde 3 maçtır gol atamayan Kral, zorlu deplasmanda fileleri sallamak istiyor."/>
  </head>
  <body>
    <article>
      <h1>Beşiktaş’ta Burak Yılmaz, Konyaspor maçını bekliyor</h1>
      <h2>A Milli Futbol Takımımız ile EURO 2020’ye gitmeyi başaran Beşiktaş’ın golcüsü Burak Yılmaz, şimdi ise yarınki Konya mücadelesine odaklandı. Ligde 3 maçtır gol atamayan Kral, zorlu deplasmanda fileleri sallamak istiyor.</h2>
      <address>
        <time datetime="2019-11-22T03:10:00+00:00">22 Nov 2019, 03:10</time>
      </address>
      <p>A Milli Takımımız’ın, 2020 Avrupa Futbol Şampiyonası finallerine katılmasında önemli pay sahiplerinden biri olan <b><a href="https://www.fanatik.com.tr/haberler/burak-yilmaz">Burak Yılmaz</a></b>, bileti kaptığımız İzlanda karşılaşmasında 90 dakika forma giymişti. Sonrasında grupta oynadığımız son Andorra maçı öncesi aday kadrodan çıkarılan Burak, artık tam anlamıyla <b><a href="https://www.fanatik.com.tr/haberler/besiktas">Beşiktaş</a></b>’ın yarın deplasmanda oynayacağı <a href="https://www.fanatik.com.tr/haberler/konyaspor">Konyaspor</a> mücadelesine odaklandı.</p>
      <p>Sezonun ilk yarısında genel anlamda sakatlık sebebiyle henüz gerçek formuna ulaşamayan Burak, Süper Lig’de son golünü 2-0 kazanılan Alanyaspor karşısında atmıştı.</p>
      <p>
        <b>Oldukça formda...</b>
      </p>
      <p>Ardından ligde sahne aldığı 3 maçı da boş geçen 34 yaşındaki forvet, gol orucunu Konya’da bozmak istiyor.</p>
      <p>İdmanlarda oldukça formda olduğu öğrenilen yıldız oyuncu, çift kale maçlarda attığı gollerle hem teknik heyetin hem de takım arkadaşlarının yüzünü güldürmeyi başardı. </p>
    </article>
  </body>
</html>