<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://andreagaleazzi.com/auto-ricondizionate-convengono-da-brumbrum/"/>
    <meta property="og:site_name" content="Andrea Galeazzi"/>
    <meta property="article:published_time" content="2019-11-22T12:30:51+00:00"/>
    <meta property="og:title" content="AUTO RICONDIZIONATE convengono? Da BRUMBRUM"/>
    <meta property="og:description" content="Brumbrum è un e-commerce italiano di auto usate, a km 0 e noleggio a lungo termine. Consente l’acquisto, il finanziamento e il noleggio, interamente online, di automobili ricondizionate e certificate esposte nel dettaglio sul sito web. Nel loro sito si […]"/>
  </head>
  <body>
    <article>
      <h1>AUTO RICONDIZIONATE convengono? Da BRUMBRUM</h1>
      <address>
        <time datetime="2019-11-22T12:30:51+00:00">22 Nov 2019, 12:30</time>
      </address>
      <figure>
        <iframe src="https://www.youtube.com/embed/4l8e-hw5jgk" width="640" height="360" data-service="Youtube" scrolling="no"/>
      </figure>
      <p>Brumbrum è un e-commerce italiano di auto usate, a km 0 e noleggio a lungo termine. Consente l’acquisto, il finanziamento e il noleggio, interamente online, di automobili ricondizionate e certificate esposte nel dettaglio sul sito web.</p>
      <p>Nel loro sito si possono guardare le auto esposte a 360 gradi, sia a porte chiuse che aperte; ci sono le schede tecniche con i chilometri, la data di immatricolazione e un certificato che vi dice quanti proprietari ha avuto l’auto, se ha fatto tutti i tagliandi e tanto altro.<br/>Parlando con l’amministratore delegato di brumbrum Francesco Banfi mi ha raccontato che le loro auto sono tutte intestate a brumbrum che le acquista e le ricondiziona per poi venderle. Ma da chi le acquista? Un privato non può vendere la propria auto a brumbrum, l’azienda acquista le auto da ricondizionare da aziende di tre tipi: le case madri, i noleggiatori di breve e lungo periodo. Il motivo di questa scelta è semplice: avere tutte le informazioni riguardanti l’auto, a partire dal giorno in cui è uscita dalla fabbrica.</p>
      <p>L’automobile che arriva passa inizialmente in una stazione di check, in cui si fa una perizia accurata per stabilire le condizioni reali dell’automobile.</p>
      <p>Successivamente si passa alla prova su strada, svolta in più livelli di velocità e in condizioni diverse.<br/>Tutto quello che viene monitorato viene poi registrato sul loro sito web che permette di avere una scheda sull’automobile e, successivamente, di ordinare i ricambi per il ripristino dell’automobile.<br/>Il ricondizionamento dell’automobile riguarda anche gli interni, anche la piccola bruciatura da sigaretta viene completamente riparata.</p>
      <figure>
        <img src="https://andreagaleazzi.com/wp-content/uploads/2019/11/Factory-brumbrum-Reggio-Emilia-1-1-1024x682.jpg"/>
      </figure>
      <p>Il lavaggio dell’auto avviene a vapore per una questione di efficacia e igiene, oltre che per un rispetto ambientale.<br/>Una volta completato il processo, viene fotografata in ogni sua parte e, soprattutto, viene fornito un ingrandimento di quei piccoli difetti estetici, così da garantire massima trasparenza all’acquirente. Per ogni auto, viene inoltre misurata con uno spessimetro la vita residuale di uno pneumatico.</p>
      <p>E se volessi acquistarne una, oltre che online, posso venire a provarla? Si, assolutamente.</p>
      <p>Ma come si fa a conquistare la fiducia di un cliente che deve pagare migliaia di euro per acquistare un’auto ricondizionata? È sicuramente lo scoglio più grande ma brumbrum offre, oltre alla massima trasparenza, anche fino a tre anni di garanzia sull’auto acquistata (anche se si tratta di auto particolarmente datate). Come da legge, c’è anche la possibilità di fare reso entro i 14 giorni (e brumbrum offre anche il reso entro i primi 1000 chilometri) con il rimborso di tutta la somma pagata, compresa quella del passaggio di proprietà.</p>
      <p>La garanzia offre un servizio di soccorso stradale 24 ore su 24, tutti i giorni dell’anno in Italia e in Europa. Se ci sono dei guasti, c’è un numero di assistenza tecnica che vi supporta per trovare la migliore soluzione al particolare guasto.</p>
      <p>Ero scettico, pensavo si trattasse di un servizio di intermediari ma così non è: adesso posso dirvi che comprerei un’auto ricondizionata.</p>
      <figure>
        <img src="https://andreagaleazzi.com/wp-content/uploads/2019/11/Factory-brumbrum-Reggio-Emilia-5-1024x682.jpg"/>
      </figure>
      <related>
        <h4>Articoli correlati</h4>
        <a href="https://andreagaleazzi.com/la-tecnologia-di-porsche-taycan-100-elettrica/"/>
        <a href="https://andreagaleazzi.com/come-funzione-ecosistema-apple/"/>
        <a href="https://andreagaleazzi.com/test-drive-nuova-nissan-juke/"/>
      </related>
    </article>
  </body>
</html>