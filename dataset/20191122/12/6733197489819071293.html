<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.autorevue.cz/jezdite-autem-na-cng-od-pristiho-roku-pocitejte-drazsi-palivo-spotrebni-dan-se-zvysi"/>
    <meta property="og:site_name" content="AutoRevue.cz"/>
    <meta property="article:published_time" content="2019-11-22T12:00:00+00:00"/>
    <meta property="og:title" content="Jezdíte autem na CNG? Od příštího roku počítejte dražší palivo, spotřební daň se zvýší"/>
    <meta property="og:description" content="Provoz aut na CNG se od příštího roku nejspíš prodraží. Stát totiž plánuje u stlačeného zemního plynu zvýšit spotřební daň."/>
  </head>
  <body>
    <article>
      <h1>Jezdíte autem na CNG? Od příštího roku počítejte dražší palivo, spotřební daň se zvýší</h1>
      <h2>Provoz aut na CNG se od příštího roku nejspíš prodraží. Stát totiž plánuje u stlačeného zemního plynu zvýšit spotřební daň.</h2>
      <address><time datetime="2019-11-22T12:00:00+00:00">22 Nov 2019, 12:00</time> by <a rel="author">Daniel Fuglevič</a></address>
      <p>Majitelé vozů na stlačený zemní plyn (CNG) asi nebudou od příštího roku zrovna potěšeni, když uvidí zvýšení ceny jejich paliva. Od ledna 2020 totiž stát plánuje u CNG takřka zdvojnásobit spotřební daň. Stále sice bude výrazně nižší než například u benzinu (12,84 Kč/l) či nafty (10,95 Kč/l), ze současných 1,44 Kč/m³ CNG má ovšem vzrůst na 2,80 Kč/m³.</p>
      <related>
        <a href="https://www.autorevue.cz/nova-skoda-scala-g-tec-cng-motor-vykon-dojezd-fotky"/>
      </related>
      <p>Na ceně za kilogram CNG, který se současně pohybuje na čerpacích stanicích okolo 26,50 Kč, se tedy zvýšení daně určitě projeví. <i>„Za každý metr krychlový odvedeme státu nově skoro dvojnásobek, konkrétně 2 koruny a 80 haléřů, což odpovídá asi 3 korunám a 90 haléřům za kilogram CNG,“</i> uvádí Damir Duraković, generální ředitel nákupní aliance Axigon, jež firmám poskytuje CNG karty.</p>
      <p>I přes zdražení je nicméně CNG nadále palivem, které stát daňově zvýhodňuje v rámci podpory jeho využívání v dopravě. Určitá podpora má trvat minimálně do roku 2025 a spotřební daň nemá překročit 3 Kč/m3. Ve zvyšování daně každopádně stát pokračuje, naposledy se dočkala změny loni, kdy porostla z 0,72 Kč/m3 na 1,44 Kč/m3.</p>
      <related>
        <a href="https://www.autorevue.cz/seat-leon-cng-tgi-15-tsi-prvni-test-cena-spotreba-provozni-naklady"/>
      </related>
      <p>Jako ekologičtější alternativa konvenčních ropných paliv bude tedy CNG stále cenově výhodnější. Aktuální cena za litr benzinu či naftu se totiž nyní pohybuje až okolo 32 Kč. Firmy a živnostníci pak mohou bez závazků k minimálním odběrům CNG dosáhnout na ještě výhodnější cenu.</p>
      <p><i>„Odběry CNG prostřednictvím naší nákupní aliance brzy překročí půl milionu kilogramů ročně, což nám dává silnou vyjednávací pozici. Díky tomu jsme schopni prostřednictvím našich CNG karet poskytovat slevu 2 Kč/kg. Metr krychlový tak nyní vyjde po slevě v průměru na 17,50 Kč a i s vyšší daní od roku 2020 bude stále o více než 40 % levnější než benzín,“</i> uvedl Duraković.</p>
      <p>
        <i>V galerii <a href="https://www.autorevue.cz/nova-skoda-scala-g-tec-cng-motor-vykon-dojezd-fotky">Škoda Scala G-Tec</a> a <a href="https://www.autorevue.cz/audi-a3-g-tron-dostalo-uprgrade-na-plnou-nadrz-ted-ujede-400-km">Audi A3 g-tron</a>.</i>
      </p>
      <related>
        <h4>Určitě si přečtěte</h4>
        <a href="https://www.autorevue.cz/nova-skoda-superb-scout-do-detailu-presvedci-vas-stale-stejny-recept"/>
        <a href="https://www.auto.cz/podivejte-se-jak-se-nova-jawa-perak-lisi-od-sveho-vzoru-ze-ctyricatych-let-132171"/>
        <a href="https://www.autorevue.cz/slavny-navrhar-rozzuril-ferrari-stacila-jedna-nevinna-fotografie-se-supersportem"/>
        <a href="https://www.auto.cz/mercedes-benz-slavi-35-let-modelu-marco-polo-pro-cestovatele-132138"/>
        <a href="https://www.autorevue.cz/mocny-ford-mustang-gt500-se-do-evropy-nepodiva-kvuli-emisim"/>
        <a href="https://www.autorevue.cz/skoda-superb-1-generace-dobovy-cenik-2002"/>
        <a href="https://www.autorevue.cz/testujeme-novou-skodu-kamiq-ptejte-se-co-vas-zajima-nove-fotky-a-video"/>
        <a href="https://www.autorevue.cz/kultura-bosozuku-predstavuje-nejvetsi-japonsky-bizar-presvedcte-se-o-tom-sami"/>
        <a href="https://www.autorevue.cz/test-mazda-3-skyactiv-d-85-kw-valka-proti-mainstreamu"/>
        <a href="https://www.autorevue.cz/vw-uz-nikdy-nebude-jako-driv-vsechno-se-zmeni-za-par-tydnu-ve-frankfurtu"/>
        <a href="https://www.autorevue.cz/peugeot-908-rc-wiki-historie-motor-v12-hdi-lmp1"/>
        <a href="https://www.autorevue.cz/toyota-corolla-sedan-2019-prime-vip-cena-vybava-technicka-data"/>
      </related>
    </article>
  </body>
</html>