<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cancan.ro/accident-tragic-in-arges-un-autoturism-a-intrat-in-coliziune-cu-un-tir-soferul-a-decedat-pe-loc-20097501"/>
    <meta property="og:site_name" content="Cancan.ro"/>
    <meta property="article:published_time" content="2019-11-22T12:51:47+00:00"/>
    <meta property="og:title" content="Accident tragic în Argeș. Un autoturism a intrat în coliziune cu un TIR. Șoferul a decedat pe loc"/>
    <meta property="og:description" content="Accident înfiorător în județul Argeș. Un autoturism a intrat în coliziune cu un TIR, iar impactul a fost devastator, șoferul decedând pe loc. Accidentul"/>
  </head>
  <body>
    <article>
      <h1>Accident tragic în Argeș. Un autoturism a intrat în coliziune cu un TIR. Șoferul a decedat pe loc</h1>
      <address><time datetime="2019-11-22T12:51:47+00:00">22 Nov 2019, 12:51</time> by <a rel="author">Cristian Lisandru</a></address>
      <p>
        <b>Accident înfiorător în județul Argeș. Un autoturism a intrat în coliziune cu un TIR, iar impactul a fost devastator, șoferul decedând pe loc. Accidentul s-a produs pe DN65, în localitatea Albota.</b>
      </p>
      <p>Un bărbat de 65 de ani, din București – care conducea un autoturism din direcția Slatina către Pitești – ar fi pătruns pe contrasens, intrând în coliziune frontală cu un TIR care circula regulamentar din sens opus. Din primele cercetări, șoferul autoturismului nu s-ar fi asigurat corespunzător la efectuarea manevrei de depășire și astfel s-a produs coliziunea. În urma impactului, bărbatul nu a mai avut nicio șansă. A rămas încarcerat în mașină și, la sosirea salvatorilor de la SMURD și ambulanței, s-a constatat că acesta nu mai prezenta semne vitale.</p>
      <p>La locul evenimentului au intervenit echipajele de descarcerare ISU Argeș. Polițiștii au deschis dosar penal pentru ucidere din culpă și fac cercetări pentru stabilirea tuturor împrejurărilor în care s-a produs accidentul.  Circulația rutieră se desfășoară îngreunat pe DN 65 Pitești – Craiova, la kilometrul 4. Sensul de deplasare dinspre Pitești către Slatina este oprit, traficul rutier desfășurându-se – dirijat – pe celălalt sens.</p>
      <figure>
        <img src="https://www.cancan.ro/wp-content/uploads/2019/11/7941a96d-43a1-4b0e-8e99-d500d4565eb6.jpg"/>
      </figure>
    </article>
  </body>
</html>