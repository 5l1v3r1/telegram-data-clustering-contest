<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80188034/"/>
    <meta property="og:site_name" content="Janam TV"/>
    <meta property="article:published_time" content="2019-11-22T12:54:26+00:00"/>
    <meta property="og:title" content="വ്യക്തി വൈരാഗ്യം; ബിഹാറില്‍ പൂവന്‍ കോഴിയെ കൊന്ന ഏഴു പേര്‍ക്കെതിരെ കേസെടുത്തു"/>
    <meta property="og:description" content="പാറ്റ്‌ന: അയല്‍വാസികള്‍ തമ്മിലുണ്ടായ തര്‍ക്കത്തെ തുടര്‍ന്ന് കോഴിയെ കൊന്ന ഏഴു പേര്‍ക്കെതിരെ കേസെടുത്തു. ബിഹാറിലെ ബാഭുവ ജില്ലയിലെ തിറോസ്പൂര്‍ ഗ്രാമത്തിലാണ്"/>
  </head>
  <body>
    <article>
      <h1>വ്യക്തി വൈരാഗ്യം; ബിഹാറില്‍ പൂവന്‍ കോഴിയെ കൊന്ന ഏഴു പേര്‍ക്കെതിരെ കേസെടുത്തു</h1>
      <address><time datetime="2019-11-22T12:54:26+00:00">22 Nov 2019, 12:54</time> by <a rel="author">Janam TV Web Desk</a></address>
      <p>പാറ്റ്‌ന: അയല്‍വാസികള്‍ തമ്മിലുണ്ടായ തര്‍ക്കത്തെ തുടര്‍ന്ന് കോഴിയെ കൊന്ന ഏഴു പേര്‍ക്കെതിരെ കേസെടുത്തു. ബിഹാറിലെ ബാഭുവ ജില്ലയിലെ തിറോസ്പൂര്‍ ഗ്രാമത്തിലാണ് സംഭവം.</p>
      <p>തിറോസ്പൂര്‍ ഗ്രാമവാസിയായ കമലാ ദേവിയും അയല്‍വാസിയും തമ്മില്‍ രണ്ടുദിവസം മുമ്പ് തര്‍ക്കമുണ്ടായിരുന്നു. ഇതിന്റെ പ്രതികാരമായി കമലയുടെ പൂവന്‍കോഴിയെ അയല്‍വാസി ബ്ലേഡ് ഉപയോഗിച്ചു കൊല്ലുകയായിരുന്നു.</p>
      <p>കമലാ ദേവിയുടെ മൊഴിയുടെ അടിസ്ഥാനത്തില്‍ ഏഴു പേര്‍ക്കെതിരെ ഐപിസി 429, 341, 323 വകുപ്പുകള്‍ പ്രകാരമാണ് കേസ് രജിസ്റ്റര്‍ ചെയ്തത്. വെറ്ററിനറി ആശുപത്രിയില്‍ നടത്തിയ പോസ്റ്റ്മോര്‍ട്ടത്തില്‍ കോഴിയെ കൊന്നതാണെന്ന് തെളിഞ്ഞിരുന്നു.</p>
    </article>
  </body>
</html>