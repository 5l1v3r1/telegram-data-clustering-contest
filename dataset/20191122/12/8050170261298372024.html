<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://plejada.pl/newsy/ksiezna-kate-middleton-w-ostatniej-chwili-odwolala-udzial-w-oficjalnej-gali-chodzi-o/3jxb0cm"/>
    <meta property="og:site_name" content="Plejada.pl"/>
    <meta property="article:published_time" content="2019-11-22T12:00:00+00:00"/>
    <meta property="og:title" content="Księżna Kate w ostatniej chwili odwołała udział w oficjalnej gali. Pałac wystosował oświadczenie. Chodzi o dzieci"/>
    <meta property="og:description" content="Kate Middleton niespodziewanie odwołała udział w uroczystej gali &quot;Tusk Conversation Awards 2019&quot;, gdzie miała pojawić się wraz z księciem Williamem. Pałac wystosował oficjalne oświadczenie, informując, że księżna &quot;nie jest w stanie zjawić się na wydarzeniu z powodu dzieci&quot;. Rzecznik odmówił jednak podania szczegółowych powodów. Wielbiciele rodziny królewskiej martwią się o małe książęta i ich mamę. Niektórzy podejrzewają kolejną ciążę."/>
  </head>
  <body>
    <article>
      <h1>Księżna Kate w ostatniej chwili odwołała udział w oficjalnej gali. Pałac wystosował oświadczenie. Chodzi o dzieci</h1>
      <address><time datetime="2019-11-22T12:00:00+00:00">22 Nov 2019, 12:00</time> by <a rel="author">Karolina Chibowska</a></address>
      <p>
        <b>Kate Middleton niespodziewanie odwołała udział w uroczystej gali "Tusk Conversation Awards 2019", gdzie miała pojawić się wraz z księciem Williamem. Pałac wystosował oficjalne oświadczenie, informując, że księżna "nie jest w stanie zjawić się na wydarzeniu z powodu dzieci". Rzecznik odmówił jednak podania szczegółowych powodów. Wielbiciele rodziny królewskiej martwią się o małe książęta i ich mamę. Niektórzy podejrzewają kolejną ciążę.</b>
      </p>
      <p><a href="https://plejada.pl/kate-middleton"><u>Kate Middleton</u></a> od lat, regularnie towarzyszy mężowi podczas oficjalnych wystąpień. Jeszcze w tym tygodniu <a href="https://plejada.pl/zdjecia-gwiazd/kate-middleton-i-ksiaze-william-na-gali-royal-variety-performance-ksiezna-zachwycila/1whw4rs"><u>błyszczała na czerwonym dywanie</u></a> podczas corocznej, charytatywnej gali Royal Variety Performance. Żona przyszłego króla tryskała dobrym humorem, <a href="https://plejada.pl/zdjecia-gwiazd/kate-middleton-i-ksiaze-william-na-gali-royal-variety-performance-ksiezna-zachwycila/1whw4rs"><u>zachwycając piękną kreacją z odważnym wycięciem na plecach</u></a> i delikatnie wyeksponowanym dekoltem. <b>Nic nie zapowiadało nagłej zmiany planów, o której niespodziewanie poinformował Pałac Kensington</b>.</p>
      <h3>Kate Middleton niespodziewanie odwołała udział w oficjalnej gali. "Nie jest już w stanie uczestniczyć w ceremonii"</h3>
      <p>Dosłownie na kilka godzin przed kolejną galą "Tusk Conversation Awards 2019", gdzie księżna miała pojawić się wraz z księciem Williamem, <b>królewski rzecznik prasowy poinformował, że Kate Middleton odwołuje udział w wydarzeniu</b>. Słowa zawarte w oświadczeniu zaniepokoiły wielbicieli Cambridge'ów.</p>
      <p>Faktycznie,<b> William samotnie pojawił się na czerwonym dywanie</b>, a media z jego miny próbowały wydedukować, co mogło stać się kilka godzin wcześniej. Przyzwyczajony do obecności fotoreporterów książę <b>nie dał jednak poznać po sobie, że dzieje się coś niepokojącego</b>. Przeciwnie, uśmiechał się i machał do zebranych tłumów.</p>
      <figure>
        <iframe src="https://www.youtube.com/embed/eEgHfJ1wemA" width="640" height="360" data-service="Youtube" scrolling="no"/>
      </figure>
      <p><i>Polecamy</i>: <a href="https://plejada.pl/zdjecia-gwiazd/kate-middleton-i-ksiaze-william-caluja-sie-w-obecnosci-poddanych-niepublikowane-dotad/0nw1qg8"><u>Kate i William całują się w obecności poddanych. Niepublikowane dotąd zdjęcie pary obiegło sieć</u></a></p>
      <p>Informacja, że Kate "nie jest JUŻ w stanie" brać udziału w oficjalnych spotkaniach zaniepokoiła wielbicieli Cambridge'ów. <b>Brytyjska prasa niezwłocznie poprosiła rzecznika o rozwinięcie powodu</b>, dla którego księżna zrezygnowała z publicznego wyjścia, pytając, czy wszystko w porządku z trójką jej pociech: 5-letnim Georgem, 4-letnią Charlotte i 2-letnim Louisem. <b>Przedstawiciel Pałacu Kensington odmówił jednak szczegółowych wyjaśnień</b>. To z kolei podsyciło krążące od miesięcy plotki o... <a href="https://plejada.pl/zdjecia-gwiazd/kate-middleton-jest-w-ciazy-bardzo-obcisla-kreacja-ksieznej-rozwiala-wszystkie/3e415ny"><u>czwartej ciąży księżnej</u></a>.</p>
      <h3>Kate Middleton jest w ciąży? Oświadczenie Pałacu podsyciło potki</h3>
      <p>Przypomnijmy, że pod koniec września media obiegła wiadomość, że Kate Middleton spodziewa się kolejnego dziecka. <a href="https://plejada.pl/newsy/ksiezniczka-charlotte-zdradzila-kolezankom-ze-kate-middleton-jest-w-czwartej-ciazy/63r8qr8"><u>Informację tę miała potwierdzić... księżniczka Charotte</u></a>, <b/>która <b>opowiedziała szkolnym przyjaciołom o odmiennym stanie swojej mamy</b>. <b>Co więcej, z powagą i zdecydowaniem w głosie zdradziła, że ​​księżna Cambridge spodziewa się dziewczynki</b>. Portal New Idea relacjonował moment, kiedy <a href="https://plejada.pl/zdjecia-gwiazd/ksiezniczka-charlotte-poszla-do-szkoly-na-pierwsza-lekcje-odprowadzili-ja-dumni/wm0jhdd"><u>szkolna asystentka usłyszała te rewelacje</u></a>.</p>
      <p><i>Polecamy:</i> <a href="https://plejada.pl/newsy/kate-middleton-george-charlotte-i-louis-na-meczu-polo-urzadzili-piknik-zdjecia/tnt783v"><u>Charlotte na pikniku z księżną Kate. Dziewczynka rośnie jak na drożdżach!</u></a></p>
      <p>Warto wspomnieć też, że<b> podczas wszystkich trzech ciąż, u księżnej Cambridge występowała męcząca organizm przypadłość</b>. Mowa o bardzo rzadkim schorzeniu<b> hyperemesis gravidarum, czyli niepowściągliwych wymiotach ciężarnej</b>. Szczególnie utrudnia ono funkcjonowanie w pierwszych miesiącach stanu błogosławionego. W związku ze złym samopoczuciem <b>z kalendarza Kate za każdym razem znikało więc większość obowiązków i zaplanowanych spotkań</b>.</p>
      <p><i>Polecamy</i>: <a href="https://plejada.pl/newsy/maria-borrallo-zdobyla-czarny-pas-i-nie-chce-miec-potomstwa-oto-niania-dzieci-kate/wrcny4v"><u>Ma czarny pas, problemy z prawem i nie chce mieć potomstwa. Kim jest niania królewskich dzieci?</u></a></p>
      <p>Zgodnie z zapowiedziami Pałacu, Kate <b>pojawiła się jednak na popołudniowej herbacie </b>oraz pogawędkach z nominowanymi do Tusk Awards. Księżna <b>zaprezentowała się w sukience o kolorze butelkowej zieleni, a uśmiech nie schodził z jej twarzy</b>.</p>
      <figure>
        <iframe data-src="https://twitter.com/KensingtonRoyal/status/1197632859818938368" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Cóż, mamy nadzieję, że powód rezygnacji z uroczystego wystąpienia i wymowne słowa rzecznika Pałacu Kensington nie oznaczają nic złego. Jeśli jednak rzeczywiście przepowiadają pojawienie się na świecie kolejnego "royal baby", nie pozostaje nam nic innego, jak życzyć Kate dużo zdrowia! Na oficjalne informacje musimy jednak jeszcze poczekać.</p>
      <p>
        <i>Dziękujemy, że przeczytałaś/eś nasz artykuł do końca. Jeśli chcesz być na bieżąco z życiem gwiazd, zapraszamy do naszego serwisu ponownie!</i>
      </p>
      <footer>Źródło: <a href="https://plejada.pl/"><u/>Plejada.pl</a></footer>
    </article>
  </body>
</html>