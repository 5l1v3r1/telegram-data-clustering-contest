<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://odatv.com/gelecegimizin-kirlenmesine-mecliste-karsi-cikmayanlar-tweet-atiyor-22111946.html"/>
    <meta property="og:site_name" content="OdaTV"/>
    <meta property="article:published_time" content="2019-11-22T12:45:00+00:00"/>
    <meta property="og:title" content="Geleceğimizin kirlenmesine Meclis'te karşı çıkmayanlar tweet atıyor"/>
    <meta property="og:description" content="Türkiye'de bulunan 15 termik santralin baca filtrelerinin takılmasını 2 buçuk yıl daha erteleyen kanun teklifi kabul edildi."/>
  </head>
  <body>
    <article>
      <h1>Geleceğimizin kirlenmesine Meclis'te karşı çıkmayanlar tweet atıyor</h1>
      <h2>Türkiye'de bulunan 15 termik santralin baca filtrelerinin takılmasını 2 buçuk yıl daha erteleyen kanun teklifi kabul edildi.</h2>
      <address>
        <time datetime="2019-11-22T12:45:00+00:00">22 Nov 2019, 12:45</time>
      </address>
      <p>Türkiye'de bulunan 15 termik santralin baca filtrelerinin takılmasını 2 buçuk yıl daha erteleyen kanun teklifi AKP’nin 203 ve MHP’nin 14 oyuyla kabul edildi.</p>
      <p>CHP, İYİ Parti ve HDP’nin, çevre yatırımlarını yapmayan termik santralların havayı kirletme iznini uzatan 50. Madde oylamasına büyük oranda katılım sağlamaması ise tepki topladı.</p>
      <p>
        <b>"AKP'Yİ SUÇLARKEN BUNU GÖRMEZDEN GELMEYELİM"</b>
      </p>
      <p>Gazeteci Melis Alphan, konuyla ilgili açıklamada bulunurken, muhalefet partilerine eleştirilerde bulundu. Alphan, Twitter hesabından yaptığı açıklamada,<b> “en az 10 termik santral, filtre takmadan en az iki yıl daha havayı kirletip insanları zehirleyebilecek”</b> dedi.</p>
      <p>Alphan, oylamaya katılmayan CHP, İYİ Parti ve HDP milletvekillerine, <b>“Havayı kirletip halkı zehirleyen #Madde50 oylamasına 139 CHPli vekilden 114’ü, 62 HDPli vekilden 58’i, 39 İyi Partili vekilden 32’si katılmadı. Oylamaya katılmayanlar bu ülkede politika yaptığını söylemesin. Halimiz bu sayın seyirciler. AKP’yi suçlarken, bunu görmezden gelmeyelim” </b>diye tepki gösterdi.</p>
      <figure>
        <img src="https://odatv.com/images2/2019_11/2019_11_22/screenshot_3.jpg"/>
      </figure>
      <p>
        <b>“BU NASIL BİR İKİ YÜZLÜLÜK”</b>
      </p>
      <p>Alphan, oylamaya katılmayan milletvekillerinin, sosyal medya hesaplarından "Madde50'ye hayır" temalı paylaşımlar yapmasını da eleştirdi. Alphan, “<b>Bu nasıl bir ikiyüzlülük. Ne işe yarıyorsunuz siz kendinize çalışmaktan başka? Benden artık kimseye oy yok. Stratejik oy falan da yok. Kime yararsa yarasın”</b> ifadelerini kullandı.</p>
      <figure>
        <img src="https://odatv.com/images2/2019_11/2019_11_22/screenshot_4.jpg"/>
      </figure>
      <p>
        <b>Odatv.com</b>
      </p>
      <figure>
        <a href="https://www.odakitap.com/insan-doga-etkilesimi-ve-cevre-icin-egitim-kitabi-emin-atasoy">
          <img src="https://odatv.com/images2/2019_07/2019_07_11/cevre-icin-egitim.jpg"/>
        </a>
      </figure>
      <p><a href="https://twitter.com/share?ref_src=twsrc%5Etfw">Tweet<br/></a><br/>8,899 Bu habere tepkiniz:</p>
      <p> </p>
      <related>
        <h4>İLGİLİ HABERLER</h4>
        <a href="https://odatv.com/chpnin-11i-ve-inonunun-meshur-ogudu-04111924.html"/>
        <a href="https://odatv.com/chpde-degisik-bir-seyler-oluyor-04101943.html"/>
        <a href="https://odatv.com/diyarbakirdaki-annelere-chpden-kritik-destek-artik-yeter-06091957.html"/>
        <a href="https://odatv.com/chpde-bayram-sonrasi-seferberlik-02081922.html"/>
        <a href="https://odatv.com/chpli-baskanin-fotografi-tepki-cekti-24071910.html"/>
        <a href="https://odatv.com/chp-ilce-baskani-olduruldu-25041939.html"/>
        <a href="https://odatv.com/chp-sokaga-cikiyor-22041941.html"/>
        <a href="https://odatv.com/dunun-tarlaci-ve-imzacilari-16041958.html"/>
        <a href="https://odatv.com/tum-adaylarin-aciklanacagi-tarih-29011901.html"/>
        <a href="https://odatv.com/chpnin-chp-varken-baska-rakibe-ihtiyaci-yok-16111821.html"/>
        <a href="https://odatv.com/chpde-rantci-istemiyoruz-sesleri-13111830.html"/>
        <a href="https://odatv.com/chpden-secim-genelgesi-01101842.html"/>
        <a href="https://odatv.com/chpde-on-secim-olacak-mi-20091837.html"/>
        <a href="https://odatv.com/chpnin-oyu-hangi-partiye-gitti-02091837.html"/>
        <a href="https://odatv.com/chpli-eski-baskana-saldiri-27081828.html"/>
        <a href="https://odatv.com/iste-iyi-partide-olaylari-baslatan-konusmanin-goruntusu-24071821.html"/>
        <a href="https://odatv.com/iyi-partide-merkez-tartismasi-suruyor-10071850.html"/>
        <a href="https://odatv.com/chpde-adamci-olmayan-alti-okcular-da-var-10071853.html"/>
        <a href="https://odatv.com/chpde-kurultay-cagrisi-27061835.html"/>
        <a href="https://odatv.com/kim-bu-chpnin-zubukleri-05061835.html"/>
      </related>
    </article>
  </body>
</html>