<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.spidersweb.pl/2019/11/red-bull-illume-2019-zwyciezcy.html?full=1"/>
    <meta property="og:site_name" content="Spider's Web"/>
    <meta property="article:published_time" content="2019-11-22T12:52:55+00:00"/>
    <meta property="og:title" content="Trzy lata czekaliśmy na taką dawkę świetnych fotografii sportów ekstremalnych. Oto zwycięzcy Red Bull Illume 2019"/>
    <meta property="og:description" content="Czekaliśmy trzy lata na taką dawkę świetnych fotografii sportów ekstremalnych. Oto zwycięzcy konkursu fotograficznego Red Bull Illume 2019."/>
  </head>
  <body>
    <article>
      <h1>Trzy lata czekaliśmy na taką dawkę świetnych fotografii sportów ekstremalnych. Oto zwycięzcy Red Bull Illume 2019</h1>
      <address><time datetime="2019-11-22T12:52:55+00:00">22 Nov 2019, 12:52</time> by <a rel="author" href="https://www.spidersweb.pl/author/kbasel" target="_blank">Krzysztof Basel</a></address>
      <p>
        <b><a href="http://www.redbullillume.com/">Red Bull Illume 2019</a> to nie zwykły konkurs, zatem i miejsce wręczenia nagród nie mogło być zwykłe.</b>
      </p>
      <p>Na ceremonię wybrano <a href="https://www.lumenmuseum.it/">LUMEN</a> — muzeum fotografii górskiej położone na 2275 m n.p.m. na szczycie Kronplatz w Dolomitach (Południowe Alpy). Poza tym Red Bull Illume odbywa się co trzy lata, a nie co roku, jak większość konkursów. Przede wszystkim jednak jego tematyka jest niezwykła: dotyczy sportów ekstremalnych.</p>
      <figure>
        <img src="https://ocs-pl.oktawave.com/v1/AUTH_2887234e-384a-4873-8bc5-405211db13a2/spidersweb/2019/11/RB-Illume-2019_-9.jpg"/>
        <figcaption>Ceremonia wręczenia nagród odbyła się w LUMEN – muzeum fotografii górskiej, fot. redbullillume.com</figcaption>
      </figure>
      <p>Do piątej edycji Red Bull Illume zgłoszono rekordowe 59 551 fotografii. Jury w 50-osobowym składzie miało zatem z czego wybierać. Konkurs zawsze wzbudzał duże emocje i prezentował wysoki poziom. Nie inaczej było tym razem. Po ogłoszeniu zwycięzców, wszystkie zdjęcia finałowe zostaną zaprezentowane w stolicach i centrach kulturowych na trzech kontynentach równolegle w ramach Red Bull Illume Exhibit Tour.</p>
      <figure>
        <img src="https://ocs-pl.oktawave.com/v1/AUTH_2887234e-384a-4873-8bc5-405211db13a2/spidersweb/2019/11/dz0xMjAwJmg9ODAw_src_182783-Piotrek-Deska_Red-Bull-Illume.jpg"/>
        <figcaption>W gronie finalistów konkursu Red Bull Illume 2019 znalazło się zdjęcie Piotra Deski, które wykonał w Mirowie na terenie Jury Krakowsko – Częstochowskiej.</figcaption>
      </figure>
      <p>Wszyscy finaliści, jak również pozostałe 260 najlepszych zdjęć, zostały również opublikowane w Red Bull Illume 2019 Limited Edition Photobook — specjalnym albumie podsumowującym tegoroczną edycję konkursu. Książka jest już dostępna do kupienia na <a href="https://store.cooph.com/collections/book/products/red-bull-illume-2019-photobook?variant=31123670663216">stronie cooph.com w cenie 59,95 euro</a> (około 260 zł). Co ciekawe, w zestawie otrzymamy także kartę pamięci SanDisk Ultra SD o pojemności 16 GB, a także pełną wersję programu do edycji zdjęć Luminar 4. Sam program jest <a href="https://skylum.com/l/luminar-checkout">wyceniany na stronie producenta na 89 euro</a>, więc zakup albumu wydaje się mieć dużo więcej sensu, niż to się może wydawać.</p>
      <h3>Red Bull Illume 2019 – Grand Prix</h3>
      <figure>
        <img src="https://ocs-pl.oktawave.com/v1/AUTH_2887234e-384a-4873-8bc5-405211db13a2/spidersweb/2019/11/red_bull_illume-2019-4.jpg"/>
        <figcaption>Fot. Ben Thouard, 1. miejsce w konkursie Red Bull Illume 2019</figcaption>
      </figure>
      <p>Zwycięzcą nagrody głównej Grand Prix konkursu Red Bull Illume 2019 został <a href="https://www.benthouard.com/">Ben Thouard</a> z Polinezji Francuskiej. Jego zdjęcie to jeden z najlepszych kadrów surferskich, jakie widziałem. Twórca wykonał je, mając apart częściowo zanurzony pod wodą. To nie był przypadek ani łut szczęścia – Thouard fotografuje w ten sposób od lat. Poza tym fotografia została wykonana na Tahiti, które słynie z najczystszych wód na świecie.</p>
      <blockquote>Ostatnie lata poświęciłem na fotografowanie pod wodą, szukając nowych kątów i nowego sposobu fotografowania surfingu i fal. Fotografowanie surfingu z wody to zupełnie nowy świat i uwielbiam go! – komentuje Ben Thouard.</blockquote>
      <p>Nagrodzona fotografia została zrobiona podczas sesji freesurfowej tuż przed imprezą WCT w Teahupo’o. Na zdjęciu Ace Buchan kończy tzw. beczkę, uciekając z fali.</p>
      <blockquote>Na szczęście byłem tuż poniżej, bez tchu, z aparatem w obudowie wodoszczelnej czekającą na ten moment i byłem w stanie uchwycić całą sekwencję; ta klatka jest najmocniejsza z powodu wody wokół jego twarzy i ciała — tłumaczy Ben Thouard.</blockquote>
      <p>W nagrodę, oprócz tytułu Grand Prix, fotograf otrzymał aparat <a href="https://www.spidersweb.pl/2017/04/sony-a9-opinie.html">Sony A9</a> z obiektywem FE 24-70 mm f/2.8 GM. Wartość takiego zestawu to ok. 24 tys. zł. To świetny sprzęt, który powinien idealnie wpasować się w potrzeby fotografa sportów ekstremalnych. Gratuluję, a was zaprasza do obejrzenia zdjęć zwycięzców kategorii.</p>
      <h3>1. miejsce w kategorii Wings</h3>
      <figure>
        <img src="https://ocs-pl.oktawave.com/v1/AUTH_2887234e-384a-4873-8bc5-405211db13a2/spidersweb/2019/11/red_bull_illume-2019-11.jpg"/>
        <figcaption>Fot. Philip Platzer</figcaption>
      </figure>
      <h3>1. miejsce w kategorii Creative by Skylum</h3>
      <figure>
        <img src="https://ocs-pl.oktawave.com/v1/AUTH_2887234e-384a-4873-8bc5-405211db13a2/spidersweb/2019/11/red_bull_illume-2019-2.jpg"/>
        <figcaption>Fot. Denis Klero</figcaption>
      </figure>
      <h3>1. miejsce w kategorii Innovation by Sony</h3>
      <figure>
        <img src="https://ocs-pl.oktawave.com/v1/AUTH_2887234e-384a-4873-8bc5-405211db13a2/spidersweb/2019/11/red_bull_illume-2019-5.jpg"/>
        <figcaption>Fot. fot. Laurence Crossman</figcaption>
      </figure>
      <h3>1. miejsce w kategorii Masterpiece by EyeEm</h3>
      <figure>
        <img src="https://ocs-pl.oktawave.com/v1/AUTH_2887234e-384a-4873-8bc5-405211db13a2/spidersweb/2019/11/red_bull_illume-2019-7.jpg"/>
        <figcaption>Fot. Lorenz Holder</figcaption>
      </figure>
      <h3>1. miejsce w kategorii Emerging by Red Bull Photography</h3>
      <figure>
        <img src="https://ocs-pl.oktawave.com/v1/AUTH_2887234e-384a-4873-8bc5-405211db13a2/spidersweb/2019/11/red_bull_illume-2019-3.jpg"/>
        <figcaption>Fot. Jean-Baptiste Liautard</figcaption>
      </figure>
      <h3>1. miejsce w kategorii Best of Instagram by SanDisk</h3>
      <figure>
        <img src="https://ocs-pl.oktawave.com/v1/AUTH_2887234e-384a-4873-8bc5-405211db13a2/spidersweb/2019/11/red_bull_illume-2019-1.jpg"/>
        <figcaption>Fot. Baptiste Fauchille</figcaption>
      </figure>
      <h3>1. miejsce w kategorii Lifestyle</h3>
      <figure>
        <img src="https://ocs-pl.oktawave.com/v1/AUTH_2887234e-384a-4873-8bc5-405211db13a2/spidersweb/2019/11/red_bull_illume-2019-6.jpg"/>
        <figcaption>Fot. Alexander Wick</figcaption>
      </figure>
      <h3>1. miejsce w kategorii RAW</h3>
      <figure>
        <img src="https://ocs-pl.oktawave.com/v1/AUTH_2887234e-384a-4873-8bc5-405211db13a2/spidersweb/2019/11/red_bull_illume-2019-10.jpg"/>
        <figcaption>Fot. Noah Wetzel</figcaption>
      </figure>
      <h3>1. miejsce w kategorii Playground</h3>
      <figure>
        <img src="https://ocs-pl.oktawave.com/v1/AUTH_2887234e-384a-4873-8bc5-405211db13a2/spidersweb/2019/11/red_bull_illume-2019-9.jpg"/>
        <figcaption>Fot. Lorenz Holder</figcaption>
      </figure>
      <h3>1. miejsce w kategorii Salewa Best Mountain Sports Image</h3>
      <figure>
        <img src="https://ocs-pl.oktawave.com/v1/AUTH_2887234e-384a-4873-8bc5-405211db13a2/spidersweb/2019/11/d2FjPTExNzB4MS41_src_182931-pla-131349-2863-org-web.jpg"/>
        <figcaption>Fot. Kamil Sustiak</figcaption>
      </figure>
      <h3>1. miejsce w kategorii Moving Image: Rupert Walker</h3>
      <figure>
        <iframe src="https://www.youtube.com/embed/93-n84Hxksg" width="500" height="281" data-service="Youtube" scrolling="no"/>
      </figure>
      <p> </p>
      <p> </p>
      <p> </p>
    </article>
  </body>
</html>