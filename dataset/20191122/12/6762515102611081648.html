<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.przegladsportowy.pl/zuzel/zuzel-nie-bedzie-fuzji-z-polonia-pila-falubaz-ma-jednak-inny-plan/jyw7nwk"/>
    <meta property="og:site_name" content="Przegląd Sportowy"/>
    <meta property="article:published_time" content="2019-11-22T12:31:43+00:00"/>
    <meta property="og:title" content="Nie będzie fuzji z Polonią Piła. Falubaz ma jednak inny plan"/>
    <meta property="og:description" content="Polonia Piła wycofała się z rozgrywek 2. Ligi Żużlowej. Jedną z opcji ratowania żużla nad Gwdą miała być fuzja ze Stelmet Falubazem Zielona Góra. Ostatecznie do tego też nie doszło."/>
  </head>
  <body>
    <article>
      <h1>Nie będzie fuzji z Polonią Piła. Falubaz ma jednak inny plan</h1>
      <address><time datetime="2019-11-22T12:31:43+00:00">22 Nov 2019, 12:31</time> by <a rel="author">ML</a></address>
      <p>
        <b>Polonia Piła wycofała się z rozgrywek 2. Ligi Żużlowej. Jedną z opcji ratowania żużla nad Gwdą miała być fuzja ze Stelmet Falubazem Zielona Góra. Ostatecznie do tego też nie doszło.</b>
      </p>
      <p>– Z przykrością przyjęliśmy informację z Piły – mówi Tomasz Walczak, kierownik drużyny Falubazu na oficjalnej stronie klubu z Zielonej Góry. – Nasze rozmowy były już zaawansowane, ale z podjęciem ostatecznych rozwiązań czekaliśmy na decyzję władz Piły oraz zarządu klubu w sprawie sezonu 2020. Zadecydowano o nieprzystąpieniu do ligi w przyszłym roku i my to musimy uszanować. Jednocześnie w imieniu naszego klubu bardzo dziękuję zarządowi Polonii Piła za aktywny udział w rozmowach o współpracy. Najbardziej zaangażowaną osobą był wiceprezes Remigiusz Kaja. Trzymamy kciuki, aby pilski klub powrócił jak najszybciej na żużlową mapę Polski. Być może pomysł na naszą współpracę uda się zrealizować za rok . My podtrzymujemy swoje założenia i nadal naszym głównym celem jest zapewnienie wszystkim naszym zawodnikom jak największej ilości startów. Już rozpoczęliśmy poszukiwania klubów w pierwszej oraz drugiej lidze, w których mogliby startować nasi juniorzy oraz część seniorów. Niektóre kluby same się do nas zgłaszają, tak więc nie powinniśmy mieć problemów ze znalezieniem dla naszych chłopaków drugich klubów. Część z nich zostanie wypożyczona, a pozostali będą mogli startować w niższych ligach na zasadzie gościa - dodał Tomasz Walczak.</p>
    </article>
  </body>
</html>