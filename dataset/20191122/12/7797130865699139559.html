<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://rs.n1info.com/Cooking/a545481/Cokoladni-kolacici.html"/>
    <meta property="og:site_name" content="N1 Srbija"/>
    <meta property="article:published_time" content="2019-11-22T12:00:00+00:00"/>
    <meta property="og:title" content="Čokoladni kolačići"/>
    <meta property="og:description" content="Savršeni ukrasni i ukusni kolačići."/>
  </head>
  <body>
    <article>
      <h1>Čokoladni kolačići</h1>
      <address>
        <time datetime="2019-11-22T12:00:00+00:00">22 Nov 2019, 12:00</time>
      </address>
      <p>Savršeni ukrasni i ukusni kolačići.</p>
      <p>Sastojci:</p>
      <p>- 200gr oštrog brašna</p>
      <p>- 280 gr mekog brašna</p>
      <p>- 50 gr kakaa</p>
      <p>- 1/3 kašičice soli</p>
      <p>- 250 gr putera</p>
      <p>-165 gr šećera u prahu</p>
      <p>-1 jaje</p>
      <p>- 2 kašičice vanila ekstrakta</p>
      <p>Postupak:</p>
      <p>U činiji prosejati oštro i meko brašno i pomešati drvenom varjačom uz dodatak soli. U drugoj činiji umututi mikserom prah šećer i puter, zatim dodati jaje i vanila ekstrakt i mutiti još malo. Mešavinu brašna dodati u drugu činiju sa umućenim puterom i šećerom i mutiti na najnižoj brzini dok se ne sjedini. Zatim rukama još malo umesiti testo da se dobije homogena masa.</p>
      <p>Podeliti na 2 jednaka dela i svaki deo staviti u po jednu kesu za zamrzivač od 3l. A zatim svaku kesu pritisnuti da se dobije spljošteno testo debljine oko1-2cm.</p>
      <p>Ostaviti testo da odstoji pola sata na sobnoj temperaturi. Svaku polovinu testa razvijati oklagijom na 6mm debljine, isecati modlama oblike i hladiti ih u frižideru dok se ne stvrdnu (minimum 20 minuta).</p>
      <p>Izvaditi papir sa kolačićima iz frižidera, skidati ih sa papira i redjati u pleh. Kolačiće peći 10-15 min (u zavisnosti od veličine) u prethodno zagrejanoj rerni na 180 stepeni. Kada se prohlade u plehu, vaditi i ostaviti u hermetički zatvorenoj kutiji da odstoje 24 sata pre nego što se dekorišu. Ili jesti odmah</p>
    </article>
  </body>
</html>