<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagbladet.no/sport/kometen-stenseth-24-knuste-falla/71849655"/>
    <meta property="og:site_name" content="Dagbladet.no"/>
    <meta property="article:published_time" content="2019-11-22T12:59:12+00:00"/>
    <meta property="og:title" content="Kometen Stenseth (24) knuste Falla"/>
    <meta property="og:description" content="Ane Appelkvist Stenseth vant sprinten på Beitostølen."/>
  </head>
  <body>
    <article>
      <h1>Kometen Stenseth (24) knuste Falla</h1>
      <h2>Ane Appelkvist Stenseth vant sprinten på Beitostølen.</h2>
      <address><time datetime="2019-11-22T12:59:12+00:00">22 Nov 2019, 12:59</time> by <a rel="author">Fredrik Stuve</a></address>
      <p>BEITOSTØLEN / OSLO (Dagbladet): Ane Appelkvist Stenseth (24) fra Grong vant sprinten for kvinner under den nasjonale sesongåpninga i langrenn på Beitostølen.</p>
      <p>Hun vant over ett sekund foran Maiken Caspersen Falla i finalen.</p>
      <p>
        <b>- Jeg er helt sikker på at du kom til å gi meg kamp i dag også. Det frykter jeg ikke at hun kommer til å gjøre. Jeg hadde utrolig gode ski og kroppen svarte veldig godt i dag. Det var skikkelig artig å gå skirenn, sier Appelkvist Stenseth til NRK.</b>
      </p>
      <p>- Jeg er ganske fornøyd. Kroppen fungerer bedre nå enn den har gjort på tre uker. Jeg får gode svar og kan trøkke til uten å få mye syre. Ane enda bedre, men jeg håper å gi henne kamp allerede neste helg, sier Falla til NRK.</p>
      <p>Sophie Caldwell ble nummer tre.</p>
      <h3>Tidlig exit for Stavås Skistad</h3>
      <p>Appelkvist Stenseth vant prologen med tida 2.57.03, cirka et halvt sekund foran Falla, og fulgte opp med ny seier i kvartfinalen.</p>
      <p>
        <b>Der måtte Kristine Stavås Skistad se seg slått ut etter tredjeplass.</b>
      </p>
      <p>- Jeg har trent mye og er dessverre ikke god nok. Jeg hadde ingen god følelse i dag, men det er kjedelig hvis jeg ryker ut, sa Skistad til NRK.</p>
      <p>Falla hadde full kontroll med tida 2,56,00. Det samme gjelder Astrid Uhrenholdt Jacobsen, som ble nummer to bak Sophie Caldwell.</p>
      <p>
        <i>Saken fortsetter under.</i>
      </p>
      <h3>Falla-problemer</h3>
      <p>Appelkvist Stenseth gjorde heller ingen feil i den første semifinalen. Der avanserte hun videre til finalen sammen med Anna Svendsen.</p>
      <p>
        <b>I det andre semifinaleheatet gikk Falla og Uhrenholdt Jacobsen først i mål. De fikk med seg Caldwell og Anamarija Lampic på tid.</b>
      </p>
      <p>Falla tok føringen innledningsvis som så mange ganger før. Appelkvist Stenseth gikk deretter forbi med Falla, som hadde slitt med festet i de tidligere heatene.</p>
      <p>Falla kom seg ikke opp igjen, fikk ikke ønskeposisjonen ned den siste bakken, og dermed vant Appelkvist Stenseth.</p>
      <p>
        <i>Saken oppdateres.</i>
      </p>
    </article>
  </body>
</html>