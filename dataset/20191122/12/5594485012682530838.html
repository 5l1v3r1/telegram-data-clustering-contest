<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/obshtestvo/regioni/unikalna-bg-istoriya-ss-seksi-baba-i-vnuchka-y-snimki_news710736.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-22T12:20:00+00:00"/>
    <meta property="og:title" content="Уникална БГ история със секси баба и внучка й СНИМКИ"/>
    <meta property="og:description" content="Двете красиви жени управляват три села в Бобовдолско"/>
  </head>
  <body>
    <article>
      <h1>Уникална БГ история със секси баба и внучка й СНИМКИ</h1>
      <h2>Двете красиви жени управляват три села в Бобовдолско</h2>
      <address>
        <time datetime="2019-11-22T12:20:00+00:00">22 Nov 2019, 12:20</time>
      </address>
      <p>https://blitz.bg/obshtestvo/regioni/unikalna-bg-istoriya-ss-seksi-baba-i-vnuchka-y-snimki_news710736.html Blitz.bg</p>
      <slideshow>
        <figure>
          <img src="https://static.blitz.bg/documents/thumbnails/730/201911/1574408931-r1-2-atanasova-result-1.jpg"/>
        </figure>
        <figure>
          <img src="https://static.blitz.bg/documents/thumbnails/730/201911/1574408931-r1-2-tikbiiok-result-765x510.jpg"/>
        </figure>
      </slideshow>
      <p>
        <b>Баба и внучка управляват три села в община Бобов дол. Елена Атанасова е четвърти мандат кметски наместник на Шатрово и Мали Върбовник, а 27-годишната й внучка Симона Тикбиюк встъпва първи мандат като кметски наместник на село Коркина.</b>
      </p>
      <figure>
        <img src="https://static.blitz.bg/documents/thumbnails/520/201911/1574408931-r1-2-atanasova-result-1.jpg"/>
      </figure>
      <p>
        <i>
          <b>Елена Атанасова</b>
        </i>
      </p>
      <p>Младата жена е назначена на мястото на Любен Лазаров от ГЕРБ, досегашен кметски наместник, бивш военен, уточнява struma.bg.<br/><br/>27-годишната Симона е най-младият кмет в община Бобов дол и има амбицията да реши проблема с безводието в селото и да асфалтира поне няколко улици през 4-годишния си мандат. Тя е семейна, има две деца. Преди да бъде назначена за кметски наместник, е работила като касиер.<br/> </p>
      <figure>
        <img src="https://static.blitz.bg/documents/thumbnails/520/201911/1574408931-r1-2-tikbiiok-result-765x510.jpg"/>
      </figure>
      <p>
        <i>
          <b>27-годишната Симона Тикбиюк</b>
        </i>
      </p>
      <p>Младата кметица сподели : “Назначена съм от няколко дни. Все още не съм навлязла в работата си като кметски наместник, но разчитам на баба Елена Атанасова да ми помага, докато навляза в нещата. Основният проблем на Коркина е липсата на вода. Първата ми задача е да реша този проблем”.<br/><br/>И село Бабино е с нов кметски наместник. На мястото на Марияна Иванова е назначена 33-годишната Нели Тунджарова, която е педагог по образование.<br/><br/>Преди да заеме поста кметски наместник, тя е работила в счетоводна къща в Бобов дол. Майка е на две деца.<br/><br/>Ето какво заяви Тунджарова дни след назначаването й: “Искам да обединя хората от селото, което наброява около 200 души. Да няма разделение между тях, за да има напредък. Има много работа за един кметски наместник, липсата на вода, неасфалтирани улици.. .и още много неща, които се надявам да подобря през този мандат”.<br/><br/> </p>
    </article>
  </body>
</html>