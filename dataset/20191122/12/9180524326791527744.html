<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://prohardver.hu/hir/zenwifi_asus_uj_routercsalad.html"/>
    <meta property="og:site_name" content="PROHARDVER!"/>
    <meta property="article:published_time" content="2019-11-22T12:22:00+00:00"/>
    <meta property="og:title" content="ZenWifi: az ASUS új routercsaládja"/>
    <meta property="og:description" content="Az elegáns, de viszonylag borsos árú Zen széria ezzel mesh-képes hálózati eszközökkel bővül tovább."/>
  </head>
  <body>
    <article>
      <h1>ZenWifi: az ASUS új routercsaládja</h1>
      <address><time datetime="2019-11-22T12:22:00+00:00">22 Nov 2019, 12:22</time> by <a rel="author" href="https://prohardver.hu/tag/wombath.html" target="_blank">Wombath</a></address>
      <h3>Hi﻿r﻿deté﻿s</h3>
      <figure>
        <a href="https://track.adform.net/C/?bn=33708157;C=0">
          <img src="https://track.adform.net/adfserve/?bn=33708157;srctype=4;ord=[timestamp]"/>
        </a>
      </figure>
      <p>Az ASUS imádja bővítgetni a termékcsaládokat – elég csak ránézni a ROG és TUF szériára, melyek lassan minden létező készüléket és kiegészítőt tartalmaznak már. Ugyanez a helyzet az alapvetően dizájnt jelentő Zen szériával, mely ZenWiFi néven routerekkel bővül. Jelen esetben az elnevezéssel együtt járó körkörösen szálcsiszolt alumínium a felső burkolaton kapott helyet, az alapvetően álló elrendezésű, elegáns szatellit-hangfalakra emlékeztető eszközök pedig nyugodtan elhelyezhetőek nappalinkban is, nem fognak kilógni onnan.</p>
      <figure>
        <img src="https://prohardver.hu/dl/cnt/2019-11/156567/zenwifi.jpg"/>
      </figure>
      <p>A család egyelőre két tagból áll, az egyik a ZenWiFi AX, a másik a ZenWiFi AC, és ezzel tulajdonképpen a fő különbségeket el is árultuk. A részletesebb specifikációkat táblázatos formában foglaljuk össze, úgy jobban látszanak a részletek. Közös viszont, hogy mindkettő AiMesh-képes, azaz más, ezzel kompatibilis ASUS eszközzel képes a mesh hálózat felépítésében együttműködni, de nem hiányzik a Trend Micro alapokra épülő AiProtection Pro sem. Megjelenés az év vége felé várható, az árazás ebben a pillanatban viszont még nem ismert.</p>
      <table bordered="">
        <tr>
          <th align="right">
            <b>Termék megnevezése</b>
          </th>
          <th align="left">
            <b>
              <mark>Asus ZenWiFi AX</mark>
            </b>
          </th>
          <th align="left">
            <b>
              <mark>Asus ZenWiFi AC</mark>
            </b>
          </th>
        </tr>
        <tr>
          <th align="right">
            <b>Rádiók</b>
          </th>
          <td align="center">- 802.11ax/5 GHz/4x4/4804 Mbps<br/>- 802.11ax/5 GHz/2x2/1201 Mbps<br/>- 802.11ax/2,4 GHz/2x2/574 Mbps</td>
          <td align="center">- 802.11ac/5 GHz/4x4/1734 Mbps<br/>- 802.11ac/5 GHz/2x2/866 Mbps<br/>- 802.11an/2,4 GHz/2x2/400 Mbps (256 QAM támogatással)</td>
        </tr>
        <tr>
          <th align="right">
            <b>Vezetékes csatlakozás</b>
          </th>
          <td>1x 2,5 Gbps WAN, 3x 1 Gbps LAN</td>
          <td>1x 1 Gbps WAN, 3x 1 Gbps LAN</td>
        </tr>
        <tr>
          <th align="right">
            <b>Egyéb</b>
          </th>
          <td colspan="2" align="center">1x USB 3.1 Gen 1</td>
        </tr>
        <tr>
          <th align="right">
            <b>Antennák száma</b>
          </th>
          <td colspan="2" align="center">6</td>
        </tr>
        <tr>
          <th align="right">
            <b>Processzor</b>
          </th>
          <td colspan="2" align="center">négymagos</td>
        </tr>
      </table>
    </article>
  </body>
</html>