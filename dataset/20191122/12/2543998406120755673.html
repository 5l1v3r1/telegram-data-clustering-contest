<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.republika.rs/sport/fudbal/170529/marakane-evropsko-prvenstvo-ali-uefa-moze-nam-pokvari"/>
    <meta property="og:site_name" content="REPUBLIKA"/>
    <meta property="article:published_time" content="2019-11-22T12:29:00+00:00"/>
    <meta property="og:title" content="Sa Marakane na Evropsko prvenstvo! Ali UEFA može da nam pokvari to!"/>
    <meta property="og:description" content="Žreb za grupe i za domaćine finala održan je danas u Nionu, a odredio je da će četvrti tim u društvu gde je Srbija biti Izrael."/>
  </head>
  <body>
    <article>
      <h1>Sa Marakane na Evropsko prvenstvo! Ali UEFA može da nam pokvari to!</h1>
      <h2>Žreb za grupe i za domaćine finala održan je danas u Nionu, a odredio je da će četvrti tim u društvu gde je Srbija biti Izrael.</h2>
      <address><time datetime="2019-11-22T12:29:00+00:00">22 Nov 2019, 12:29</time> by <a rel="author">Republika</a></address>
      <p>To znači da su parovi polufinala baraža Lige nacija C Norveška – Srbija i Škotska - Izrael. A, žreb je odredio da će domaćin finalnog meča biti Beograd ili Oslo.</p>
      <p>To znači da će Srbija sa "Marakane" moći da se plasira na EP, ali postoji velika bojazan da će UEFA zbog političkih poruka na meču sa Ukrajinom izreći zabranu dolaska publike na tribine na nekoliko narednih mečeva našeg nacionalnog tima.</p>
      <p>Kompletirano je i društvo u Ligi nacija A. Tu je najveći favorit Island, koji će u polufinalu dočekati Rumuniju, a drugi par čine Bugarska - Mađarska. Finale će se igrati u Sofiji ili Budimpešti.</p>
      <p>Što se tiče Lige nacija B, tu se od ranije znalo da će se sastati Bosna i Hercegovina – Severna Irska i Slovačka – Republika Irska, a u Nionu je određeno da će domaćin finala biti Sarajevo ili Belfast.</p>
      <p>I na kraju, Liga nacija D. Gruzija će igrati protiv Belorusije, a Severna Makedonija sa takozvanom državom Kosovo, s tim što će se finale igrati u Tbilisiju ili Minsku.</p>
      <p>Sve utakmice polufinala baraža igraće se 26. marta, dok će finala biti na programu 31. marta.</p>
      <p>U međuvremenu, 30. novembra, održaće se žreb za grupe Evropskog prvenstva.</p>
      <related>
        <h4>Pročitajte još:</h4>
        <a href="http://republika.rs/sport/fudbal/170508/Tumbakovic-Norveska-najtezi-rival-ako-njih-prodjemo-dajte-Bugare"/>
        <a href="http://republika.rs/sport/fudbal/170425/Sreco-pogledaj-danas-RANJENE-ORLOVE"/>
        <a href="http://republika.rs/sport/fudbal/170197/Novi-problem-srpski-fudbal-Orlovi-finalu-eventualnog-baraza-BEZ-PUBLIKE"/>
        <a href="http://republika.rs/sport/fudbal/170037/Kraj-ljubavi-Prosineckog-Bosne"/>
        <a href="http://republika.rs/sport/fudbal/169965/Poznati-potencijalni-rivali-Srbije-orlove-ceka-mocna-Engleska"/>
      </related>
    </article>
  </body>
</html>