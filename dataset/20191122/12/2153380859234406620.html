<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.thepressroom.gr/sports/kypello-ellados-mpasket-sto-irakleio-o-telikos"/>
    <meta property="og:site_name" content="The Pressroom"/>
    <meta property="article:published_time" content="2019-11-22T12:32:13+00:00"/>
    <meta property="og:title" content="Κύπελλο Ελλάδος Μπάσκετ: Στο Ηράκλειο ο τελικός!"/>
    <meta property="og:description" content="Παρά τις φήμες που υπήρχαν για σκέψεις να επανέλθει φέτος το Final Four, λόγω και του αποκλεισμού ομάδων όπως Παναθηναϊκός, Ολυμπιακός, ΠΑΟΚ και Άρης, τελικά αποφασίστηκε να διατηρηθεί ό,τι είχε αποφασιστεί από το καλοκαίρι. Έτσι θα γίνουν δύο νοκ άουτ ημιτελικοί, με την κλήρωση για τα ζευγάρια να πραγματοποιείται στις 2 Δεκεμβρίου και τους αγώνες να διεξάγονται στις 12 Φεβρουαρίου, ενώ ο τελικός θα γίνει στις 16 του ίδιου μήνα στο Ηράκλειο, όπως και τα δύο προηγούμενα χρόνια."/>
  </head>
  <body>
    <article>
      <h1>Κύπελλο Ελλάδος Μπάσκετ: Στο Ηράκλειο ο τελικός!</h1>
      <address>
        <time datetime="2019-11-22T12:32:13+00:00">22 Nov 2019, 12:32</time>
      </address>
      <p>
        <b>Παρά τις φήμες που υπήρχαν για σκέψεις να επανέλθει φέτος το Final Four, λόγω και του αποκλεισμού ομάδων όπως Παναθηναϊκός, Ολυμπιακός, ΠΑΟΚ και Άρης, τελικά αποφασίστηκε να διατηρηθεί ό,τι είχε αποφασιστεί από το καλοκαίρι.</b>
      </p>
      <p>Έτσι θα γίνουν δύο νοκ άουτ ημιτελικοί, με την κλήρωση για τα ζευγάρια να πραγματοποιείται στις <b>2 Δεκεμβρίου</b> και τους αγώνες να διεξάγονται στις <b>12 Φεβρουαρίου</b>, ενώ ο τελικός θα γίνει στις <b>16</b> του ίδιου μήνα στο <b>Ηράκλειο</b>, όπως και τα δύο προηγούμενα χρόνια.</p>
      <p>Σημειώνεται πως <b>ΑΕΚ</b>, <b>Περιστέρι</b>, <b>Προμηθέας</b> και <b>Διαγόρας Δρυοπιδέων</b> έχουν φτάσει στα ημιτελικά και όποια ομάδα κληρωθεί με τον τελευταίο θα δώσει τον ημιτελικό εκτός έδρας (επειδή προέρχεται από την Α2).</p>
    </article>
  </body>
</html>