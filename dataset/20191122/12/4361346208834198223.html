<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/verlazito-indokkal-tiltotta-ki-volegenye-gyerekeit-az-eskuvojukrol-bezzeg-a-sajatjait-meghivta/187148"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-22T12:00:00+00:00"/>
    <meta property="og:title" content="Vérlázító indokkal tiltotta ki vőlegénye gyerekeit az esküvőjükről, bezzeg a sajátjait meghívta"/>
    <meta property="og:description" content="BorsOnline"/>
  </head>
  <body>
    <article>
      <h1>Vérlázító indokkal tiltotta ki vőlegénye gyerekeit az esküvőjükről, bezzeg a sajátjait meghívta</h1>
      <address><time datetime="2019-11-22T12:00:00+00:00">22 Nov 2019, 12:00</time> by <a rel="author">Bors</a></address>
      <p>Egy amerikai nő egészen elképesztő indokkal tiltotta ki a jövendőbelije gyerekeit az esküvőjükről, és erről ő maga számolt be egy interneten. A menyasszony egy Facebook-csoportban kérdezte meg, hogy a többiek szerint hogyan mondja el mostohagyerekeinek, nem lehetnek ott az esküvőn, amin az apjuk lesz az egyik főszereplő. A döntése mögött egy egészen sajátos magyarázat áll.</p>
      <figure>
        <img src="http://media.borsonline.hu/cikk/20/192762/gallery-picture/645w/2031736_pexels-photo-265750.jpg"/>
        <figcaption>© Pexels</figcaption>
      </figure>
      <p><i>Nekem négy gyerekem van, a vőlegényemnek kettő az exétől. Nagyon fontos a számomra, hogy a gyerekeim ott legyenek az esküvőmön. A volt férjem (a gyerekeim az apja) meghalt, amikor még nagyon picik voltak, amitől depresszióba estem, sokáig ki sem tudtam kelni az ágyból. Nagyon rossz volt. A vőlegényem és az exe házasok voltak, a gyerekei pedig ott voltak az előző esküvőjén, így úgy érzem, már megkapták az »élményt«”</i> – kezdte okfejtését.</p>
      <p>De ezzel nem ért véget a bejegyzés, sőt a java csak ezután jött, amikor leírta, hogy habár a lagziba nem hívják meg a gyerekeket, azért egy-két dolgoban jól jön a segítségük.</p>
      <p><i>Sok mindenben támogathatnának minket, segíthetnének például a fogadószoba berendezésében és az ételek felszolgálásában”</i> – írta.</p>
      <figure>
        <img src="http://media.borsonline.hu/cikk/20/192762/gallery-picture/645w/2031738_pexels-photo-1533648.jpg"/>
        <figcaption>© Pexels</figcaption>
      </figure>
      <p>Az utolsó csepp viszont az volt, amikor megfogalmazta, hogy pontosan miért nem akarja, hogy ott legyenek. Az indok nem más, hogy a vőlegénye gyerektartást fizet (1600 dollár, azaz nagyjából 483 ezer forint) előző feleségének, emiatt pedig a nő által áhított esküvő nem valósulhatott meg, csak sokkal szerényebb formában.</p>
      <p><i>Nagyon sok mindenről le kellett mondanom</i> . <i>Úgy érzem, jogom van ahhoz, hogy minden más úgy legyen, ahogy ÉN SZERETNÉM”</i> – zárta végül gondolatait, amikkel a csoport tagjainál sikerült olyannyira kivernie a biztosítékot, hogy végül tonnaszám érkeztek a kommentek bejegyzéséhez, amiknek javában a vőlegényt buzdítják menekülésre.</p>
      <p>
        <a href="https://www.thesun.co.uk/fabulous/10382923/bridezilla-bans-step-children-from-wedding-child-support/">(via)</a>
      </p>
    </article>
  </body>
</html>