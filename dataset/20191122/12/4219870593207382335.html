<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novosti.rs/vesti/planeta.300.html:831708-Odao-ga-DNK-Vlasnicu-zlatare-vezali-lepljivom-trakom-u-Beranama-uhapsen-osumnjiceni-za-pljacku"/>
    <meta property="og:site_name" content="Вечерње новости"/>
    <meta property="article:published_time" content="2019-11-22T12:10:00+00:00"/>
    <meta property="og:title" content="Odao ga DNK: Vlasnicu zlatare vezali lepljivom trakom, u Beranama uhapšen osumnjičeni za pljačku"/>
    <meta property="og:description" content="Šuntić učestvovao i u pljački zlatare u Vlasotincu kada je 2012 godine ubijen policajac"/>
  </head>
  <body>
    <article>
      <h1>Odao ga DNK: Vlasnicu zlatare vezali lepljivom trakom, u Beranama uhapšen osumnjičeni za pljačku</h1>
      <address><time datetime="2019-11-22T12:10:00+00:00">22 Nov 2019, 12:10</time> by <a rel="author">M. Sekulović</a></address>
      <p>
        <b>Šuntić učestvovao i u pljački zlatare u Vlasotincu kada je 2012 godine ubijen policajac</b>
      </p>
      <p>Policija je u petak u Beranama uhapsila i sprovela na izdržavanje zatvorske kazne od četiri i po godine Adnana Šuntića (29) iz Berana.<br/><br/>Tom presudom on je zbog krivičnog dela razbojništva pravosnažno osuđen u Višem sudu u Bijelom Polju, kome je Republika Slovenija ustupila predmet pljačke zlatare ''Aurum'' u Brežicama u Sloveniji, 18. januara 2012. godine kada je odneto 54.980,46 evra. <br/><br/><b>PROČITAJTE JOŠ - </b><a href="http://www.novosti.rs/vesti/planeta.300.html:831695-Samarala-ga-nasred-igraonice-ispred-druge-dece-Objavljen-snimak-dadilje-kako-fizicki-zlostavlja-decaka-2-UZNEMIRUJUCI-VIDEO">Šamarala ga nasred igraonice ispred druge dece: Objavljen snimak dadilje kako fizički zlostavlja dečaka (2) (UZNEMIRUJUĆI VIDEO)</a><br/><br/>Tada je na lepljivoj traci kojom je vezana vlasnica zlatare Milena Hercigonja izolovan DNK materijal koji pripada njemu, mada je on krivicu svaljivao na sada pokojnog Velibora Lutovca iz Bijelog Polja, čiji je biloški metareijal takođe izolovan sa seletejp trake. <br/><br/>Lutovac je ubijen u decembru 2012 godine u Vlasotincu, kao i Beranac Darinko Vušurović, prilikom pljačke zlatare Vlasotincu, tokom razmene vatre u kojoj je ubijen policajac Miroslav Stamenković (27), koji je pokušao da spreči i uhapsi pljačkaše. Šuntić je uspeo da pobegne, ali je ubrzo uhapšen. Posle presude na pet godina zatvora zbog razbojništva izručen je Crnoj Gori, 2014 godine. <br/><br/>U međuvremenu je stigla optužnica iz Slovenije, a ubrzo je počelo i suđenje u Višem sudu u Bijelom Polju.</p>
      <related>
        <h4>Srodne vesti</h4>
        <a href="http://www.novosti.rs/vesti/planeta.300.html:831540-Pretres-u-Niksicu-Uhapseno-dvoje-zaplenjeni-kokain-i-60000-evra"/>
        <a href="http://www.novosti.rs/vesti/naslovna/hronika/aktuelno.291.html:831347-MUP-potvrdio-Uhapseno-troje-osumnjicenih-za-napad-na-Aleksu-Terzica-za-jednom-osobom-se-traga"/>
        <a href="http://www.novosti.rs/vesti/naslovna/hronika/aktuelno.291.html:830368-Saslusani-dileri-droge-odredjen-im-pritvor"/>
        <a href="http://www.novosti.rs/vesti/naslovna/hronika/aktuelno.291.html:830366-Registrovali-vozila-na-osnovu-falsifikovanih-dokumenata-Krivicne-prijave-protiv-15-osoba"/>
      </related>
    </article>
  </body>
</html>