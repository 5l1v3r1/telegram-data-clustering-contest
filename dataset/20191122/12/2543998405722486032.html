<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.republika.rs/vesti/srbija/170521/foto-palma-polozio-kamen-temeljac-nov-vrtic-jagodini"/>
    <meta property="og:site_name" content="REPUBLIKA"/>
    <meta property="article:published_time" content="2019-11-22T12:26:00+00:00"/>
    <meta property="og:title" content="(FOTO) Palma položio kamen temeljac za nov vrtić u Jagodini"/>
    <meta property="og:description" content="&quot;Grad koji gradi vrtiće, fabrike, kulturni centar je grad koji ima dobru budućnost. To je grad gde se deca rađaju, gde su roditelji zaposleni i grad koji poštuje kulturu&quot;, izjavio je danas predsednik Skupštine grada Jagodine Dragan Marković Palma na polaganju kamena temeljca za nov vrtić u Jagodini, koji će biti izgrađen na lokaciji već postojećeg vrtića &quot;Pivarac&quot;."/>
  </head>
  <body>
    <article>
      <h1>(FOTO) Palma položio kamen temeljac za nov vrtić u Jagodini</h1>
      <h2>"Grad koji gradi vrtiće, fabrike, kulturni centar je grad koji ima dobru budućnost. To je grad gde se deca rađaju, gde su roditelji zaposleni i grad koji poštuje kulturu", izjavio je danas predsednik Skupštine grada Jagodine Dragan Marković Palma na polaganju kamena temeljca za nov vrtić u Jagodini, koji će biti izgrađen na lokaciji već postojećeg vrtića "Pivarac".</h2>
      <address><time datetime="2019-11-22T12:26:00+00:00">22 Nov 2019, 12:26</time> by <a rel="author">Republika</a></address>
      <p>- Novoizgrađeni objekat imaće 1095 kvadrata i biće na tri sprata. Na trećem spratu će biti sala za fizičko sa kupatilima i opremom za mini sportski objekat. Nov objekat će imati kapacitet za 120 dece, u starom objektu ima mesta za 140 dece, što znači da će ukupno objekat vrtića "Pivarac" u Jagodini imati kapacitet za 260 deteta. Investicija je vredna 60 miliona dinara, a od toga 70 posto finansira grad Jagodina, a 30 posto država. Rok za izgradnju novog objekta je 120 dana. Jagodinska lokalna samouprava je do sada napravila 3 vrtića i adaptirala u više od 20 sela prostor za vrtić i predškolski odgoj. U centralnom objektu Predškolske ustanove "Pionir" smo potpuno adaptirali kuhinju, gde se sprema hrana za sve vrtiće, sa najnovijom opremom. Tako da imamo najbolje uslove tamo gde se deca vaspitavaju, što je budućnost ove države i hvala vaspitačima koji odlično vaspitavaju našu decu - rekao je Marković.</p>
      <p>- Imajući u vidu da je 2018. godine u Jagodini rođeno 100 dece više nego 2017. godine i da se iz godine u godinu rađa 100 deca više nego prethodne godine, to znači da mi svake druge godine treba da napravimo po jedan nov vrtić i mi već planiramo gde ćemo već sledeće godine da napravimo još jedan vrtić. Grad Jagodina je na popisu stanovništva 2012. godine imala 440 porodica više nego na popisu 2002. godine i da je ove godine popis, Jagodina bi imala 1000 porodica više nego 2002. godine - kazao je Marković.</p>
      <slideshow>
        <figure>
          <img src="https://www.republika.rs/data/images/2019-11-22/124537_whatsapp-image-2019-11-22-at-11.55.171_orig.jpg"/>
          <figcaption>
            <cite>
              <i>Foto: Promo foto</i>
            </cite>
          </figcaption>
        </figure>
        <figure>
          <img src="https://www.republika.rs/data/images/2019-11-22/124538_whatsapp-image-2019-11-22-at-11.55.17_orig.jpg"/>
          <figcaption>
            <cite>
              <i>Foto: Promo foto</i>
            </cite>
          </figcaption>
        </figure>
        <figure>
          <img src="https://www.republika.rs/data/images/2019-11-22/124540_whatsapp-image-2019-11-22-at-11.55.18_orig.jpg"/>
          <figcaption>
            <cite>
              <i>Foto: Promo foto</i>
            </cite>
          </figcaption>
        </figure>
      </slideshow>
      <p>- Moja poruka svim roditeljima i onim potencijalnim roditeljima koji se trenutno zabavljaju, a koji možda razmišljaju o odlasku u inostranstvo, u neku evropsku državu, da ne odlaze iz Jagodine, iz ovog najlepšeg grada u Srbiji - poručio je Marković. Izvođač radova novog objekta vrtića "Pivarac" u Jagodini je preduzeće "Centum"iz Leskvca koje pobedilo na javnom pozivu i za izgradnju vrtića i za izgradnju novog Kulturnog centra u Jagodini.</p>
      <related>
        <h4>Pročitajte još:</h4>
        <a href="http://republika.rs/vesti/srbija/169725/Palma-polozio-kamen-temeljac-nov-Kulturni-centar-Jagodini"/>
        <a href="http://republika.rs/vesti/srbija/169387/Palma-Opozicija-Srbiji-ugleda-opoziciju-Bugarskoj-umesto-pokusava-nasiljem-dodje-vlast"/>
        <a href="http://republika.rs/vesti/srbija/169153/Palma-Bugarskom-razvijamo-prijateljske-odnose-sto-zalost-nije-slucaj-Hrvatskom-Crnom-Gorom"/>
        <a href="http://republika.rs/vesti/drustvo/167429/Palma-Becu-samohranih-roditelja-februara-niko-vas-nece-biti-bez-posla"/>
      </related>
    </article>
  </body>
</html>