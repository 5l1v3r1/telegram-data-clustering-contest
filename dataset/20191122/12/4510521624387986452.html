<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://adevarul.ro/locale/alba-iulia/persoana-data-disparuta-maramures-gasita-intr-o-grota-apuseni-descoperit-politistii-1_5dd7d9845163ec427149dabb/index.html"/>
    <meta property="og:site_name" content="adevarul.ro"/>
    <meta property="article:published_time" content="2019-11-22T12:57:05+00:00"/>
    <meta property="og:title" content="Persoană dată dispărută în Maramureş, găsită într-o grotă din Apuseni. Ce au descoperit poliţiştii"/>
    <meta property="og:description" content="Poliţiştii din Câmpeni - Alba l-au identificat pe un bărbat din judeţul Maramureş, care era dat în urmărire după ce, în data de 4 noiembrie 2019, a dispărut de la domiciliul său."/>
  </head>
  <body>
    <article>
      <h1>Persoană dată dispărută în Maramureş, găsită într-o grotă din Apuseni. Ce au descoperit poliţiştii</h1>
      <address><time datetime="2019-11-22T12:57:05+00:00">22 Nov 2019, 12:57</time> by <a rel="author">Dorin Ţimonea</a></address>
      <h4>Poliţiştii din Câmpeni - Alba l-au identificat pe un bărbat din judeţul Maramureş, care era dat în urmărire după ce, în data de 4 noiembrie 2019, a dispărut de la domiciliul său.</h4>
      <related>
        <h4>Ştiri pe aceeaşi temă</h4>
        <a href="https://adevarul.ro/locale/alba-iulia/cum-s-a-razbunat-barbat-gelos-i-a-furat-iubita-ajuns-gratii-instigare-incendiere-1_5dd7d51b5163ec427149b4d0/index.html"/>
      </related>
      <p>Potrivit IPJ Alba, la data de 21 noiembrie 2019, în jurul orei 20,30, poliţiştii Secţiei 9 Poliţie Rurală Câmpeni, în timp ce patrulau pe DN 75, la ieşire din comuna Albac spre Scărişoara, au observat, la o distanţă de aproximativ 15 metri de DN 75, în scobitura unei stânci, o persoană a cărei prezenţă în zonă nu era justificată. </p>
      <p>Bărbatul era incoerent în vorbire, nu avea asupra sa documente de identificare şi   într-o stare de sănătate destul de precară. Bărbatul a fost condus la spital, iar poliţiştii au demarat activităţile, în vederea identificării lui. </p>
      <p>În urma cercetărilor efectuate s-a reuşit stabilirea identităţii acestuia, fiind vorba de un bărbat în vârstă de 54 de ani, din Târgu Lăpuş, judeţul Maramureş, care era dat în urmărire, la nivel naţional, ca urmare a dispariţiei sale de la domiciliu, în data de 4 noiembrie 2019.  Acesta va fi încredinţat familiei.</p>
      <hr/>
    </article>
  </body>
</html>