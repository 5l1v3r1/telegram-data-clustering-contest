<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.onemorething.nl/2019/11/apple-watch-patenten-nieuwe-features/"/>
    <meta property="og:site_name" content="One More Thing"/>
    <meta property="article:published_time" content="2019-11-22T12:57:03+00:00"/>
    <meta property="og:title" content="Apple Watch: goedgekeurde patenten verklappen mogelijke nieuwe features"/>
    <meta property="og:description" content="Apple heeft deze week verschillende patenten ontvangen die het een en ander verklappen over een nieuwe Apple Watch. De watch krijgt misschien een camera."/>
  </head>
  <body>
    <article>
      <h1>Apple Watch: goedgekeurde patenten verklappen mogelijke nieuwe features</h1>
      <address><time datetime="2019-11-22T12:57:03+00:00">22 Nov 2019, 12:57</time> by <a rel="author">Lisanne Beijen</a></address>
      <p>Apple heeft deze week verschillende patenten ontvangen die mogelijk het een en ander over een nieuwe Apple Watch verklappen. Er werd al aardig wat gespeculeerd over de nieuwe slimme horloges, maar nu bevestigen de patenten sommige van deze speculaties.</p>
      <p>Er komen steeds meer specificaties van de aankomende Apple-producten naar buiten. Zo weten we bijvoorbeeld meer en meer over de <a href="https://www.onemorething.nl/2019/11/iphone-12-renders-oud-ontwerp-vier-camera/">iPhone’s die in 2020 uitkomen</a>. Maar ook de Apple Watch lijkt een aardige upgrade te krijgen in 2020. Zo krijgt deze wellicht een camera en daarmee ook zeer waarschijnlijk Face ID.</p>
      <h3>Camera in smart watch maakt Face ID mogelijk</h3>
      <p>Een camera in Apple’s smart watch maakt Face ID mogelijk voor deze gadget. Als we de <a href="https://pdfpiw.uspto.gov/.piw?Docid=10478099&amp;homeurl=http%3A%2F%2Fpatft.uspto.gov%2Fnetacgi%2Fnph-Parser%3FSect2%3DPTO1%2526Sect2%3DHITOFF%2526p%3D1%2526u%3D%2Fnetahtml%2FPTO%2Fsearch-bool.html%2526r%3D1%2526f%3DG%2526l%3D50%2526d%3DPALL%2526S1%3D10478099.PN.%2526OS%3DPN%2F10478099%2526RS%3DPN%2F10478099&amp;PageNum=&amp;Rtype=&amp;SectionNum=&amp;idkey=NONE&amp;Input=View+first+page">de goedgekeurde patenten</a> bekijken lijkt het er inderdaad op dat het slimme horloge van Apple deze features gaat krijgen, maar dit brengt ook andere nieuwe functies met zich mee.</p>
      <figure>
        <img src="https://cdn.onemorething.nl/uploads/2019/09/Apple-Watch-Series-5-kompas.jpg"/>
        <figcaption>Afbeelding: Hodinkee</figcaption>
      </figure>
      <p>De camera in de Apple Watch kan volgens de patenten worden gebruikt voor het snel maken van foto’s. Daarnaast kun je met de camera bijvoorbeeld ook barcodes of QR-codes scannen. Toch lijkt het scannen van je gezicht de belangrijkste toevoeging. Face ID voor een smartwatch kan handig zijn als extra toegang tot je persoonlijke data. Of om bijvoorbeeld betalingen te autoriseren.</p>
      <h3>Meer nieuwe functies</h3>
      <p>In het patent is verder te zien dat Apple meer technologie wil toevoegen aan de band van de smartwatch. Het wil sensoren integreren om ook het bandje functioneler te maken en meer data over je activiteit te verzamelen.</p>
      <p>Of deze nieuwe features uiteindelijk ook echt worden geïntegreerd in de Watch is natuurlijk niet zeker. Dat het Amerikaanse techbedrijf een patent heeft gekregen op de camera, betekent niet dat we die straks gegarandeerd zullen terugzien in de nieuwe Apple Watch. Even afwachten dus nog op een aantal leaks of het verlossende woord van de techgigant zelf.</p>
      <related>
        <h4>Bekijk ook dit.</h4>
        <a href="https://www.onemorething.nl/2019/11/apple-wil-mogelijk-touch-id-naar-apple-watch-brengen/"/>
        <a href="https://www.onemorething.nl/2019/10/yelp-brengt-kompasfunctie-apple-watch-series-5-naar-hun-app/"/>
        <a href="https://www.onemorething.nl/2019/09/fall-detection-in-apple-watch-werkt-levensreddend/"/>
        <a href="https://www.onemorething.nl/2019/09/bandjes-apple-watch-goedkoper/"/>
        <a href="https://www.onemorething.nl/2019/09/apple-watch-sleep-tracking-modus/"/>
        <a href="https://www.onemorething.nl/2019/09/apple-watch-krijgt-officieel-reparatieprogramma-voor-barsten-in-het-scherm/"/>
      </related>
    </article>
  </body>
</html>