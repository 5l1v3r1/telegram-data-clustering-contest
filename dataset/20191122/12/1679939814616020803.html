<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.publika.md/accidentare-sau-conflict-ce-spune-maurizio-sarri-despre-cristiano-ronaldo_3059837.html"/>
    <meta property="og:site_name" content="PUBLIKA"/>
    <meta property="article:published_time" content="2019-11-22T12:54:27+00:00"/>
    <meta property="og:title" content="ACCIDENTARE SAU CONFLICT? Ce spune Maurizio Sarri despre Cristiano Ronaldo"/>
    <meta property="og:description" content="Conflict mocnit între antrenorul lui Juventus Torino, Maurizio Sarri, şi principala vedetă a"/>
  </head>
  <body>
    <article>
      <h1>ACCIDENTARE SAU CONFLICT? Ce spune Maurizio Sarri despre Cristiano Ronaldo</h1>
      <address><time datetime="2019-11-22T12:54:27+00:00">22 Nov 2019, 12:54</time> by <a rel="author">PUBLIKA.MD</a></address>
      <p><b>Conflict mocnit între antrenorul lui Juventus Torino, Maurizio Sarri, şi principala vedetă a "Bătrânei Doamne", Cristiano Ronaldo. </b><br/><br/>Tehnicianul formației <b>”bianco-nera”</b> susţine că cel mai probabil portughezul va rata meciul din campionatul intern cu Atalanta Bergamo din cauza unei accidentări mai vechi.<br/><br/>Pe de altă parte, atacantul lusitan a fost titular săptămâna trecută în ambele partide ale naţionalei Portugaliei, cu Lituania şi Luxemburgul, în preliminariile EURO-2020. În acele meciuri el a înscris 4 goluri. <br/><br/>"Cea mai importantă partidă pentru noi, în viitorul apropiat, este cea din Liga Campionilor cu Atletico Madrid. Fotbalistul are program individual şi, cu probabilitatea de 99 la sută, pot să vă spun că nu va fi disponibil pentru partida cu Atalanta Bergamo", a declarat Maurizio Sarri, antrenor Juventus Torino.<br/><br/>Declaraţiile lui Sarri seamănă cu o tentativă de a ascunde conflictul. Cristiano Ronaldo a fost înlocuit la echipa sa de club în ultimele două meciuri cu Lokomotiv Moscova în Liga Campionilor şi AC Milan în Serie A. În ambele cazuri jucătorul a avut o reacţie nervoasă. <br/><br/>"Trebuie să lămurim situaţia. Chiar și la nivel de amatori, încă din secolul trecut, orice fotbalist reacţionează aşa la schimbari. Nu este o problemă reacţia lui, problema este că în primul meci al Portugalia a fost bine, iar in al doilea a avut aceleaşi probleme ca în ultimele partide. Mi-a spus asta, marți într-o discuție privată, chiar Cristiano", a spus Maurizio Sarri, antrenor Juventus Torino.<br/><br/><b>Lusitanul a marcat 6 goluri pentru Juventus în toate competiţiile din actualul sezon.</b></p>
    </article>
  </body>
</html>