<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nieuwsblad.be/cnt/dmf20191122_04730614"/>
    <meta property="og:site_name" content="Het Nieuwsblad"/>
    <meta property="article:published_time" content="2019-11-22T12:44:00+00:00"/>
    <meta property="og:title" content="Politie pakt Noord-Ierse verdachte op van koelwagendrama in Essex"/>
    <meta property="og:description" content="De Britse politie heeft vrijdag een Noord-Ierse man opgepakt die ervan verdacht wordt een rol te hebben gespeeld in de mensensmokkel waarbij in Essex 39 me..."/>
  </head>
  <body>
    <article>
      <h1>Politie pakt Noord-Ierse verdachte op van koelwagendrama in Essex</h1>
      <address>
        <time datetime="2019-11-22T12:44:00+00:00">22 Nov 2019, 12:44</time>
      </address>
      <p>
        <b>De Britse politie heeft vrijdag een Noord-Ierse man opgepakt die ervan verdacht wordt een rol te hebben gespeeld in de mensensmokkel waarbij in Essex 39 mensen dood werden aangetroffen in een koelcontainer. Dat melden verschillende Britse media.</b>
      </p>
      <p>De 23-jarige man kon vrijdagochtend op snelweg M40 in het Engelse Beaconsfield onderschept worden. Volgens de politie van Essex werd hij opgepakt op verdenking van samenzwering voor mensenhandel en samenzwering voor hulp bij illegale immigratie. De politie heeft de naam van de verdachte niet bekendgemaakt.</p>
      <p>Het gaat al om de zesde arrestatie in het onderzoek naar de mensensmokkel die aan 39 Vietnamezen het leven heeft gekost. De slachtoffers werden op 23 oktober in Grays, in het graafschap Essex, aangetroffen in een vanuit Zeebrugge verscheepte koelcontainer.</p>
    </article>
  </body>
</html>