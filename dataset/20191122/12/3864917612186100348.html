<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-sports/2823557-trener-zbirnoi-ukraini-rozpoviv-pro-veliku-konkurenciu-v-colovicomu-biatloni.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-22T12:12:00+00:00"/>
    <meta property="og:title" content="Тренер збірної України розповів про велику конкуренцію в чоловічому біатлоні"/>
    <meta property="og:description" content="Старший тренер чоловічої збірної України з біатлону Юрай Санітра розповів про готовність команди до нового біатлонного сезону, який стартує вже 29 листопада."/>
  </head>
  <body>
    <article>
      <h1>Тренер збірної України розповів про велику конкуренцію в чоловічому біатлоні</h1>
      <h2>Старший тренер чоловічої збірної України з біатлону Юрай Санітра розповів про готовність команди до нового біатлонного сезону, який стартує вже 29 листопада.</h2>
      <address>
        <time datetime="2019-11-22T12:12:00+00:00">22 Nov 2019, 12:12</time>
      </address>
      <p>Юрай Санітра в <a href="https://www.facebook.com/uabiatlon/photos/a.1100088050121105/1678143638982207/?type=3&amp;theater">інтерв’ю</a> UA:БІАТЛОН, зокрема, звернув увагу на “занадто велику конкуренцію в чоловічій категорії”.</p>
      <p>“Я розумію журналістів та уболівальників, які після минулого сезону чекатимуть найвищих результатів від Дмитра Підручного, але конкуренція в чоловічій категорії занадто велика. Треба бути дуже добре підготовленим, щоб піднятися на подіум.</p>
      <p>Цього сезону ми готуємося за іншою програмою. Пропустили літній чемпіонат світу і зараз менше стартів, адже сезон дуже важкий. Я рахував, що у найкращих біатлоністів приблизно 35 стартів. Але дивимося на перший етап Кубка світу так, щоб не було великого провалу. Намагатимемося тримати крок поруч з найкращими спортсменами. Дуже важливо буде те, як впораємось з першими одиночною та змішаною естафетами.</p>
      <p>Нічого не змінюється у чоловіків, конкуренція дуже сильна. Думаю, що до Кубка світу всі ще трохи додадуть у своїх можливостях. Ми готові до цього і хочемо бути достойними суперниками для всіх команд”, - зазначив Санітра.</p>
      <blockquote>
        <b>Читайте також: </b>
        <a href="https://www.ukrinform.ua/rubric-sports/2823235-satv-vidomij-rozklad-biatlonnogo-sezonu201920.html">Став відомий календар змагань біатлонного сезону-2019/20</a>
      </blockquote>
      <p>Як повідомлялося, вже за тиждень стартує надскладний період для біатлоністів під назвою "Кубок світу". Протягом п'яти місяців спортсмени змагатимуться за головну нагороду сезону - Великий кришталевий глобус, а також розіграють 68 комплектів нагород у семи дисциплинах.</p>
      <p>Календар змагань розпочинається 29 листопада, коли стартує 1 етап Кубка світу. Він пройде в Естерсунді (Швеція) і триватиме до 8 грудня.</p>
    </article>
  </body>
</html>