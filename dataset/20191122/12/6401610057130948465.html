<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagelijksestandaard.nl/2019/11/here-we-go-again-npo-radio-1-maakt-zieligheidsreportage-over-meedogenloze-isis-bruid-ze-deed-iets-stoms/"/>
    <meta property="og:site_name" content="De Dagelijkse Standaard"/>
    <meta property="article:published_time" content="2019-11-22T12:00:02+00:00"/>
    <meta property="og:title" content="Here we go again! NPO Radio 1 maakt zieligheidsreportage over meedogenloze ISIS-bruid: ‘Ze deed iets stoms!’"/>
    <meta property="og:description" content="Het blijft een uiterst pijnlijk feit: op de publieke radio is nauwelijks aandacht voor de slachtoffers van het genocidale bewind van ISIS in Syrië en Irak. Nooit hoor je eens een vrouw uit Raqqa, zelden wordt een yazidi aan het woord gelaten en al helemaal mag nooit een christen vertellen over het uitroeien van de christelijke cultuur aldaar door het brute islamistenpak genaamd ISIS. Weet je wie er wel heel vaak zielig mogen doen op NPO-radio en -tv? Nederlandse ISIS-strijders en hun familieleden! De dochter van Bert vertrok op 19-jarige leeftijd naar het kalifaat en is daar nog steeds. Bert wil dat er meer aandacht komt voor haar kant van het verhaal. &quot;Als je daar eenmaal binnen bent en je komt er achter dat je iets stoms hebt gedaan, kom je er niet meer uit.&quot; #r1jn pic.twitter.com/RQBsTzCwCZ — NOS Radio 1 Journaal (@NOSRadio1) November 22, 2019 Kijk en huiver. Want ja: het staat er echt. Een vader van een ISIS-strijder annex Syriëganger die nog altijd in dat ingestorte terreurkalifaat is, vindt dat zijn dochter…"/>
  </head>
  <body>
    <article>
      <h1>Here we go again! NPO Radio 1 maakt zieligheidsreportage over meedogenloze ISIS-bruid: ‘Ze deed iets stoms!’</h1>
      <address><time datetime="2019-11-22T12:00:02+00:00">22 Nov 2019, 12:00</time> by <a rel="author">Tim Engelbart</a></address>
      <p>
        <b>Het blijft een uiterst pijnlijk feit: op de publieke radio is nauwelijks aandacht voor de slachtoffers van het genocidale bewind van ISIS in Syrië en Irak. Nooit hoor je eens een vrouw uit Raqqa, zelden wordt een yazidi aan het woord gelaten en al helemaal mag nooit een christen vertellen over het uitroeien van de christelijke cultuur aldaar door het brute islamistenpak genaamd ISIS. Weet je wie er wel heel vaak zielig mogen doen op NPO-radio en -tv? Nederlandse ISIS-strijders en hun familieleden!</b>
      </p>
      <figure>
        <iframe data-src="https://twitter.com/NOSRadio1/status/1197822532914577408?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Kijk en huiver. Want ja: het staat er echt. Een vader van een ISIS-strijder annex Syriëganger die nog altijd in dat ingestorte terreurkalifaat is, vindt dat zijn dochter “<a href="https://twitter.com/NOSRadio1/status/1197822532914577408"><b>iets stoms</b></a>” heeft gedaan. Toch opmerkelijk hoor. Als mijn ouders zeiden dat ik iets stoms had gedaan, had ik ruzie gemaakt met één van m’n broertjes. Of was ik onnodig boos geworden op iets of iemand. Of was ik te laat thuisgekomen voor het eten. Of te laat vertrokken naar school. Misschien had ik zelfs een onvoldoende gehaald.</p>
      <p>Allemaal mogelijk. Maar je aansluiten bij één van de meest genocidale organisaties die de wereld in lange tijd gezien heeft? Dat is allang niet meer iets stoms, zoals vader Bert van een vrouwelijke ISIS-strijder hier verkondigt. Dat is gewoon een grote misdaad, waarvoor een bijzonder strenge straf noodzakelijk is. En dan niet in Nederland, maar op de plek waar het gebeurde. Want die Europese beesten die zo lafhartig hebben huisgehouden in Syrië verdienen het om door hun eigen slachtoffers een levenslange gevangenisstraf in een verkapt Derde Wereldland te krijgen. Of wellicht zelfs de doodstraf, want die landen kennen die inderdaad nog.</p>
      <p>Volkomen logisch. Maar niemand bij de NPO die dat durft te verkondigen. Het is allemaal ‘ah, ze hebben spijt’ en ‘oh, ze willen terug’ en ‘ik mis haar zo’. Alleen maar emotie. Alleen maar affectie. Voor de daders dus. Maar compassie voor de slachtoffers? Ho maar.</p>
      <p>Misschien moet die hele NPO gewoon solliciteren bij de restanten van ISIS in Syrië en dáár de publieke omroep worden, als ze zonodig de plegers van genocide willen afschilderen als de échte slachtoffers. Of niet soms?</p>
    </article>
  </body>
</html>