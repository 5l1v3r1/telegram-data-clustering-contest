<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/events/avariya-tankera-v-odesi-ekipazh-evakuyuvali-primusovo-50055134.html"/>
    <meta property="og:site_name" content="НВ"/>
    <meta property="article:published_time" content="2019-11-22T12:41:00+00:00"/>
    <meta property="og:title" content="Екіпаж танкера Delfi в Одесі можуть евакуювати примусово"/>
    <meta property="og:description" content="В Одесі вирішують питання про примусову евакуацію трьох членів екіпажу танкера Delfi який сів на мілину."/>
  </head>
  <body>
    <article>
      <h1>Екіпаж танкера Delfi в Одесі можуть евакуювати примусово</h1>
      <h2>В Одесі вирішують питання про примусову евакуацію трьох членів екіпажу танкера Delfi який сів на мілину.</h2>
      <address>
        <time datetime="2019-11-22T12:41:00+00:00">22 Nov 2019, 12:41</time>
      </address>
      <p>Як повідомив представник Одеської ОДА Денис Соколов в коментарі телеканалу <a href="https://112.ua/avarii-chp/ekipazh-tankera-delfi-v-odesse-mogut-prinuditelno-evakuirovat-chtoby-sohranit-zhizn-lyudey-515900.html">112 Україна,</a> у моряків на судні закінчилася питна вода і немає електрики.</p>
      <p>Він зазначив, що <a href="https://nv.ua/ukr/ukraine/events/bilya-odesi-zaznav-avariji-tanker-foto-video-novini-ukrajini-50055065.html">моряки відмовляються подати сигнал SOS, щоб рятувальники могли розпочати рятувальну операцію.</a></p>
      <p>«Нібито їм це забороняє власник судна. З ним зв’язатися неможливо, тому що він перебуває не в Україні, це не українець. Як з’ясувалося, це судно «сірої «реєстрації, тобто фактично невідомо, як воно опинилося тут. І вони бояться, що їм не видадуть зарплати, у них будуть якісь фінансові санкції, і вони відмовляються подати сигнал SOS. Тому зараз вирішується питання про примусову евакуацію, щоб зберегти життя людей», — заявив Соколов.</p>
      <figure>
        <iframe src="https://www.youtube.com/embed/CXAK9DTW53k" width="700" height="440" data-service="Youtube" scrolling="no"/>
      </figure>
      <p>За його словами, судно дрейфує вже дві доби.</p>
      <p>«Ми це дізналися пізніше, тому що вони про це просто не повідомляли. У них відключені транспондери про їх переміщення. У них вже немає води, у них моральний стан просто знижений, і вони відмовляються йти на діалог», — зазначив Соколов.</p>
      <p>Читайте також:<br/><a href="https://nv.ua/ukr/ukraine/events/avariya-tankera-v-odesi-shcho-narazi-vidomo-50055126.html">&amp;nbspАварія танкера в Одесі: судно зносить до берега, є загроза екологічної катастрофи</a></p>
    </article>
  </body>
</html>