<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.apparata.nl/nieuws/huawei-krijgt-weer-een-cadeautje-ditmaal-van-microsoft-33205"/>
    <meta property="og:site_name" content="Apparata"/>
    <meta property="article:published_time" content="2019-11-22T12:40:00+00:00"/>
    <meta property="og:title" content="Huawei krijgt weer een cadeautje, ditmaal van Microsoft"/>
    <meta property="og:description" content="Huawei krijgt weer een meevaller voorgeschoteld."/>
  </head>
  <body>
    <article>
      <h1>Huawei krijgt weer een cadeautje, ditmaal van Microsoft</h1>
      <h2>Huawei krijgt weer een meevaller voorgeschoteld.</h2>
      <address><time datetime="2019-11-22T12:40:00+00:00">22 Nov 2019, 12:40</time> by <a rel="author" href="https://www.apparata.nl/nieuws/author/yannickspinner" target="_blank">yannickspinner</a></address>
      <p>Huawei zit op dit moment in een hele gekke situatie. Het Chinese techbedrijf is verbannen uit de Verenigde Staten en dat heeft grote effecten op de <a href="https://www.apparata.nl/nieuws/gelekt-gaat-huawei-het-alsnog-bij-ons-proberen-32962">wereldwijde bezigheden</a> van het bedrijf. Huawei krijgt daarentegen wederom een klein cadeautje van de Amerikaanse overheid, ditmaal omtrent Windows-maker Microsoft.</p>
      <p>Eerder deze week werd de opschorting op het algemene verbod op handel met Huawei <a href="https://www.apparata.nl/nieuws/wat-wil-trump-nou-eigenlijk-met-huawei-33165">verlengd</a> en Huawei is ongetwijfeld een beetje verward over wat er allemaal aan het de hand is. Naast het feit dat bepaalde handelsacties met Huawei nu weer toegestaan zijn, kunnen de Chinezen ook met Microsoft blijven handelen, aldus <a href="https://www.reuters.com/article/us-microsoft-huawei/microsoft-granted-license-to-export-mass-market-software-to-huawei-idUSKBN1XV2LE">Reuters</a>.</p>
      <p>Microsoft mag volgens het persbureau weer ‘mass-market-software’ aan Huawei leveren en dat is hoe dan ook goed nieuws voor (vooral) Huawei. Het initiatief kwam overigens van Bill Gates’ bedrijf: “Op 20 november heeft het U.S. Department of Commerce een aanvraag goedgekeurd voor een licentie om mass-market-software to exporteren naar Huawei. We appreciëren de toezegging van het departement in reactie op ons verzoek.” Kennelijk wil Microsoft heel graag uitdragen dat het hun verzoek was, niet dat van Huawei.</p>
      <p>Maar wat betekent dit nou voor Huawei? Hoewel het niet helemaal zeker is wat die mass-market-software precies inhoudt, zijn er twee aannemelijke mogelijkheden. Of Huawei mag het hele Office-pakket aanbieden op hun laptops, of de laptops mogen draaien op Windows. Vooral dat laatste lijkt me een vereiste voor een Huawei-laptop, want vooralsnog zijn er geen Huawei-toestellen (laat staan latops) die op hun eigen HarmonyOS draaien.</p>
      <p>Foto <a href="https://www.flickr.com/photos/pestoverde/26420199120">@Maurizio Pesce</a> <a href="https://creativecommons.org/licenses/by/2.0/">(CC BY 2.0)</a></p>
    </article>
  </body>
</html>