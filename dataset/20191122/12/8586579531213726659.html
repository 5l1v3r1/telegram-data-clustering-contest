<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.yenicaggazetesi.com.tr/kemal-kilicdaroglundan-israf-ve-satafat-aciklamasi-257448h.htm"/>
    <meta property="og:site_name" content="Yeni Çağ Gazetesi"/>
    <meta property="article:published_time" content="2019-11-22T12:13:00+00:00"/>
    <meta property="og:title" content="Kemal Kılıçdaroğlu'ndan israf ve şatafat açıklaması"/>
    <meta property="og:description" content="CHP Genel Başkanı Kemal Kılıçdaroğlu, güveni tetikleyen ana unsurun israf ve şatafattan kaçınmak olduğuna dikkat çekerek, “Bunlardan kaçındığınızda sokakta rahat yürüyeceksiniz.” dedi."/>
  </head>
  <body>
    <article>
      <h1>Kemal Kılıçdaroğlu'ndan israf ve şatafat açıklaması</h1>
      <address><time datetime="2019-11-22T12:13:00+00:00">22 Nov 2019, 12:13</time> by <a rel="author">Yeni Çağ Gazetesi</a></address>
      <p>
        <b>CHP Genel Başkanı Kemal Kılıçdaroğlu, güveni tetikleyen ana unsurun israf ve şatafattan kaçınmak olduğuna dikkat çekerek, “Bunlardan kaçındığınızda sokakta rahat yürüyeceksiniz.” dedi.</b>
      </p>
      <p>CHP Genel Başkanı Kemal Kılıçdaroğlu, İzmir'de bir otelde, ülke genelinden CHP'li belediye başkanlarının katılımıyla düzenlenen Yerel Yönetimler Reformu ve Yerel Demokrasi Buluşması'nın açılış konuşmasını yaptı.</p>
      <p>Kılıçdaroğlu, CHP'li belediyelerin kimseyi ötekileştirmeden ahlâklı ve adaletli bir anlayışla hizmet verdiğini belirterek, "Siyasette yeni bir süreci birlikte başlattık, birlikte götüreceğiz." dedi.</p>
      <p>Yerel seçimlerden bu yana geçen 7,5 aylık dönemde CHP belediyelerinin çok güzel işler başardığını, yönetimi başka partilerden devralan arkadaşlarının zor bir tabloya rağmen "enkaz edebiyatı" yapmadığını vurgulayan Kılıçdaroğlu, ülke genelinde israfa karşı mücadele başlattıklarını söyledi.</p>
      <p>
        <b>“BUNLARDAN KAÇINDIĞINIZDA SOKAKTA RAHAT YÜRÜYECEKSİNİZ”</b>
      </p>
      <p>Partisinden seçilen belediye başkanlarının kentlerin israftan kaçınılarak nasıl yönetileceğini bütün ülkeye gösterdiğini belirten Kılıçdaroğlu, "Güveni tetikleyen ana unsur israftan ve şatafattan kaçınmaktır. Bunlardan kaçındığınızda sokakta rahat yürüyeceksiniz. Belediye meclis toplantılarını canlı yapıyorsunuz. Düne kadar şeffaflık diye bir kavram yoktu." dedi.</p>
      <related>
        <a href="https://www.yenicaggazetesi.com.tr/kilcdaroglundan-rahmi-turan-aciklamasi-257278h.htm"/>
        <a href="https://www.yenicaggazetesi.com.tr/kemal-kilicdaroglu-bu-kis-vatandas-icin-kolay-gecmeyecek-254909h.htm"/>
      </related>
    </article>
  </body>
</html>