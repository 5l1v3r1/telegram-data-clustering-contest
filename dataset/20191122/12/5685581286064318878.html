<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazetevatan.com/cuneyt-ozdemir-paylasti-hastane-mart-ayina-randevu-verdi--1286454-gundem/"/>
    <meta property="og:site_name" content="Gazete Vatan"/>
    <meta property="article:published_time" content="2019-11-22T12:00:00+00:00"/>
    <meta property="og:title" content="Cüneyt Özdemir paylaştı! 'Hastane mart ayına randevu verdi'"/>
    <meta property="og:description" content="CNN Türk'te yayınlanan 5N1K'nın yapımcısı gazeteci Cüneyt Özdemir, ABD sağlık sistemiyle ilgili çarpıcı açıklamalarda bulundu. Özdemir, ABD'de hastanede dört ay sonrasına randevu verdiklerini, Amerikalıların bir dolgu için bile 12 bin dolar ödediğini söyledi. Pek çok insanın tedavi için Türkiye'ye gittiğini aktardı."/>
  </head>
  <body>
    <article>
      <h1>Cüneyt Özdemir paylaştı! 'Hastane mart ayına randevu verdi'</h1>
      <h2>CNN Türk'te yayınlanan 5N1K'nın yapımcısı gazeteci Cüneyt Özdemir, ABD sağlık sistemiyle ilgili çarpıcı açıklamalarda bulundu. Özdemir, ABD'de hastanede dört ay sonrasına randevu verdiklerini, Amerikalıların bir dolgu için bile 12 bin dolar ödediğini söyledi. Pek çok insanın tedavi için Türkiye'ye gittiğini aktardı.</h2>
      <address>
        <time datetime="2019-11-22T12:00:00+00:00">22 Nov 2019, 12:00</time>
      </address>
      <p>CNN Türk'te yayınlanan 5N1K'nın yapımcısı gazeteci Cüneyt Özdemir, <a href="http://www.gazetevatan.com/arama/?Keyword=sa%C4%9Fl%C4%B1k">sağlık</a> sorunuyla ilgili <a href="http://www.gazetevatan.com/arama/?Keyword=Amerika">Amerika</a>'daki tedavi sürecine ilişkin çarpıcı açıklamalarda bulundu. <a href="http://www.gazetevatan.com/arama/?Keyword=Youtube">YouTube</a> hesabından paylaştığı videoda <a href="http://www.gazetevatan.com/arama/?Keyword=ABD">ABD</a>'deki sağlık sistemine değinen Özdemir şunları söyledi:</p>
      <p>"Geçtiğimiz günlerde <a href="http://www.gazetevatan.com/arama/?Keyword=%C4%B0stanbul">İstanbul</a>'da bir doktora gittim. Çok endişe duyduğum, birkaç günü kâbusla geçen, hayatı tekrar gözden geçirdiğim sağlık tehlikesi yaşadım. Biyopsiler oldu, temiz çıktı, halledilebilir çıktı. Ben de çok sevindim. Eşeği kaybettik yine bulduk.</p>
      <p>Buraya geldim, dedim ki doktora gidelim. Mart ayına randevu verdiler Mart. Hangi aydayız? Daha Kasım'ın sonundayız. 4 ay sonraya. Ki baya sağlık sigortamız var ona rağmen.</p>
      <p>Şimdi burada bu bir efsane zaten. Dişine bir şey olur; 3 bin <a href="http://www.gazetevatan.com/arama/?Keyword=dolar">dolar</a>, 4 bin dolar, 10 bin dolar dolguya para alıyorlar. Vallahi şaka değil; 60-70 bin liraya.</p>
      <p>Yine bana diyeceksiniz ki 'ulan yine bu Cüneyt iyice yandaşa bağladı' Peki bu Cüneyt yine bağlamış olsun ama inanın pek çok insan dişini yaptırmaktan, herhangi bir sağlık sektöründeki bir şeye kadar için Türkiye'ye gitmeyi tercih ediyorlar. Daha kolay daha basit.</p>
      <p>Şehir <a href="http://www.gazetevatan.com/arama/?Keyword=Hastane">hastane</a>leri tartışılıyor, şu tartışılıyor bu tartışılıyor ama böyle bir pratiklik de var. Burada 4 ay sonraki sistemi inanın Türkiye'de kendiniz devlet sistemindeki sigortayla daha çözebileceğiniz bir sistem var gibi gözüküyor."</p>
      <figure>
        <iframe data-src="https://twitter.com/cuneytozdemir/status/1197569505691463680?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>