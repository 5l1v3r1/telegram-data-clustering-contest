<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurofootball.lt/naujienos/l-torreira-apie-savo-ateiti-paziuresime-kas-nutiks-artejanciame-transferu-lange/73340"/>
    <meta property="og:site_name" content="EURO FOOTBALL"/>
    <meta property="article:published_time" content="2019-11-22T12:32:43+00:00"/>
    <meta property="og:title" content="L. Torreira apie savo ateitį: &quot;Pažiūrėsime, kas nutiks artėjančiame transferų lange&quot;"/>
    <meta property="og:description" content="Urugvajaus rinktinės saugas Lucas Torreira nėra tikras, kad užbaigs šį sezoną Londono &quot;Arsenal&quot; komandoje."/>
  </head>
  <body>
    <article>
      <h1>L. Torreira apie savo ateitį: "Pažiūrėsime, kas nutiks artėjančiame transferų lange"</h1>
      <address>
        <time datetime="2019-11-22T12:32:43+00:00">22 Nov 2019, 12:32</time>
      </address>
      <p>Urugvajaus rinktinės saugas Lucas Torreira nėra tikras, kad užbaigs šį sezoną Londono "Arsenal" komandoje.</p>
      <p>23-ejų metų saugas, esantis "Milan" ir "Napoli" klubų akiratyje, nėra startinės sudėties žaidėjas "kanonierių" gretose ir tai artina jį prie išvykimo.</p>
      <p>"Dabar noriu susikoncentruoti tik į "Arsenal", – interviu pradžioje sakė L. Torreira. – Negaliu kalbėti apie kitas komandas. Viskas bus aišku, kai prasidės transferų langas".</p>
      <p>L. Torreira vardas paskutiniu metu buvo minimas net su "Boca Juniors" klubu.</p>
      <p>"Tikrai nežinau, kas nutiks ateityje, tačiau tikrai norėčiau vieną dieną atvykti į "Boca". Tai yra mano svajonė", – pareiškė urugvajietis.</p>
      <p>L. Torreira šį sezoną aikštėje pasirodė 15 kartų, tačiau dažniausiai kildavo tik nuo suolo.</p>
    </article>
  </body>
</html>