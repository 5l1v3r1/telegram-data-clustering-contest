<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641350/%D8%AA%D9%88%D8%B2%DB%8C%D8%B9-%D8%B4%DB%8C%D8%B1-%D8%B1%D8%A7%DB%8C%DA%AF%D8%A7%D9%86-%D8%AF%D8%B1-%D9%85%D8%AF%D8%A7%D8%B1%D8%B3-%D8%A7%D8%B2-%D9%81%D8%B1%D8%AF%D8%A7-%D8%A7%D8%AC%D8%B1%D8%A7-%D9%85%DB%8C%E2%80%8C%D8%B4%D9%88%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-22T12:34:00+00:00"/>
    <meta property="og:title" content="توزیع شیر رایگان در مدارس از فردا اجرا می‌شود"/>
    <meta property="og:description" content="مدیر کل دفتر برنامه ریزی، تامین، توزیع و تنظیم بازار وزارت صمت گفت: طرح تخصیص شیر رایگان به مدارس از شنبه دوم آذرماه اجرایی می شود."/>
  </head>
  <body>
    <article>
      <h1>
        <a href="https://www.bultannews.com/fa/news/641350/%D8%AA%D9%88%D8%B2%DB%8C%D8%B9-%D8%B4%DB%8C%D8%B1-%D8%B1%D8%A7%DB%8C%DA%AF%D8%A7%D9%86-%D8%AF%D8%B1-%D9%85%D8%AF%D8%A7%D8%B1%D8%B3-%D8%A7%D8%B2-%D9%81%D8%B1%D8%AF%D8%A7-%D8%A7%D8%AC%D8%B1%D8%A7-%D9%85%DB%8C%E2%80%8C%D8%B4%D9%88%D8%AF">توزیع شیر رایگان در مدارس از فردا اجرا می‌شود</a>
      </h1>
      <h2>مدیر کل دفتر برنامه ریزی، تامین، توزیع و تنظیم بازار وزارت صمت گفت: طرح تخصیص شیر رایگان به مدارس از شنبه دوم آذرماه اجرایی می شود.</h2>
      <address><time datetime="2019-11-22T12:34:00+00:00">22 Nov 2019, 12:34</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، محمدرضا کلامی اظهار داشت: با پیگیری های صورت گرفته بالاخره مصوبه <b>ستاد تنظیم بازار</b> در خصوص تخصیص شیر رایگان به مدارس استان های کمتر برخوردار وارد فاز اجرایی شد.</p>
      <p>وی به برگزاری جلسات مکرر با انجمن صنفی صنایع لبنی، وزارت آموزش و پرورش و سازمان برنامه و بودجه اشاره کرد و کفت:در حال حاضر ۱۸۰ میلیارد تومان از اعتبار مورد نیاز برای اجرای طرح در اختیار وزارت آموزش و پرورش قرار گرفته است.</p>
      <p>به گفته وی فهرست مدارس این استان ها در اختیار انجمن صنایع لبنی قرار گرفته است و در این طرح دانش آموزان هفته ای دو تا سه بار شیر رایگان دریافت خواهند کرد.</p>
      <p>کلامی تاکید کرد: طبق بررسی های صورت گرفته سه میلیون دانش آموز در این قالب شیر رایگان دریافت می کنند.</p>
      <p>این مقام مسئول گفت:کارخانه هایی که در قالب این طرح فعالیت می کنند نیز از سوی انجمن صنایع لبنی معرفی شده‌اند و انشالله از دومین روز آذر این طرح وارد فاز اجرا می شود.</p>
      <p>به گفته وی کل اعتبار طرح ۳۰۰ میلیارد تومان برآورد شده است.</p>
    </article>
  </body>
</html>