<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://index.hu/kulfold/2019/11/22/ket_kisfiu_is_meghalt_indiaban_miutan_forro_levesbe_estek_shabad_panyam_iskola/"/>
    <meta property="og:site_name" content="Index.hu"/>
    <meta property="article:published_time" content="2019-11-22T12:24:00+00:00"/>
    <meta property="og:title" content="Két kisfiú is meghalt Indiában, miután forró levesbe estek"/>
    <meta property="og:description" content="A két baleset rövid időn belül, egymástól függetlenül történt."/>
  </head>
  <body>
    <article>
      <h1>Két kisfiú is meghalt Indiában, miután forró levesbe estek</h1>
      <address><time datetime="2019-11-22T12:24:00+00:00">22 Nov 2019, 12:24</time> by <a rel="author" href="https://index.hu/szerzo/pal_tamas" target="_blank">Pál Tamás</a></address>
      <p>Egy három éves indiai kisfiú olyan súlyos égési sérüléseket szenvedett, miután egy hatalmas fortyogó edénybe esett, ami után már nem tudták megmenti az életét, írja a <a href="https://edition.cnn.com/2019/11/22/asia/india-boys-died-stew-intl-hnk-scli/index.html?utm_content=2019-11-22T11%3A09%3A13&amp;utm_source=twCNN&amp;utm_term=link&amp;utm_medium=social">CNN</a>.</p>
      <p>A fiú családja a dél-indiai Shabad városában egy üzlet megnyitását ünnepelte november 18-án, és ez alkalomra egy nagy tál sambart, egy dél-indiai fűszeres leveset főztek. A kisfiú  véletlenül mozdította el a fedőt, ami után a forró lébe esett. Hiába szállították azonnal kórházba, az égési sérülésbe belehalt, mondta G. Narsaiah, a shabadi rendőrség tagja.</p>
      <p>Nem ez volt az első hasonló baleset rövid időn belül Indiában. November 13-án a hatéves Behlapuram Reddy esett  a forró sambar levesbe a Panyam nevű falu iskolájában, Ándhra Prades államban. Reddy az iskolatársaival együtt rohant az ebédlőbe, amikor beleesett a forró lábasba. A balesetkor a gyerekekkel nem voltak tanárok, a kisfiút néhány helyi dolgozó húzta ki a lábasból, mondta R.M. Basha, a panyami rendőrség tagja.</p>
      <p>A fiút kórházba szállították, de később ő is belehalt a sérüléseibe. A baleset után Reddy édesapja feljelentést tett a panyami rendőrségen. Az ügyben jelenleg is zajlik a nyomozás, eddig két embert vettek őrizetbe. </p>
      <p>Indiában az iskolai ebédeket több helyen hatalmas, akár egy méter átmérőjű lábasokban főzik.</p>
      <p>Ebben a cikkben a téma érzékenysége miatt nem tartjuk etikusnak reklámok elhelyezését.<br/>Részletes tájékoztatást az Indamedia Csoport <a href="https://ajanlat.indamediasales.hu/markabiztonsag/Indamedia_Sales_Markabiztonsagi_nyilatkozat.pdf">márkabiztonsági nyilatkozatában</a> talál.</p>
      <p>Indamedia Csoport</p>
    </article>
  </body>
</html>