<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsit.gr/ellada/tragodia-se-ploio-me-elliniki-simaia-nekros-apo-fotia-o-ellinas-ploiarxos/2921154/"/>
    <meta property="og:site_name" content="Newsit.gr"/>
    <meta property="article:published_time" content="2019-11-22T12:16:28+00:00"/>
    <meta property="og:title" content="Τραγωδία σε πλοίο με ελληνική σημαία – Νεκρός από φωτιά ο Έλληνας πλοίαρχος!"/>
    <meta property="og:description" content="Το πλοίο έπλεε στ' ανοικτά της Βραζιλίας. Ο 40χρονος καπετάνιος ανασύρθηκε χωρίς τις αισθήσεις του. Στο πλοίο επέβαιναν 27 μέλη του πληρώματος εκ των οποίων οι 9 Έλληνες."/>
  </head>
  <body>
    <article>
      <h1>Τραγωδία σε πλοίο με ελληνική σημαία – Νεκρός από φωτιά ο Έλληνας πλοίαρχος!</h1>
      <h2>Το πλοίο έπλεε στ' ανοικτά της Βραζιλίας. Ο 40χρονος καπετάνιος ανασύρθηκε χωρίς τις αισθήσεις του. Στο πλοίο επέβαιναν 27 μέλη του πληρώματος εκ των οποίων οι 9 Έλληνες.</h2>
      <address><time datetime="2019-11-22T12:16:28+00:00">22 Nov 2019, 12:16</time> by <a rel="author">Newsit Newsroom</a></address>
      <p>Θρήνος στο εμπορικό ναυτικό με τον χαμό Έλληνα καπετάνιου μόλις 40 ετών, μετά από φωτιά σε, υπό ελληνική σημαία, πλοίο στα ανοικτά της Βραζιλίας.  Σύμφωνα με ανακοίνωση του Λιμενικού, η φωτιά ξέσπασε τα ξημερώματα στο υπό ελληνική σημαία Φ/Γ “ORE SUDBURY” Ν.Π. 10723, στη θαλάσσια περιοχή Γκουάιμπα στο νότο της Βραζιλίας, με αποτέλεσμα να χάσει την ζωή του ο πλοίαρχος 40 ετών.</p>
      <p>Στο πλοίο επέβαιναν είκοσι επτά μέλη πληρώματος, εκ των οποίων, εννέα Έλληνες. Η πυρκαγιά, η οποία ξεκίνησε κοντά στις καμπίνες και στο εστιατόριο στο τρίτο κατάστρωμα του πλοίου, σβήστηκε από το πλήρωμα αλλά δυστυχώς χωρίς τις αισθήσεις του ανασύρθηκε ο 40χρονος Έλληνας Πλοίαρχος.</p>
      <p>Από το συμβάν δεν αναφέρθηκε τραυματισμός άλλου μέλους πληρώματος, δεν προκλήθηκε ρύπανση, ενώ ενημερώθηκαν άμεσα οι τοπικές Αρχές.</p>
    </article>
  </body>
</html>