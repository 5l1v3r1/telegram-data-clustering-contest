<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.svetplus.com/vesti/55202/republika-kadebostany-sutra-prvi-put-u-srbiji"/>
    <meta property="og:site_name" content="Svet Plus"/>
    <meta property="article:published_time" content="2019-11-22T12:05:11+00:00"/>
    <meta property="og:title" content="Republika Kadebostany sutra prvi put u Srbiji!"/>
    <meta property="og:description" content="Zastava konceptualne republike Kadebostani, koju je izgradio njen „predsednikˮ, Gijom de Kadebostani zavijoriće se sutra, 23. novembra u Domu omladine Beograda. Republika Kadebostany sutra prvi put u Srbiji!"/>
  </head>
  <body>
    <article>
      <h1>Republika Kadebostany sutra prvi put u Srbiji!</h1>
      <h2>Zastava konceptualne republike Kadebostani, koju je izgradio njen „predsednikˮ, Gijom de Kadebostani zavijoriće se sutra, 23. novembra u Domu omladine Beograda. Republika Kadebostany sutra prvi put u Srbiji!</h2>
      <address><time datetime="2019-11-22T12:05:11+00:00">22 Nov 2019, 12:05</time> by <a rel="author">O.J</a></address>
      <p>Počevši kao elektro Dj, a vođen željom za pripadanjem i umetničkom slobodom, u konceptualnoj republici je pronašao odgovore na najintimnija pitanja.</p>
      <p>
        <b>„Ja sam usvojeno dete i nikad nisam mogao da odgovorim na pitanje: Odakle potičeš? Zato sam napravio svoju domovinu iz snova, Republiku Kadebostany. Vrlo je intimna... Stvorena je iz nečega što je bilo vrlo lično, a sada je univerzalno. To je savršeno umetničko platno.’’</b>
      </p>
      <p>Osim po hitovima, snažnom vizualnom identitetu i moćnim live nastupima, bend iz Ženeve poznat je i po tome što je njihov hit  „Castle in the snowˮ ušao na zvaničnu NASA playlistu za put na mesec 2024. godine. Svetski uspeh su doživeli nakon izdavanja obrade hita Beyonce <i><b>„Crazy in loveˮ</b></i>, koja je postala i soundtrack za holivudski blokbaster film <i><b>„50 nijansi siveˮ.</b></i></p>
      <p>Nakon toga nižu hitove <b>„Teddy Bearˮ, „Castle in the snowˮ, „Mind if I stayˮ</b>, inspirišući DJ-eve širom sveta da rade neverovatnu količinu remiksa njihovih pesama.</p>
      <p>Fantastični vizualni efekti, plesne tačke, pa čak i marševi koji prate sve nastupe benda Kadebostani stvaraju rečima neospisiv događaj koji se ne sme propustiti.</p>
    </article>
  </body>
</html>