<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/lifestyle/20191122-kudy-pity-v-kyyevi-na-vyhidnyh-afisha-5/"/>
    <meta property="og:site_name" content="ФАКТИ"/>
    <meta property="article:published_time" content="2019-11-22T12:50:25+00:00"/>
    <meta property="og:title" content="Куди піти в Києві на вихідних – афіша"/>
    <meta property="og:description" content="Афіша на вихідні в Києві на 22-24 листопада 2019 року. Вікенд обіцяє столичним меломанам фестивалі та круті концерти. Куди піти в Києві на вихідних – розкажуть Факти ICTV."/>
  </head>
  <body>
    <article>
      <h1>Куди піти в Києві на вихідних – афіша</h1>
      <address>
        <time datetime="2019-11-22T12:50:25+00:00">22 Nov 2019, 12:50</time>
      </address>
      <p>Афіша на вихідні в Києві на 22-24 листопада 2019 року. Вікенд обіцяє столичним меломанам фестивалі та круті концерти. Куди піти в Києві на вихідних – розкажуть Факти ICTV.</p>
      <p>Куди піти в Києві на вихідних – легке питання для жителів столиці, оскільки тут постійно проходить багато цікавих заходів.</p>
      <p>На цих вихідних кияни можуть насолодитися виступами гуртів BARK або Жадан і Собаки.</p>
      <p><b>Читайте:</b> <a href="https://fakty.com.ua/ua/showbiz/20191113-lindemann-vystupyt-u-kyyevi-data-i-de-kupyty-kvytok/">Lindemann виступить у Києві – дата і де купити квиток</a></p>
      <p>Також є можливість сходити на фестиваль Jazz Weekend або на виступ Жіночого кварталу.</p>
      <p>Факти ICTV публікують афішу на вихідні в Києві.</p>
      <p>
        <b>Міжнародний фестиваль Jazz Weekend</b>
      </p>
      <figure>
        <img src="https://fakty.com.ua/wp-content/uploads/2019/11/05/JW_gor2.jpg?1572968303"/>
      </figure>
      <p>
        <b>21-23 і 29 листопада</b>
      </p>
      <p>
        <b>Freedom Hall</b>
      </p>
      <p>
        <b>Вартість: від 390-2 500 грн</b>
      </p>
      <p>
        <b>Купити квитки можна <a href="https://parter.ua/ru/jazz-weekend">тут</a></b>
      </p>
      <p>Jazz Weekend – нове ім’я зі славною 15-річною передісторією. Засновником та ідеологом нового фестивального формату став Олександр Сірий, президент джазового фестивалю DoDж, який з нульових знайомив Україну зі світовими джазовими іменами і вивів на велику сцену десятки молодих українських музикантів.</p>
      <p>На сцені Freedom Hall виступлять не тільки музиканти, які живуть на вершині джазового Олімпу, а й нові американські зірки, номінанти на Grammy.</p>
      <p>21 листопада фестиваль відкриє зустріч з автентичним американським сімейним джазовим колективом The Baylor Project, дворазовими номінантами на Grammy. У їх виконанні глядачі почують джаз з незрівнянним присмаком госпелу, блюзу і соулу.</p>
      <p>Крім того, слухачів чекають такі легенди, як проект Incognito, який ось уже чотири десятиліття користується шаленою популярністю в світі. Гурт в кінці 1970-х створив гітарист, співак, продюсер Жан-Поль Блуї Монік. За 40-річну кар’єру музиканти випустили більше 15 альбомів і десятки синглів. Київ зустріне колектив вже 22 листопада.</p>
      <p>Гурт Mezzoforte з Ісландії, який виступає 23 листопада, це один з найстаріших європейських джазових колективів, який з моменту створення в 1977 році випустив 14 альбомів і 6 збірників.</p>
      <p>А 29 листопада на сцену культурного центру вийде піаніст, аранжувальник та продюсер Боб Джеймс, який отримав Grammy за найкраще виконання джаз-ф’южн. Він спеціально прилітає на Jazz Weekend в Київ для спільного виступу з українським саксофоністом Андрієм Чмутом.</p>
      <p>
        <b>Жіночий квартал</b>
      </p>
      <figure>
        <img src="https://fakty.com.ua/wp-content/uploads/2019/11/21/191122_ghenskiykvartal_kiev_0.jpg?1574359276"/>
      </figure>
      <p>
        <b>22 листопада, 19.00</b>
      </p>
      <p>
        <b>МЦКМ</b>
      </p>
      <p>
        <b>Вартість: від 550-2 490 грн</b>
      </p>
      <p>
        <b>Купити квитки можна <a href="https://tickets.karabas.com/PublicApi/TicketWidgetSvg.aspx?__uid=CevmrrJJRH2opEQNRzhAeA&amp;event=1654430176&amp;c=002c52&amp;priceRange=1&amp;lang=ru&amp;replaceFlags=1&amp;noredirect=1">тут</a></b>
      </p>
      <p>Жіночий квартал – це велике концертне гумористичне і музичне шоу від студії Квартал 95, в якому порядкують представниці прекрасної статі.</p>
      <p>За словами авторів проекту, це “територія жінок, де вони головні, завжди праві і елегантно жартують про те, що їм справді цікаво».</p>
      <p>14 красивих, розумних і талановитих актрис різних жанрів будуть гуморити про те, що важливо для кожної сучасної жінки – про сім’ю, заміжжя, побут, красу, любов і секс, і, звичайно, про чоловіків.</p>
      <p>Проект буде насичений яскравими танцювальними і вокальними номерами, гумористичними сценками і дотепними жартами, які допоможуть з властивою жінкам легкістю подивитися на актуальні події у світі і житті українців.</p>
      <p>У шоу візьмуть участь Олена Кравець, Віра Кекелія, Марта Адамчук, Еліна Мбані, Лалі Ергемлідзе, Ольга Жуковцова-Кияшко, Анастасія Оруджева, Тетяна Песик, Ірина Сопонару, Лера Товстолес, Катерина Нікітіна, Олександра Машлятина та Анастасія Євтушенко.</p>
      <p>Під час шоу проводитиметься зйомка.</p>
      <p>
        <b>Жадан і Собаки</b>
      </p>
      <figure>
        <img src="https://fakty.com.ua/wp-content/uploads/2019/11/21/74450006_2754893144542550_8815779082118627328_n-1.jpg?1574361956"/>
      </figure>
      <p>
        <b>22 листопада, 20.00</b>
      </p>
      <p>
        <b>Atlas</b>
      </p>
      <p>
        <b>Вартість: 400 грн</b>
      </p>
      <p>
        <b>Купити квитки можна <a href="https://concert.ua/ru/event/zhadan-i-sobaki?fbclid=IwAR17xzwf7kmX-6mMpxuGS-Xu9B6sGsOsfQ1onBwN4W8G7r251o8CX7snZh4">тут</a></b>
      </p>
      <p>Харківська панк-банда Жадан і Собаки повертається з новим альбомом! 22 листопада в київському клубі  Жадан і Собаки презентують свій новий, п’ятий студійний альбом Мадонна.</p>
      <p>Над матеріалом музиканти працювали протягом останніх двох років, а сам альбом, схоже, стане для харків’ян етапним і визначальним. Сингли Бухло, Кобзон і Телка барабанщика – відразу ж пішли в широкі народні маси, створивши колективу репутацію крутої фестивальної команди, здатної розгойдати будь-яку аудиторію.</p>
      <p>Самі музиканти скромно вважають Мадонну своїм найкращим альбомом.</p>
      <p>
        <b>BARK</b>
      </p>
      <figure>
        <img src="https://fakty.com.ua/wp-content/uploads/2019/11/21/72213007_1701500246653857_3541495144538701824_o.jpg?1574360497"/>
      </figure>
      <p>
        <b>23 листопада, 19.00</b>
      </p>
      <p>
        <b>Mezzanine</b>
      </p>
      <p>
        <b>Вартість: 200 грн</b>
      </p>
      <p>
        <b>Купити квитки можна <a href="https://concert.ua/uk/event/bark?fbclid=IwAR0adlJQnDZL6E0XbHY_7r8gp2a77mhdjmNoObmF23PKuadmCiervuKJunc">тут</a></b>
      </p>
      <p>Downtempo – гурт з Нью-Йорка, яка з’явився у 2014 році як банда з трьох мультиінструменталістів. Учасники об’єднані пристрастю до хитрих комбінацій і неочевидних сполучень різних впливів.</p>
      <p>Дебютний реліз Dark EP вийшов в кінці 2016 року, а восени з’явився Live in San Francisco 2019.</p>
      <p>Зараз BARK працює над повноформатним альбомом і готується до туру Європою.</p>
      <p>BARK – це Алессіо Касаліні (гітара і синтезатор), Олексій Артемов (барабани і перкусія) і Маркус Поттс (вокал, саксофон).</p>
      <p>
        <b>Seth Troxler</b>
      </p>
      <figure>
        <img src="https://fakty.com.ua/wp-content/uploads/2019/11/21/76652817_2551636221623201_6953119845370036224_o.jpg?1574361062"/>
      </figure>
      <p>
        <b>23 листопада, 23.55</b>
      </p>
      <p>
        <b>Closer</b>
      </p>
      <p>
        <b>Вартість: від 300-400 грн</b>
      </p>
      <p>
        <b>Купити квитки можна <a href="https://concert.ua/uk/event/bark?fbclid=IwAR0adlJQnDZL6E0XbHY_7r8gp2a77mhdjmNoObmF23PKuadmCiervuKJunc">тут</a></b>
      </p>
      <p>Нащадок корінних індіанців черокі, американець єгипетського походження Сет Трокслер провів своє дитинство в містечку Каламазу між Чикаго і Детройтом. В юні роки він захоплювався психоделічним інді-роком і дарк ембієнтом, що було непросто, враховуючи суворі звичаї в сім’ї баптистського священика.</p>
      <p>У 2013 році він був визнаний найкращим діджеєм світу за результатами опитування Resident Advisor 100 найкращих діджеїв.</p>
      <p>Сет є постійним резидентом відразу декількох іменитих клубів – DC10 на Ібіці, лондонського Fabric, амстердамського Trouw і Output в Нью-Йорку.</p>
      <p>Раніше Факти ICTV писали про <a href="https://fakty.com.ua/ua/lifestyle/20191101-kudy-pity-v-kyyevi-najkrashhi-zahody-lystopada/">найкращі івенти, які потрібно відвідати в листопаді</a>.</p>
    </article>
  </body>
</html>