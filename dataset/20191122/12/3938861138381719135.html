<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/np/_so-vidbuvayetsya-z-tankerom-yakij-siv-na-milinu-bilya-odesi/939405"/>
    <meta property="og:site_name" content="Gazeta.ua"/>
    <meta property="article:published_time" content="2019-11-22T12:01:00+00:00"/>
    <meta property="og:title" content="Що відбувається з танкером, який сів на мілину біля Одеси"/>
    <meta property="og:description" content="Танкер &quot;Делфі&quot; вдарився об хвилеріз та сів на мілину у Чорному морі біля Одеси. На його борту перебуває троє членів екіпажу з України, повідомив голова Одеської обласної державної адміністрації Максим Куций у Facebook. На борту танкера немає вантажу, який би загрожував екологічній ..."/>
  </head>
  <body>
    <article>
      <h1>Що відбувається з танкером, який сів на мілину біля Одеси</h1>
      <address><time datetime="2019-11-22T12:01:00+00:00">22 Nov 2019, 12:01</time> by <a rel="author">Gazeta.ua</a></address>
      <p>Танкер "Делфі" вдарився об хвилеріз та сів на мілину у Чорному морі біля Одеси.</p>
      <p>На його борту перебуває троє членів екіпажу з України, повідомив голова Одеської обласної державної адміністрації <b>Максим Куций</b> у Facebook.</p>
      <p>На борту танкера немає вантажу, який би загрожував екологічній ситуації. На судні закінчилося паливо, є проблеми з електрикою.</p>
      <figure>
        <img src="https://static2.gazeta.ua/img2/cache/gallery/939/939405_3_w_1200.jpg?v=0"/>
        <figcaption>Біля Одеси танкер сів на мілину<cite>Автор: "Дусмкая"</cite></figcaption>
      </figure>
      <p>"Танкер "Делфі" під прапором Молдови, власник - з Великой Британії. На борту 3 людини, українці. Сигнал СОС не подають, як кажуть чиновники через позицію судновласника. На борту немає ані нафти, ані пального за офіційною інформацією. Із кожною хвилею складається враження, що судно зараз перевернеться. Один з двох якорів воно втратило ще 14 листопада. Корпус лежить на хвилерізі", - написав у Twitter журналіст "Радіо Свободи" <b>Михайло Штекель</b>.</p>
      <figure>
        <img src="https://static2.gazeta.ua/img2/cache/gallery/939/939405_1_w_1200.jpg?v=0"/>
        <figcaption>Біля Одеси танкер сів на мілину<cite>Автор: Facebook</cite></figcaption>
      </figure>
      <p>Влада не може зв'язатися з судновласником. Корабель не має необхідної реєстрації.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/life/_glava-sbu-bakanov-poobicyav-vivchiti-spravu-tankera-mriya/939319"/>
      </related>
      <p>Капітан Одеського порту повідомив, що судновласник забороняє морякам евакуюватися. Рятувальні судна не можуть підійти через складні погодні умови.</p>
      <figure>
        <img src="https://static2.gazeta.ua/img2/cache/gallery/939/939405_2_w_1200.jpg?v=0"/>
        <figcaption>Біля Одеси танкер сів на мілину<cite>Автор: "Подробности"</cite></figcaption>
      </figure>
      <p>"Зараз учасники штабу узгоджують алгоритм, аби евакуювати наш екіпаж із залученням допомоги з повітря та води. Розпорядився кожні півгодини докладати про хід аварійно-рятувальної операції", - зазначив Куций.</p>
      <figure>
        <iframe src="https://www.youtube.com/embed/CXAK9DTW53k" width="590" height="332" data-service="Youtube" scrolling="no"/>
      </figure>
      <blockquote>Танкер "Делфі" під прапором Молдови, який раніше <a href="https://gazeta.ua/articles/np/_druga-nadzvichajna-podiya-za-dobu-bilya-odesi-tanker-siv-na-milinu/939371">терпів лихо недалеко від Одеси</a>, сів на мілину. Рятувальники і приватний буксир "Австралія" намагалися евакуювати екіпаж судна. Екіпаж від евакуації відмовився, пише Інтерфакс-Україна.</blockquote>
    </article>
  </body>
</html>