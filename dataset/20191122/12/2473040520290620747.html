<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wall-street.ro/articol/Social/247111/premierul-ludovic-orban-metroul-din-drumul-taberei-poate-fi-dat-in-folosinta-anul-viitor-aproximativ-in-iunie.html"/>
    <meta property="og:site_name" content="Wall-Street"/>
    <meta property="article:published_time" content="2019-11-22T12:41:43+00:00"/>
    <meta property="og:title" content="Premierul Ludovic Orban: Metroul din Drumul Taberei poate fi dat in folosinta anul viitor, aproximativ in iunie"/>
    <meta property="og:description" content="Magistrala 5 de metrou poate fi data in folosinta anul viitor, aproximativ in luna iunie, iar constructorii au toate conditiile pentru a finaliza lucrarile in termenele convenite, a declarat, vineri, premierul Ludovic Orban, dupa o vizita pe santierul acestui obiectiv de investitii, noteaza Agerpres."/>
  </head>
  <body>
    <article>
      <h1>Premierul Ludovic Orban: Metroul din Drumul Taberei poate fi dat in folosinta anul viitor, aproximativ in iunie</h1>
      <address>
        <time datetime="2019-11-22T12:41:43+00:00">22 Nov 2019, 12:41</time>
      </address>
      <p>
        <b>Magistrala 5 de metrou poate fi data in folosinta anul viitor, aproximativ in luna iunie, iar constructorii au toate conditiile pentru a finaliza lucrarile in termenele convenite, a declarat, vineri, premierul Ludovic Orban, dupa o vizita pe santierul acestui obiectiv de investitii, noteaza Agerpres.</b>
      </p>
      <p>"Conform celor discutate cu conducerea Metrorex si cu directorii companiilor care au contracte cu metroul pentru finalizarea acestui obiectiv de investitii, practic metroul poate fi dat in folosinta anul viitor, aproximativ in luna iunie. Acestea sunt, ca sa zic asa, angajamentele care sunt luate de constructor. Eu am convingerea ca in momentul de fata constructorii au toate conditiile pentru a finaliza lucrarile in termenele convenite, atat conditiile procedurale, cat si conditiile contractuale, cat si conditiile financiare, pentru a putea finaliza la termen si vom urmari lucrarile indeaproape, astfel incat ele sa fie finalizate", a spus prim-ministrul.</p>
      <p>Potrivit acestuia, dintre cele zece statii de metrou, mai trebuie finalizate patru.</p>
      <p>"Dintre statiile de metrou, mai sunt patru statii ce trebuie finalizate. Au existat probleme de diferite naturi la statia Parc Drumul Taberei, unde au fost necesare lucrari de deviere, unde am inteles ca a existat o intarziere si din cauza imposibilitatii de a avea acces la parcul Drumul Taberei, in cadrul unui proiect finantat din fonduri europene. De asemenea, mai este o problema tehnica, care trebuie solutionata, legata de coborarea nivelului panzei de apa freatica intre statia Parc Drumul Taberei si Drumul Taberei. Aici am inteles ca exista solutia tehnica deja convenita si este gata sa fie implementata. Explicatiile pe care le-am primit au fost ca solutia tehnica gandita initial nu a dat rezultatele scontate si e necesara o alta solutie tehnica care evident va fi pusa in practica cat mai repede. Eu sunt foarte increzator. De asemenea, trebuie finalizate lucrarile la statia Eroilor si la statia Academia Militara, la aceasta din urma sunt necesare si lucrari de alta natura", a explicat Ludovic Orban.</p>
      <p>El a dat asigurari ca guvernul actual va urmari indeaproape derularea lucrarilor, astfel incat acestea sa fie gata la timp.</p>
      <p>
        <a href="https://www.wall-street.ro/articol/Social/246900/unul-dintre-punctele-de-acces-la-metroul-tineretului-inchis-pentru-refacerea-scarilor.html">Citeste si:<br/>Una dintre intrarile la metroul Tineretului, inchisa temporar</a>
      </p>
      <figure>
        <img src="https://img.wall-street.ro/image_thumbs/thumbs/b93/b93d5ebc27b8f421f2ec0f55b481d0d1-400x250-00-65.jpg?v=1574067673"/>
      </figure>
      <p>" Nu vreau sa cred ca este posibil, dar, daca nu se finalizeaza la termen, nu va fi in niciun caz raspunderea, sa spunem, a actorilor institutionali, ai beneficiarilor, ci pur si simplu o proasta organizare. Noi ne vom ocupa indeaproape de urmarirea derularii lucrarilor, astfel incat sa fie gata", a subliniat Orban.</p>
      <p>La randul sau, ministrul Transporturilor, Infrastructurii si Comunicatiilor, Lucian Bode, a aratat un document semnat de conducerea Metrorex in care aceasta isi asuma termenele de finalizare, in caz contrar urmand sa demisioneze.</p>
      <p>"As vrea sa intelegeti ca am trecut in alta etapa de a face politica in Romania. Este inadmisibil sa spui, sa repeti obsesiv ca acest obiectiv va fi dat in folosinta la sfarsitul anului 2019, cand tu stiai foarte bine ca acest lucru nu se poate intampla. L-am intrebat pe fostul director (al Metrorex - n. r.) Aldea de ce a dezinformat ministrul (fostul ministru al Transporturilor Razvan Cuc - n. r.) opinia publica si mi-a spus ca dansul i-a comunicat domnului ministru ca nu se poate finaliza acest obiectiv, in schimb dansul a tinut mortis sa spuna 2019. Astazi, cand vorbim, va prezint un document - de aceea spun ca facem altfel de politica - un document asumat sub semnatura conducerii Metrorex, sub semnatura, nu povesti, prin care aceste termene trebuie respectate", a aratat Bode.</p>
      <p>Ministrul a mentionat care este stadiul in care se afla proiectul Magistralei M5 si a subliniat si el ca nu vede vreun motiv pentru care nu ar putea fi respectate noile termene pentru darea in folosinta a metroului din Drumul Taberei.</p>
      <p>
        <a href="https://www.wall-street.ro/articol/Social/246841/circulatia-la-metrou-prelungita-cu-ocazia-meciului-romania-suedia.html">Citeste si:<br/>Circulatia la metrou, prelungita cu ocazia meciului Romania-Suedia</a>
      </p>
      <figure>
        <img src="https://img.wall-street.ro/image_thumbs/thumbs/84d/84d792df2eac0ac92ce1052e6d0cfb3f-400x250-00-65.jpg?v=1573797807"/>
      </figure>
      <p>"Vreau sa stiti ca avem astazi trei contracte - ca sa nu tot discutam de ce suntem aici - avem contractul pe structura 95% finalizat, dar inceput in 2011 avea termen in 2014. Avem contractul pe finisaje - inceput in 2015, avea termen 2017, astazi este 73% finalizat, si avem contractul pe automatizari - proiectul tehnic este depus, are termen 6 saptamani din momentul finalizarii partii de structura, 6 saptamani in 15 aprilie. Constructorul, antreprenorul pe structura ne-a spus foarte clar: 'finalizam si predam catre firma care se ocupa de automatizari'. Cei care se ocupa de automatizari au 6 saptamani sa predea obiectivul. Am intrebat care este relatia intre stadiul fizic si cel financiar. Raspunsul este 'impecabil'. Deci, atata timp cat relatia este impecabila si noi ne achitam de aceste obligatii, nu vad niciun motiv de ce nu ne-am incadra in aceste termene realiste, asumate sub semnatura. Am spus de la preluarea mandatului: toti directorii de companii care vin la ministru si propun termene si le asuma prin semnatura. Semnatura lor este echivalenta cu semnatura pe actul de demisie daca acest lucru nu se intampla. Am incredere in doamna Miclaus (Mariana Miclaus - directorul general interimar al Metrorex - n. r.) si in conducerea Metrorex ca acest obiectiv se va finaliza in iunie 2020. Iunie 2020 este termenul la care sigur va vom invita sa calatorim pe aceasta magistrala M5", a subliniat Lucian Bode.</p>
      <p>Intrebati daca vor exista garnituri care sa circule pe aceasta noua magistrala, atat Orban, cat si Bode au dat asigurari ca exista trenuri disponibile in flota Metrorex, iar folosirea lor nu va afecta ritmicitatea de pe celelalte magistrale.</p>
      <p>"Este in curs de derulare o procedura de achizitie (a garniturilor de metrou - n. r.) care in mod evident nu se va finaliza, adica ramele nu vor fi livrate in termenul de deschidere, dar din discutiile avute cu conducerea Metrorex exista garnituri care sunt disponibile si care vor circula pe noua magistrala fara sa afecteze ritmicitatea celorlalte magistrale. Evident, procedura trebuie derulata cat se poate de corect, cat se poate de repede, ofertele trebuie analizate astfel incat sa se ajunga cat mai rapid la semnarea contractului in conditiile legii si alegand cea mai buna oferta, urmand ca termenul de livrare sa inceapa la 24 de luni dupa semnarea contractului", a afirmat premierul.</p>
      <p>Referitor la acest subiect, seful de la Transporturi a precizat ca a cerut conducerii Metrorex sa urgenteze aceasta procedura de achizitie de trenuri de metrou.</p>
      <p>
        <a href="https://www.wall-street.ro/articol/Politic/246760/mihail-neamtu-pmp-numirile-de-la-metrorex-si-transelectrica-nu-sunt-incurajatoare.html">Citeste si:<br/>PMP: Numirile de la Metrorex si Transelectrica nu sunt incurajatoare</a>
      </p>
      <figure>
        <img src="https://img.wall-street.ro/image_thumbs/thumbs/ae9/ae94b65c0da2e12ae1654e0a21bdb808-400x250-00-65.jpg?v=1573649128"/>
      </figure>
      <p>"Noi am cerut astazi conducerii Metrorex sa urgenteze aceste proceduri. Avem 24 de luni pentru prima rama de la momentul semnarii contractului, dar avem asigurate trenurile necesare pentru a circula pe aceasta magistrala din ceea ce Metrorex detine astazi ca flota", a adaugat Bode.</p>
      <p>In privinta litigiului financiar existent intre antreprenor si beneficiar, ministrul Transporturilor a sustinut ca acesta nu are nicio legatura cu ritmicitatea si cu progresul fizic ale lucrarilor de la M5.</p>
      <p>"Noi mai avem, conform unei decizii definitive si irevocabile a instantei, de achitat 63 de milioane de lei. Ii vom achita, iar proiectul trebuie sa mearga inainte", a mai spus Lucian Bode.</p>
      <p>Premierul Ludovic Orban si ministrul Transporturilor, Lucian Bode, au verificat, vineri, stadiului lucrarilor de realizare a Magistralei 5 de Metrou, Sectiunea Raul Doamnei-Eroilor.</p>
    </article>
  </body>
</html>