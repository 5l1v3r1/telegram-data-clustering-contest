<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportnieuws.nl/voetbal/amateurvoetbal/amateurclubs-maken-ook-statement-racisme-was-heel-erg-geraakt/"/>
    <meta property="og:site_name" content="Sportnieuws"/>
    <meta property="article:published_time" content="2019-11-22T12:21:30+00:00"/>
    <meta property="og:title" content="Amateurclubs maken ook statement tegen racisme: ‘Was heel erg geraakt’"/>
    <meta property="og:description" content="Niet alleen in de Eredivisie en Keuken Kampioen Divisie wordt er dit weekend in de 1ste minuut niet gespeeld. Ook in het amateurvoetbal wordt er een statement gemaakt tegen racisme.  Dat gebeurt op initiatief van Gert-Jan Bunt, de voorzitter van Excelsior Maassluis. Dat is de oude amateurclub van Ahmad Mendes Moreira, die afgelopen zondag het…"/>
  </head>
  <body>
    <article>
      <h1>Amateurclubs maken ook statement tegen racisme: ‘Was heel erg geraakt’</h1>
      <address>
        <time datetime="2019-11-22T12:21:30+00:00">22 Nov 2019, 12:21</time>
      </address>
      <p>
        <b>Niet alleen in de Eredivisie en Keuken Kampioen Divisie wordt er dit weekend in de 1ste minuut niet gespeeld. Ook in het amateurvoetbal wordt er een statement gemaakt tegen racisme. </b>
      </p>
      <p>Dat gebeurt op initiatief van Gert-Jan Bunt, de voorzitter van Excelsior Maassluis. Dat is de oude amateurclub van Ahmad Mendes Moreira, die afgelopen zondag het slachtoffer werd van racisme tijdens FC Den Bosch - Excelsior Rotterdam. <br/><br/><b>Stilstaan bij racisme</b><br/>"Het is mooi en goed dat er in het profvoetbal wordt stilgestaan bij racisme, maar wij kregen donderdag terecht de vraag wat wij eigenlijk gingen doen als club. Wij hebben natuurlijk heel veel met Ahmad Mendes Moreira en zijn broertje Sekou Sylla speelt hier in ons 1ste elftal, dus wij wilden zeker wat doen", vertelt Gert-Jan Bunt aan<a href="https://www.youtube.com/watch?v=uT-vIzKJS50"> Excelsior Maassluis TV. </a><br/><b>Amateurs maken statement</b><br/>"Ik vond wel dat we iets moesten doen met alle clubs uit de 2de Divisie. Ik heb contact opgenomen met de CVTD (belangenverening amateurvoetbal, red.) en de voorzitters van andere clubs. Uiteindelijk heeft dat ertoe geleid dat niet alleen de clubs uit de 2de Divisie, maar ook de clubs uit de 3de Divisie en Hoofdklasse komend weekend een statement maken."<br/><br/><b>'Dan voetballen wij niet'</b><br/>Dat statement houdt net als in het profvoetbal in dat er direct na de aftrap een minuut niet gespeeld zal worden. Op de scoreborden verschijnt dan de tekst: 'Racisme? Dan voetballen wij niet.'<br/><br/><b>'Onze Achie'</b><br/>Bunt vertelde geraakt te zijn door de beelden van Mendes Moreira. "Toen ik de emotie zag bij Achie, onze Achie, was ik heel erg geraakt. Je zag de emotie op zijn gezicht en dat kwam behoorlijk binnen bij mij."</p>
    </article>
  </body>
</html>