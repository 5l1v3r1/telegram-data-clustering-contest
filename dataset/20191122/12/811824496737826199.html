<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://androidportal.zoznam.sk/2019/11/galaxy-s8-sa-vracia-samsung-ho-na-kratku-chvilu-zacina-predavat-za-349-e/"/>
    <meta property="og:site_name" content="Android Portal"/>
    <meta property="article:published_time" content="2019-11-22T12:06:40+00:00"/>
    <meta property="og:title" content="Galaxy S8 sa vracia: Samsung ho na krátku chvíľu začína predávať za 349 €!"/>
    <meta property="og:description" content="Samsung začiatkom týždňa na svojich stránkach spustil akciu ku Black Friday, ktorá bude trvať až do konca novembra, resp. do vypredania zásob."/>
  </head>
  <body>
    <article>
      <h1>Galaxy S8 sa vracia: Samsung ho na krátku chvíľu začína predávať za 349 €!</h1>
      <address><time datetime="2019-11-22T12:06:40+00:00">22 Nov 2019, 12:06</time> by <a rel="author" href="https://androidportal.zoznam.sk/author/menschik/" target="_blank">Lukáš Zachar</a></address>
      <p>
        <b>Samsung začiatkom týždňa na svojich stránkach <a href="https://www.samsung.com/sk/akcie/black-friday/">spustil akciu</a> ku Black Friday, ktorá bude trvať až do konca novembra, resp. do vypredania zásob. Znížením ceny prešlo niekoľko modelov, jeden z nich však vytŕča viac, než ostatné. Reč je pochopiteľne o <a href="https://www.samsung.com/sk/smartphones/galaxy-s10-g973/SM-G973FZWDORX/buy/">Samsung Galaxy S8</a>, smartfóne, ktorý si obľúbili milióny ľudí po celom svete.</b>
      </p>
      <p>Neklamú vás oči, Samsung to naozaj spravil. Do predaja uvádza <b>top model z predminulého roka</b>, no za výrazne <b>nižšiu cenu</b>. Stále kvalitný smartfón Galaxy S8 totiž môže byť váš za <b>349 €</b>. Dostupná je len verzia v čiernej farbe a len so <b>64 GB</b> úložiskom. Galaxy S8 je tak aj po dvoch rokoch veľmi zaujímavou voľbou. Ponúka kompaktný dizajn, kvalitné spracovanie konštrukcie (sklo + kov), skener dúhoviek, špičkový <b>Super AMOLED</b> displej a krytie na úrovni <b>IP68</b>.</p>
      <h3>Galaxy S8: Stále kvalitná výbava</h3>
      <p>Pripomeňme si, že Galaxy S8 poháňa <b>osemjadrový</b> procesor <b>Exynos 8895</b>, grafický čip <b>Mali-G71</b>, <b>4 GB</b> operačnej pamäte <b>RAM</b> a spomínané <b>64 GB</b> úložisko, ktoré si pomocou <b>microSD</b> slotu môžete rozšíriť o ďalších <b>256 GB</b>. Hoci je zariadenia už dva roky staré, problém nebudete mať ani s jednou hrou či aplikáciou.</p>
      <figure>
        <img src="https://www.techbyte.sk/wp-content/uploads/2019/11/s8-black-friday.jpg"/>
      </figure>
      <p>Na zadnej strane nájdete <b>12 Mpx</b> fotoaparát s clonou <b>f/1.7</b>, na prednej sa zas nachádza <b>8 Mpx</b> senzor, taktiež s clonou <b>f/1.7</b>. Vo výbave pochopiteľne nemôžu chýbať všetky vychytávky ako podpora pre <b>všetky GPS štandardy</b>, <b>Bluetooth 5.0</b> či Wi-Fi 802.11 a/b/g/n/ac.</p>
      <p>
        <a href="https://www.samsung.com/sk/smartphones/galaxy-s8-g950/buy/">
          <b>Galaxy S8 v zľave si môžete zakúpiť tu</b>
        </a>
      </p>
      <p>Vzhľadom na to, že Samsung telefón predáva aj teraz, pri nákupe získate plnohodnotnú <b>záruku</b> na <b>24 mesiacov</b>. Zostávajúcich kusov by malo byť dosť, no ak máte seriózny záujem, radšej sa poponáhľajte, keďže vždy existuje možnosť, že sa vypredajú. Prehľad zvyšku zlacnených zariadení prinášame nižšie.</p>
      <figure>
        <img src="https://www.techbyte.sk/wp-content/uploads/2019/11/samsung-tabulka.jpg"/>
      </figure>
      <figure>
        <iframe src="https://www.youtube.com/embed/PnZ7rhlWag8" width="640" height="360" data-service="Youtube" scrolling="no"/>
      </figure>
    </article>
  </body>
</html>