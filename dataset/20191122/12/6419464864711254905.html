<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neaselida.gr/politiki/syriza-zitaei-allages-stin-protasi-tis-nd-gia-tin-psifo-ton-apodimon/"/>
    <meta property="og:site_name" content="ΝΕΑ ΣΕΛΙΔΑ"/>
    <meta property="article:published_time" content="2019-11-22T12:12:50+00:00"/>
    <meta property="og:title" content="ΣΥΡΙΖΑ: Ζητάει αλλαγές στην πρόταση της ΝΔ για την ψήφο των αποδήμων"/>
    <meta property="og:description" content="Δύο ζητήματα θέτει ο ΣΥΡΙΖΑ αναφορικά με την οριστική διατύπωση της αναθεωρητέας διάταξης που αφορά στη ψήφο των αποδήμων, την οποία εισηγείται η ΝΔ."/>
  </head>
  <body>
    <article>
      <h1>ΣΥΡΙΖΑ: Ζητάει αλλαγές στην πρόταση της ΝΔ για την ψήφο των αποδήμων</h1>
      <address>
        <time datetime="2019-11-22T12:12:50+00:00">22 Nov 2019, 12:12</time>
      </address>
      <p><b>Δύο ζητήματα θέτει </b>ο <b><a href="https://neaselida.gr/tag/syriza/">ΣΥΡΙΖΑ</a> </b>αναφορικά με την οριστική διατύπωση της αναθεωρητέας διάταξης που αφορά στη<a href="https://neaselida.gr/tag/psifos-apodimon/"><b> ψήφο των Ελλήνων του εξωτερικού</b></a>, την οποία εισηγείται η <a href="https://neaselida.gr/tag/nd/"><b>ΝΔ</b></a>.</p>
      <p>Όπως ανέφερε ο εισηγητής του <b>ΣΥΡΙΖΑ</b> Γιώργος Κατρούγκαλος, με την πρόταση της ΝΔ «έγιναν δεκτές ορισμένες παρατηρήσεις του <b>ΣΥΡΙΖΑ</b>, όπως η προσθήκη του πραγματικού δεσμού ως περιορισμού της ρύθμισης, ενώ έχει ομογενοποιηθεί η ορολογία, όπως επίσης είχε ζητήσει ο <b>ΣΥΡΙΖΑ</b>».</p>
      <p>Ο κ. <b>Κατρούγκαλος </b>επισήμανε όμως ότι εξακολουθούν να υπάρχουν δύο θέματα τα οποία είχε θέσει ο <b>ΣΥΡΙΖΑ </b>και τα οποία δεν έχουν ρυθμιστεί. «Θέλουμε να μην είναι στη διακριτική ευχέρεια του κοινού νομοθέτη, να αναγνωρίσει δικαίωμα του εκλέγεσθαι στους αποδήμους αλλά αυτό να είναι ουσιώδες στοιχείο της ρύθμισης και στο Σύνταγμα και ως νόμου», είπε ο κ. <b>Κατρούγκαλος </b>και πρόσθεσε: «Ελπίζω να μην είναι σκόπιμο, αλλά στην διατύπωση που προτείνει η <b>ΝΔ</b>, προβλέπονται τρεις διαφορετικές πλειοψηφίες για το νόμο που θα ρυθμίσει την ψήφο των αποδήμων. Δεν είναι λογικό για την ίδια συνταγματική ύλη, για τη ρύθμιση της ψήφου των αποδήμων, να έχουμε έως και απλή πλειοψηφία, από την πλειοψηφία των 200 ψήφων που είχε οριστεί στη διαδικασία της αναθεώρησης».</p>
      <related>
        <a href="https://neaselida.gr/politiki/nd-i-oristiki-protasi-gia-tin-psifo-ton-apodimon/"/>
      </related>
    </article>
  </body>
</html>