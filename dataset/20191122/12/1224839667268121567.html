<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.epoli.gr/dimos-mosxatoy-tayroy-prwti-synantisi-diaboyleysi-a-113651.html?category_id=51"/>
    <meta property="og:site_name" content="Epoli.gr"/>
    <meta property="article:published_time" content="2019-11-22T12:24:00+00:00"/>
    <meta property="og:title" content="Δήμος Μοσχάτου - Ταύρου: Πρώτη συνάντηση – διαβούλευση για το ΣΒΑΚ"/>
    <meta property="og:description" content="Με πρωτοβουλία της Δημοτικής Αρχής του Δήμου Μοσχάτου-Ταύρου πραγματοποιήθηκε στην Αίθουσα Δημοτικού Συμβουλίου η πρώτη συνάντηση – διαβούλευση, πού αφορά στο Σχέδιο Βιώσιμης Αστικής Κινητικότητας (ΣΒΑΚ) του Δήμου, το οποίο χρηματοδοτείται από το Πράσινο Ταμείο."/>
  </head>
  <body>
    <article>
      <h1>Δήμος Μοσχάτου - Ταύρου: Πρώτη συνάντηση – διαβούλευση για το ΣΒΑΚ</h1>
      <address>
        <time datetime="2019-11-22T12:24:00+00:00">22 Nov 2019, 12:24</time>
      </address>
      <p>Με πρωτοβουλία της Δημοτικής Αρχής του Δήμου Μοσχάτου-Ταύρου πραγματοποιήθηκε στην Αίθουσα Δημοτικού Συμβουλίου η πρώτη συνάντηση – διαβούλευση, πού αφορά στο Σχέδιο Βιώσιμης Αστικής Κινητικότητας (ΣΒΑΚ) του Δήμου, το οποίο χρηματοδοτείται από το Πράσινο Ταμείο.</p>
      <p>Οι βασικοί στόχοι του ΣΒΑΚ αφορούν:</p>
      <p>• Στο σχεδιασμό πολιτικών για τη βιώσιμη κινητικότητα</p>
      <p>• Στη βελτίωση της ποιότητας ζωής στην πόλη</p>
      <p>• Στην αναβάθμιση του περιβάλλοντος με περιορισμό τη ρύπανση και του θορύβου</p>
      <p>• Στη βελτίωση της μετακίνησης με μέσα μαζικής μεταφοράς</p>
      <p>• Στην ενίσχυση του περπατήματος και του ποδηλάτου</p>
      <p>• Στην ενίσχυση της οδικής ασφάλειας</p>
      <p>Το ΣΒΑΚ είναι μια συμμετοχική διαδικασία με ματιά ανθρωποκεντρική.</p>
      <p>Σκοπός του είναι βελτίωση της ποιότητας της ζωής στις πόλεις και η ικανοποίηση των αναγκών των πολιτών.</p>
      <p>Στο πλαίσιο του ΣΒΑΚ καλείται να συνεργαστεί ο Δήμος με τους πολίτες, εξειδικευμένους επιστήμονες, επιχειρηματίες και όλους τους φορείς της πόλης καθώς είναι προϋπόθεση η συμμετοχή όλων στις διαδικασίες σχεδιασμού και λήψης αποφάσεων για το αύριο του Δήμου.</p>
      <p>Στην χθεσινή διαβούλευση συμμετείχαν ο Δήμαρχος Μοσχάτου-Ταύρου, κ. Ανδρέας Ευθυμίου, ο Πρόεδρος του ΕΚΔΑ, κ. Διονύσης Κυριακόπουλος, ο Καθηγητής Ε.Μ.Π., συγκοινωνιολόγος-πολεοδόμος, κ. Θάνος Βλαστός, ο Οικονομικός και Διοικητικός Διευθυντής του Ιδρύματος Κακογιάννης, κ. Σταύρος Σταυρόπουλος, ο Αναπληρωτής καθηγητής της Ανώτατης Σχολής Καλών Τεχνών, κ. Δημοσθένης Αβραμίδης, ο Πρόεδρος του Δ.Σ., Αντιδήμαρχοι, Δημοτικοί Σύμβουλοι, ο Πρόεδρος της κοινότητας Μοσχάτου, οι επικεφαλής των παρατάξεων και δημότες.</p>
    </article>
  </body>
</html>