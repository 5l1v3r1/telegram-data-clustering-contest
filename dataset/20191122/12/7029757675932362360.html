<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://news.bg/politics/bsp-prizova-simeonov-da-se-ottegli-izvinyavat-se-na-maykite.html"/>
    <meta property="og:site_name" content="News.bg"/>
    <meta property="article:published_time" content="2019-11-22T12:16:50+00:00"/>
    <meta property="og:title" content="БСП призова Симеонов да се оттегли, извиняват се на майките"/>
    <meta property="og:description" content="Обществената реакция е категорична"/>
  </head>
  <body>
    <article>
      <h1>БСП призова Симеонов да се оттегли, извиняват се на майките</h1>
      <address>
        <time datetime="2019-11-22T12:16:50+00:00">22 Nov 2019, 12:16</time>
      </address>
      <p><b>БСП призова Симеонов да се оттегли.</b> <b>От левицата заявяват, че подкрепата им за Валери Симеонов е била ненужен акт на добра воля и грешка.</b></p>
      <p><b>Извиняваме се на майките, които бяха обиждани и унижавани от него</b> и зад които ние застанахме. <b>Призоваваме го да се оттегли от поста, </b>заявяват в позицията си социалистите. </p>
      <p>
        <b>БСП настоява да се спазват правилата и демократичните принципи.</b>
      </p>
      <p>Социалистите обясняват, че ПГ <b>"Обединени патриоти", които са получили подкрепа от част от българските граждани, имат право да излъчат свой зам.-председател</b> на Народното събрание по силата на неговия правилник.</p>
      <p>Водени от това разбиране и като контра-теза на отстраняването на Валери Жаблянов от поста зам.-председател на НС, <b>част от ПГ на "БСП за България" подкрепили кандидатурата на ОП.</b></p>
      <p><b>Този вот е институционален и не е нито индулгенция за предишни действия на Валери Симеонов</b>, нито оценка за неговите политически и човешки качества, <b>но нашата институционална дисциплина не може да стои над общественото мнение,</b> пишат от БСП.</p>
      <p>Обществената реакция е категорична и <b>никакви обяснения няма да бъдат разбрани.</b></p>
    </article>
  </body>
</html>