<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.basketnews.lt/news-134895-negirdeta-istorija-2007-aisiais-warriors-triumfas-atsvestas-su-woody-allenu-ir-snoop-doggu.html"/>
    <meta property="og:site_name" content="basketnews.lt"/>
    <meta property="article:published_time" content="2019-11-22T12:16:00+00:00"/>
    <meta property="og:title" content="Negirdėta istorija: 2007-aisiais „Warriors“ triumfas atšvęstas su Woody Allenu ir Snoop Doggu"/>
    <meta property="og:description" content="Mattas Barnesas atskleidė, kaip „Golden State Warriors“ komanda griausmingai atšventė 2007 metų sezono pergalę NBA atkrintamosiose prieš Dalaso „Mavericks“. Tą sezoną „Warriors“ gretose žaidė Šarūnas Jasikevičius. Ekipa reguliariajame sezone iškovojo 42 pergales ir užėmė aštuntąją vietą, o Dalaso „Mavericks“ su 67 laimėjimais tapo geriausia komanda. Visgi pirmajame atkrintamųjų etape Barono Daviso, Stepheno Jacksono, Jasono ..."/>
  </head>
  <body>
    <article>
      <h1>Negirdėta istorija: 2007-aisiais „Warriors“ triumfas atšvęstas su Woody Allenu ir Snoop Doggu</h1>
      <address>
        <time datetime="2019-11-22T12:16:00+00:00">22 Nov 2019, 12:16</time>
      </address>
      <p>Nuotr.: AP - Scanpix</p>
      <figure>
        <a href="https://www.basketnews.lt/paveikslelis-156565-any1000x1000.jpg">
          <img src="https://www.basketnews.lt/paveikslelis-156565-any630x500.jpg"/>
        </a>
      </figure>
      <p>Nuotr. AP - Scanpix</p>
      <p>Mattas Barnesas atskleidė, kaip „Golden State Warriors“ komanda griausmingai atšventė 2007 metų sezono pergalę NBA atkrintamosiose prieš Dalaso „Mavericks“.</p>
      <p>Tą sezoną „Warriors“ gretose žaidė Šarūnas Jasikevičius. Ekipa reguliariajame sezone iškovojo 42 pergales ir užėmė aštuntąją vietą, o Dalaso „Mavericks“ su 67 laimėjimais tapo geriausia komanda.</p>
      <p>Visgi pirmajame atkrintamųjų etape Barono Daviso, Stepheno Jacksono, Jasono Richardsono ir Barneso vedama komanda laimėjo 4-2.</p>
      <p>Kaip pasakojo Barnesas, po pergalės vakarėlyje netrūko įžymybių, tarp kurių buvo filmų režisierius, scenaristas ir aktorius Woody Allenas, taip pat muzikos pasaulio garsenybė Snoop Doggas ir daugiau aktorių.</p>
      <p>„Mes persikėlėme į Dono Nelsono namą prie ežero ir jis mums sako: „Woody už namo ruošia kanapių suktines.“ Treneris mums liepė eiti su juo parūkyti kartu. Užlipome ant namo stogo, o ten jau buvo Jessica Alba, Kate Hudson, Owenas Wilsonas ir Snoop Doggas. Viskas baigėsi tuo, kad išvykome į klubą San Fransiske, o vėliau grįžome į Snoop Doggo viešbučio kambarį ir jį prirūkėme.</p>
      <p>Kambaryje buvo tiek daug dūmų, kad darbuotojai ėmė belstis į duris. Jie įėjo, atidarė langus, kad dūmai išvėstų, ir paklausė, ar nieko netrūksta. Jie padėjo išvėdinti kambarį. Prieš tai nieko panašaus nemačiau. Tik su Snoop Doggu. Legendiniu Snoop Doggu“, – interviu žurnalistui Arashui Markazi pasakojo Barnesas.</p>
      <p>Pats krepšininkas turi minčių apie įsimintino sezono komandą sukurti dokumentinį filmą, o pirmąja scena jis pasirinktų būtent pergalės vakarėlį.</p>
      <p>2006-2007 m. sezone „Warriors“ Vakarų konferencijos pusfinalyje nusileido Jutos „Jazz“ ekipai 1-4.</p>
      <h3>Golden State Warriors / Tvarkaraštis</h3>
      <figure>
        <img src="https://www.basketnews.lt/paveikslelis-107071-tmlgs.jpg"/>
      </figure>
      <p>
        <a href="https://www.basketnews.lt/komandos/181-golden-state-warriors.html">Golden State Warriors</a>
      </p>
      <figure>
        <img src="https://www.basketnews.lt/paveikslelis-107068-tmlgs.jpg"/>
      </figure>
      <p><a href="https://www.basketnews.lt/komandos/96-boston-celtics.html">Boston Celtics</a> <a href="https://www.basketnews.lt/rungtynes/ziureti/83363-golden-state-warriors-boston-celtics.html">100-105</a></p>
      <figure>
        <img src="https://www.basketnews.lt/paveikslelis-107046-tmlgs.jpg"/>
      </figure>
      <p>
        <a href="https://www.basketnews.lt/komandos/412-new-orleans-pelicans.html">New Orleans Pelicans</a>
      </p>
      <figure>
        <img src="https://www.basketnews.lt/paveikslelis-107071-tmlgs.jpg"/>
      </figure>
      <p><a href="https://www.basketnews.lt/komandos/181-golden-state-warriors.html">Golden State Warriors</a> <a href="https://www.basketnews.lt/rungtynes/ziureti/83377-new-orleans-pelicans-golden-state-warriors.html">108-100</a></p>
      <figure>
        <img src="https://www.basketnews.lt/paveikslelis-107056-tmlgs.jpg"/>
      </figure>
      <p>
        <a href="https://www.basketnews.lt/komandos/384-memphis-grizzlies.html">Memphis Grizzlies</a>
      </p>
      <figure>
        <img src="https://www.basketnews.lt/paveikslelis-107071-tmlgs.jpg"/>
      </figure>
      <p><a href="https://www.basketnews.lt/komandos/181-golden-state-warriors.html">Golden State Warriors</a> <a href="https://www.basketnews.lt/rungtynes/ziureti/83388-memphis-grizzlies-golden-state-warriors.html">95-114</a></p>
      <figure>
        <img src="https://www.basketnews.lt/paveikslelis-107059-tmlgs.jpg"/>
      </figure>
      <p>
        <a href="https://www.basketnews.lt/komandos/137-dallas-mavericks.html">Dallas Mavericks</a>
      </p>
      <figure>
        <img src="https://www.basketnews.lt/paveikslelis-107071-tmlgs.jpg"/>
      </figure>
      <p><a href="https://www.basketnews.lt/komandos/181-golden-state-warriors.html">Golden State Warriors</a> <a href="https://www.basketnews.lt/rungtynes/ziureti/83398-dallas-mavericks-golden-state-warriors.html">142-94</a></p>
      <figure>
        <img src="https://www.basketnews.lt/paveikslelis-124907-tmlgs.jpg"/>
      </figure>
      <p>
        <a href="https://www.basketnews.lt/komandos/670-utah-jazz.html">Utah Jazz</a>
      </p>
      <figure>
        <img src="https://www.basketnews.lt/paveikslelis-107071-tmlgs.jpg"/>
      </figure>
      <p><a href="https://www.basketnews.lt/komandos/181-golden-state-warriors.html">Golden State Warriors</a> <a href="https://www.basketnews.lt/rungtynes/ziureti/83413-utah-jazz-golden-state-warriors.html">Šešt.<br/>04:00</a></p>
      <figure>
        <img src="https://www.basketnews.lt/paveikslelis-107071-tmlgs.jpg"/>
      </figure>
      <p>
        <a href="https://www.basketnews.lt/komandos/181-golden-state-warriors.html">Golden State Warriors</a>
      </p>
      <figure>
        <img src="https://www.basketnews.lt/paveikslelis-107070-tmlgs.jpg"/>
      </figure>
      <p><a href="https://www.basketnews.lt/komandos/902-oklahoma-thunder.html">Oklahoma Thunder</a> <a href="https://www.basketnews.lt/rungtynes/ziureti/83440-golden-state-warriors-oklahoma-thunder.html">Antr.<br/>05:30</a></p>
      <figure>
        <img src="https://www.basketnews.lt/paveikslelis-107071-tmlgs.jpg"/>
      </figure>
      <p>
        <a href="https://www.basketnews.lt/komandos/181-golden-state-warriors.html">Golden State Warriors</a>
      </p>
      <figure>
        <img src="https://www.basketnews.lt/paveikslelis-107058-tmlgs.jpg"/>
      </figure>
      <p><a href="https://www.basketnews.lt/komandos/124-chicago-bulls.html">Chicago Bulls</a> <a href="https://www.basketnews.lt/rungtynes/ziureti/83456-golden-state-warriors-chicago-bulls.html">Ketv.<br/>05:30</a></p>
    </article>
  </body>
</html>