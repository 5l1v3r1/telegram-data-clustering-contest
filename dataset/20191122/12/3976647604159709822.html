<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.skovdenyheter.se/article/skottlossningen-i-skovde-ett-pussel-for-polisen-att-lagga/"/>
    <meta property="og:site_name" content="Skövde Nyheter"/>
    <meta property="article:published_time" content="2019-11-22T12:00:00+00:00"/>
    <meta property="og:title" content="Skottlossningen i Skövde - ett pussel för polisen att lägga"/>
    <meta property="og:description" content="Utredningen om skottlossningen i södra delen av Skövde pågår för fullt. – Vi samlade in en mängd information de första dagarna och nu arbetar vi med att lägga pusslet, säger Magnus Karlsson på enheten för grova brott."/>
  </head>
  <body>
    <article>
      <h1>Skottlossningen i Skövde - ett pussel för polisen att lägga</h1>
      <address><time datetime="2019-11-22T12:00:00+00:00">22 Nov 2019, 12:00</time> by <a rel="author">Leif Claesson</a></address>
      <p>
        <i>Utredningen om skottlossningen i södra delen av Skövde pågår för fullt.<br/>– Vi samlade in en mängd information de första dagarna och nu arbetar vi med att lägga pusslet, säger Magnus Karlsson på enheten för grova brott.</i>
      </p>
      <p>Skottlossningen kom till polisens kännedom genom ett telefonsamtal vid 02.41 på onsdagen den 23 oktober.</p>
      <p>Området där skottlossningen skedde ligger i en lugn del av Skövde. Bostaden finns i en radhuslänga i södra delen av staden. Händelsen rubriceras tills vidare som försök till mord. Det fanns skotthål i ytterdörren där vapnet verkar vara avlossat utifrån.</p>
      <p>Det fanns flera personer inne i bostaden, men ingen kom till skada. Ärendet är dock rubricerat som mordförsök.</p>
      <p>– Vi har hört en mängd personer och en del fakta har vi dubbelkollat. Det jag kan säga är att förundersökningen pågår med oförminskad kraft, fortsätter Magnus Karlsson.</p>
      <p>Utredarna försöker nu lägga det stora pusslet av fakta från utredningen och försöker dra slutsatser av materialet.</p>
      <p>LÄS: <a href="https://www.skovdenyheter.se/article/polisens-teori-skottlossningen-var-en-riktad-attack-mot-de-boende/">Skottlossningen var ett riktat angrepp</a></p>
      <p>LÄS: <a href="https://www.skovdenyheter.se/article/skottlossning-i-skovde-under-natten/">Ny skottlossning i Skövde</a></p>
    </article>
  </body>
</html>