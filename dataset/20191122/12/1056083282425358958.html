<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090100256/%D8%B1%DB%8C%DB%8C%D8%B3-%D8%AC%D9%85%D9%87%D9%88%D8%B1-%D9%BE%D8%A7%DA%A9%D8%B3%D8%AA%D8%A7%D9%86-%D9%87%D9%85%DA%A9%D8%A7%D8%B1%DB%8C-%D9%86%D8%B2%D8%AF%DB%8C%DA%A9-%D8%A8%D8%A7-%D8%A7%DB%8C%D8%B1%D8%A7%D9%86-%DB%8C%DA%A9-%D8%A7%D9%88%D9%84%D9%88%DB%8C%D8%AA-%D8%AF%D8%B1-%D8%B3%DB%8C%D8%A7%D8%B3%D8%AA"/>
    <meta property="og:site_name" content="ایسنا"/>
    <meta property="article:published_time" content="2019-11-22T12:56:20+00:00"/>
    <meta property="og:title" content="رییس‌جمهور پاکستان: همکاری‌ نزدیک با ایران، یک اولویت در سیاست خارجی ما است"/>
    <meta property="og:description" content="رئیس‌جمهور پاکستان در دیدار خداحافظی سفیر کشورمان دراین کشور ضمن تاکید بر روابط نزدیک ایران و پاکستان از حمایت رهبر انقلاب اسلامی ایران در زمینه کشمکش‌های شهر کشمیر قدردانی کرد."/>
  </head>
  <body>
    <article>
      <h6 class="kicker">در دیدار با سفیر کشورمان در اسلام آباد</h6>
      <h1>رییس‌جمهور پاکستان: همکاری‌ نزدیک با ایران، یک اولویت در سیاست خارجی ما است</h1>
      <address><time datetime="2019-11-22T12:56:20+00:00">22 Nov 2019, 12:56</time> by <a rel="author">فاطمه ابوطالبی</a></address>
      <p>رئیس‌جمهور پاکستان در دیدار خداحافظی سفیر کشورمان دراین کشور ضمن تاکید بر روابط نزدیک ایران و پاکستان از حمایت رهبر انقلاب اسلامی ایران در زمینه کشمکش‌های شهر کشمیر قدردانی کرد.</p>
      <p>به گزارش ایسنا به نقل از رادیو پاکستان، عارف علوی، رئیس جمهور پاکستان در دیدار خداحافظی مهدی هنردوست، سفیر کشورمان در پاکستان گفت که این کشور، حمایت مداوم ایران را در بسیاری از مسائل منطقه‌ای تا حد زیادی ارج می‌نهد.</p>
      <p>رئیس‌جمهور پاکستان همچنین گفت که کشورش قدردان حمایت زیاد حضرت آیت‌الله خامنه‌ای، مقام معظم رهبری ایران در زمینه کشمکش کنونی مردم کشمیر است.</p>
      <p>او علاوه بر این آن چه اقدامات «غیرقانونی و یک‌جانبه» از سوی «حکومت فاشیست هند»  می‌خواند و به گفته وی حقوق انسانی مردم کشمیر را نقض کرده است، را تداوم «رفتار خصومت‌آمیز و محدودکننده» حزب BJP علیه تمامی اقلیت‌های آن[کشمیر] خواند.</p>
      <p>رئیس جمهور پاکستان افزود که این کشور به حمایت از حقوق بشر در تمامی جوامع جهانی ادامه خواهد داد و اقدامات تلویزیون انگلیسی پاکستان، ترکیه و مالزی در این راستا به راه مبارزه با اسلام‌هراسی ادامه خواهد داد.</p>
      <p>او در ادامه اشاره کرد که پاکستان و ایران بر اساس [ارزش‌های]دینی، فرهنگی، مردمی و همچنین اشتراک منافع، روابط دو جانبه نزدیکی‌ داشته‌اند و تاکید کرد که همکاری‌های نزدیک با تمامی کشورهای همسایه‌ از جمله ایران، یک اولویت در سیاست خارجی پاکستان است.</p>
      <p>سفیر کشورمان در پاکستان نیز تاکید کرد که ایران و پاکستان کشورهایی با روابط نزدیک بوده و صلح و ثبات منطقه‌ای، اولویت اول آن‌هاست.</p>
      <p>رئیس جمهور پاکستان از کمک‌های سفیر ایران در این کشور در راستای پیش‌برد روابط دوجانبه میان دو کشور در دوره خدمتش قدردانی کرد.</p>
      <p>انتهای پیام</p>
    </article>
  </body>
</html>