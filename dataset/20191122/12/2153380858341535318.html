<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.thepressroom.gr/lifestyle/stelios-mainas-i-apokalypsi-gia-nisi"/>
    <meta property="og:site_name" content="The Pressroom"/>
    <meta property="article:published_time" content="2019-11-22T12:09:43+00:00"/>
    <meta property="og:title" content="Στέλιος Μάινας: Η αποκάλυψη για «το νησί»"/>
    <meta property="og:description" content="O Στέλιος Μάινας το βράδυ της Πέμπτης βρέθηκε καλεσμένος στην εκπομπή του Γρηγόρη Αρναούτογλου.  Ο ηθοποιός αναφέρθηκε στο «Νησί» κάνοντας μια αποκάλυψη για τον ρόλο του. "/>
  </head>
  <body>
    <article>
      <h1>Στέλιος Μάινας: Η αποκάλυψη για «το νησί»</h1>
      <address>
        <time datetime="2019-11-22T12:09:43+00:00">22 Nov 2019, 12:09</time>
      </address>
      <p>
        <b>O <a href="https://www.thepressroom.gr/tags/stelios-mainas">Στέλιος Μάινας </a>το βράδυ της Πέμπτης βρέθηκε καλεσμένος στην εκπομπή του Γρηγόρη Αρναούτογλου. </b>
      </p>
      <p>Ο ηθοποιός αναφέρθηκε στο «Νησί» κάνοντας μια αποκάλυψη για τον ρόλο του. </p>
      <p>Πιο συγκεκριμένα, είπε πως ο ίδιος επέμεινε να “ντυθεί” το ρόλο αυτόν μιας και οι δημιουργοί τον ήθελαν για κάποιον άλλον.</p>
      <p>«<i>Πρέπει να πω ότι ήταν δική μου επιμονή ο Γιώργης, προσωπική, ήθελαν να μου δώσουν τον ρόλο του δημάρχου</i>» είπε. </p>
      <p>«<i>Εμένα μου άρεσε πολύ αυτός ο ρόλος. Μου άρεσε αυτή η μοναξιά του, είχε κάτι πολύ ιδιαίτερο ο Γιώργης. Ήταν μια βιβλική φιγούρα. Επίσης, πρέπει να πω, ότι εγώ συνέβαλα στη δημιουργία αυτής της βιβλικής φιγούρας. Στην αρχή ο σκηνοθέτης μου λέει, “ξέρεις θα πρέπει να κουρέψεις το μούσι όμως γιατί την δεκαετία του 30 και του 40 δεν είχαν μούσι αλλά μουστάκι οι ψαράδες”. Αγόρι μου, του λέω, πρέπει να φτιάξουμε βιβλική φιγούρα για να ταυτίζεται ο κόσμος. Όντως, οι ψαράδες δεν είχαν μούσι αλλά μουστάκι, ε θα ‘χω εγώ είπα και έτσι τον έπεισα</i>» συμπλήρωσε ο ηθοποιός.  </p>
      <figure>
        <iframe src="https://www.youtube.com/embed/Py31N5JxM6A" width="854" height="480" data-service="Youtube" scrolling="no"/>
      </figure>
    </article>
  </body>
</html>