<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837220-na-kiyivschini-shvidkisniy-potyag-na-smert-zbiv-zhinku"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-22T12:19:00+00:00"/>
    <meta property="og:title" content="На Київщині швидкісний потяг на смерть збив жінку"/>
    <meta property="og:description" content="КИЇВ. 22 листопада. УНН. На Київщині швидкісний потяг на смерть збив жінку, яка переходила залізничні колії у невстановленому місці. Про це повідомляє УНН із …"/>
  </head>
  <body>
    <article>
      <h1>На Київщині швидкісний потяг на смерть збив жінку</h1>
      <address><time datetime="2019-11-22T12:19:00+00:00">22 Nov 2019, 12:19</time> by <a rel="author">Валерія Гуржий</a></address>
      <p><b>КИЇВ. 22 листопада. УНН.</b> На Київщині швидкісний потяг на смерть збив жінку, яка переходила залізничні колії у невстановленому місці. Про це повідомляє <b>УНН</b> із посиланням на відділ комунікації ГУНП у Київській області.</p>
      <p>“Повідомлення до поліції надійшло о 19-й годині. На місці події працювала слідчо-оперативна група Березанського відділення поліції. Потерпілою виявилась місцева жителька 1955 року народження. Жінка отримала травми несумісні з життям”, — йдеться у повідомленні.</p>
      <p>На момент проведення огляду місця події рух залізничного транспорту не припинявся і здійснювався запасними коліями.</p>
      <p>За даним фактом відкрито кримінальне провадження за ч. 3 ст. 276 (Порушення правил безпеки руху або експлуатації залізничного, водного чи повітряного транспорту) Кримінального кодексу України.</p>
      <p>Нагадаємо, на Харківщині потяг на смерть збив <a href="https://www.unn.com.ua/uk/news/1835676-na-kharkivschini-potyag-nasmert-zbiv-cholovika-yakiy-sidiv-na-reykakh">61-річного чоловіка</a>, який сидів на колії і не реагував на сигнали машиніста.</p>
    </article>
  </body>
</html>