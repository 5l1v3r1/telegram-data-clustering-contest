<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fcinternews.it/focus/busta-anonima-con-minacce-a-conte-il-commento-del-tecnico-nerazzurro-323737"/>
    <meta property="og:site_name" content="FcInterNews.it"/>
    <meta property="article:published_time" content="2019-11-22T12:58:06+00:00"/>
    <meta property="og:title" content="Busta anonima con minacce a Conte: il commento del tecnico nerazzurro"/>
    <meta property="og:description" content="Spazio anche la brutta vicenda della busta contenente minacce e un proiettile calibro 22 indirizzata ad Antonio Conte nella conferenza stampa della vigilia del tecnico interista prima della sfida..."/>
  </head>
  <body>
    <article>
      <h1>Busta anonima con minacce a Conte: il commento del tecnico nerazzurro</h1>
      <address><time datetime="2019-11-22T12:58:06+00:00">22 Nov 2019, 12:58</time> by <a rel="author">Mattia Zangari</a></address>
      <p>Spazio anche la brutta vicenda <b>della busta contenente minacce</b> e un proiettile calibro 22 indirizzata ad Antonio <b>Conte</b> nella conferenza stampa della vigilia del tecnico interista prima della sfida col Torino. "Come ho detto anche in passato, penso che dobbiamo cercare di trasmettere valori positivi per chi ci segue, per le generazioni a venire - commenta Conte - . Avevo parlato anche di come ero rimasto sorpreso dopo essere tornato in Italia. Penso non sia giusto dare spazio a questi episodi che sono negativi, diseducativi. Più spazio si dà a queste situazioni, più messaggi negativi mandiamo ai giovani che vedono in noi persone da cui apprendere insegnamenti positivi. Meno ne parliamo e meglio è. C'è chi sta facendo il suo lavoro e mi ha assicurato che mi daranno notizie".</p>
    </article>
  </body>
</html>