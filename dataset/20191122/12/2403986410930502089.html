<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/lifestyle/ofitsiyno_deniel_kreyg_bilshe_ne_zigraye_rol_dzhemsa_bonda_n1237853"/>
    <meta property="og:site_name" content="24 Канал"/>
    <meta property="article:published_time" content="2019-11-22T12:45:00+00:00"/>
    <meta property="og:title" content="Офіційно: Деніел Крейг більше не зіграє Джеймса Бонда"/>
    <meta property="og:description" content="Популярний 51-річний англійський актор Деніел Крейг офіційно підтвердив чутки, що у картині 2020 року &quot;007: Не час помирати&quot; або &quot;Джеймс Бонд 25&quot; він востаннє з'явиться в образі улюбленого агента мільйонів."/>
  </head>
  <body>
    <article>
      <h1>Офіційно: Деніел Крейг більше не зіграє Джеймса Бонда</h1>
      <address><time datetime="2019-11-22T12:45:00+00:00">22 Nov 2019, 12:45</time> by <a rel="author" href="https://24tv.ua/marta_veresyuk_tag6433/" target="_blank">Марта Вересюк</a></address>
      <p>
        <b>Популярний 51-річний англійський актор Деніел Крейг офіційно підтвердив чутки, що у картині 2020 року "007: Не час помирати" або "Джеймс Бонд 25" він востаннє з'явиться в образі улюбленого агента мільйонів.</b>
      </p>
      <p>На сайті видання <a href="https://www.express.de/news/promi-und-show/daniel-craig-spricht-klartext--james-bond-muss-in-zukunft-ein-anderer-machen--33480522">Express</a> повідомили, що Деніел Крейг, який з 2006 року виконував роль легендарного секретного агента Джеймса Бонда, більше не гратиме у фільмах у цьому образі.</p>
      <blockquote>Читайте також: <a href="https://24tv.ua/lifestyle/teper_ya_divchina_bonda__rami_malek_rozpoviv_intimnu_detal_zi_zyomok_novoyi_bondiani_n1214886">Тепер я дівчина Бонда? – Рамі Малек розповів інтимну деталь зі зйомок нової бондіани</a></blockquote>
      <p>Однак чутки про те, що стрічка "007: Не час помирати" стане останньою, у якій Деніел Крейг зіграє головну роль, ширилися мережею ще задовго до офіційної заяви. Так, у травні 2019 року англійський<a href="https://24tv.ua/lifestyle/viddast_rol_dzheymsa_bonda_zhintsi_deniel_kreyg_bilshe_ne_gratime_u_bondiani_n1147770"> актор натякнув</a>, що з радістю віддасть роль агента жінці, а пізніше <a href="https://24tv.ua/lifestyle/novim_dzheymsom_bondom_stane_zhinka__zmi_n1179507">іноземні ЗМІ писали</a> про те, що у 25-му фільмі британська зірка Лашана Лінч нібито отримає ліцензію на Бонда і вже в наступній частині вона вбиватиме невідомого персонажа.</p>
      <figure>
        <img src="https://24tv.ua/resources/photos/news/620_DIR/201911/1237853_10194061.jpg?201911122959"/>
        <figcaption>Лашана Лінч, яка може стати новим агентом 007 / Фото з соцмереж </figcaption>
      </figure>
      <p>Нагадаємо, що наприкінці жовтня стало відомо, що <a href="https://24tv.ua/lifestyle/dzheyms_bond_25_zyomki_filmu_ne_chas_pomirati_ofitsiyno_zaversheni_n1225989">зйомки фільму "007: Не час помирати" завершилися</a>. В мережі з'явилося фото зі знімального майданчика, яким актор та режисер стрічки Кері Фукунага заявили, що картина відзнята.</p>
      <p>
        <b>"007: Не час помирати": дивитися трейлер до 25-го фільму про Джеймса Бонда </b>
      </p>
      <figure>
        <iframe src="https://www.youtube.com/embed/KA3kQKTbjzs" width="560" height="315" data-service="Youtube" scrolling="no"/>
      </figure>
      <p> </p>
    </article>
  </body>
</html>