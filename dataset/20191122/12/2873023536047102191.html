<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.efsyn.gr/politiki/220038_m-glezo-sto-nosokomeio-episkefthike-o-al-tsipras"/>
    <meta property="og:site_name" content="Efsyn.gr"/>
    <meta property="article:published_time" content="2019-11-22T12:02:32+00:00"/>
    <meta property="og:title" content="Το Μ. Γλέζο στο νοσοκομείο επισκέφθηκε ο Αλ. Τσίπρας"/>
    <meta property="og:description" content="Ο πρόεδρος του ΣΥΡΙΖΑ επισκέφτηκε το ιστορικό στέλεχος της Αριστεράς στο ΝΙΜΤΣ προκειμένου να του συμπαρασταθεί και να ενημερωθεί για την κατάσταση της υγείας του."/>
  </head>
  <body>
    <article>
      <h1>Το Μ. Γλέζο στο νοσοκομείο επισκέφθηκε ο Αλ. Τσίπρας</h1>
      <address><time datetime="2019-11-22T12:02:32+00:00">22 Nov 2019, 12:02</time> by <a rel="author">efsyn.gr</a></address>
      <p>Ο πρόεδρος του ΣΥΡΙΖΑ επισκέφτηκε το ιστορικό στέλεχος της Αριστεράς στο ΝΙΜΤΣ προκειμένου να του συμπαρασταθεί και να ενημερωθεί για την κατάσταση της υγείας του.</p>
      <p>Σύμφωνα με πηγές του κόμματος της Κουμουνδούρου, ο Μανώλης Γλέζος, βλέποντας τον πρώην πρωθυπουργό, τον αγκάλιασε και τον φίλησε, ενώ είχαν την ευκαιρία να κάνουν μια σύντομη συζήτηση.</p>
      <p>Συγκεκριμένα, αναφέρουν οι ίδιες πηγές, παρότρυνε τον πρόεδρο του ΣΥΡΙΖΑ να προσέχει, ενώ εκτίμησε πως μπορεί τώρα να είναι δύσκολα τα πράγματα για το τόπο και για την Αριστερά, αλλά του εξέφρασε την διαίσθησή του ότι τα πράγματα στο μέλλον θα πάνε πολύ καλύτερα.</p>
      <p>Επίσης, ο Μανώλης Γλέζος ζήτησε από τον Αλέξη Τσίπρα να μεταφέρει την αγάπη του προς όλους και ο πρόεδρος του ΣΥΡΙΖΑ, από την πλευρά του, του ευχήθηκε περαστικά και του διαβίβασε τις ευχές όλων.</p>
      <h3>Για ακόμη ένα 24ωρο στο ΝΙΜΤΣ</h3>
      <p>Tο ιστορικό στέλεχος της Αριστεράς εξακολουθεί να νοσηλεύεται σε σοβαρή, αλλά σταθερή κατάσταση, σύμφωνα με το νεότερο ιατρικό ανακοινωθέν των θεραπόντων γιατρών του.</p>
      <p>Υπενθυμίζεται ότι εισήχθη στο νοσηλευτικό ίδρυμα την περασμένη Τρίτη για έλεγχο νευρολογικής πάθησης,   η οποία ελέγχθηκε ταχέως. Ωστόσο, παρέμεινε, λόγω του καρδιολογικού ιστορικού του για παρακολούθησή, στην καρδιολογική μονάδα. Η νοσηλεία του, σύμφωνα με τους γιατρούς του, θα παραταθεί για ακόμη ένα 24ωρο.</p>
      <related>
        <h4>Σχετικά Άρθρα</h4>
        <a href="https://www.efsyn.gr/ellada/koinonia/220018_gia-akomi-ena-24oro-sto-nimts-o-manolis-glezos"/>
        <a href="https://www.efsyn.gr/politiki/kybernisi/194863_palepsame-mesa-se-antixoes-synthikes-kai-ta-kataferame"/>
        <a href="https://www.efsyn.gr/politiki/kybernisi/193983_sto-dimosio-epistrefei-ntynan"/>
        <a href="https://www.efsyn.gr/politiki/144575_kalo-mnimonio"/>
        <a href="https://www.efsyn.gr/politiki/kybernisi/116542_exitirio-ston-alexi-tsipra-meta-apo-epembasi"/>
        <a href="https://www.efsyn.gr/politiki/kybernisi/116453_sto-nosokomeio-gia-egheirisi-o-alexis-tsipras"/>
      </related>
    </article>
  </body>
</html>