<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dotekomanie.cz/2019/11/chrome-canary-je-nove-pod-oznacenim-clankium/"/>
    <meta property="og:site_name" content="Dotekomanie.cz"/>
    <meta property="article:published_time" content="2019-11-22T12:05:20+00:00"/>
    <meta property="og:title" content="Aplikace Chrome Canary se na chvíli jmenovala Clankium"/>
    <meta property="og:description" content="Aktualizováno 22. 11. Včera jsme vás informovali, že aplikace Chrome Canary změnila označení na Clankium a také došlo na výměnu ikony aplikace. Jak se nyní ukazuje, jednalo se o chybu. Zřejmě některý z vývojářů ponechal v produkční verzi části kódů, které měly být odstraněny. Vtipné označení již není dostupné ve verzi 80.0.3973.3. Minimálně jsme se […]"/>
  </head>
  <body>
    <article>
      <h6 class="kicker">aktualizováno</h6>
      <h1>Aplikace Chrome Canary se na chvíli jmenovala Clankium</h1>
      <address><time datetime="2019-11-22T12:05:20+00:00">22 Nov 2019, 12:05</time> by <a rel="author" href="https://dotekomanie.cz/author/premyslvaculik/" target="_blank">Přemysl Vaculík</a></address>
      <h3>Aktualizováno 22. 11.</h3>
      <p>Včera jsme vás informovali, že aplikace Chrome Canary změnila označení na Clankium a také došlo na výměnu ikony aplikace. Jak se nyní ukazuje, jednalo se o chybu. Zřejmě některý z vývojářů ponechal v produkční verzi části kódů, které měly být odstraněny. Vtipné označení již není dostupné ve verzi 80.0.3973.3. Minimálně jsme se dozvěděli, jak se aplikace interně jmenuje a jakou má ikona podobu.</p>
      <h3>Původní článek 21. 11.</h3>
      <p>Je dobře známo, že Google si rád dělá srandu, zejména z vývojářů. Už několikrát se podařilo objevit části kódu aplikací, které odkazovaly na video nebo se jednalo o skrytí vtípek. Dokonce i v prohlížeči Chrome je k dispozici mini hra, která se objeví, když není k dispozici internetové připojení. Případně ji můžete spustit po zadání chrome://dino do adresního řádku. Nyní jsme se ale dočkali celkem zajímavé změny.</p>
      <h3>Clankium jako nové označení pro Canary?</h3>
      <p>Webový prohlížeč Chrome je v Obchodě Play k dispozici v několika verzích. Kromě základní stabilní varianty se nabízí Beta, Dev a do této chvíle Canary. Právě poslední zmíněná verze je velmi nestabilní a Google ji používá pro testování experimentálních funkcí. Nejnovější verze ale obsahuje poněkud zvláštní změnu.</p>
      <p>Chrome Canary ve verzi <a href="https://www.apkmirror.com/apk/google-inc/chrome-canary-unstable/chrome-canary-unstable-80-0-3973-0-release/">80.0.3973.0</a> nese označení Clankium, aspoň v případě názvu ikony. Ta navíc má zcela odlišný design, je na ní vyobrazen malý dinosaurus. Dokonce v informacích o aplikaci je uvedeno označení Clankium. Samotné slovo je ale v projektu Chromium zmiňováno již od roku 2014, ale doposud si jej mohli všimnout pouze vývojáři.</p>
      <slideshow>
        <figure>
          <img src="https://dotekomanie.cz/wp-content/uploads/2019/11/chrome-canary-clankium-2-1080x2340x.jpg"/>
        </figure>
        <figure>
          <img src="https://dotekomanie.cz/wp-content/uploads/2019/11/chrome-canary-clankium-1-1080x2340x.jpg"/>
        </figure>
      </slideshow>
      <p>Není známo, jestli se jedná o nové označení prohlížeče Chrome Canary, nebo jen došlo k vypuštění pracovní verze a někdo zapomněl odstranit toto pojmenování s novou ikonou. Budeme si muset počkat na další verzi, jestli označení zůstane, či nikoliv. I tak po instalaci nové verze mohou být někteří zmateni, jelikož nenajdou standardní žlutou ikonu prohlížeče Chrome Canary.</p>
      <p>Je docela možné, že by tato změna mohla souviset s připravovanou novinkou, která nabídne více her v prohlížeči Chrome, o které <a href="https://dotekomanie.cz/2019/09/uz-jste-hrali-dino-v-chromu-mozna-se-dockame-vice-her/">jsme vás nedávno informovali</a>.</p>
      <table bordered="">
        <tr>
          <td>
            <pic src="https://lh3.googleusercontent.com/KFO2VzARMBZdcjV13ZX2ekdZIblHB2Ub-NPCsmpC2WV4FQDTGj0axGvmM6bZiz3CLcRd=w300" width="100" height="100"/>
          </td>
          <td><a href="https://play.google.com/store/apps/details?id=com.chrome.canary&amp;referrer=utm_source%3Ddotekomanie_cz%26utm_medium%3Dreferral%26utm_campaign%3Dapplink"><b>Chrome Canary (nestabilní)<br/></b></a>Google Inc.<br/>Zdarma</td>
          <td>
            <a href="https://play.google.com/store/apps/details?id=com.chrome.canary&amp;referrer=utm_source%3Ddotekomanie_cz%26utm_medium%3Dreferral%26utm_campaign%3Dapplink">ANDROID</a>
          </td>
        </tr>
      </table>
      <footer>Zdroje: <a href="https://www.androidpolice.com/2019/11/21/chrome-canary-gets-mysteriously-renamed-to-clankium-with-funky-dino-icon-apk-download/#c4ca4/">androidpolice.com</a>, <a href="https://www.androidpolice.com/2019/11/22/chrome-canary-gets-mysteriously-renamed-to-clankium-with-funky-dino-icon-apk-download/#c4ca4/">androidpolice.com</a></footer>
    </article>
  </body>
</html>