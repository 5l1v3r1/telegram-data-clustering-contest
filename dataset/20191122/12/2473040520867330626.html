<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wall-street.ro/articol/International/247108/burgerii-din-carne-de-magar-iau-cu-asalt-piata-chinezeasca-ajungand-la-o-cifra-de-aproximativ-1-1-miliarde-de-dolari.html"/>
    <meta property="og:site_name" content="Wall-Street"/>
    <meta property="article:published_time" content="2019-11-22T12:49:19+00:00"/>
    <meta property="og:title" content="Industria carnii de magar din China a ajuns la o cifra de aproximativ 1,1 miliarde de dolari. Burgerii sunt favoritii localnicilor"/>
    <meta property="og:description" content="Mancarea traditionala chinezeasca s-a dovedit a fi extrem de populara in Vest, fie ca vorbim de supe, taitei sau galuste aburinde. Acum, proprietarii de restaurante chinezesti spera sa dea lovitura pe piata occidentala cu urmatoarea delicatesa - burgerii din carne de magar, scrie CNN."/>
  </head>
  <body>
    <article>
      <h1>Industria carnii de magar din China a ajuns la o cifra de aproximativ 1,1 miliarde de dolari. Burgerii sunt favoritii localnicilor</h1>
      <address>
        <time datetime="2019-11-22T12:49:19+00:00">22 Nov 2019, 12:49</time>
      </address>
      <p>
        <b>Mancarea traditionala chinezeasca s-a dovedit a fi extrem de populara in Vest, fie ca vorbim de supe, taitei sau galuste aburinde. Acum, proprietarii de restaurante chinezesti spera sa dea lovitura pe piata occidentala cu urmatoarea delicatesa - burgerii din carne de magar, scrie <a href="https://edition.cnn.com/travel/article/beijing-donkey-meat-china-intl-hnk/index.html?fbclid=IwAR2PX306yhSgLEI0o6tP3him36Z_nJXfNNeYj_WETiBsvYWqEJzyXkL3k_8">CNN</a>.</b>
      </p>
      <p>Initial o delicatesa din nordul Chinei din provincia Hebei, gustarea pe baza de magar s-a raspandit rapid in marile orase din tara. In momentul actual exista mai mult de 20 de locatii "Fat Wang's Donkey Burger" doar in Beijing, burgerii fiind extrem de populari.</p>
      <p>”In China avem o zicala: In rai exista carne de dragon, iar aici, pe pamant, exista carnea de magar”, a declarat pentru CNN Wang Li Min, reprezentantul "Fat Wang's Donkey Burger".</p>
      <p>Carnea de magar are un gust jucaus si plin de aroma, mai asemanator cu carnea de vita decat cu puiul sau carnea de porc, sustin cei care deja au incercat delicatesa chinezeasca.</p>
      <p>Cu toate acestea nu se poate estima cu exactitate cat de populari sunt burgerii de magar. Potrivit lui Sun Yu Jiang, profesor la Universitatea Agricola din Qingdao, cererea uriasa se ragaseste cu adevarat doar in cateva provincii mari din China precum Hebei sau Xinjiang.</p>
      <p>
        <a href="https://www.wall-street.ro/articol/International/246867/hong-kong-intra-in-recesiune-pentru-prima-data-dupa-criza-din-2008.html">Citeste si:<br/>Hong Kong intra in recesiune pentru prima data dupa criza din 2008</a>
      </p>
      <figure>
        <img src="https://img.wall-street.ro/image_thumbs/thumbs/f85/f85e3849225bc5939e5c3010e73d9ca0-400x250-00-65.jpg?v=1573830710"/>
      </figure>
      <p>”Carnea de magar nu este produsul preferat al consumatorilor de carne”, spune el. "Majoritatea oamenilor din China au mai multe sanse sa manance carne de porc, pasare, vita sau oaie".</p>
      <h3>Carnea de magar, o piata de 1,1 miliarde de dolari</h3>
      <p>Cu toate acestea Zhang Haitao, fondatorul lantului de restaurante ”Kung Fu Donkey”, spune ca cererea creste mai repede decat oferta, cu sanse mari de a ajunge pe plan global.</p>
      <p>”In timp ce eram presedintele Hejian Donkey Burger Association, la inceputul acestui an, valoarea pe piata a afacerii cu burgeri de magar era de aproximativ 8 miliarde de yuani pe an”, spune el. Adica aproximativ 1,1 miliarde de dolari. ”Dar daca piata carnii de magar va creste, valoarea industriei ar putea ajunge la cel putin 100 de miliarde de yuani in viitor", adauga el.</p>
      <p>De asemenea, in mai 2017, provincia Hebei a organizat si primul festival anual de burgerii de magar.</p>
      <p>
        <a href="https://www.wall-street.ro/articol/International/246625/china-vanzari-record-de-13-miliarde-de-dolari-de-ziua-celibatarilor-in-prima-ora-de-la-debut.html">Citeste si:<br/>China: Vanzari record de 13 miliarde de dolari de Ziua Celibatarilor</a>
      </p>
      <figure>
        <img src="https://img.wall-street.ro/image_thumbs/thumbs/adf/adf9b7de5b03524d88ca11d3c202f241-400x250-00-65.jpg?v=1573409478"/>
      </figure>
      <p>"Cererea pentru carne de magar creste, insa piata s-a schimbat in ultimii ani. Chiar daca inainte era o piata low-end, acum a devenit o piata mijlocie sau high-end", spune Zhang.</p>
      <p>Cu toate acestea, exista indicii potrivit carora, in loc sa creasca, piata de carne de magar din China se micsoreaza.</p>
      <p>Conform datelor oficiale ale guvernului chinez, numarul de magari s-a redus cu aproximativ 50% in ultimii 10 ani, ajungand la 2,53 milioane in 2018. In comparatie, inainte de recenta criza a pestei porcine, China avea peste 420 de milioane de porci.</p>
      <p>Profesorul Qingdao Sun spune ca scaderea s-a datorat industrializarii transporturilor si dezvoltarii agriculturii. De asemenea, cresterea magarilor este costisitoare si consuma mult timp, completeaza acesta.</p>
      <p>
        <a href="https://www.wall-street.ro/articol/International/246320/china-nu-va-tolera-schimbarea-principiului-o-tara-doua-sisteme-pentru-hong-kong.html">Citeste si:<br/>China nu schimba principiul "o tara, doua sisteme" pentru Hong Kong</a>
      </p>
      <figure>
        <img src="https://img.wall-street.ro/image_thumbs/thumbs/2e9/2e958bf5fb82e4c7396b382bc13ce6b2-400x250-00-65.jpg?v=1572595825"/>
      </figure>
      <p>Fat Wang, unul dintre cele mai mari lanturi de restaurante din China, a devenit cunoscut pentru preparatele din carne de magar. In afara de burgeri, locatia este renumita si pentru hotpots-urile cu carne de magar.</p>
      <p>Seful regional Wang este foarte atent in legatura cu carnea de magar pe care o foloseste lantul de restaurante: trebuie sa provina de la magarii care au varsta mai mare de trei ani, spune acesta. Daca sunt prea mici, carnea va fi prea moale. Daca carnea este inghetata, atunci nu va avea gust bun, completeaza barbatul.</p>
      <p>Wang spune ca folosesc reteta familiei pentru burgerii de magari. Si acum vor sa o impartaseasca lumii intregi. ”Vreau sa ma extind in afara Chinei”, spune Wang. "Doar ca pana acum echipa noastra de management nu poate urmari viteza de extindere (pe plan intern) ... Dar cred ca putem face acest lucru in occident."</p>
      <p>Totodata, Zhang Haitao, fondatorul Kung Fu Donkey, spune ca exista deja mai multe persoane care sunt interesate de deschiderea unor sucursale peste mari.</p>
      <p>”A fost numit un model pentru fast food-ul chinezesc, pentru ca procedura de gatit a burgerilor de magar poate fi standardizata precum hamburgerii de la McDonald's si KFC", sustine acesta, care spune ca se bazeaza pe chinezii din strainatate pentru a raspandi gustul deosebit al carnii de magar si pentru a crea o piata in Statele Unite.</p>
      <footer>Sursa foto: COLOMBO NICOLA / Shutterstock</footer>
    </article>
  </body>
</html>