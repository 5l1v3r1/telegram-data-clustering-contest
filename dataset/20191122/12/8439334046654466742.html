<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://goodnet.gr/news-item/me-tin-epopteia-ton-armodion-upiresion-i-kausi-aporrimmaton-se-rema-sta-tria-monastiria.html"/>
    <meta property="og:site_name" content="GOODnet.gr"/>
    <meta property="article:published_time" content="2019-11-22T12:34:00+00:00"/>
    <meta property="og:title" content="Με την εποπτεία των αρμόδιων υπηρεσιών η καύση απορριμμάτων σε ρέμα στα Τρία Μοναστήρια"/>
    <meta property="og:description" content="Δεν υπάρχει  λόγος ανησυχίας , επισημαίνει ο Δήμος Ρεθύμνης"/>
  </head>
  <body>
    <article>
      <h1>Με την εποπτεία των αρμόδιων υπηρεσιών η καύση απορριμμάτων σε ρέμα στα Τρία Μοναστήρια</h1>
      <address>
        <time datetime="2019-11-22T12:34:00+00:00">22 Nov 2019, 12:34</time>
      </address>
      <p>
        <b>Δεν υπάρχει  λόγος ανησυχίας , επισημαίνει ο Δήμος Ρεθύμνης</b>
      </p>
      <p>Με την εποπτεία της Πυροσβεστικής Υπηρεσίας και των υπηρεσιών καθαριότητας και Πολιτικής Προστασίας του Δήμου Ρεθύμνης, εκτελούνται εργασίες από εξουσιοδοτημένο εργολάβο καύσης απορριμμάτων στο ρέμα που βρίσκεται στην ευρύτερη περιοχή των Τριών Μοναστηρίων.</p>
      <p>Αναλυτικά, ο Δήμος Ρεθύμνου σε ανακοίνωσή του , υπογραμμίζει πως δεν υπάρχει λόγος ανησυχίας και συγκεκριμένα: <i>«Ενημερώνουμε τους συμπολίτες, προς αποφυγήν πιθανής  αναστάτωσης, ότι στην περιοχή ανατολικά της παλιάς χωματερής στην περιοχή  Τρία Μοναστήρια  και ειδικότερα στη θέση ρέματος που βρίσκεται μεταξύ Ρισβάν Μετόχι και 3 Μοναστηρίων,  εξουσιοδοτημένος εργολάβος από την Αντιπεριφέρεια Ρεθύμνου έχει βάλει φωτιά προς καύση υλικών που έχουν απορριφθεί εκεί (λάστιχα, κλαδιά, κλπ).</i></p>
      <p>
        <i> Για την εκτέλεση της συγκεκριμένης εργασίας έχουν ενημερωθεί και παρακολουθούν την εξέλιξή της  η Πυροσβεστική Υπηρεσία Ρεθύμνου και ο αρμόδιος Αντιδήμαρχος Δήμου Ρεθύμνου σε θέματα  Καθαριότητας Περιβάλλοντος Ανακύκλωσης και Πολιτικής Προστασίας κ. Δημήτρης Λελεδάκης».   </i>
      </p>
    </article>
  </body>
</html>