<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/426288/o-oneiroylhs-ston-magiko-kosmo-twn-sxhmatwn"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-22T12:35:02+00:00"/>
    <meta property="og:title" content="Ο Ονειρούλης στον μαγικό κόσμο των σχημάτων"/>
    <meta property="og:description" content="Η ομάδα Άνασσα ταξιδεύει στην Λέρο με την εκπαιδευτική δράση «Ο Ονειρούλης στον μαγικό κόσμο των Σχημάτων» η οποία θα παρουσιαστεί στη Δημοτική Βιβλιοθήκη Λέρου στις 4,5,6 Δεκεμβρίου 2019 για μαθητές Νηπιαγωγείων και Δημοτικών Σχολείων, στο Ledu, Κέντρο Μη Τυπικής Εκπαίδευσης της ΑΡΣΙΣ στις 3 Δεκεμβρίου για παιδιά πρόσφυγες-μετανάστες καθώς και στην Αθήνα, στα Διαπολιτισμικά Δημοτικά Σχολεία 24-28 Φεβρουαρίου 2020."/>
  </head>
  <body>
    <article>
      <h1>Ο Ονειρούλης στον μαγικό κόσμο των σχημάτων</h1>
      <address>
        <time datetime="2019-11-22T12:35:02+00:00">22 Nov 2019, 12:35</time>
      </address>
      <p>
        <b>Η ομάδα Άνασσα ταξιδεύει στην Λέρο με την εκπαιδευτική δράση «Ο Ονειρούλης στον μαγικό κόσμο των Σχημάτων» η οποία θα παρουσιαστεί στη Δημοτική Βιβλιοθήκη Λέρου στις 4,5,6 Δεκεμβρίου 2019 για μαθητές Νηπιαγωγείων και Δημοτικών Σχολείων, στο Ledu, Κέντρο Μη Τυπικής Εκπαίδευσης της ΑΡΣΙΣ στις 3 Δεκεμβρίου για παιδιά πρόσφυγες-μετανάστες καθώς και στην Αθήνα, στα Διαπολιτισμικά Δημοτικά Σχολεία 24-28 Φεβρουαρίου 2020.</b>
      </p>
      <p><b>Περιγραφή Εκπαιδευτικού Προγράμματος</b><br/>Πρόκειται για μία διαδραστική παράσταση με παράλληλη προβολή stop motion animation που εισαγάγει τα παιδιά στον κόσμο της γεωμετρίας με απλό, έξυπνο, ευχάριστο και δημιουργικό τρόπο, μέσα από την κίνηση, το παιχνίδι, τη φαντασία, τα συναισθήματα και τη χρήση της τεχνολογίας.</p>
      <p>Με αφορμή την ιστορία ενός σημείου που «ονειρεύεται», οι μικροί θεατές παρακολουθούν τη γέννηση της Γραμμής, των Γωνιών και όλων των Σχημάτων, που συνεργάζονται, αλληλεπιδρούν και «παίζουν» μεταξύ τους, φτιάχνοντας τον μαγικό κόσμο της «Επιπεδοχώρας».</p>
      <p>Την παράσταση διαδέχεται μία εκπαιδευτική δράση που αποτελείται από προβολές πινάκων του Wassily Kandinsky και κατασκευές, η οποία στοχεύει στην κατανόηση του θέματος της παράστασης και στην εμβάθυνση των εννοιών που διατυπωθήκαν κατά τη διάρκειά της.</p>
      <p>Σκοπός είναι τα παιδιά τα παιδιά να ανακαλύψουν όχι μόνο την κρυμμένη ομορφιά των Μαθηματικών αλλά και την αναγκαιότητα της προσωπικής κίνησης, της συνεργασίας και της διαφορετικότητας για την ευόδωση οποιουδήποτε στόχου.</p>
      <p>Διάρκεια παράστασης &amp; εκπαιδευτικής δράσης: 70 λεπτά</p>
      <p>(40 λεπτά παράστασης &amp; 30 λεπτά εκπαιδευτικής δράσης)</p>
      <p><b>Συντελεστές:</b><br/>Κείμενο - Σκηνοθεσία: Ντόρα Ζαχαροπούλου</p>
      <p>Μουσική: Ξενοφών Υφαντής</p>
      <p>Χορογραφίες: Αναστασία Γεωργαλά</p>
      <p>Κοστούμια: Ευαγγελία Μπούμπουλη</p>
      <p>Ερμηνεία: Μαρικαίτη Χατζησολωμού</p>
      <p>Εμψυχωτές: Ντόρα Ζαχαροπούλου, Άννα Πολυχρονοπούλου, Λουκία Τζωρτζοπούλου, Φίλιππος Βασιλείου</p>
      <p>Γραφιστική επιμέλεια: Κωστής Βασιλειάδης</p>
      <p>Γραφιστική επιμέλεια εκπαιδευτικού φυλλαδίου: Σμαράγδα Παππά</p>
      <p>Trailer: Λουκία Τζωρτζοπούλου</p>
      <p>Επικοινωνία-Δημόσιες Σχέσεις: Έλενα Γρίβα</p>
      <p>Δημιουργική ομάδα ταινίας stop motion animation:</p>
      <p>Σκηνοθεσία: Αγάθη Δαρλάση</p>
      <p>Διεύθυνση φωτογραφίας: Νίκος Παστρικός</p>
      <p>Clay &amp; paper creator: ΉραΜαγαλιού</p>
      <p>Μοντάζ &amp; post production : Αγάθη Δαρλάση &amp; Νίκος Παστρικός</p>
      <p>Ακούγονται οι: Ντόρα Ζαχαροπούλου, Θοδωρής Μανταζέλης, Δημοσθένης Αμπράζης</p>
      <p>Το rap τραγούδι του τριγώνου έγραψε και τραγουδά ο Μιχάλης Γραμματόπουλος</p>
      <p>Η ταινία είναι δημιουργία της ΑΝΑΣΣΑ &amp; του STORYLAB</p>
      <p>Σχεδιασμός εκπαιδευτικής δράσης: Ντόρα Ζαχαροπούλου, Αλεξάνδρα Σαρρηγεωργίου</p>
      <p><b>Ομάδα Άνασσα</b><br/>Η αστική μη κερδοσκοπική εταιρεία ΆΝΑΣΣΑ συστάθηκε τον Δεκέμβριο του 2009 με κύριο σκοπό τη δημιουργία θεατρικών παραστάσεων και εικαστικών εργαστηρίων για παιδιά και ενήλικες που συνδυάζουν τις θετικές και ανθρωπιστικές επιστήμες με τις Νέες Τεχνολογίες και τις Καλές Τέχνες (Art Tech). H ομάδα ενσωματώνει στο δυναμικό της καλλιτέχνες από το χώρο του θεάτρου, της μουσικής, του χορού, των εικαστικών, επιστήμονες και εκπαιδευτικούς σε μια προσπάθεια να συνεισφέρουν όλοι μαζί στο σχεδιασμό και την υλοποίηση των προγραμμάτων, με στόχο μια πολύπλευρη αλλά και πιο διασκεδαστική προσέγγιση της γνώσης μέσα από τις τέχνες.</p>
      <p>Με την Υποστήριξη του Δήμου Λέρου και του Δ.Ο.ΠΑΙ.Σ.Α.Π</p>
      <p>Με τη συνεργασία της Δημοτικής Βιβλιοθήκης Λέρου και του LEDU, Κέντρο Μη Τυπικής Εκπαίδευσης της ΑΡΣΙΣ</p>
      <p>Ένα εκπαιδευτικό παραμύθι για τα σχήματα αλλά και για τη σημασία της συνεργασίας και της φιλίας.</p>
      <p>
        <b>Δημοτική Βιβλιοθήκη Λέρου, 4-5-6 Δεκεμβρίου 2019</b>
      </p>
      <p>
        <b>LEDU, Κέντρο Μη Τυπικής Εκπαίδευσης της ΑΡΣΙΣ, 3 Δεκεμβρίου 2019</b>
      </p>
      <p>
        <b>Διαπολιτισμικά Δημοτικά Σχολεία της Αθήνας, 24-28 Φεβρουαρίου 2020</b>
      </p>
      <p>
        <b>για μαθητές 4- 7 ετών</b>
      </p>
    </article>
  </body>
</html>