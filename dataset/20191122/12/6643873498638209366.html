<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bt.no/sport/i/jdnBmz/nykommer-slo-verdensmesteren-i-sprintfinalen-overrasket-meg-selv"/>
    <meta property="og:site_name" content="Bergens Tidende"/>
    <meta property="article:published_time" content="2019-11-22T12:59:11+00:00"/>
    <meta property="og:title" content="Nykommer slo verdensmesteren i sprintfinalen: – Overrasket meg selv"/>
    <meta property="og:description" content="Sprintfinalen for kvinnene ble spennende på Beitostølen. En 24-årig trønder imponerte mot verdenseliten."/>
  </head>
  <body>
    <article>
      <h1>Nykommer slo verdensmesteren i sprintfinalen: – Overrasket meg selv</h1>
      <h2>Sprintfinalen for kvinnene ble spennende på Beitostølen. En 24-årig trønder imponerte mot verdenseliten.</h2>
      <address><time datetime="2019-11-22T12:59:11+00:00">22 Nov 2019, 12:59</time> by <a rel="author">Viljam Brodahl</a></address>
      <p><b>BEITOSTØLEN/OSLO:</b> Fire norske og to utenlandske utøvere sto på startstreken før kvinnefinalen i sprint under sesongåpningen på Beitostølen.</p>
      <p>Regjerende sprintverdensmester Maiken Caspersen Falla var ett av navnene. Det samme var Ane Appelkvist Stenseth (22) som hadde imponert med prologseier og solide finaleheat.</p>
      <p>I finalen gikk Stenseth rett i front. Falle prøvde å følge, men slet med å holde trønderens fart.</p>
      <p>På oppløpet var Stenseth overlegen og kunne juble for en imponerende sprintseier. Falla ble nummer to, Sophie Caldwell tok tredjeplassen foran Anamarija Lampic.</p>
      <p>– Det var utrolig artig i dag. Jeg er overrasket over at det funket så bra som det gjorde. Det har funket bra i sommer og høst, men det var overraskende, sier Stenseth til Aftenposten.</p>
      <p>
        <a href="https://www.bt.no/sport/i/rA4L1a/det-som-skjedde-etter-oestbergs-taarer-var-lite-klokt">Les også<br/>Det som skjedde etter Østbergs tårer, var lite klokt</a>
      </p>
      <h3>Falla var usikker</h3>
      <p>Hun la til at hun nå håper å kunne kjempe om en seier også i verdenscupen. Denne sesongen ble Stenseth tatt opp til landslaget.</p>
      <p>– Jeg tar med meg skikkelig med selvtillit. Jeg får bekreftelse på at det jeg har gjort er bra, sier Stenseth.</p>
      <p>Falla var også glad på lagvenninnens vegne. Verdensmesteren var til tross for en annenplass også svært fornøyd med resultatet. Hun har ikke følt seg i toppslag den siste tiden.</p>
      <p>– Jeg har vært usikker på om jeg hele tatt skal gå her. Jeg har følt meg sliten og trøtt etter høyden de siste tre ukene. At jeg får såpass gode svar i dag er jeg veldig fornøyd med, forteller hun.</p>
      <p>Kvinnefinalen besto av følgene utøvere: Maiken Caspersen Falla, Astrid Uhrenholdt Jacobsen, Ane Appelkvist Stenseth, Anna Svendsen, Sophie Caldwell og Anamarija Lampic.</p>
      <figure>
        <img src="https://images.sacdn.no/v2/images/aea05716-7126-4227-b087-08897141bed5?fit=crop&amp;h=1269&amp;w=1900&amp;s=ce73151da21cae6e6e11e8ed432cf9692f84a703"/>
        <figcaption>Maiken Caspersen Falla ble nummer to på Beito-sprinten.<cite>Terje Pedersen</cite></figcaption>
      </figure>
      <h3>Skistad ut i kvartfinalen</h3>
      <p>Før Beito-sprinten ble Kristine Stavås Skistad ansett som en av de store favorittene. Allerede i kvartfinalen måtte derimot Konnerud-løperen takke for seg.</p>
      <p>– Det er kjedelig. Jeg har trent mye. Jeg er dessverre ikke i skikkelig form nå. Jeg har ikke hatt noen god følelse i dag, sa Skistad til NRK etter å ha blitt slått ut.</p>
      <p>I fjor imponerte hun tidvis stort i sporet. Hun kom på femteplass i verdenscuprennet på Lillehammer. I VM i Seefeld var hun uheldig og falt fra en mulig medalje.</p>
      <p>Ane Appelkvist Stenseth var best på kvinnenes prolog. Løperen fra Grong var halvsekundet foran den regjerende verdensmesteren i sprint, Maiken Caspersen Falla.</p>
      <ul>
        <li>
          <b>LES OGSÅ: </b>
          <a href="https://www.bt.no/sport/i/jdnd80/landslagsnykommer-overrasket-og-vant-prologen-paa-beitostoelen">
            <b>Landslagsnykommer overrasket og vant prologen på Beitostølen</b>
          </a>
        </li>
      </ul>
      <related>
        <h4>Mest lest akkurat nå</h4>
        <a href="https://www.bt.no/nyheter/lokalt/i/50v6M6/vill-budkamp-om-bolig-med-krypt-solgt-for-235-millioner-over-takst"/>
        <a href="https://www.bt.no/btmeninger/debatt/i/2GgMmr/det-dummeste-jeg-har-gjort"/>
        <a href="https://www.bt.no/nyheter/direkte/i/BR649v/nyheter-direkte"/>
        <a href="https://www.bt.no/kultur/i/xPzP4Q/kevin-vaagenes-bodde-i-usa-da-parterapi-tok-av-da-han-skulle-fly-hje"/>
        <a href="https://www.bt.no/nyheter/lokalt/i/QoXpK8/slik-blir-lysfesten-2019"/>
        <a href="https://www.bt.no/amagasinet/i/BR4Rjg/det-finnes-ingen-kur-for-kreften-til-tobarnsmor-jorun-akkurat-naa-ha"/>
      </related>
      <ol>
        <li>
          <a href="https://www.bt.no/tag/Langrenn">Langrenn</a>
        </li>
        <li>
          <a href="https://www.bt.no/tag/Vintersport">Vintersport</a>
        </li>
        <li>
          <a href="https://www.bt.no/tag/Maiken_Caspersen_Falla">Maiken Caspersen Falla</a>
        </li>
        <li>
          <a href="https://www.bt.no/tag/Ane_Appelkvist_Stenseth">Ane Appelkvist Stenseth</a>
        </li>
        <li>
          <a href="https://www.bt.no/tag/Anna_Svendsen">Anna Svendsen</a>
        </li>
      </ol>
    </article>
  </body>
</html>