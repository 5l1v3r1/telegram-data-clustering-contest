<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dn.se/kultur-noje/ola-larsmo-kd-i-uppsala-har-valt-helt-fel-vag/"/>
    <meta property="og:site_name" content="DN.SE"/>
    <meta property="article:published_time" content="2019-11-22T12:53:52+00:00"/>
    <meta property="og:title" content="Ola Larsmo: KD i Uppsala har valt helt fel väg"/>
    <meta property="og:description" content="Den fråga som inte ska tillåtas försvinna är varför KD i Uppsala inte vill att EU:s och FN:s flaggor ska få fladdra från kommunala flaggstänger."/>
  </head>
  <body>
    <article>
      <h1>Ola Larsmo: KD i Uppsala har valt helt fel väg</h1>
      <address><time datetime="2019-11-22T12:53:52+00:00">22 Nov 2019, 12:53</time> by <a rel="author" href="https://www.dn.se/av/ola-larsmo/" target="_blank">Ola Larsmo</a></address>
      <p>
        <b>Den fråga som inte ska tillåtas försvinna är varför KD i Uppsala inte vill att EU:s och FN:s flaggor ska få fladdra från kommunala flaggstänger. </b>
      </p>
      <p>Jag tror inte jag missat något i min artikel om Uppsala-KD:s avståndstagande från regnbågsflaggan – och FN-flaggan. Av texten framgår att Jonas Segersam uttalar sig som kommunalråd (DN 12/1). </p>
      <p><b>Det faller inte heller någon </b>skugga över Uppsalas moderater i min text, då de till skillnad från sina partikamrater i Sölvesborg valde att inte följa SD och KD. Men det är nog tydligt för Uppsalaborna att KD numer håller samma linje som SD i frågor som dessa – det var därför det blev en nyhet i lokalmedia. Segersams linje emulerar nämligen, som jag skrev, precis ur den som SD framfört i riksdagssammanhang.</p>
      <p><b>Den fråga som inte ska tillåtas</b> försvinna är varför KD numer anser att inte heller EU- eller FN-flaggorna ska få fladdra från kommunala flaggstänger. FN-dagen den 24 oktober är lagstadgad flaggdag. Just därför att FN står som garant för de värderingar Segersam menar är så viktiga: ”frihet, demokrati, människovärde och kärlek” (möjligen med undantag för den där kärleken). Men FN:s flagga, symbolen för de universella, mänskliga rättigheterna vill han inte längre att kommunen ska förknippas med. Det går inte att förstå som annat än ett vägval.</p>
      <p><a href="https://www.dn.se/kultur-noje/kulturdebatt/jonas-segersam-svenska-flaggan-borde-racka-som-symbol/">Läs mer: Svenska flaggan borde räcka som symbol</a> </p>
      <p><a href="https://www.dn.se/kultur-noje/ola-larsmo-flaggstriden-i-uppsala-visar-hur-kd-leker-folja-john-med-sd/">Läs mer: Flaggstriden i Uppsala visar hur KD leker följa John med SD</a> </p>
    </article>
  </body>
</html>