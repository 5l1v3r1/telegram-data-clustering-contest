<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.insider.gr/epiheiriseis/real-estate/125816/lamda-development-sta-67-eyro-i-timi-diathesis-ton-neon-metohon"/>
    <meta property="og:site_name" content="Insider"/>
    <meta property="article:published_time" content="2019-11-22T12:53:00+00:00"/>
    <meta property="og:title" content="Lamda Development: Στα 6,7 ευρώ η τιμή διάθεσης των νέων μετοχών"/>
    <meta property="og:description" content="Με αναλογία 1,21 νέες μετοχές για κάθε μια υφιστάμενη."/>
  </head>
  <body>
    <article>
      <h1>Lamda Development: Στα 6,7 ευρώ η τιμή διάθεσης των νέων μετοχών</h1>
      <h2>Με αναλογία 1,21 νέες μετοχές για κάθε μια υφιστάμενη.</h2>
      <address>
        <time datetime="2019-11-22T12:53:00+00:00">22 Nov 2019, 12:53</time>
      </address>
      <p>Στα 6,7 ευρώ ορίστηκε η τιμή διάθεσης των μετοχών για τη αύξηση κεφαλαίου ύψους έως 650 εκατ. ευρώ της <b>Lamda Development</b>, η οποία θα πραγματοποιηθεί με αναλογία 1,12 νέες μετοχές για κάθε μια υφιστάμενη.</p>
      <p>Ειδικότερα, σύμφωνα με ανακοίνωση της εταιρείας το διοικητικό της συμβούλιο κατά τη συνεδρίασή του στις 21.11.2019 αποφάσισε μεταξύ άλλων τα εξής:</p>
      <p>Αναφορικά με την αύξηση του μετοχικού κεφαλαίου της εταιρείας με σκοπό την άντληση κεφαλαίων μέχρι του ποσού των 650.000.100 με καταβολή μετρητών και την έκδοση μέχρι 2.166.667.000 νέων κοινών, μετά ψήφου, ονομαστικών μετοχών με ονομαστική αξία 0,30 εκάστη και με δικαίωμα προτίμησης υπέρ των υφιστάμενων μετόχων που αποφάσισε η από 10 Οκτωβρίου 2019 Έκτακτη Γενική Συνέλευση των Μετόχων της εταιρείας και σε συνέχεια σχετικής εξουσιοδότησης της Συνέλευσης προς το Διοικητικό Συμβούλιο της εταιρείας να ορίσει την τιμή διάθεσης των Νέων Μετοχών, το Διοικητικό Συμβούλιο όρισε την τιμή διάθεσης των Νέων Μετοχών στα 6,70 ευρώ ανά Νέα Μετοχή.</p>
      <p>Με βάση την Τιμή Διάθεσης, το ονομαστικό ποσό της Αύξησης θα ισούται με ποσό 29.104.482 ευρώ και θα συγκεντρωθεί με την έκδοση 97.014.940 νέων κοινών, μετά ψήφου, ονομαστικών μετοχών με ονομαστική αξία €0,30 εκάστη. Οι έχοντες δικαίωμα προτίμησης στην Αύξηση σύμφωνα με τα προβλεπόμενα στις αποφάσεις της Συνέλευσης, θα δικαιούνται να αποκτήσουν Νέες Μετοχές με αναλογία 1,216918965991410 Νέες Μετοχές για κάθε μία (1) παλαιά μετοχή.</p>
      <p>Η ημερομηνία αποκοπής του δικαιώματος προτίμησης, η περίοδος άσκησης του δικαιώματος προτίμησης και προεγγραφής και η περίοδος διαπραγμάτευσης του δικαιώματος προτίμησης στο Χ.Α. θα γνωστοποιηθούν με νεότερη ανακοίνωση εντός του προβλεπομένου από το νόμο χρονικού διαστήματος.</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.insider.gr/epiheiriseis/real-estate/125732/erhetai-ilektroniki-taytotita-gia-aytoteleis-horistes-idioktisies"/>
        <a href="https://www.insider.gr/epiheiriseis/real-estate/125603/ependysi-12-ekat-eyro-gia-tin-anagennisi-toy-arsakeioy-megaroy"/>
        <a href="https://www.insider.gr/epiheiriseis/real-estate/125566/lambanoyn-thesi-oi-thesmikoi-ependytes-gia-tin-amk-tis-lamda"/>
      </related>
    </article>
  </body>
</html>