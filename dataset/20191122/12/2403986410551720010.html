<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/sport/u_rosiyu_ne_poyidu_nikoli__groshi_ne_nayvazhlivishe_v_moyemu_zhitti__yuriy_vernidub_n1237821"/>
    <meta property="og:site_name" content="24 Канал"/>
    <meta property="article:published_time" content="2019-11-22T12:14:00+00:00"/>
    <meta property="og:title" content="У Росію не поїду ніколи – гроші не найважливіше в моєму житті, – Юрій Вернидуб"/>
    <meta property="og:description" content="Український тренер Юрій Вернидуб виключає можливість роботи в Росії. За словами тренера, він відкритий до пропозиції з будь-якої пострадянської країни, окрім Росії. Білорусь, де Вернидуб працює у солігорському &quot;Шахтарі&quot;, тренер також назвав країною, де він готовий працювати."/>
  </head>
  <body>
    <article>
      <h1>У Росію не поїду ніколи – гроші не найважливіше в моєму житті, – Юрій Вернидуб</h1>
      <address><time datetime="2019-11-22T12:14:00+00:00">22 Nov 2019, 12:14</time> by <a rel="author" href="https://24tv.ua/yuriy_semenyuk_tag7072/" target="_blank">Юрій Семенюк</a></address>
      <p>
        <b>Український тренер Юрій Вернидуб виключає можливість роботи в Росії. За словами тренера, він відкритий до пропозиції з будь-якої пострадянської країни, окрім Росії. Білорусь, де Вернидуб працює у солігорському "Шахтарі", тренер також назвав країною, де він готовий працювати.</b>
      </p>
      <p>Своє рішення не працювати в російському чемпіонаті екстренер луганської "Зорі" пояснив військовою агресією РФ проти України.</p>
      <blockquote>Читайте також: <a href="https://24tv.ua/sport/tse_viyna_politikiv_a_ne_narodiv_stanislav_goruna_pro_viynu_ukrayini_z_rosiyeyu_n1237470">Це війна політиків, а не народів: Станіслав Горуна про війну України з Росією</a></blockquote>
      <aside>Хто має рацію, розсудить тільки час. Але я думаю, ми ні в чому не винні. Україна була б винна лише в тому випадку, якби прийшла на чиюсь територію. На жаль, прийшли на нашу. Вважаю, що не варто було приходити – ми самі прекрасно розібралися б у цьому. Росія ж змогла розібратися з Чечнею? Ніхто ж не заважав і ніхто не приходив? Інша справа, якби ми звернулися і кричали "допоможіть". Хочу раз і назавжди закрити у вас цю тему.<br/><br/><br/>– сказав Вернидуб в інтерв'ю <a href="https://www.pressball.by/news/football/343035">"Прессболу"</a>.<cite>А в Росію не поїду ніколи. І ні за які гроші. Хоча варіанти були, і багато – не боюся про це говорити. На щастя, гроші не найважливіше в моєму житті. Вони потрібні, але не хочу їх отримувати – хочу заробляти. Тоді легше й збирати, і витрачати. Коли ж починаєш каламутити, робиш щось не те, а вимагаєш багато чого – це неправильно. Так мене виховали батьки, і я їм вдячний,</cite></aside>
      <p>7-го листопада Юрій Вернидуб відновив тренерську кар'єру. Український тренер офіційно очолив білоруський клуб "Шахтар" Солігорськ.</p>
      <p>Вернидуб очолював "Зорю" з осені 2011 року до травня 2019 року. Під керівництвом Вернидуба "Зоря" вперше в історії виграла бронзові медалі чемпіонату України (в сезоні 2016/17).</p>
      <p>Протягом останніх п'яти сезонів луганчани стабільно фінішували у верхній п'ятірці, завдяки чому брав участь в Лізі Європи.</p>
    </article>
  </body>
</html>