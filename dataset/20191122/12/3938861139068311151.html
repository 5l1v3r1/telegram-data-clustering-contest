<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/life/_ake-pokarannya-zagrozhuye-chinovniku-yakij-poznuschavsya-z-tvarini/939390"/>
    <meta property="og:site_name" content="Gazeta.ua"/>
    <meta property="article:published_time" content="2019-11-22T12:49:00+00:00"/>
    <meta property="og:title" content="Яке покарання загрожує чиновнику, який познущався з тварини"/>
    <meta property="og:description" content="Чиновнику, який влаштував розправу над собакою в Хмельницькій області, загрожує до трьох років обмеження волі. &quot;Відповідальність за це встановлена статтею 299 Кримінального кодексу, відповідальність ця є в наступній мірі: це може бути арешт строком до 6 місяців або обмеження волі строком ..."/>
  </head>
  <body>
    <article>
      <h1>Яке покарання загрожує чиновнику, який познущався з тварини</h1>
      <address><time datetime="2019-11-22T12:49:00+00:00">22 Nov 2019, 12:49</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/939/939390_w_300.jpg?v=0"/>
        <figcaption>Чиновнику, який познущався із тварини загрожує до 3 років позбавлення волі. Фото: "Обозреватель".</figcaption>
      </figure>
      <p>Чиновнику, який влаштував розправу над собакою в Хмельницькій області, загрожує до трьох років обмеження волі.</p>
      <p>"Відповідальність за це встановлена статтею 299 Кримінального кодексу, відповідальність ця є в наступній мірі: це може бути арешт строком до 6 місяців або обмеження волі строком до 3 років. Якщо прокуратура визнає, що цей злочин кваліфікується за частиною 3 цієї статті, — "жорстоке поводження з твариною вчинено з особливою жорстокістю", то Байдич може отримати від 5 до 8 років позбавлення волі", — сказав <a href="https://www.unn.com.ua/uk/exclusive/1837217-u-mvs-rozpovili-scho-zagrozhuye-zhivoderu-z-khmelnichchini-za-znuschannya-nad-sobakoyu">УНН</a> заступник міністра внутрішніх справ України <b>Антон Геращенко.</b></p>
      <p>Правоохоронці вже підготовали проект підозри живодеру. Він направлений на погодження до прокуратури. У МВС чекають висновків щодо ступеня тяжкості нанесеного собаці каліцтва.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/np/_hotiv-ubiti-novi-podrobici-u-spravi-pro-znuschannya-chinovnika-nad-sobakoyu/939023"/>
      </related>
      <p>Щодо міри запобіжного заходу живодеру - це буде або домашній арешт, або застава. Тому що "ступінь злочину не така, щоб сидіти за ґратами під час слідства".</p>
      <p>"Але ця особа пройде повністю за процедурою, яка передбачена законом, і я впевнений, повинна отримати покарання за кримінальним законодавством. Такого робити не можна", — додав Геращенко.</p>
      <blockquote>Поблизу села Кузьмин в Красилівському районі Хмельницької області водій 1,5 км волік по дорозі прив'язаного до автомобіля собаку. Водієм виявився колишній заступник мера, а нині – <a href="https://gazeta.ua/articles/np/_hotiv-ubiti-novi-podrobici-u-spravi-pro-znuschannya-chinovnika-nad-sobakoyu/939023?fbclid=IwAR3QFSObhHqHDNdGfvdnknJshSEyyztx4AuRWq39ZKF4P09ACl86RChBXwQ">директор Державного архіву </a>Хмельницької області <b>Володимир Байдич</b>. Пес змушений був бігти за автомобілем свого "господаря". Небайдужі очевидці зупинили шкуродера і зажадали, щоб він відв'язав пса від машини, а після цього - викликали поліцію.</blockquote>
    </article>
  </body>
</html>