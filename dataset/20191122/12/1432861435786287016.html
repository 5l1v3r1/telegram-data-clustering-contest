<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/worldfootball/england/zlatan-ibrahimovich-mozhe-da-se-ozove-v-totnym-1408734.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-22T12:33:00+00:00"/>
    <meta property="og:title" content="Златан Ибрахимович може да се озове в Тотнъм"/>
    <meta property="og:description" content="Шведският нападател Златан Ибрахимович става свободен агент след края на сезона в МЛС Няколко клуба вече се опитват да привлекат шведа в редиците си, като сега може да се появи нов изненадващ кандидат за неговия подпис"/>
  </head>
  <body>
    <article>
      <h1>Златан Ибрахимович може да се озове в Тотнъм</h1>
      <address><time datetime="2019-11-22T12:33:00+00:00">22 Nov 2019, 12:33</time> by <a rel="author">Sportlive.bg</a></address>
      <p>Шведският нападател <a href="https://www.sportlive.bg/tags/6789">Златан Ибрахимович</a> става свободен агент след края на сезона в МЛС. Няколко клуба вече се опитват да привлекат шведа в редиците си, като сега може да се появи нов изненадващ кандидат за неговия подпис. Според Джейсън Бърт от „Телеграф“ <a href="https://www.sportlive.bg/tags/1099">Жозе Моуриньо</a> ще се опита да привлече Ибрахимович в новия си клуб Тотнъм.</p>
      <p>Португаският мениджър вече бе треньор на Ибра в Интер и Манчестър Юнайтед, тъй че двамата се познават отлично и са в много добри отношения. 38-годишният швед изкара две години в ЛА Галакси и в последните седмици бе свързван със завръщане в Серия А. Агентът на нападателя Мино Райола преговаряше за трансфер в един от бившите отбори на Ибрахимович – Милан, но сега Северен Лондон може и да се окаже бъдещата му дестинация. <a href="https://www.sportlive.bg/tags/6855">Тотнъм</a> са в търсене на нов нападател, след като Фернандо Йоренте напусна през лятото и се присъедини към Наполи. От своя страна, Ибрахимович продължава да бележи голове редовно, въпреки че е на 38 години и би бил добър заместник на Хари Кейн.</p>
      <p>Тотнъм започнаха сезона много слабо и в момента се намират на 14-тата позиция в Премиър лийг, но изглежда, че това ще се промени с идването на Моуриньо. Допълнителна мотивация за идването на Ибрахимович в Тотнъм би бил фактът, че „шпорите“ са близо до класиране в осминафиналната фаза в Шампионската лига. <i><a href="https://www.sportlive.bg/worldfootball/england/Mourinxo-s-interesen-komentar-otnosno-shansovete-na-Totnym-za-titla-1408554.html">Вижте какво каза Специалния за шансовете за титлата на Спърс.</a></i></p>
      <p> </p>
      <related>
        <h4>Още по темата</h4>
        <a href="https://www.sportlive.bg/worldfootball/england/Mourinxo-kym-igrachite-si-Shte-byda-vash-bashta-priqtel-gadzhe---kakvoto-iskate-1408695.html"/>
        <a href="https://www.sportlive.bg/worldfootball/england/Mourinxo-Kazah-che-ne-bih-poel-Totnym-no-tova-be-predi-Chelsi-da-me-uvolni-1408523.html"/>
        <a href="https://www.sportlive.bg/worldfootball/england/Fenovete-na-Real-smqtat-che-sega-e-idealniqt-moment-da-byde-privlechen-Kejn-1408504.html"/>
        <a href="https://www.sportlive.bg/worldfootball/england/Klop-posochi-dvete-prichini-zaradi-koito-ne-bi-vzel-Zlatan-v-Livyrpul-1406675.html"/>
        <a href="https://www.sportlive.bg/worldfootball/italy/Ibrahimovich-e-gotov-da-premine-v-Bolonq-no-sreshtu-dosta-seriozna-zaplata--1407096.html"/>
      </related>
    </article>
  </body>
</html>