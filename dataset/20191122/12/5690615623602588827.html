<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837230-nazvana-poperednya-versiya-avariyi-v-aeroportu-odesa"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-22T12:46:00+00:00"/>
    <meta property="og:title" content="Названа попередня версія аварії в аеропорту Одеса"/>
    <meta property="og:description" content="КИЇВ. 22 листопада. УНН. Під час посадки в Одесі пасажирського літака Boeing рейсу TK465 авіакомпанії Turkish Airlines, що слідував зі Стамбула, стався …"/>
  </head>
  <body>
    <article>
      <h1>Названа попередня версія аварії в аеропорту Одеса</h1>
      <address><time datetime="2019-11-22T12:46:00+00:00">22 Nov 2019, 12:46</time> by <a rel="author">Саша Картер</a></address>
      <p><b>КИЇВ. 22 листопада. УНН.</b> Під час посадки в Одесі пасажирського літака Boeing рейсу TK465 авіакомпанії Turkish Airlines, що слідував зі Стамбула, стався сильний порив бокового вітру, в результаті чого літак виїхав за межі злітно-посадкової смуги, що і призвело до підлому стійки шасі. Про це <b>УНН</b> розповіли в пресслужбі аеропорту "Одеса".</p>
      <p>"Хотів би озвучити попередню версію події. Як кажуть фахівці, в момент посадки стався сильний порив бокового вітру, в результаті чого літак виїхав за межі злітно-посадкової смуги, що згодом призвело до підлому стійки шасі", - повідомили в пресслужбі.</p>
      <p>За словами співрозмовника агентства, це - попередні дані, подальше дослідження ще буде проводитися.</p>
      <p>Нагадаємо, 21 листопада, о 20:55 <a href="https://www.unn.com.ua/uk/news/1837141-v-odesi-avariyno-siv-pasazhirskiy-litak-zlamano-perednye-shasi">літак рейсу</a> TK465 авіакомпанії Turkish Airlines, що слідував зі Стамбула до Одеси, в умовах потужного бокового вітру під час дотику до ВПП надломив передню стійку шасі. Всі 136 пасажирів були евакуйовані.</p>
    </article>
  </body>
</html>