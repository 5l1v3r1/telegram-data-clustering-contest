<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hln.be/wetenschap-planeet/dieren/vrouw-geschokt-na-vondst-dode-eekhoorn-met-pootjes-vastgenageld-aan-boom~aeb3f2df/"/>
    <meta property="og:site_name" content="HLN"/>
    <meta property="article:published_time" content="2019-11-22T12:14:00+00:00"/>
    <meta property="og:title" content="Vrouw geschokt na vondst dode eekhoorn: “Met pootjes vastgenageld aan boom”"/>
    <meta property="og:description" content="In het Duitse Bad Liebenwerda is een eekhoorn met zijn pootjes vastgenageld aan een boom. Dat melden verschillende lokale media nadat de vrouw die hem vond er een foto van deelde op sociale media. ..."/>
  </head>
  <body>
    <article>
      <h1>Vrouw geschokt na vondst dode eekhoorn: “Met pootjes vastgenageld aan boom”</h1>
      <address><time datetime="2019-11-22T12:14:00+00:00">22 Nov 2019, 12:14</time> by <a rel="author">HR</a></address>
      <p>
        <b>In het Duitse Bad Liebenwerda is een eekhoorn met zijn pootjes vastgenageld aan een boom. Dat melden verschillende lokale media nadat de vrouw die hem vond er een foto van deelde op sociale media. Of het beestje nog in leven was toen hij werd vastgenageld, is niet duidelijk.</b>
      </p>
      <p>“Ik vond dit arme diertje vanmorgen vastgenageld aan een boom”, zegt Sue-Ann Eulitz. “Mijn hart breekt door de manier waarop sommige idioten omgaan met hulpeloze wezens.” De 18-jarige vrouw trof het dode dier naar eigen zeggen aan in de ‘Risaer Straße’ in de Duitse gemeente Bad Liebenwerda, in de deelstaat Brandenburg. De nagels zaten door de voorste pootjes van het dier. Op de foto zijn geen bloedsporen te zien. Volgens de de vrouw hing de kop van het diertje achterover en waren zijn ogen open, toen ze hem zag.</p>
      <related>
        <h4>Lees ook</h4>
        <a href="https://www.hln.be/wetenschap-planeet/dieren/jong-egeltje-sterft-nadat-jongens-hem-als-voetbal-gebruiken~a20f00c2/"/>
      </related>
      <p>Het stadsbestuur van Bad Liebenwerda is op de hoogte van het incident. Ze onderzoeken de dierenmishandeling, maar geven voorlopig geen commentaar, meldt de Lausitzer Rundschau. De krant sprak ook met iemand van een dierenwelzijnsorganisatie, die vreest dat het om een “symbolische daad” gaat. In september nog werden elders in Duitsland elf egels aangetroffen waarvan de voorpoten vastgebonden waren.</p>
    </article>
  </body>
</html>