<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/kronika/doma/clanek/pol-tone-tezak-stroj-za-sladoled-stisnil-delavca-252593"/>
    <meta property="og:site_name" content="Slovenske novice"/>
    <meta property="article:published_time" content="2019-11-22T12:27:00+00:00"/>
    <meta property="og:title" content="Poltonski stroj za sladoled stisnil delavca"/>
    <meta property="og:description" content="Policiste OKC PU Nova Gorica so v četrtek ob 13.11 obvestili o delovni nesreči med razkladanjem tovora s tovornega vozila na Dombravi (občina Renče - Vogrsko), so sporočili iz PU Nova Gorica. V..."/>
  </head>
  <body>
    <article>
      <h1>Poltonski stroj za sladoled stisnil delavca</h1>
      <h2>Skoraj so ga že razložili, ko se je prevrnil.</h2>
      <address><time datetime="2019-11-22T12:27:00+00:00">22 Nov 2019, 12:27</time> by <a rel="author">A. L.</a></address>
      <p>Policiste OKC PU Nova Gorica so v četrtek ob 13.11 obvestili o delovni nesreči med razkladanjem tovora s tovornega vozila na Dombravi (občina Renče - Vogrsko), so sporočili iz PU Nova Gorica. V njej je bil poškodovan delavec ene od gospodarskih družb. Do nesreče je prišlo med razkladanjem pol tone težkega stroja za sladoled s tovornega vozila.<br/><br/>Stroj so naložili na viličarja, ko so ga že skoraj razložili, pa se je iz neznanega razloga prevalil in 50-letnemu delavcu stisnil roko in nogo (stroj je bil pravilno naložen na viličarju). Stopnja poškodb še ni znana, policisti pa so tujo krivdo izključili. O ugotovljenih dejstvih bodo s pisnim poročilom seznanili okrožno državno tožilstvo v Novi Gorici.</p>
    </article>
  </body>
</html>