<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.24sports.com.cy/gr/sports/podosfairo/kypros/a-katigoria/omonoia/omonia-laos-etimos-gia-allo-ena-resital"/>
    <meta property="og:site_name" content="24sports.com.cy"/>
    <meta property="article:published_time" content="2019-11-22T12:53:00+00:00"/>
    <meta property="og:title" content="Ομόνοια: Λαός έτοιμος για άλλο ένα ρεσιτάλ"/>
    <meta property="og:description" content="Άλλη μια μαζική έξοδο ετοιμάζουν οι φίλοι της Ομόνοιας κατά την τρέχουσα ποδοσφαιρική σεζόν"/>
  </head>
  <body>
    <article>
      <h1>Ομόνοια: Λαός έτοιμος για άλλο ένα ρεσιτάλ</h1>
      <h2>Τα 1600 εισιτήρια για το Παραλίμνι οδεύουν προς εξάντληση</h2>
      <address><time datetime="2019-11-22T12:53:00+00:00">22 Nov 2019, 12:53</time> by <a rel="author">Πέτρος Παπαγιώργης</a></address>
      <p>
        <b>Άλλη μια μαζική έξοδο ετοιμάζουν οι φίλοι της Ομόνοιας κατά την τρέχουσα ποδοσφαιρική σεζόν.</b>
      </p>
      <p>Η προπώληση είναι ήδη ελεύθερη και με βάση τις εκτιμήσεις τα 1600 εισιτήρια οδεύουν προς εξάντληση. Η Ανατολική κερκίδα του γηπέδο «Τάσος Μάρκου» το Σαββάτο το βράδυ θα έχει καταπράσινο χρώμα.</p>
      <aside>Η Ομόνοια έχει διαθέσει 33,196 εισιτήρια στα μέχρι τώρα εντός έδρας ματς</aside>
      <p>Εννοείται ότι οι οπαδοί της Ομόνοιας που θα βρεθούν στο γήπεδο με την φωνή θα δώσουν παλμώδες « παρών» δημιουργώντας μια ατμόσφαιρα-δυναμικής τέτοιας που θα σπρώξει τους παίκτες προς την έκτη νίκη στο πρωτάθλημα, την τρίτη συνεχόμενη και ταυτόχρονα θα διατηρήσει την ομάδα στο ρετιρέ του βαθμολογικού πίνακα.</p>
      <p>Η Ομόνοια έχει διαθέσει 33,196 εισιτήρια στα μέχρι τώρα εντός έδρας ματς. Κάτι που μεταφράζεται σε 8,299 ανά ματς. Ασυναγώνιστος και με διαφορά πρώτος, ο πράσινος λαός όσον αφορά στην παρουσία στο γήπεδο.</p>
      <p>Ο Χένινγκ Μπεργκ έχει αντιληφθεί από την πρώτη στιγμή την σημασία που έχει για την προσπάθεια των ποδοσφαιριστών η συμπαράσταση του κόσμου. Και συχνά πυκνά φροντίζει να το τονίζει αλλά και να εκφράζει την ευχαρίστηση του γιαυτό. Επίσης είναι σημαντικό ότι μετά από κάθε ματς πριν αποχωρήσει χαιρετά τον κόσμο στην κερκίδα.</p>
      <p>Ο Νορβηγός κόουτς δεν παρέλειψε να ζητήσει την στήριξη του κόσμου και σε αυτό το παιγνίδι, ενώ δεσμεύτηκε ότι οι παίκτες θα τα δώσουν όλα για τη νίκη : «Να συνεχίσουν να μας υποστηρίζουν και οι παίκτες θα κάνουν ό,τι μπορούν για να κερδίσουν το παιχνίδι. Για τους εαυτούς τους, για την ομάδα, για την Ομόνοια. Αυτό είναι το πιο σημαντικό».</p>
      <p>Σήμερα κλείνει η προετοιμασία της ομάδας για τον αυριανό αγώνα.</p>
      <related>
        <a href="https://www.24sports.com.cy/gr/sports/podosfairo/kypros/a-katigoria/omonoia/omonia-i-amfivolia-me-lang"/>
        <a href="https://www.24sports.com.cy/gr/sports/podosfairo/kypros/a-katigoria/omonoia/omonoia-oloi-mazi-ston-agwna-toy-nikola"/>
      </related>
    </article>
  </body>
</html>