<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aajtak.intoday.in/sports/story/liton-das-concussed-mehidy-hasan-substitute-india-vs-bangladesh-day-night-test-kolkata-tspo-1-1139669.html"/>
    <meta property="og:site_name" content="aajtak.intoday.in"/>
    <meta property="article:published_time" content="2019-11-22T12:59:26+00:00"/>
    <meta property="og:title" content="लिटन दास को सिर पर लगी शमी की गेंद, सीटी स्कैन के लिए गए अस्पताल"/>
    <meta property="og:description" content="बांग्लादेश के विकेटकीपर बल्लेबाज लिटन दास को कोलकाता के ईडन गार्डन्स स्टेडियम में खेले जा रहे पहले डे नाइट टेस्ट मैच के पहले दिन शुक्रवार को भारत के मोहम्मद शमी की गेंद सिर में लगी जिसके बाद उन्हें यहां के सिटी अस्पताल में सीटी स्कैन के लिए ले जाया गया है."/>
  </head>
  <body>
    <article>
      <h1>लिटन दास को सिर पर लगी शमी की गेंद, सीटी स्कैन के लिए गए अस्पताल</h1>
      <h2>बांग्लादेश के विकेटकीपर बल्लेबाज लिटन दास को कोलकाता के ईडन गार्डन्स स्टेडियम में खेले जा रहे पहले डे नाइट टेस्ट मैच के पहले दिन शुक्रवार को भारत के मोहम्मद शमी की गेंद सिर में लगी जिसके बाद उन्हें यहां के सिटी अस्पताल में सीटी स्कैन के लिए ले जाया गया है.</h2>
      <address>
        <time datetime="2019-11-22T12:59:26+00:00">22 Nov 2019, 12:59</time>
      </address>
      <ul>
        <li>
          <b>लिटन दास को मोहम्मद शमी की गेंद सिर में लगी</b>
        </li>
        <li>
          <b>दास को सीटी स्कैन के लिए अस्पताल ले जाया गया</b>
        </li>
      </ul>
      <p>बांग्लादेश के विकेटकीपर बल्लेबाज लिटन दास को कोलकाता के ईडन गार्डन्स स्टेडियम में खेले जा रहे पहले डे नाइट टेस्ट मैच के पहले दिन शुक्रवार को भारत के मोहम्मद शमी की गेंद सिर में लगी जिसके बाद उन्हें यहां के सिटी अस्पताल में सीटी स्कैन के लिए ले जाया गया है.</p>
      <p>दास को बांग्लादेश की पहली पारी के दौरान शमी की गेंद हेलमेट पर लगी जिसके तुरंत बाद दास ने हेलमेट उतार दिया और कुछ देर बाद फिजियो उन्हें बाहर ले गए. उनके स्थान पर टीम ने मेहदी हसन मिराज को कॉन्सेशन खिलाड़ी के तौर पर मैदान पर उतारा. सूत्र के मुताबिक, 'दास अच्छा महसूस नहीं कर रहे थे इसलिए उन्हें सिटी स्कैन के लिए अस्पताल ले जाया गया है.'</p>
      <p>लिटन जब रिटायर्ड हर्ट हुए तब वह 24 रन बनाकर खेल रहे थे. सलामी बल्लेबाज शादमान इस्लाम के बाद वह टीम के दूसरे सर्वोच्च स्कोरर रहे.</p>
      <p>बता दें कि भारतीय गेंदबाजों ने पिंक बॉल से खेलते हुए शानदार प्रदर्शन किया और बांग्लादेश टीम को पहली पारी में 30.3 ओवरों में 106 रनों पर ढेर कर दिया. बांग्लादेश की ओर से शादमान इस्लाम ने सबसे अधिक 29 रन बनाए जबकि लिटन दास (रिटायर्ड हर्ट) ने 24 रन जोड़े. मेहमान टीम के तीन बल्लेबाज ही दहाई तक पहुंच सके.</p>
      <p>दास के स्थान पर मेहदी हसन को कॉनसेशन प्लेयर के तौर पर टीम में शामिल किया गया है. उन्होंने आठ रन बनाए. भारत की ओर से ईशांत शर्मा ने सबसे ज्यादा पांच विकेट लिए. उमेश यादव ने तीन विकेट लिए जबकि मोहम्मद समी को दो सफलताएं मिली. ईशांत ने 2007 के बाद भारत में पहली बार एक पारी में पांच विकेट हासिल किए हैं.</p>
      <figure>
        <video src="https://aajtak-pdelivery.akamaized.net/aajtak/video/2019_10/22_oct_19__smv_ranchihin_1024_512.mp4"/>
      </figure>
      <related>
        <h4>संबंधि‍त ख़बरें</h4>
        <a href="https://aajtak.intoday.in/sports/story/is-naseem-shah-latest-pak-cricketer-to-age-backward-tspo-1-1139652.html"/>
        <a href="https://aajtak.intoday.in/sports/story/australia-vs-pakistan-1st-test-day-2-david-warner-century-gabba-brisbane-tspo-1-1139629.html"/>
        <a href="https://aajtak.intoday.in/sports/story/india-vs-bangladesh-pink-ball-test-live-cricket-score-day-1-ind-vs-ban-day-night-kolkata-eden-gardens-tspo-1-1139557.html"/>
        <a href="https://aajtak.intoday.in/sports/story/india-vs-bangladesh-pink-ball-day-night-test-playing-11-prediction-captain-vice-captain-tspo-1-1139544.html"/>
      </related>
    </article>
  </body>
</html>