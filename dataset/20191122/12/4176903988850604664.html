<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/vesti/svet/malta-osumnjcen-za-ubistvo-novinarke-pusten-uz-kauciju/"/>
    <meta property="og:site_name" content="Krstarica"/>
    <meta property="article:published_time" content="2019-11-22T12:12:00+00:00"/>
    <meta property="og:title" content="Malta: Osumnjčen za ubistvo novinarke pušten uz kauciju"/>
    <meta property="og:description" content="VALETA - Malteška policija pustila je na slobodu osobu &quot;od interesa&quot; za istragu ubistva malteške novinarke Dafne Karune Galicije, jer im je potrebno više"/>
  </head>
  <body>
    <article>
      <h1>Malta: Osumnjčen za ubistvo novinarke pušten uz kauciju</h1>
      <address><time datetime="2019-11-22T12:12:00+00:00">22 Nov 2019, 12:12</time> by <a rel="author" href="https://www.krstarica.com/author/tanjug/" target="_blank">Tanjug</a></address>
      <p>VALETA – Malteška policija pustila je na slobodu osobu „od interesa“ za istragu ubistva malteške novinarke Dafne Karune Galicije, jer im je potrebno više vremena da ga ispitaju, izjavio je danas premijer te zemlje Džozef Muskat.</p>
      <p>„Ako neko bude izveden na sud, policija ga ne može dalje ispitivati“, rekao je Muskat novinarima.</p>
      <p>Poznati malteški biznismen Jorgen Feneč uhapšen je u sredu kada je njegova jahta presretnuta ubrzo pošto je isplivala iz luke, prenosi Rojters.</p>
      <p>Međutim, prema malteškom zakonu, uhapšeni moraju biti optuženi ili pušteni iz pritvora u roku od 48 sati.</p>
      <p>Feneč je pušten uz kauciju, ali je i dalje pod nadzorom.</p>
      <p>Dafne Karuna Galicija je jedna od najpoznatijih istraživackih novinarki na Malti, koja je ubijena u blizini Valete u oktobru 2017. godine automobilom bombom.</p>
      <p>Tri muškarca već čekaju suđenje zbog podmetanja bombe, ali još nije utvrđeno ko je izvršio ubistvo.</p>
      <p>(Tanjug)</p>
    </article>
  </body>
</html>