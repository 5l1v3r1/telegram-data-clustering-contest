<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/90288"/>
    <meta property="og:site_name" content="Denník politika"/>
    <meta property="article:published_time" content="2019-11-22T12:35:20+00:00"/>
    <meta property="og:title" content="Turecké sily zajali významného člena Islamského štátu, ktorý stojí za útokmi v Rusku a Nemecku"/>
    <meta property="og:description" content="22.11.2019 (Webnoviny.sk) – Turecké sily zajali v Sýrii významného člena Islamského štátu (IS), ktorý stojí za útokmi v Rusku a Nemecku. V rozhovore pre piatkové vydanie novín Hürriyet to uviedol turecký minister vnútra Süleyman Soylu."/>
  </head>
  <body>
    <article>
      <h1>Turecké sily zajali významného člena Islamského štátu, ktorý stojí za útokmi v Rusku a Nemecku</h1>
      <address><time datetime="2019-11-22T12:35:20+00:00">22 Nov 2019, 12:35</time> by <a rel="author">Webnoviny</a></address>
      <p>22.11.2019 (Webnoviny.sk) – Turecké sily zajali v Sýrii významného člena Islamského štátu (IS), ktorý stojí za útokmi v Rusku a Nemecku. V rozhovore pre piatkové vydanie novín Hürriyet to uviedol turecký minister vnútra Süleyman Soylu.</p>
      <p>Turecko minulý týždeň uviedlo, že zajalo „<i>dôležitého</i>“ člena IS, nemenovalo ho však. Soylu ho v rozhovore identifikoval ako Júsufa Hubu, vysokopostaveného predstaviteľa IS. Ten podľa slov ministra údajne naplánoval a nariadil bližšie nešpecifikovaný bombový útok v Rusku v roku 2018, ako aj útok v supermarkete v nemeckom Hamburgu v roku 2017.</p>
      <p>„<i>Zatkli sme veľmi vysokopostaveného člena IS, ktorý je známym bombovým útočníkom, výrobcom výbušnín a organizátorom samovražedných útokov,</i>“ povedal pre denník Soylu.</p>
      <p>Minister dodal, že podozrivý je známy tiež ako abú Džihád al-Dín al-Násır Ubajdí. Zadržiavajú a vypočúvajú ho v Sýrii v oblasti, ktorú má pod kontrolou Turecko.</p>
      <footer>Zdroj: Webnoviny.sk – <a href="https://www.webnoviny.sk/turecke-sily-zajali-vyznamneho-clena-islamskeho-statu-ktory-stoji-za-utokmi-v-rusku-a-nemecku/"><u>Turecké sily zajali významného člena Islamského štátu, ktorý stojí za útokmi v Rusku a Nemecku</u></a> © SITA Všetky práva vyhradené.</footer>
    </article>
  </body>
</html>