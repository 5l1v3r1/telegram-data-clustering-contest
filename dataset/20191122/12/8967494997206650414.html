<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hln.be/nieuws/binnenland/veertigtal-jobs-op-de-helling-bij-apple-verdeler-switch~a16d9e97/"/>
    <meta property="og:site_name" content="HLN"/>
    <meta property="article:published_time" content="2019-11-22T12:42:00+00:00"/>
    <meta property="og:title" content="Veertigtal jobs op de helling bij Apple-verdeler Switch"/>
    <meta property="og:description" content="Winkelketen Switch, de grootste verdeler van Apple-producten in België, gaat zes à zeven onrendabele winkels sluiten. Een veertigtal jobs zijn daardoor bedreigd, zo schrijft De Tijd. "/>
  </head>
  <body>
    <article>
      <h1>Veertigtal jobs op de helling bij Apple-verdeler Switch</h1>
      <address><time datetime="2019-11-22T12:42:00+00:00">22 Nov 2019, 12:42</time> by <a rel="author">ttr</a></address>
      <p>
        <b>Winkelketen Switch, de grootste verdeler van Apple-producten in België, gaat zes à zeven onrendabele winkels sluiten. Een veertigtal jobs zijn daardoor bedreigd, zo schrijft De Tijd.</b>
      </p>
      <p>Switch - actief met 28 winkels in ons land - maakte de herstructurering deze ochtend bekend aan het personeel. Het is niet duidelijk welke winkels precies sluiten. De winkels sluiten de deuren ten laatste tegen februari. De jobs van een 33-tal personeelsleden is daardoor bedreigd. Ook op het hoofdkantoor in Antwerpen staan een achttal banen op de tocht. Het bedrijf belooft naakte ontslagen zoveel mogelijk te vermijden.</p>
      <related>
        <h4>Lees ook</h4>
        <a href="https://www.hln.be/de-krant/switch-krijgt-bescherming~a0c50a9b/"/>
      </related>
      <p>De keten heeft het moeilijk na de slecht verteerde overname van concurrent Easy-M en de druk van online webshops. In augustus zocht het bescherming tegen schuldeisers.</p>
    </article>
  </body>
</html>