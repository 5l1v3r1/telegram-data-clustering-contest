<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.benchmark.rs/vesti/uskoro_ocekujte_dve_nove_generacije_intel_core_procesora-82153"/>
    <meta property="og:site_name" content="Benchmark"/>
    <meta property="article:published_time" content="2019-11-22T12:22:00+00:00"/>
    <meta property="og:title" content="Uskoro očekujte dve nove generacije Intel Core procesora"/>
    <meta property="og:description" content="Hyper Threading se vraća na Intel Core procesore i to na velika vrata!"/>
  </head>
  <body>
    <article>
      <h1>Uskoro očekujte dve nove generacije Intel Core procesora</h1>
      <address>
        <time datetime="2019-11-22T12:22:00+00:00">22 Nov 2019, 12:22</time>
      </address>
      <figure>
        <img src="https://www.benchmark.rs/assets/img/news/main/674adf5601604eca32b9d71876f2879e.jpg"/>
      </figure>
      <p><a href="https://www.benchmark.rs/tag/intel-128"><b>Intel</b></a> se sprema da početkom iduće godine predstavi novu, 10. generaciju Intel Core centralnih procesora za desktop PC platformu. Pod kodnim imenom Comet Lake-S izaći će novi CPU čipovi sa 10 fizičkih i 20 logičkih jezgara. Procesori će biti opremljeni jačim izdanjem Intel UHD 630 grafičkog jezgra i pripadaće Intel Core i9 seriji.</p>
      <p>U ovom trenutku puno notebook modela koristi mobilnu verziju 10. generacije Core procesora, ali ono što svakako najviše interesuje korisnike je šta mogu očekivati na temu desktop modela. Prethodno najavljena serija 10nm Ice Lake destop CPU modela će se takođe pojaviti početkom iduće godine, ali je prema krugovima dobro informisanim o zbivanjima u kompaniji iz Santa Klare, sigurno da će se pojaviti i dve generacije 14nm čipova: Comet Lake i Rocket Lake u periodu od 2020-2021.</p>
      <p>Prvo izlazi Comet Lake-S, koji će povećati broj fizičkih jezgara u poređenju sa postojećom Coffee Lake R serijom sa 8 na 10 u najjačoj Ci9 varijanti, dok bi Core i5 modeli imati 6 fizičkih i 12 logičkih jezgara. HTT se vraća na velika vrata jer će i Core i3 modeli imati podršku za ovu tehnologiju u vidu 4 fizička i 8 logičkih jezgara.</p>
      <p>Za Comet Lake je predviđeno novo ležište – LGA 1200 koje će biti promovisano izlaskom matičnih ploča na bazi Intel 400 serije čipsetova. Za entuzijaste će biti namenjeni model na bazi Z490 čipseta, dok će ostali biti podmireni sa W480, Q470 i H410 modelima.</p>
      <h3>Pogledajte još: <a href="https://www.benchmark.rs/vesti/gde_zapravo_lezi_poslednji_atom_snage_intel_procesora-82129">Gde zapravo leži poslednji atom snage Intel procesora?</a></h3>
      <p>Iako stižu novi Intel Core modeli, ostaje fundametalni problem zastarele 14nm tehnologije izrade tranzistora. To je jasno kao dan i sa postojećom CF Refresh tj Core i9 9900 serijom jer u nameri da postignu 5 GHz radnu frekvenciju, ovi procesori se pregrevaju.</p>
      <p>Da će i Comet Lake-S modeli patiti od ove boljke pokazuju i neki preliminarni podaci koji su procureli iz redova HP-a. Njihov Pavillion prototip računar baziran na Core i9 verziji procesora 10. generacije sa 10C/20T jezgara i 20 MB L3 keš memorije ima bazni klok od tek 1.5 GHz i turbo boost korak od svega 3.19 GHz. Integirsana UHD 630 grafika radi na 1200MHz.</p>
      <figure>
        <img src="https://www.benchmark.rs/assets/img/news/ci910.jpg"/>
      </figure>
      <p>Rezultati prilično osciluju od 10% zaostatka do 29% ubrzanja u odnosu na aktuelni Core i9 9900K, a što je verovatno posledica podešavanja i eksperimentisanja sa radnom frekvencijom.</p>
      <p>U isto vreme testiran je i HP Pavillion sa Intel Core i5 modelom 10. Generacije sa 6C/12T konfiguracijom jezgara, 1.5 MB L2 i 12 MB L3 keš memorije, čiji bazna frekvencija iznosi 1.99 GHz a trubo boost korak 2.89 GHz. U ovoj verziji Intel UHD 630 grafičko jezgro radi na 1.15 GHz.</p>
      <p> </p>
      <figure>
        <img src="https://www.benchmark.rs/assets/img/news/ci510.jpg"/>
      </figure>
      <p>Ono što je primetno jeste veoma niska radna frekvencija, a koliko će se povećati zavisi od mogućnosti balansa potrošnje, hlađenja i radne temperature, ali je definitivno da će se povećati do momenta puštanja u prodaju konačnih proizvoda. U poređenju sa postojećom linijom Intel Core procesora 9. generacije, definitivno se povećava broj fizičkih jezgara i kreće u masovnu eksploataciju HTT tehnologije koje više neće biti ograničena samo na Core i9 seriju. Samo se nadamo se da su konačno rešeni bezbednosni propusti.</p>
      <p>
        <i>Izvor: <a href="https://www.hkepc.com/">HKEPC</a></i>
      </p>
      <p>
        <i> </i>
      </p>
      <figure>
        <iframe src="https://www.youtube.com/embed/7j3BuuGKGn8" width="600" height="450" data-service="Youtube" scrolling="no"/>
      </figure>
    </article>
  </body>
</html>