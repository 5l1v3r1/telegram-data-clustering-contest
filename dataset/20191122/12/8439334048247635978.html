<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://goodnet.gr/news-item/drasi-xana-me-ntermpi-gia-ton-aon-astera.html"/>
    <meta property="og:site_name" content="GOODnet.gr"/>
    <meta property="article:published_time" content="2019-11-22T12:41:00+00:00"/>
    <meta property="og:title" content="Δράση ξανά.. με ντέρμπι για τον ΑΟΝ Αστέρα"/>
    <meta property="og:description" content="ΦΙΛΟΞΕΝΕΙ ΤΗΝ ΚΥΡΙΑΚΗ (15.00) ΣΤΗΝ ΣΟΧΩΡΑ ΤΟΝ ΕΡΓΟΤΕΛΗ ΓΙΑ ΤΗΝ 4η ΣΤΡΟΦΗ ΤΗΣ Β’ ΚΑΤΗΓΟΡΙΑΣ ΠΟΔΟΣΦΑΙΡΟΥ ΓΥΝΑΙΚΩΝ"/>
  </head>
  <body>
    <article>
      <h1>Δράση ξανά.. με ντέρμπι για τον ΑΟΝ Αστέρα</h1>
      <address>
        <time datetime="2019-11-22T12:41:00+00:00">22 Nov 2019, 12:41</time>
      </address>
      <p>ΦΙΛΟΞΕΝΕΙ ΤΗΝ ΚΥΡΙΑΚΗ (15.00) ΣΤΗΝ ΣΟΧΩΡΑ ΤΟΝ ΕΡΓΟΤΕΛΗ ΓΙΑ ΤΗΝ 4η ΣΤΡΟΦΗ ΤΗΣ Β’ ΚΑΤΗΓΟΡΙΑΣ ΠΟΔΟΣΦΑΙΡΟΥ ΓΥΝΑΙΚΩΝ</p>
      <p>Επιστροφή στην αγωνιστική δράση για την γυναικεία ομάδα του ΑΟΝ Αστέρα Ρεθύμνου την ερχόμενη Κυριακή και μάλιστα με ντέρμπι στο γήπεδο της Σοχώρας. Η ομάδα του Νταμιάν Κούτσμερουκ φιλοξενεί στις 15.00 το απόγευμα της Κυριακής τον Εργοτέλη στο ντέρμπι της 4<sup>ης</sup> αγωνιστικής του 3<sup>ου</sup> ομίλου της Β’ κατηγορίας Ποδοσφαίρου Γυναικών.<br/>Αμφότερες οι δύο ομάδες έχουν το απόλυτο μέχρι στιγμής με τον ΑΟΝ Αστέρα να βρίσκεται στην κορυφή με 3χ3, ενώ ο Εργοτέλης έχοντας ένα παιχνίδι λιγότερο, έχει επίσης μόνο νίκες. Όπως γίνεται αντιληπτό πρόκειται για ένα ντέρμπι ολκής, θυμίζοντας άλλες εποχές του Κρητικού ποδοσφαίρου γυναικών, με τις δύο ομάδες να φαντάζουν επίσης από τα φαβορί για τον τίτλο και στην άνοδο στην μεγάλη κατηγορία.</p>
      <p>Η ΧΑΝΙΩΤΙΣΣΑ ΞΕΝΑΚΗ ΘΑ ΔΙΕΥΘΥΝΕΙ ΤΟ ΝΤΕΡΜΠΙ</p>
      <p>Διαιτητής του αγώνα της Κυριακής θα είναι η Χανιώτισσα Μαρίλια Ξενάκη, έχοντας για βοηθούς της, τους Μαυρεδάκη και Κολοκοτρώνη επίσης από την ΕΠΣ Χανίων. Οι διαιτητικές τριάδες όλων των αναμετρήσεων της 4<sup>ης</sup> αγωνιστικής του 3<sup>ου</sup> ομίλου της Β’ κατηγορίας ποδοσφαίρου γυναικών ανακοινώθηκαν χθες από την ΚΕΔ/ΕΠΟ.</p>
      <p>ΤΟ ΠΡΟΓΡΑΜΜΑ ΚΑΙ ΟΙ ΔΙΑΙΤΗΤΕΣ (4<sup>η</sup>)</p>
      <p>Σάββατο 23 Νοεμβρίου</p>
      <p><b>15.00 Ιάσων Ιλίου – Ν. Ατρομήτου</b> (Ιλίου – Κωνσταντινίδης, Ανδρέπου, Ηλιόπουλου (Δυτ. Αττικής).</p>
      <p>Κυριακή 24 Νοεμβρίου</p>
      <p><b>13.00 Πήγασος Θριασίου – Παμπαιανιακός</b> («Γ. Ρουμελιώτης» – Τσατσουλής, Αργυριάδης, Κούλης (Αθηνών).</p>
      <p><b>15.00 Ν. Δραπετσώνας – ΑΟ Χανιά</b> («Ι. Βαζός» – Μπερέτας, Μιχαλίτσης, Περδίκη (Ανατ. Αττικής).</p>
      <p><b>15.00 ΑΟΝ Αστέρας – Εργοτέλης</b> (Ρεθύμνου – Ξενάκη, Μαυρεδάκης, Κολοκοτρώνης (Χανίων).</p>
      <p>Γ.Σ.</p>
    </article>
  </body>
</html>