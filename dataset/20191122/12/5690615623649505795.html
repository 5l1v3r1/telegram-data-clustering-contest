<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837222-bogdan-neodnorazovo-brav-uchast-u-zasidannyakh-fraktsiyi-korniyenko"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-22T12:20:00+00:00"/>
    <meta property="og:title" content="Богдан неодноразово брав участь у засіданнях фракції - Корнієнко"/>
    <meta property="og:description" content="КИЇВ. 22 листопада. УНН. Керівник Офісу Президента України Андрій Богдан неодноразово брав участь у засіданнях фракції &quot;Слуга народу&quot;. Про це в …"/>
  </head>
  <body>
    <article>
      <h1>Богдан неодноразово брав участь у засіданнях фракції - Корнієнко</h1>
      <address><time datetime="2019-11-22T12:20:00+00:00">22 Nov 2019, 12:20</time> by <a rel="author">Антоніна Карташева</a></address>
      <p><b>КИЇВ. 22 листопада. УНН.</b> Керівник Офісу Президента України Андрій Богдан неодноразово брав участь у засіданнях фракції "Слуга народу". Про це в інтерв’ю "Новое Время" повідомив голова партії, перший заступник голови фракції "Слуга народу" Олександр Корнієнко, передає <b>УНН</b>.</p>
      <p>Коментуючи заяву нардепа Полякова, що Богдан має свою вертикаль контролю над фракцією "Слуга народу", Корнієнко сказав:</p>
      <p>"Окремої вертикалі управління депутатами у нього немає. У нас діє власна вертикаль і горизонталь. Дай Бог, щоб вона ще якісно працювала. Андрій (Богдан - ред.) брав участь в засіданнях фракції неодноразово, але не в кожному з них. Менше, ніж в половині. Всі випадки, коли він був на фракції, це коли на засідання приходив Президент".</p>
      <p>За його словами, Богдан має активну позицію, на засіданнях фракції задає питання депутатам і відповідає на зустрічні.</p>
      <p>Нагадаємо, Національне агентство з питань запобігання корупції <a href="https://www.unn.com.ua/uk/news/1832913-u-nazk-nagadali-bogdanu-pro-svoyechasne-podannya-deklaratsiyi?fbclid=IwAR1LItxfchYfpbVwB3YEBopWw7RMIU5GbFAA9aYCh-E4Qr9nBzIOKs_ApDM">нагадало керівнику</a> Офісу президента України, яким наразі є Андрій Богдан, про своєчасне подання декларації.</p>
    </article>
  </body>
</html>