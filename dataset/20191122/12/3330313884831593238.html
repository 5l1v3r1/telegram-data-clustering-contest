<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/904717/de-mos-positief-over-psv-en-beschermende-van-bommel-dat-wordt-appeltje-eitje-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-22T12:10:00+00:00"/>
    <meta property="og:title" content="De Mos positief over PSV en 'beschermende' Van Bommel: &quot;Dat wordt appeltje-eitje&quot;"/>
    <meta property="og:description" content="PSV gaat zondag tegen sc Heerenveen de eerste zege sinds 6 oktober boeken. Daar is Aad de Mos heilig van overtuigd. De Eindhovenaren treffen sc Heerenveen. Na zes wedstrijden zonder overwinning wordt het de hoogste tijd voor PSV, aldus De Mos. De oud-trainer verwacht een zege. &quot;Heerenveen is een ploeg die PSV goed ligt. Dat wordt appeltje-eitje voor PSV. Zeker als Steven Bergwijn en Donyell Malen terugkeren&quot;, zegt hij tegen Omroep Brabant. 'Van Bommel kan zich weinig mislukkingen meer permitteren en krijgt cruciale week'"/>
  </head>
  <body>
    <article>
      <h1>De Mos positief over PSV en 'beschermende' Van Bommel: "Dat wordt appeltje-eitje"</h1>
      <address>
        <time datetime="2019-11-22T12:10:00+00:00">22 Nov 2019, 12:10</time>
      </address>
      <p>
        <b>PSV gaat zondag tegen sc Heerenveen de eerste zege sinds 6 oktober boeken. Daar is Aad de Mos heilig van overtuigd. De Eindhovenaren treffen sc Heerenveen.</b>
      </p>
      <p>Na zes wedstrijden zonder overwinning wordt het de hoogste tijd voor PSV, aldus De Mos. De oud-trainer verwacht een zege. "Heerenveen is een ploeg die PSV goed ligt. Dat wordt appeltje-eitje voor PSV. Zeker als Steven Bergwijn en Donyell Malen terugkeren", zegt hij tegen <a href="https://www.omroepbrabant.nl/nieuws/3108178/PSV-Heerenveen-wordt-appeltje-eitje-ommekeer-is-volgens-oud-trainers-dichtbij">Omroep Brabant</a>.</p>
      <p>De Mos vindt dat Mark van Bommel zich in de sportieve crisis goed staande heeft gehouden. "Het is goed dat hij zijn spelers in bescherming neemt. Hij maakt fouten zoals laatst met Jeroen Zoet of vorig seizoen de bekernederlaag tegen RKC, maar hij geeft zijn fouten wel toe en hij leert er ook van."</p>
      <p>Door de resultaten van de afgelopen anderhalve maand is de achterstand van PSV op Ajax opgelopen naar elf punten. De Mos: "De ploeg moet zich vooral richten op een mooie prestatie in de KNVB Beker en zo ver mogelijk komen in Europa. Ajax ga je niet meer inhalen, maar als je dan de strijd met AZ nog aangaat om plek twee, zou je het seizoen nog kunnen redden."</p>
      <figure>
        <iframe data-src="https://twitter.com/JobWillemse10/status/1197832570429419526?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <related>
        <h4>Lees meer</h4>
        <a href="https://www.voetbalprimeur.nl/nieuws/904689/-van-bommel-kan-zich-weinig-mislukkingen-meer-permitteren-en-krijgt-cruciale-week-.html?itm_source=www.voetbalprimeur.nl&amp;itm_medium=highlighted-content"/>
      </related>
    </article>
  </body>
</html>