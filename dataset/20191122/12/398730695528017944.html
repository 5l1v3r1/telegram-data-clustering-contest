<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dn.se/sport/vattenbesoket-blev-kostsamt-for-kinhult/"/>
    <meta property="og:site_name" content="DN.SE"/>
    <meta property="article:published_time" content="2019-11-22T12:54:27+00:00"/>
    <meta property="og:title" content="Vattenbesöket blev kostsamt för Kinhult"/>
    <meta property="og:description" content="Marcus Kinhult var på väg mot en ny bra rond i tourfinalen i Dubai. Men ett blytungt vattenbesök på det 17:e hålet blev kostsamt med två tappade slag."/>
  </head>
  <body>
    <article>
      <h1>Vattenbesöket blev kostsamt för Kinhult</h1>
      <address><time datetime="2019-11-22T12:54:27+00:00">22 Nov 2019, 12:54</time> by <a rel="author" href="https://www.dn.se/av/hans-jansson/" target="_blank">Hans Jansson</a></address>
      <p>
        <b>Marcus Kinhult var på väg mot en ny bra rond i tourfinalen i Dubai.<br/>Men ett blytungt vattenbesök på det 17:e hålet blev kostsamt med två tappade slag.<br/>23-åringen från Skaftö GK gick på fredagen på 71 slag, ett under par, och är fem under totalt inför helgens spel.</b>
      </p>
      <p>När Marcus Kinhult inledde <a href="https://www.dn.se/sport/bra-start-av-kinhult-finns-mer-att-jobba-pa/">torsdagens spel</a> var han fyra under par efter sju hål. </p>
      <p>Efter lika många hål på fredagen var han två över par.</p>
      <p>Men sedan lossnade spelet för den formstarke bohuslänningen från Skaftö GK.</p>
      <p>Han gjorde birdie på hål 8, 9, 13, 15 och 18.</p>
      <p>Dubbelbogeyn på det 17:e hålet, par 3, där utslaget hamnade i vattenhindret sved.</p>
      <p>– Vi fick stå och vänta rätt länge på bollen framför som var långsamma. Men jag slog ett dåligt slag helt enkelt, hade jag slagit bollen som jag tänkt hade det inte varit några problem, säger Marcus Kinhult till Viasat Golf.</p>
      <p><b>Henrik Stenson</b>, som vunnit tourfinalen två gånger och har lika många Race to Dubai-titlar, gjorde ett bättre andravarv än det första.</p>
      <p>43-åringen som inledde med två över par gick fredagens rond två under och är alltså på par inför helgens spel.</p>
      <p>Stenson började med två bogeys på de fyra första hålen, men kom starkt tillbaka med tre raka birdies på hål 5-7.</p>
      <p>Det blev ytterligare två birdies, men även en bogey.</p>
      <p>Tävlingen pågår.</p>
      <p>
        <i>Texten uppdateras.</i>
      </p>
    </article>
  </body>
</html>