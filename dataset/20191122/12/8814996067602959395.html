<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.onemorething.nl/2019/11/apple-tv-film-the-banker-misbruik-beschuldiging-geen-premiere/"/>
    <meta property="og:site_name" content="One More Thing"/>
    <meta property="article:published_time" content="2019-11-22T12:40:05+00:00"/>
    <meta property="og:title" content="Apple TV+ film The Banker krijgt wegens misbruik beschuldiging geen première"/>
    <meta property="og:description" content="De voor Apple TV+ geproduceerde film The Banker zou deze week in première gaan, maar vanwege een misbruik schandaal gaat deze niet door."/>
  </head>
  <body>
    <article>
      <h1>Apple TV+ film The Banker krijgt wegens misbruik beschuldiging geen première</h1>
      <address><time datetime="2019-11-22T12:40:05+00:00">22 Nov 2019, 12:40</time> by <a rel="author">Redactie</a></address>
      <p>De voor Apple TV+ geproduceerde film The Banker zou later deze maand in in première gaan. Maar grote festiviteiten rond de film met Samuel L. Jackson en Anthony Mackie blijken echter te zijn afgelast vanwege problemen rondom producer Bernard Garrett, die tevens de zoon is van de persoon waarop de film gebaseerd is.</p>
      <p><a href="https://www.hollywoodreporter.com/news/apple-canceled-banker-premiere-sexual-abuse-claims-real-life-subjects-son-1256695?utm_source=Sailthru&amp;utm_medium=email&amp;utm_campaign=THR%20Breaking%20News_now_2019-11-20%2019:28:31_ehayden&amp;utm_term=hollywoodreporter_breakingnews">The Hollywood Reporter</a> heeft laten weten dat Garrett door zijn twee halfzussen beschuldigd is van seksueel misbruik. Apple heeft daarom besloten voorlopig af te zien van een grootse première.</p>
      <h3>Première Apple TV+ film The Banker geannuleerd</h3>
      <p>The Banker stond in eerste instantie gepland als afsluitende film op het AFI Festival in Los Angeles, maar de vertoning werd op het laatste moment gecanceld. Ondanks dat Apple hiervoor geen exacte reden gaf werd wel het volgende statement naar buiten gebracht:</p>
      <blockquote>
        <i>”We zijn de afgelopen week op de hoogte gebracht van enkele problemen rondom de film. Vandaar dat we er samen met de filmmakers in gaan duiken om te kijken wat de beste keuze is. The Banker zal hierdoor niet meer op het AFI Fest vertoond worden.”</i>
      </blockquote>
      <p>Het verhaal achter The Banker gaat over een van de eerste Afro-Amerikaanse bankiers aller tijden. De hoofdrollen worden vertolkt door Samuel L. Jackson en Anthony Mackie. Deze laatste is met name bekend vanwege zijn rol als het Marvel personage Falcon.</p>
      <figure>
        <iframe src="https://www.youtube.com/embed/hp33zFcvyRU" width="500" height="281" data-service="Youtube" scrolling="no"/>
      </figure>
      <p>Of de film later alsnog ergens op groot scherm vertoont gaat worden is nog niet bekend. Er wordt vermoed dat The Banker nog steeds naar Apple TV+ komt, maar ook dat is momenteel nog niet zeker.</p>
      <h3>The Morning Show</h3>
      <p>Het is niet voor het eerst dat een door Apple gefinancierd filmproject in opspraak kwam. Zo was er eerder deze week een regisseuse die beweerde dat de <a href="https://www.onemorething.nl/2019/11/the-morning-show-slechte-recensies-zijn-van-apple-haters/">negatieve reviews</a> voor The Morning Show te danken waren aan mensen die iets persoonlijks tegen Apple hadden.</p>
      <p>Ondanks de ietwat negatieve ontvangst van enkele Apple TV+ series zijn er maar liefst vier titels waarvan nu al aangekondigd is dat ze <a href="https://www.want.nl/apple-tv-verlengt-series-see/">een tweede seizoen krijgen</a>.</p>
      <related>
        <h4>Bekijk ook dit.</h4>
        <a href="https://www.onemorething.nl/2019/11/apple-gaat-in-2020-services-in-een-bundel-gooien/"/>
        <a href="https://www.onemorething.nl/2019/11/hbo-ceo-mogelijk-apple-tv-plus/"/>
        <a href="https://www.onemorething.nl/2019/11/apple-tv-verlengt-series-see/"/>
        <a href="https://www.onemorething.nl/2019/11/series-van-apple-tv-hebben-een-lauw-ontvangst-gekregen/"/>
        <a href="https://www.onemorething.nl/2019/11/apple-tv-serie-servant-shyamalan-trailer/"/>
        <a href="https://www.onemorething.nl/2019/11/apple-tv-hogere-bitrate-netflix-series/"/>
      </related>
    </article>
  </body>
</html>