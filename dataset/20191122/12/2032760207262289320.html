<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/90285"/>
    <meta property="og:site_name" content="Denník politika"/>
    <meta property="article:published_time" content="2019-11-22T12:35:12+00:00"/>
    <meta property="og:title" content="Foto: Na poli pri Bešeňove sa stala kuriózna nehoda, traktorista zdemoloval elektrický stĺp"/>
    <meta property="og:description" content="22.11.2019 (Webnoviny.sk) – Kuriózna nehoda sa stala na poli pri obci Bešeňov v okrese Nové Zámky. Traktorista počas prípravy pôdy na sejbu narazil do stĺpa elektrického vedenia. Ako informovala nitrianska krajská polícia, stĺp sa zlomil, potrhali sa káble na napäťovom vedení a distribučnej spoločnosti vznikla škoda za viac ako 1 600 eur."/>
  </head>
  <body>
    <article>
      <h1>Foto: Na poli pri Bešeňove sa stala kuriózna nehoda, traktorista zdemoloval elektrický stĺp</h1>
      <address><time datetime="2019-11-22T12:35:12+00:00">22 Nov 2019, 12:35</time> by <a rel="author">Webnoviny</a></address>
      <p>22.11.2019 (Webnoviny.sk) – Kuriózna nehoda sa stala na poli pri obci Bešeňov v okrese Nové Zámky. Traktorista počas prípravy pôdy na sejbu narazil do stĺpa elektrického vedenia. Ako informovala nitrianska krajská polícia, stĺp sa zlomil, potrhali sa káble na napäťovom vedení a distribučnej spoločnosti vznikla škoda za viac ako 1 600 eur.</p>
      <p>Poverený policajt 49-ročného muža obvinil z prečinu poškodzovania a ohrozovania prevádzky všeobecne prospešného zariadenia. Či za túto udalosť môže nepozornosť, únava traktoristu alebo niečo iné, ukáže ďalšie vyšetrovanie.</p>
      <p>Viac k témam: <a href="https://www.webnoviny.sk/tag/traktorista/"><u>traktorista</u></a><br/>Zdroj: Webnoviny.sk – <a href="https://www.webnoviny.sk/foto-na-poli-pri-besenove-sa-stala-kuriozna-nehoda-traktorista-zdemoloval-elektricky-stlp/"><u>Foto: Na poli pri Bešeňove sa stala kuriózna nehoda, traktorista zdemoloval elektrický stĺp</u></a> © SITA Všetky práva vyhradené.</p>
    </article>
  </body>
</html>