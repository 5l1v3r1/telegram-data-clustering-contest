<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dotekomanie.cz/2019/11/youtube-dark-mode-take-ios-pravdepodobne-jiz-brzy/"/>
    <meta property="og:site_name" content="Dotekomanie.cz"/>
    <meta property="article:published_time" content="2019-11-22T12:00:44+00:00"/>
    <meta property="og:title" content="YouTube a tmavý režim – aplikace respektuje nastavení systému"/>
    <meta property="og:description" content="Aktualizováno 22. 11. Před dvěma měsíci se objevila informace, že aplikace Youtube bude respektovat nastavení systému v oblasti vzhledu. Nyní jsme se dočkali aktualizace, která přináší tuto podporu. Díky tomu již nebudete muset manuálně nastavovat Youtube, aby měl vzhled, jaký chcete. Aplikace se jednoduše přepne. Samozřejmě zůstává možnost manuálního nastavení. Pokud jste měli zvolený tmavý […]"/>
  </head>
  <body>
    <article>
      <h6 class="kicker">aktualizováno</h6>
      <h1>YouTube a tmavý režim – aplikace respektuje nastavení systému</h1>
      <address><time datetime="2019-11-22T12:00:44+00:00">22 Nov 2019, 12:00</time> by <a rel="author" href="https://dotekomanie.cz/author/zdenekkoutsky/" target="_blank">Zdeněk Koutský</a></address>
      <h3>Aktualizováno 22. 11.</h3>
      <p>Před dvěma měsíci se objevila informace, že aplikace Youtube bude respektovat nastavení systému v oblasti vzhledu. Nyní jsme se dočkali aktualizace, která přináší tuto podporu. Díky tomu již nebudete muset manuálně nastavovat Youtube, aby měl vzhled, jaký chcete. Aplikace se jednoduše přepne. Samozřejmě zůstává možnost manuálního nastavení. Pokud jste měli zvolený tmavý vzhled, nedojde ke změně.</p>
      <figure>
        <img src="https://dotekomanie.cz/wp-content/uploads/2019/11/2019-11-22-140316-1440x2960x.jpg"/>
      </figure>
      <h3>Aktualizováno 9. 10. 2019</h3>
      <p>Před rokem jsme se dočkali u aplikace Youtube tmavého vzhledu. Od té doby Google pracuje na ostatních aplikacích, aby tento vzhled byl konzistentní u všech. Bohužel se to nedá říci o nastavení. Některé aplikace jsou závislé na nastavení systému, jiné mají jen manuální přepnutí, další nabízí všechny možnosti. Youtube se nově naučí respektovat nastavení systému Android 10.</p>
      <figure>
        <img src="https://dotekomanie.cz/wp-content/uploads/2019/10/2-1024x1267x.jpg"/>
      </figure>
      <p>Uživatelé tak budou moci nastavit v aplikaci, aby docházelo k řízení dle systému. Možná si říkáte, že je to jen zbytečnost, ale některým se může líbit světlé prostředí, ale v případě úsporného režimu se umí mobil přepnout do tmavého vzhledu. Následně všechny aplikace nastaveny na automatický výběr dle systému změní svůj vzhled. Také Youtube se může hned přepnout do tmavého vzhledu dle Androidu i bez zásahu uživatele. Novinka byla zpozorována u aplikace Youtube ve verzi <a href="https://www.apkmirror.com/apk/google-inc/youtube/youtube-14-40-52-release/">14.40.52 (APK ke stažení)</a>.</p>
      <h3>Aktualizováno 5. 9. 2018</h3>
      <p>Před měsícem někteří uživatelé androidích zařízení zaznamenali, že mají k dispozici tmavý vzhled aplikace Youtube. V tuto chvíli můžeme potvrdit, že se zřejmě rozrůstá procento zapojených uživatelů. Na jednom z redakčních zařízení se nám objevila zpráva, že můžeme vyzkoušet tmavý režim. Ačkoliv se aplikace okamžitě nepřepnula do tmavého vzhledu, tak jsme získali možnost manuálního přepnutí přímo v nastavení (záložka obecné). Můžete tedy vyzkoušet, jestli máte novinku i vy.</p>
      <slideshow>
        <figure>
          <img src="https://dotekomanie.cz/wp-content/uploads/2018/07/2018-09-05-214339-1440x2880x.png"/>
        </figure>
        <figure>
          <img src="https://dotekomanie.cz/wp-content/uploads/2018/07/2018-09-05-214440-1440x2880x.png"/>
        </figure>
        <figure>
          <img src="https://dotekomanie.cz/wp-content/uploads/2018/07/2018-09-05-214423-1440x2880x.png"/>
        </figure>
        <figure>
          <img src="https://dotekomanie.cz/wp-content/uploads/2018/07/2018-09-05-214434-1440x2880x.png"/>
        </figure>
        <figure>
          <img src="https://dotekomanie.cz/wp-content/uploads/2018/07/2018-09-05-214515-1440x2880x.png"/>
        </figure>
        <figure>
          <img src="https://dotekomanie.cz/wp-content/uploads/2018/07/2018-09-05-214525-1440x2880x.png"/>
        </figure>
      </slideshow>
      <h3>Aktualizováno 28. 7.</h3>
      <p>Dlouho se mluví o tmavém režimu aplikace Youtube. První se dočkali majitelé iPhonů. Nyní se zdá, že Youtube začal s hromadným šířením tmavého režimu své aplikace pro smartphony s Androidem, aspoň soudě na ohlasech ze zahraničí. Bohužel jsme na redakčních zařízeních ještě nezaznamenali tuto novinku. Pravděpodobně netřeba vyhlížet aktualizaci v Obchodě Play. Ke spuštění dochází zřejmě ze strany serverů Youtube. Jestli máte tuto novinku k dispozici na svém zařízení, dejte nám vědět do komentářů.</p>
      <slideshow>
        <figure>
          <img src="https://dotekomanie.cz/wp-content/uploads/2018/03/youtube-dark-theme-android-2-394x700x-1.png"/>
        </figure>
        <figure>
          <img src="https://dotekomanie.cz/wp-content/uploads/2018/03/youtube-dark-theme-android-3-394x700x.png"/>
        </figure>
        <figure>
          <img src="https://dotekomanie.cz/wp-content/uploads/2018/03/youtube-dark-theme-android-4-394x700x.png"/>
        </figure>
        <figure>
          <img src="https://dotekomanie.cz/wp-content/uploads/2018/03/youtube-dark-theme-android-1-394x700x.png"/>
        </figure>
      </slideshow>
      <table bordered="">
        <tr>
          <td>
            <pic src="https://lh5.ggpht.com/jZ8XCjpCQWWZ5GLhbjRAufsw3JXePHUJVfEvMH3D055ghq0dyiSP3YxfSc_czPhtCLSO=w300" width="100" height="100"/>
          </td>
          <td><a href="https://play.google.com/store/apps/details?id=com.google.android.youtube&amp;referrer=utm_source%3Ddotekomanie_cz%26utm_medium%3Dreferral%26utm_campaign%3Dapplink"><b>YouTube<br/></b></a>Google Inc.<br/>Zdarma</td>
          <td>
            <a href="https://play.google.com/store/apps/details?id=com.google.android.youtube&amp;referrer=utm_source%3Ddotekomanie_cz%26utm_medium%3Dreferral%26utm_campaign%3Dapplink">ANDROID</a>
          </td>
        </tr>
      </table>
      <h3>Aktualizováno 13. 3.</h3>
      <p>V minulém roce se <a href="https://dotekomanie.cz/2017/11/youtube-aplikace-asi-ziska-tmavy-rezim/">objevilo několik indícií</a>, že se mobilní aplikace Youtube dočká tmavého režimu. Následně se podařila odhalit informace, že se tato novinka chystá i pro iOS. Dnes jsme se dočkali oficiálního představení.</p>
      <figure>
        <video src="https://dotekomanie.cz/wp-content/uploads/2018/01/ezgif-4-32bbbe97bb-400x400x.gif" autoplay="" loop=""/>
      </figure>
      <p>
        <i>
          <a href="https://dotekomanie.cz/wp-content/uploads/2018/01/ezgif-4-32bbbe97bb-400x400x.gif">Odkaz na animaci</a>
        </i>
      </p>
      <p>První se mohou těšit majitelé iOS zařízení, jelikož jako první dostanou tmavý režim („Dark Mode“). Kdokoliv si bude moci tuto novinku zapnout v nastavení aplikace. Google uvedl, že majitelé mobilů a tabletů s Androidem se dočkají později, ale nebylo upřesněno, kdy se tak stane.</p>
      <table bordered="">
        <tr>
          <td>
            <pic src="https://is2-ssl.mzstatic.com/image/thumb/Purple62/v4/6b/d6/ec/6bd6ecaf-4ed8-3fbe-5f57-606921a060f4/AppIcon-1x_U007emarketing-85-220-0-6.png/1200x630bb.jpg" width="100" height="100"/>
          </td>
          <td><a href="https://itunes.apple.com/cz/app/id544007664?&amp;referrer=utm_source%3Ddotekomanie_cz%26utm_medium%3Dreferral%26utm_campaign%3Dapplink"><b>YouTube: Watch, Listen, Stream<br/></b></a>Developer<br/>Zdarma</td>
          <td>
            <a href="https://itunes.apple.com/cz/app/id544007664?&amp;referrer=utm_source%3Ddotekomanie_cz%26utm_medium%3Dreferral%26utm_campaign%3Dapplink">iOS</a>
          </td>
        </tr>
      </table>
      <h3>Původní článek 16. 1.</h3>
      <p>Do smartphonů nedávno zamířila zcela nová aktualizace aplikace YouTube, a to s číselným označením 13.01. <a href="https://dotekomanie.cz/2018/01/youtube-13-01-tmavy-rezim-priprave-nove-gesto-reklamy/">O tom jsme vás samozřejmě informovali</a>. Oficiální aplikace pro operační systém Android se tak dočká nových funkcí, včetně takzvaného Dark Modu.</p>
      <blockquote>
        <i>„Web AndroidPolice se ale podíval do zdrojového kódu, kde se mu podařilo zjistit několik novinek, které se připravují. Jedna z nich se týká postupné přípravy na tmavý režim aplikace. Ten je již dostupný u webové verze a brzy bychom se měli dočkat i u aplikace pro Android.“</i>
      </blockquote>
      <figure>
        <img src="https://dotekomanie.cz/wp-content/uploads/2018/01/YouTube-1024x760x.png"/>
      </figure>
      <p>Bylo tedy jen otázkou času, kdy se podobné aktualizace dočkají také iOS uživatelé. Společnost Apple, respektive její obchod s aplikacemi App Store, v pondělí 15. ledna zaznamenal novou aktualizaci v podobě YouTube 13.01. Podle posledních zpráv se Dark Modu na iOS dočkali i někteří „vyvolení“ uživatelé.</p>
      <h3>YouTube: Dark Mode jen pro „vyvolené“</h3>
      <p>S touto informací přišel uživatel sociální sítě Reddit, Dean Cobb. Ten na svém profilu napsal, že Dark Mode lze aktivovat v sekci Nastavení aplikace. Jak jsem již zmiňoval výše, prozatím touto funkcí disponuje hrstka uživatelů. Je tedy zřejmé, že YouTube pomalu a jistě připravuje tuto novinku.</p>
      <slideshow>
        <figure>
          <img src="https://dotekomanie.cz/wp-content/uploads/2018/01/youtube-ios-13-01-dark-theme-750x1334x.jpg"/>
        </figure>
        <figure>
          <img src="https://dotekomanie.cz/wp-content/uploads/2018/01/youtube-ios-13-01-settings-577x1024x.jpg"/>
        </figure>
      </slideshow>
      <p>Uživatelé po Dark Modu doslova touží, ovšem v rámci celého systému iOS. Každopádně i nasazení tmavého režimu v aplikacích je krokem kupředu. Nyní je otázka, na kterém operačním systému bude Dark Mod dříve.</p>
      <footer>Zdroje: <a href="https://9to5google.com/2018/01/15/youtube-ios-testing-dark-theme-version-13-01/#735b9/">9to5google.com</a>, <a href="https://www.macrumors.com/2018/01/16/youtube-testing-dark-mode-mobile-ios-app/#735b9/">macrumors.com</a>, <a href="https://thenextweb.com/google/2018/03/13/youtube-officially-brings-dark-theme-mobile-ios-gets-first-dibs/#735b9/">thenextweb.com</a>, <a href="https://9to5google.com/2018/07/28/youtube-android-dark-theme-roll-out/#735b9/">9to5google.com</a>, <a href="https://www.androidpolice.com/2019/10/08/youtube-dark-theme-android-10/#735b9/">androidpolice.com</a>, <a href="https://9to5google.com/2019/11/22/youtube-android-device-theme/#735b9/">9to5google.com</a></footer>
    </article>
  </body>
</html>