<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/622743/%D9%85%D9%88%D8%B3%D9%88%DB%8C-%D8%B3%DB%8C%D8%A7%D8%B3%D8%AA-%D8%AE%D8%A7%D8%B1%D8%AC%DB%8C-%D8%A7%DB%8C%D8%B1%D8%A7%D9%86-%D8%AF%D8%B1-%D8%AF%D9%88-%D8%AF%D9%88%D8%B1%D9%87-%D8%A7%D8%AE%DB%8C%D8%B1-%D9%81%D8%B9%D8%A7%D9%84-%D9%88-%D9%85%D8%AA%D9%88%D8%A7%D8%B2%D9%86-%D8%A8%D9%88%D8%AF%D9%87-%D8%A7%D8%B3%D8%AA"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-22T12:09:00+00:00"/>
    <meta property="og:title" content="موسوی: سیاست خارجی ایران در دو دوره اخیر فعال و متوازن بوده است"/>
    <meta property="og:description" content="سخنگوی وزارت امورخارجه اظهار داشت: سیاست خارجی جمهوری اسلامی ایران در دو دوره اخیر سیاست خارجی فعال و متوازن بوده است."/>
  </head>
  <body>
    <article>
      <h1>موسوی: سیاست خارجی ایران در دو دوره اخیر فعال و متوازن بوده است</h1>
      <address>
        <time datetime="2019-11-22T12:09:00+00:00">22 Nov 2019, 12:09</time>
      </address>
      <p>
        <i>سخنگوی وزارت امورخارجه اظهار داشت: سیاست خارجی جمهوری اسلامی ایران در دو دوره اخیر سیاست خارجی فعال و متوازن بوده است.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>«سید عباس موسوی» با رد برخی مطالب مبنی بر اینکه در سیاست خارجی ایران به کشورهای آفریقایی و آمریکای لاتین در توسعه همکاری‌ها کمتر توجه شده است، گفت: سیاست خارجی ما در دو دوره اخیر سیاست خارجی، فعال و متوازن بوده و سعی کردیم از لحاظ جغرافیایی، این توازن را حفظ کنیم.</p>
      <p>وی با اشاره به سفرهای انجام شده از سوی رئیس‌جمهوری و وزیر امور خارجه اظهار داشت: اگر شما به تعداد سفرهایی که ریاست جمهوری و وزیر امور خارجه به مناطق مختلف جهان داشتند و به سفرهایی که از خارج کشور به داخل صورت گرفته، توجه کنید این توازن را می‌بینید.</p>
      <figure>
        <img src="https://aftabnews.ir/files/fa/news/1398/9/1/362072_336.jpg"/>
      </figure>
      <p>رئیس مرکز دیپلماسی عمومی و رسانه‌ای وزارت امور خارجه در عین حال گفت: گاهی برخی مسائل و موضوعات اولویت پیدا می‌کند که به معنی عدم توجه به سایر مناطق نیست. با این وجود موضوعاتی مثل تنش‌هایی که در منطقه هست و یا برجامدر اولویت فعالیت‌های دیپلماتیک جمهوری اسلامی ایران قرار می‌گیرد.</p>
      <p>موسوی با بیان اینکه نگاه دولت و وزارت امور خارجه به همه مناطق و بخش‌های جغرافیایی کشورهای مختلف چه دور و چه نزدیک، نگاهی متوازن است، تصریح کرد: اولویت‌های منطقه‌ای را هم از نظر دور نمی‌داریم زیرا در این منطقه حضور داریم و امنیت، ثبات و پیشرفت منطقه برای ما اهمیت بسزایی دارد و برای ما از اولویت خاص برخوردار است.</p>
      <p>وی افزود: جمهوری اسلامی ایران دارای ۱۵ کشور همسایه است و نگاه ما هم به کشورهای همسایه نگاه استراتژیک هست. اولویت خود را هم کشورهای منطقه اعلام کردیم اما در مجموع سیاست خارجه ما سیاست متوازنی است که از شهر تا غرب و شمال تا جنوب جهان را در برمی‌گیرد.</p>
    </article>
  </body>
</html>