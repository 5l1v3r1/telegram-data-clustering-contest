<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://journal.com.ph/entertainment/showbiz/maxene-wagi-bilang-best-actress-sa-australia"/>
    <meta property="og:site_name" content="Journal Online"/>
    <meta property="article:published_time" content="2019-11-22T12:10:10+00:00"/>
    <meta property="og:title" content="Maxene wagi bilang best actress sa Australia"/>
    <meta property="og:description" content="ANG actress na si Maxene Eigenmann ang tinanghal na best actress ng 13th Asia Pacific Screen Awards 2019 na ginanap sa Brisbane, Australia nung nakaraang Huwebes, November 21, 2019. Ito’y para sa pelikulang “Verdict,” mula sa panulat at direksiyon ni Raymund Ribay Gutierrez and produced by Brillante Mendoza for Centerstage Productions, Films Boutique Production and Playtime."/>
  </head>
  <body>
    <article>
      <h1>Maxene wagi bilang best actress sa Australia</h1>
      <address><time datetime="2019-11-22T12:10:10+00:00">22 Nov 2019, 12:10</time> by <a rel="author" href="https://journal.com.ph/authors/aster-amoyo" target="_blank">Aster Amoyo</a></address>
      <h3>ANG actress na si Maxene Eigenmann ang tinanghal na best actress  ng 13th Asia Pacific Screen Awards 2019 na ginanap sa Brisbane, Australia nung nakaraang Huwebes, November 21, 2019.  Ito’y para sa pelikulang “Verdict,” mula sa panulat at direksiyon ni Raymund Ribay Gutierrez and produced by Brillante Mendoza for Centerstage Productions, Films Boutique Production and Playtime.</h3>
      <p>Ang pelikulang “Verdict” ay tinampukan din ng yumaong actor na si Kristoffer King (na sumakabilang-buhay nung nakaraang February 23, 2019 sa edad na 36), Rene Durian at Jordhen Suan.</p>
      <p>Nung nakaraang September 2019 ay ginawaran ang pelikulang “Verdict”ng Special Jury Prize para sa Orizzonti New Horizon Competition sa 76th Venice International Film Festival and the only Southeast Asian film na naging kalahok sa nasabing filmfest.  Ang nasabi ring pelikula ang naging official entry ng Pilipinas sa Best International Feature Film sa 92nd Academy Awards sa Amerika.  Naging kalahok din ang pelikula sa Toronto International Film Festival nung nakaraang September.</p>
      <p>Si Maxene ay kapatid ng actor na si Sid Lucero (Timothy Mark Eigenmann), mga anak ng yumaong actor na si Mark Gil sa dati nitong asawa, ang model-turned actress na si Bing Pimentel.  Half siblings naman nina Maxene at Sid (sa ama) sina Gabby Eigenmann, Andi Eigenmann, Ira Eigenmann at Stephanie Cheri Jacinto Eigenmann.</p>
    </article>
  </body>
</html>