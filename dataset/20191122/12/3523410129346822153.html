<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641336/%D8%B3%D9%87%D9%85%DB%8C%D9%87-%D8%B3%D9%88%D8%AE%D8%AA-%D8%A2%D8%B0%D8%B1%D9%85%D8%A7%D9%87-%D8%AF%D8%B1-%DA%A9%D8%A7%D8%B1%D8%AA%E2%80%8C%D9%87%D8%A7%DB%8C-%D8%B3%D9%88%D8%AE%D8%AA-%D8%B4%D8%A7%D8%B1%DA%98-%D8%B4%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-22T12:02:00+00:00"/>
    <meta property="og:title" content="سهمیه سوخت آذرماه، در کارت‌های سوخت شارژ شد"/>
    <meta property="og:description" content="سهمیه سوخت آذرماه، در ساعت صفر یکم آذرماه در کارت های سوخت شارژ شد."/>
  </head>
  <body>
    <article>
      <h1>
        <a href="https://www.bultannews.com/fa/news/641336/%D8%B3%D9%87%D9%85%DB%8C%D9%87-%D8%B3%D9%88%D8%AE%D8%AA-%D8%A2%D8%B0%D8%B1%D9%85%D8%A7%D9%87-%D8%AF%D8%B1-%DA%A9%D8%A7%D8%B1%D8%AA%E2%80%8C%D9%87%D8%A7%DB%8C-%D8%B3%D9%88%D8%AE%D8%AA-%D8%B4%D8%A7%D8%B1%DA%98-%D8%B4%D8%AF">سهمیه سوخت آذرماه، در کارت‌های سوخت شارژ شد</a>
      </h1>
      <h2>سهمیه سوخت آذرماه، در ساعت صفر یکم آذرماه در کارت های سوخت شارژ شد.</h2>
      <address><time datetime="2019-11-22T12:02:00+00:00">22 Nov 2019, 12:02</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، شرکت ملی پخش فراورده های نفتی ایران اعلام کرد که سهمیه سوخت آذرماه، در ساعت صفر یکم آذرماه در کارت‌های سوخت شارژ خواهد شد.</p>
      <p>بر پایه همین گزارش با توجه به مراجعه فراوان به جایگاه‌های سوخت، مالکان خودروهای عمومی، نباید نگران حفظ مانده سهمیه سوخت واریزی باشند، این سهمیه‌ها طی چند روز آینده مورد بازنگری قرار گرفته و در صورت نیاز تغییرات اعمال خواهد شد.</p>
      <p>به گفته - فاطمه کاهی - سخنگوی شرکت ملی پخش فرآورده های نفتی ایران، سهمیه آبان ماه دارندگان خودروهای شخصی و موتورسیکلت ها در صورت عدم استفاده، در کارت‌های سوخت شخصی این افراد ذخیره شده و تا شش ماه آینده قابل استفاده و ذخیره‌سازی خواهد بود.</p>
      <p>بر این اساس سهمیه سوخت آبان ماه همه مالکان خودروها، حتی افرادی که کارت سوخت خود را دریافت نکرده اند، در کارت های سوخت شخصی آن‌ها ذخیره شده است و در ماه‌های بعد قابل استفاده خواهد بود.</p>
      <p>همچنین شرکت ملی پخش فرآورده‌های نفتی اعلام کرد برخی شایعه‌های منتشره درباره تخصیص سهمیه سوخت به یکی از خودروهای مالکان چند خودرو، صحت ندارد و سهمیه سوخت به کارت سوخت همه خودروها تعلق می‌گیرد و تاکنون سیاست دیگری به این شرکت ابلاغ نشده است.</p>
    </article>
  </body>
</html>