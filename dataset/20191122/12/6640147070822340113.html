<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/remedy-sam-lake-progetto-top-secret/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-22T12:55:00+00:00"/>
    <meta property="og:title" content="Remedy: Sam Lake sta scrivendo la storia di un progetto top secret | Game Division"/>
    <meta property="og:description" content="Sam Lake ha fatto sapere tramite il proprio profilo Twitter che è al lavoro sulla scrittura del suo prossimo progetto videoludico."/>
  </head>
  <body>
    <article>
      <h1>Remedy: Sam Lake sta scrivendo la storia di un progetto top secret | Game Division</h1>
      <address>
        <time datetime="2019-11-22T12:55:00+00:00">22 Nov 2019, 12:55</time>
      </address>
      <p>Control, l’ultimo gioco scritto da Sam Lake e sviluppato dal team di <b>Remedy</b> è uscito solamente qualche mese fa, ed è subito entrato nei cuori di pubblico e critica, guadagnandosi anche<b> molte nomination per i prossimi The Game Awards</b>; compresa quella per la categoria Game of The Year. A quanto pare però, Sam Lake non sta perdendo tempo ed è già in fase di scrittura per un prossimo progetto della software house finlandese.</p>
      <p>Lake ha pubblicato sul proprio profilo Twitter una foto che lo ritrae mentre sta spiando qualcuno (o qualcosa) da dietro delle persiane. L’immagine è inoltre accompagnata da<b> qualche riga di testo che recita</b>: “Shh! Sono nella mia tana di scrittura top secret nuova di zecca. Sto Scrivendo una nuova storia. Siete stati avvertiti”.</p>
      <figure>
        <iframe data-src="https://twitter.com/SamLakeRMD/status/1197543340847353865?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <slideshow>
        <figure>
          <img src="https://www.tomshw.it/images/images/2019/08/control-48228.768x432.jpg"/>
        </figure>
        <figure>
          <img src="https://www.tomshw.it/images/images/2019/08/control-48199.768x432.jpg"/>
        </figure>
        <figure>
          <img src="https://www.tomshw.it/images/images/2019/08/control-48197.768x432.jpg"/>
        </figure>
      </slideshow>
      <p>Leggi anche: <a href="https://www.tomshw.it/videogioco/valve-half-life-alyx-esclusiva-vr/">Valve spiega perchè Half-Life Alyx è un’esclusiva VR</a></p>
      <p>Non siamo ancora a conoscenza di quale possa essere questo nuovo progetto che sta nascendo dalla mente geniale di Sam Lake, ma avendo<b> taggato Remedy stessa nel suo post</b>, possiamo dedurre che qualcosa sta già bollendo nella pentola dello studio finlandese. Molti utenti stanno rispondendo al tweet riponendo le proprie speranze nel vedere un possibile Alan Wake 2 o un sequel delle recenti avventure di Jesse Faden in un seguito di Control</p>
      <p>Al momento Remedy Entertainment non è solamente impegnata nello sviluppo dei contenuti post lancio di Control, ma parte del team è al lavoro sulla componente Storia dello sparatutto in prima persona CrossfireX, sviluppato da Smilegate.<b> Quale pensate che possa essere il nuovo progetto a cui si riferisce Sam Lake, seguito o nuova IP?</b> Diteci la vostra.</p>
      <blockquote>Se non l’avete ancora fatto potete acquistare Control su Amazon a <a href="https://toms.it/Sdh6f">questo indirizzo</a>.</blockquote>
    </article>
  </body>
</html>