<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnnturk.com/otomobil/aksarayda-275-bin-kamyon-uretti"/>
    <meta property="og:site_name" content="CNN Türk"/>
    <meta property="article:published_time" content="2019-11-22T12:44:30+00:00"/>
    <meta property="og:title" content="Aksaray'da 275 bin kamyon üretti"/>
    <meta property="og:description" content="Mercedes-Benz Türk Aksaray Kamyon Fabrikası’nda..."/>
  </head>
  <body>
    <article>
      <h1>Aksaray'da 275 bin kamyon üretti</h1>
      <h2>Mercedes-Benz Türk Aksaray Kamyon Fabrikası’nda 275.000’inci kamyon banttan indi.</h2>
      <address><time datetime="2019-11-22T12:44:30+00:00">22 Nov 2019, 12:44</time> by <a rel="author">Mehmet Ali Kantarcı</a></address>
      <p>Mercedes-Benz Türk Aksaray Fabrikası’nda üretilen 275.000’inci <a href="https://www.cnnturk.com/haberleri/kamyon">kamyon</a> olan Actros 1853 LS 4x2, Almanya’ya <a href="https://www.cnnturk.com/haberleri/ihrac">ihraç</a> edilmek üzere yola çıktı. Mercedes-Benz Türk’ün 1986 yılında kurulan Aksaray Kamyon Fabrikası 275.000’inci kamyonunu üretti. Üretimde emeği geçen fabrika çalışanları ile Mercedes-Benz Türk yöneticileri fabrikada düzenlenen törende bir araya geldi.Fabrika çalışanlarının emekleriyle tamamlanan 275.000’inci Mercedes-Benz Actros 1853 LS 4x2 model araç, ihraç edilmek üzere banttan indirilerek Almanya’ya uğurlandı. Mercedes-Benz’in belirlediği uluslararası yüksek kalite standartları çerçevesinde yerli üretim yapan Mercedes-Benz Türk Aksaray Kamyon Fabrikası, ürettiği kamyon ve çekicileri <a href="https://www.cnnturk.com/haberleri/turkiye">Türkiye</a> pazarına sunmanın yanı sıra diğer ülkelere de ihraç ediyor.</p>
      <p>
        <b>1.7 milyar TL'lik <a href="https://www.cnnturk.com/haberleri/ekonomi">ekonomi</a></b>
      </p>
      <p>Mercedes-Benz’in tüm dünyadaki 3 kamyon fabrikasından 1’i olan ve bugün Türkiye’deki her 5 kamyondan 4’ünü üreten Mercedes-Benz Türk Aksaray Kamyon Fabrikası, Türkiye’nin ekonomik ve sosyal kalkınmasına katkı sağlamayı sürdürüyor. Fabrika; üretimiyle, istihdamıyla, AR-GE faaliyetleri ve ihracatı ile Aksaray’da 33 yılda 1,7 milyar TL’lik ekonomi yarattı. Türkiye’den ihraç edilen her 10 kamyondan 9’unu yani toplam kamyon ihracatının yüzde 90’ını karşılayan fabrika, ihracat hacmini ise son 5 yılda 500 adetten 13 bin adede çıkararak şirket tarihinin en yüksek ihracat miktarına ulaştı. Aksaray Kamyon Fabrikası ayrıca sadece 2018 yılında yaklaşık 877 milyon <a href="https://www.cnnturk.com/haberleri/dolar">dolar</a> seviyesinde ihracat gerçekleştirerek Aksaray ilinin tek başına gerçekleştirdiği 113 milyon dolarlık toplam ihracat tutarının yaklaşık 9 katını ülke ekonomisine sağladı.</p>
      <figure>
        <img src="https://i2.cnnturk.com/i/cnnturk/75/700x0/5dd7d7f6bf21441cf0a73b51"/>
      </figure>
      <related>
        <h4>ilgili haberler</h4>
        <a href="https://www.cnnturk.com/otomobil/lexus-elektrikliyle-400-km-gidiyor"/>
        <a href="https://www.cnnturk.com/otomobil/james-bond-yeni-defenderi-test-edecek"/>
        <a href="https://www.cnnturk.com/turkiye/yolu-sasirdi-otomobili-merdivende-kaldi"/>
      </related>
    </article>
  </body>
</html>