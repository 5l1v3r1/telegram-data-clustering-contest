<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.thepressroom.gr/sports/paok-prota-olympiakos-epeita-metagrafes"/>
    <meta property="og:site_name" content="The Pressroom"/>
    <meta property="article:published_time" content="2019-11-22T12:38:56+00:00"/>
    <meta property="og:title" content="ΠΑΟΚ: Πρώτα Ολυμπιακός, έπειτα μεταγραφές"/>
    <meta property="og:description" content="Τις πρώτες επαφές για τα μεταγραφικά είχε ο Ιβάν Σαββίδης με τον Μάριο Μπράνκο και τον Αμπέλ Φερέιρα, καθώς ο ισχυρός άνδρας των νταμπλούχων, βρίσκεται στη Θεσσαλονική για θέματα του ΠΑΟΚ, αλλά και τις επιχειρηματικής του δραστηριότητας. Ο ισχυρός άνδρας του «δικέφαλου του Βορρά» έσπευσε να συναντήσει τον προπονητή και τον τεχνικό διευθυντή του συλλόγου, με τους οποίους συζήτησε για αρκετή ώρα την ενίσχυση που χρειάζεται η ομάδα στη μεταγραφική περίοδο του Ιανουαρίου."/>
  </head>
  <body>
    <article>
      <h1>ΠΑΟΚ: Πρώτα Ολυμπιακός, έπειτα μεταγραφές</h1>
      <address>
        <time datetime="2019-11-22T12:38:56+00:00">22 Nov 2019, 12:38</time>
      </address>
      <p>
        <b>Τις πρώτες επαφές για τα μεταγραφικά είχε ο <a href="https://www.thepressroom.gr/tags/ivan-savvidis">Ιβάν Σαββίδης</a> με τον Μάριο Μπράνκο και τον Αμπέλ Φερέιρα, καθώς ο ισχυρός άνδρας των νταμπλούχων, βρίσκεται στη Θεσσαλονική για θέματα του <a href="https://www.thepressroom.gr/tags/paok">ΠΑΟΚ</a>, αλλά και τις επιχειρηματικής του δραστηριότητας.</b>
      </p>
      <p>Ο <b>ισχυρός άνδρας</b> του «<b>δικέφαλου του Βορρά</b>» έσπευσε να συναντήσει τον προπονητή και τον <b>τεχνικό διευθυντή</b> του συλλόγου, με τους οποίους συζήτησε για αρκετή ώρα την ενίσχυση που χρειάζεται η ομάδα στη μεταγραφική περίοδο του <b>Ιανουαρίου</b>.</p>
      <p>Ο <b>Ιβάν Σαββίδης</b> τους εξέφρασε την <b>ικανοποίηση</b> του για τη νοοτροπία που έχει αποκτήσει η ομάδα, τονίζοντας πως περιμένει να δει ακόμα καλύτερη εικόνα στον αγωνιστικό χώρο, γεγονός για το οποίο δεσμεύτηκε ο <b>Πορτογάλος προπονητής</b>.</p>
      <p>Οι δύο πλευρές ανανέωσαν το ραντεβού τους για τις επόμενες μέρες και συγκεκριμένα μετά το ντέρμπι με τον <a href="https://www.thepressroom.gr/tags/olympiakos-paok"><b>Ολυμπιακό</b></a>, ώστε να μιλήσουν με περισσότερες λεπτομέρειες για τις προσθήκες που θα γίνουν την προσεχή περίοδο.</p>
    </article>
  </body>
</html>