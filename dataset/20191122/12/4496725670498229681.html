<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.elpuntavui.cat/politica/article/17-politica/1700232-policies-nacionals-investigats-per-l-1-o-a-girona-contradiuen-els-mossos-i-asseguren-que-van-mediar-abans-de-carregar.html"/>
    <meta property="og:site_name" content="El Punt Avui"/>
    <meta property="article:published_time" content="2019-11-22T12:22:09+00:00"/>
    <meta property="og:title" content="Policies Nacionals investigats per l’1-O a Girona contradiuen els Mossos i asseguren que van mediar abans de carregar"/>
    <meta property="og:description" content="Els advocats voluntaris recorren a l'Audiència la denegació d'imputar guàrdies civils que van actuar a Sant Julià de Ramis i Aiguaviva"/>
  </head>
  <body>
    <article>
      <h1>Policies Nacionals investigats per l’1-O a Girona contradiuen els Mossos i asseguren que van mediar abans de carregar</h1>
      <address><time datetime="2019-11-22T12:22:09+00:00">22 Nov 2019, 12:22</time> by <a rel="author">ACN</a></address>
      <ul>
        <li>
          <b>Els advocats voluntaris recorren a l’Audiència la denegació d’imputar guàrdies civils que van actuar a Sant Julià de Ramis i Aiguaviva</b>
        </li>
      </ul>
      <p>Policies Nacionals investigats per l’1-O a Girona han contradit els Mossos d’Esquadra que van declarar dilluns com a testimonis i han assegurat al jutjat que van intentar fer mediació abans de carregar. Aquest divendres han declarat set agents que van intervenir als col·legis de Taialà i al Narcís Xifra. Segons ha detallat un dels advocats voluntaris, Yago Aubanell, els agents han declarat que van trobar una actitud “hostil” per part de les persones que protegien els centres de votació i que va anar a més, arribant a propinar-los puntades de peu o, fins i tot, mossegades. Aubanell subratlla, però, que els vídeos desmenteixen les suposades agressions a agents. Fins ara han declarat 23 policies investigats, dilluns ho faran tres més i el darrer imputat fins al moment ho farà el 9 de desembre. Els advocats han recorregut a l’Audiència la denegació, per part del jutjat, de la imputació de dotze guàrdies civils que van actuar a Sant Julià de Ramis i Aiguaviva.</p>
    </article>
  </body>
</html>