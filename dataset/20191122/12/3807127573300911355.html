<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.teenproblem.net/a/9-cooltura/55586-nik-kartar-s-ogranichitelna-zapoved-sreshtu-brat-si/"/>
    <meta property="og:site_name" content="Teenproblem.net"/>
    <meta property="article:published_time" content="2019-11-22T12:00:00+00:00"/>
    <meta property="og:title" content="Ник Картър с ограничителна заповед срещу брат си"/>
    <meta property="og:description" content="Арън Картър заплашвал, че ще убие съпругата на Ник"/>
  </head>
  <body>
    <article>
      <h1>Ник Картър с ограничителна заповед срещу брат си</h1>
      <h2>Арън Картър заплашвал, че ще убие съпругата на Ник</h2>
      <address><time datetime="2019-11-22T12:00:00+00:00">22 Nov 2019, 12:00</time> by <a rel="author" href="https://www.teenproblem.net/users/view/1230773.html" target="_blank">Ивета Иванова</a></address>
      <p>
        <b><a href="https://bg.wikipedia.org/wiki/%D0%9D%D0%B8%D0%BA_%D0%9A%D0%B0%D1%80%D1%82%D1%8A%D1%80">Ник Картър</a> е успял да си издейства ограничителна заповед срещу брат си, певецът Арън Картър. Тя ще важи 1 година.</b>
      </p>
      <p>Властите в Лас Вегас са наредили на Арън да стои настрана от по-големия си брат и семейството му поне за 12 месеца, съобщават от TMZ.</p>
      <p>През септември Ник се обърна към полицията, тъй като<b> брат му заплашваше, че ще убие неговата жена, Лорън Кит, която тогава беше бременна.</b></p>
      <p><i>"Във връзка с все по-обезпокоителното поведение на Арън и неговото скорошно признание, че има намерение да убие моята бременна жена и нероденото ми дете, не ни остана никакъв друг избор, освен да вземем всякакви възможни мерки и да предпазим себе си и нашето семейство. Обичаме нашия брат и наистина се надяваме, че той ще получи правилното лечение, от което се нуждае, преди да навреди на себе си или на друг човек",</i> написа тогава певецът от Backstreet Boys в Twitter.</p>
      <p>Арън обаче отрече да е отправял такива заплахи.</p>
      <p>"<i>Никога не съм мислил да причиня на някого болка, особено да отнема живота на някого"</i>, посочи той. <a href="https://www.teenproblem.net/a/9-cooltura/55546-prieha-aran-kartar-v-bolnica/">Скоро се разбра, че певецът страда от биполярно разстройство.</a></p>
    </article>
  </body>
</html>