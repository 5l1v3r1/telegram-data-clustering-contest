<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.real.gr/koinonia/arthro/kastoria_xeiropedes_se_29xrono_diakiniti_metanaston-588927/"/>
    <meta property="og:site_name" content="Real.gr"/>
    <meta property="article:published_time" content="2019-11-22T12:08:00+00:00"/>
    <meta property="og:title" content="Προφυλακιστέος ο 45χρονος για τον θάνατο του 49χρονου κυνηγού στην Κρήτη"/>
    <meta property="og:description" content="Για παράνομη μεταφορά πέντε μεταναστών συνελήφθη 29χρονος αλλοδαπός στην περιοχή της Καστοριάς."/>
  </head>
  <body>
    <article>
      <h1>
        <a href="https://www.real.gr/koinonia/arthro/profylakisteos_o_45xronos_gia_ton_thanato_tou_49xronou_kynigou_stin_kriti-588924/">Προφυλακιστέος ο 45χρονος για τον θάνατο του 49χρονου κυνηγού στην Κρήτη</a>
      </h1>
      <address><time datetime="2019-11-22T12:08:00+00:00">22 Nov 2019, 12:08</time> by <a rel="author">thestival.gr</a></address>
      <p>
        <b>Για παράνομη μεταφορά πέντε μεταναστών συνελήφθη 29χρονος αλλοδαπός στην περιοχή της Καστοριάς.</b>
      </p>
      <p>Ειδικότερα, το πρωί της Πέμπτης Αστυνομικοί της Ομάδας Πρόληψης Καταστολής Εγκληματικότητας (Ο.Π.Κ.Ε.) της Διεύθυνσης Αστυνομίας Καστοριάς, σε συνεργασία με αστυνομικούς του Τμήματος Συνοριακής Φύλαξης Κορεστίων, συνέλαβαν τον 29χρονο άνδρα ο οποίος μετέφερε παράνομα πέντε αλλοδαπούς.</p>
      <p>Πιο αναλυτικά, στο πλαίσιο στοχευμένων αστυνομικών ελέγχων για τον εντοπισμό ατόμων που δραστηριοποιούνται στην παράνομη διακίνηση αλλοδαπών, εντοπίστηκε από τους προαναφερόμενους αστυνομικούς σε περιοχή της Καστοριάς Ι.Χ.Ε. αυτοκίνητο με οδηγό τον 29χρονο και σε έλεγχο που πραγματοποιήθηκε διαπιστώθηκε ότι μετέφερε παράνομα, έναντι χρηματικής αμοιβής, 5 αλλοδαπούς, ηλικίας από 21 έως 32 ετών.</p>
      <p>Κατασχέθηκαν το ανωτέρω Ι.Χ.Ε. αυτοκίνητο που χρησιμοποιήθηκε για τη μεταφορά, το χρηματικό ποσό των 660 ευρώ, 6 κινητά τηλέφωνα και 8 κάρτες SIM.</p>
      <p>Προανάκριση για την υπόθεση ενεργεί το Τμήμα Συνοριακής Φύλαξης Κορεστίων, ενώ ο συλληφθείς με τη δικογραφία που σχηματίσθηκε σε βάρος του, θα οδηγηθεί στον κ. Εισαγγελέα Πρωτοδικών Καστοριάς.</p>
    </article>
  </body>
</html>