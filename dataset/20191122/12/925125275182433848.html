<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurofootball.lt/naujienos/m-pochettino-atsisveikinimas-su-tottenham-zaidejais-ant-taktines-lentos/73339"/>
    <meta property="og:site_name" content="EURO FOOTBALL"/>
    <meta property="article:published_time" content="2019-11-22T12:17:51+00:00"/>
    <meta property="og:title" content="M. Pochettino atsisveikinimas su &quot;Tottenham&quot; žaidėjais – ant taktinės lentos"/>
    <meta property="og:description" content="Mauricio Pochettino po daugiau nei penkerių metų nebegali vadintis Londono &quot;Tottenham&quot; komandos treneriu – argentinietis šią savaitę buvo atleistas iš šių pareigų."/>
  </head>
  <body>
    <article>
      <h1>M. Pochettino atsisveikinimas su "Tottenham" žaidėjais – ant taktinės lentos</h1>
      <address>
        <time datetime="2019-11-22T12:17:51+00:00">22 Nov 2019, 12:17</time>
      </address>
      <p>Mauricio Pochettino po daugiau nei penkerių metų nebegali vadintis Londono "Tottenham" komandos treneriu – argentinietis šią savaitę buvo atleistas iš šių pareigų.</p>
      <p>Praėjusį sezoną komandą į UEFA Čempionų lygos finalą atvedęs, tačiau šį sezoną į tikrą žaidimo krizę patekęs M. Pochettino savo vietą komandos rūbinėje užleido Jose Mourinho.</p>
      <p>Toks sprendimas nustebino ne tik futbolo visuomenę, bet ir pačius "Tottenham" žaidėjus. Pavyzdžiui, Belgijos rinktinės stovykloje dalyvavęs Toby Alderweireldas tvirtina, kad toks sprendimas jam buvo visiškai netikėtas</p>
      <p>Anglijos žiniasklaida rašo, kad M. Pochettino neturėjo progos net atsisveikinti su žaidėjais. Tai patvirtina ir vieno iš M. Pochettino asistentų žinutė socialiniame tinkle.</p>
      <p>Jesuso Perezo įraše užfiksuotas M. Pochettino, ant taktinės trenerių lentos rašantis žinutę savo žaidėjams: "Didelis ačiū visiems jums. Mes negalime jums pasakyti sudie... Jūs visada būsite mūsų širdyse."</p>
      <figure>
        <iframe data-src="https://twitter.com/jesus_perez/status/1197634397178155010?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>