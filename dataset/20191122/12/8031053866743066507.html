<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%cf%80%cf%81%ce%bf%cf%83%ce%bf%cf%87%ce%ae-%cf%83%cf%84%ce%b1-e-mails-%cf%84%ce%bf%cf%85-netflix.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-22T12:47:02+00:00"/>
    <meta property="og:title" content="Προσοχή στα e-mails του Netflix"/>
    <meta property="og:description" content="Συναγερμός για το ψηφιακό… ψάρεμα, έχει σημάνει από το Διεθνές Ινστιτούτο για την Κυβερνοασφάλεια CSIi. Ένας από τους τρόπους εξαπάτησης των επιτήδειων είναι και τα emails που στελνονται με τα σήματα του Netflix…"/>
  </head>
  <body>
    <article>
      <h1>Προσοχή στα e-mails του Netflix</h1>
      <address>
        <time datetime="2019-11-22T12:47:02+00:00">22 Nov 2019, 12:47</time>
      </address>
      <p>
        <b>Συναγερμός για το ψηφιακό… ψάρεμα, έχει σημάνει από το Διεθνές Ινστιτούτο για την Κυβερνοασφάλεια CSIi. Ένας από τους τρόπους εξαπάτησης των επιτήδειων είναι και τα emails που στελνονται με τα σήματα του Netflix…</b>
      </p>
      <p>«Να προσέχετε πάντα τα emails που δέχεστε και σας ζητούν προσωπικές πληροφορίες ή τα στοιχεία του τραπεζικού σας λογαριασμού. Ποτέ μη πατάτε τα links που σας αποστέλλονται ειδικά αν δεν περιμένετε να λάβετε τέτοιου είδους emails από την τράπεζά σας ή κάποια άλλη υπηρεσία!” αναφέρει χαρακτηριστικά το ινστιτούτο.</p>
      <p>Τον Απρίλιο του 2017 ο Αντιστράτηγος ε.α. Εμμανουήλ Σφακιανάκης, Ειδικός Ερευνητής, Αναλυτής Ηλεκτρονικών Εγκλημάτων, έδωσε σάρκα και οστά σε ένα όραμα πολλών ετών. Σε μία δύσκολη, χρονικά, περίοδο για την Ελλάδα, βρήκε ανθρώπους που ασπάστηκαν το όραμα του, και το CSI Institute έγινε πραγματικότητα.</p>
      <p>Το CSI Institute («Διεθνές Ινστιτούτο για την Κυβερνοασφάλεια») αποτελεί μη κυβερνητική και μη κερδοσκοπική οργάνωση, και ο σκοπός του προβλέπεται ρητά ως μη κερδοσκοπικός. Το Σωματείο προάγει εκπαιδευτικούς και κοινωφελείς σκοπούς, μεταξύ άλλων, την πρόληψη και την αντιμετώπιση θεμάτων ασφαλείας στο διαδίκτυο, καθώς και την εκπαίδευση, την ενεργοποίηση και την επιστημονική έρευνα στο τομέα νέων τεχνολογιών και διαδικτύου.</p>
    </article>
  </body>
</html>