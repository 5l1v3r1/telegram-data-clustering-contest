<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hln.be/nieuws/binnenland/pairi-daiza-opent-grootste-drijvende-ijspiste-van-europa~af33c42d/"/>
    <meta property="og:site_name" content="HLN"/>
    <meta property="article:published_time" content="2019-11-22T12:10:03+00:00"/>
    <meta property="og:title" content="Pairi Daiza opent grootste drijvende ijspiste van Europa"/>
    <meta property="og:description" content="Dit jaar zal Paira Daiza geen traditionele winterstop houden. In plaats daarvan pakt het dierenpark uit met de grootste drijvende ijspiste van Europa. Vanaf 14 december zullen bezoekers er kunnen s..."/>
  </head>
  <body>
    <article>
      <h1>Pairi Daiza opent grootste drijvende ijspiste van Europa</h1>
      <address><time datetime="2019-11-22T12:10:03+00:00">22 Nov 2019, 12:10</time> by <a rel="author">PVZ</a></address>
      <p>
        <b>Dit jaar zal Paira Daiza geen traditionele winterstop houden. In plaats daarvan pakt het dierenpark uit met de grootste drijvende ijspiste van Europa. Vanaf 14 december zullen bezoekers er kunnen schaatsen op slechts een paar minuten van de babypanda’s. Die kleine panda’s worden ook op die dag voor het eerst voorgesteld aan het grote publiek.</b>
      </p>
      <p>Tijdens de feestdagen sluit het Henegouwse dierenpark traditioneel haar deuren, maar dit jaar kiest de dierentuin er toch voor open te blijven. En daarvoor rekent het op een grote attractie: de grootste drijvende ijspiste van Europa. De ijspiste zal zo’n 1.500 vierkante meter groot zijn en wordt geïnstalleerd op het meer naast het Russische restaurant.</p>
      <p>De ijspiste zal toegankelijk zijn vanaf 14 december, dezelfde dag waarop de babypanda’s voor het eerst te zien zijn voor het grote publiek. Ook de rest van het park zal volledig in kerstthema worden gedecoreerd.</p>
    </article>
  </body>
</html>