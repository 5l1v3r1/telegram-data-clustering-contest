<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-regions/2823547-vodolazi-vitagli-ekipaz-vikinutogo-na-milinu-tankera.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-22T12:07:00+00:00"/>
    <meta property="og:title" content="Водолази &quot;витягли&quot; екіпаж викинутого на мілину танкера"/>
    <meta property="og:description" content="Одеські рятувальники зняли з борту танкера &quot;Делфі&quot;, що ліг на мілину поряд з міським пляжем Одеси, двох членів екіпажу та капітана. Хоча надавати їм допомогу заважає позиція судновласника, який заборонив екіпажу покидати борт судна і подавати сигнал SOS."/>
  </head>
  <body>
    <article>
      <h1>Водолази "витягли" екіпаж викинутого на мілину танкера</h1>
      <h2>Одеські рятувальники зняли з борту танкера "Делфі", що ліг на мілину поряд з міським пляжем Одеси, двох членів екіпажу та капітана. Хоча надавати їм допомогу заважає позиція судновласника, який заборонив екіпажу покидати борт судна і подавати сигнал SOS.</h2>
      <address>
        <time datetime="2019-11-22T12:07:00+00:00">22 Nov 2019, 12:07</time>
      </address>
      <p>Про це повідомили кореспонденту Укрінформу в оперативному штабі аварійно-рятувальної операції танкера «Делфі» Одеської ОДА.</p>
      <p>"На місці події розпочато рятувальну операцію. На борт лежачого на танкера проникли водолази, які зняли двох членів екіпажу з судна попри їх волю. Це - старший механік і матрос танкера. Близько 14.40 хвилин зняли з борту й капітана", - зазначили морські рятувальники.</p>
      <figure>
        <iframe data-src="https://twitter.com/mishajedi/status/1197832983174172672?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>З моря на міський пляж доноситься запах нафтопродуктів, які витікають з корпусу танкера, що, можливо, зазнав пошкоджень при зіткненні з хвилеломом, а також із бочок, знесених хвилями з палуби судна.</p>
      <p>Однак вживати заходів для запобігання забрудненню Чорного моря заважає позиція судновласника. Він заборонив екіпажу подавати сигнал SOS, що не дає змогу рятувальним службам розпочати аварійно-рятувальні операції.</p>
      <blockquote>
        <b>Читайте також: </b>
        <a href="https://www.ukrinform.ua/rubric-regions/2823482-avaria-bila-odesi-ekipaz-tankera-delfi-vidmovlaetsa-vid-evakuacii.html">Аварія біля Одеси: екіпаж танкера "Делфі" відмовляється від евакуації</a>
      </blockquote>
      <p>Танкер, що ліг на мілину, спущено на воду в 1974 році в Болгарії. До 2010 року ходив під прапором України з портом приписки<a href="https://www.ukrinform.ua/tag-odesa"> Одеса</a>. Зараз власником судна числиться компанія Atenia Holding Ltd, а порт приписки -Джурджулешти.</p>
    </article>
  </body>
</html>