<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.emerce.nl/nieuws/uva-tomtom-openen-samen-nieuw-onderzoekslab-autonoom-rijden"/>
    <meta property="og:site_name" content="Emerce"/>
    <meta property="article:published_time" content="2019-11-22T12:03:00+00:00"/>
    <meta property="og:title" content="UvA en TomTom openen samen nieuw onderzoekslab voor autonoom rijden"/>
    <meta property="og:description" content="UvA-hoogleraren Theo Gevers en Cees Snoek starten samen met het Nederlandse bedrijf TomTom (TOM2) een nieuw publiek-privaat onderzoekslab. In het nieuwe Atlas Lab gaan ze zich richten op de inzet van kunstmatige intelligentie (AI) voor het maken van zeer precieze en veilige high definition (HD) kaarten voor zelfrijdende auto’s. Het lab wordt onderdeel van ICAI, het nationale Innovatie Centrum voor AI, op Amsterdam Science Park."/>
  </head>
  <body>
    <article>
      <h1>UvA en TomTom openen samen nieuw onderzoekslab voor autonoom rijden</h1>
      <address><time datetime="2019-11-22T12:03:00+00:00">22 Nov 2019, 12:03</time> by <a rel="author">Redactie Emerce</a></address>
      <p>
        <b>UvA-hoogleraren Theo Gevers en Cees Snoek starten samen met het Nederlandse bedrijf TomTom (TOM2) een nieuw publiek-privaat onderzoekslab. In het nieuwe Atlas Lab gaan ze zich richten op de inzet van kunstmatige intelligentie (AI) voor het maken van zeer precieze en veilige high definition (HD) kaarten voor zelfrijdende auto’s. Het lab wordt onderdeel van ICAI, het nationale Innovatie Centrum voor AI, op Amsterdam Science Park.</b>
      </p>
      <p>In samenwerking met TomTom gaat de Universiteit van Amsterdam (UvA) onderzoek doen naar de inzet van AI bij het maken en analyseren van HD-kaarten die geschikt zijn voor alle niveaus van autonoom rijden.</p>
      <p>In het Atlas lab werken vijf promovendi de komende vijf jaar aan projecten die onder andere streven naar het automatisch herkennen van objecten als verkeersborden door zelfrijdende voertuigen, 3D-lokalisatie van voertuigen en het combineren van LIDAR laser- en camerabeelden. Voor het verkrijgen van data wordt gebruik gemaakt van Mobile Mapping-auto’s uitgerust met sensoren, zoals LIDAR-systemen en camera’s.</p>
      <related>
        <h4>Gerelateerde items</h4>
        <a href="https://www.emerce.nl/nieuws/ddma-kondigt-tweede-editie-ai-hackathon"/>
        <a href="https://www.emerce.nl/nieuws/frankrijk-telt-ruim-400-startups-kunstmatige-intelligentie"/>
        <a href="https://www.emerce.nl/nieuws/hema-heineken-ns-international-postillion-hotels-emerce-update-8-ai"/>
      </related>
    </article>
  </body>
</html>