<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newnotizie.it/2019/11/22/spara-compagna-bambino/"/>
    <meta property="og:site_name" content="NewNotizie"/>
    <meta property="article:published_time" content="2019-11-22T12:39:31+00:00"/>
    <meta property="og:title" content="Spara alla compagna davanti al bambino di 1 anno. La giovane madre non ce l’ha fatta"/>
    <meta property="og:description" content="Tragedia in Brasile, dove un uomo ha sparato alla sua compagna perchè geloso delle sue attenzioni verso il loro bambino. La donna è morta in ospedale."/>
  </head>
  <body>
    <article>
      <h1>Spara alla compagna davanti al bambino di 1 anno. La giovane madre non ce l’ha fatta</h1>
      <address><time datetime="2019-11-22T12:39:31+00:00">22 Nov 2019, 12:39</time> by <a rel="author">roberto.naccarella</a></address>
      <figure>
        <img src="https://www.newnotizie.it/wp-content/uploads/2019/11/spara-compagna-1-1.jpg"/>
      </figure>
      <h3>Uccisa dal suo fidanzato perchè “geloso” delle sue attenzioni nei confronti del loro bambino.</h3>
      <p><b>Maria Eduarda Lima</b>, 17 anni, è stata raggiunta da un <a href="https://www.newnotizie.it/2019/10/24/sparatoria-roma-ragazzo-ferito-alla-testa/">proiettile</a> esploso dal suo partner, <b>Patrick Azevedo Silva</b>, 22 anni. Stando a quanto riferito dai media brasiliani, l’uomo ha aggredito la sua compagna nelle prime ore di martedì mattina nella loro casa a Rio de Janeiro, prima di fuggire.</p>
      <p>“Lunedì sera, pochi istanti prima dell’aggressione, Maria ha inviato un messaggio a sua madre affermando che<b> Patrick era armato</b> e minacciava di ucciderla”, ha detto alla stampa Lucas Rodrigues, 26 anni, zio della vittima.</p>
      <p>Dopo aver letto il messaggio, i suoi genitori si sono precipitati a casa della loro figlia 17enne: lo riporta il Daily Star Online.</p>
      <h3>L’assassino è stato già arrestato dalla polizia</h3>
      <p>Una volta giunti sul posto, la mamma e il papà di Maria hanno trovato la loro figlia <b>gravemente ferita</b> sul pavimento dell’abitazione, con il suo bambino di 1 anno che piangeva accanto a lei.</p>
      <p>Sono stati poi <b>i vicini di casa</b> della coppia a spiegare ai genitori della giovane madre cosa era appena accaduto.</p>
      <p>La donna è stata portata in vita all’ospedale statale Alberto Torres, dove i medici hanno riferito che il proiettile si trovava in una posizione “molto delicata”. Per questo hanno deciso di <b>ritardare l’intervento chirurgico</b> nella speranza che le sue condizioni potessero migliorare, in modo tale da poter resistere all’operazione. Purtroppo, il giorno dopo è stata dichiarata la <b>morte cerebrale</b> della 17enne. Nella giornata di martedì l’assassino è stato arrestato.</p>
    </article>
  </body>
</html>