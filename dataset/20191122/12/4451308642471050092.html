<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tv.iltempo.it/canale-tv/2019/11/22/video/matteo-salvini-come-si-riduce-per-piacere-ai-ragazzini-su-tiktok-1244441/"/>
    <meta property="og:site_name" content="Il Tempo"/>
    <meta property="article:published_time" content="2019-11-22T12:03:00+00:00"/>
    <meta property="og:title" content="Ecco come Matteo Salvini si riduce su Tik Tok"/>
    <meta property="og:description" content="Matteo Salvini si trasforma per gli adolescenti del social cinese, e ne fa di ogni"/>
  </head>
  <body>
    <article>
      <h6 class="kicker">PER PIACERE AI RAGAZZINI</h6>
      <h1>Ecco come Matteo Salvini si riduce su Tik Tok</h1>
      <address><time datetime="2019-11-22T12:03:00+00:00">22 Nov 2019, 12:03</time> by <a rel="author">Franco Bechis</a></address>
      <figure>
        <video src="https://tv.iltempo.it/upload/86169436-CosafaSalviniperpiacereairagazzinimp4.mp4"/>
      </figure>
      <p><b>Matteo Salvini</b> si trasforma per i ragazzini su Tik Tok e per piacere a loro non bada all'età nè alle critiche dei tradizionali fan che potrebbero non amarlo con questo stile. Da poco il leader della Lega è sbarcato sul social network cinese che fa impazzire gli adoloscenti, i veri protagonisti di Tik Tok. A qualcuno di loro piace il Salvini un po' tòc (fuori di testa), ma il successo al momento non è straordinario. I mini video postati sono in tutto nove, i seguaci poco meno di 42 mila e i "mi piace" più del doppio: circa 92 mila. Ma sono numeri piccoli in un social network dove parecchi ragazzini ottengono centinaia di migliaia di clic a ogni loro mini video postato.</p>
      <p>Salvini al momento è il solo politico sbarcato sulla piattaforma: al di là del pubblico assai giovane che intimorisce i leader di partito, c'è anche chi ha la preoccupazione di affidare i dati a un social gestito dai cinesi. Qualche vip comunque sulla piattaforma c'è: da <b>Michelle Hunziker</b> (trascinata dalla figlia <b>Aurora</b>), all'attore <b>Luca Argentero</b>, al calciatore giallorosso <b>Alessandro Florenzi</b>, ai comici <b>Ficarra &amp; Picone</b> alla cantante <b>Anna Tatangelo</b>. Ma i più osservano e se non sono trascinati dai figli stanno alla finestra.</p>
      <related>
        <h4>Articoli Correlati</h4>
        <a href="https://www.iltempo.it/gossip/2019/11/21/news/francesca-verdini-incinta-matteo-salvini-papa-terzo-figlio-diva-e-donna-1244259/"/>
      </related>
    </article>
  </body>
</html>