<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tvblog.it/post/1687357/aiuto-arrivano-gli-ospiti-andrea-castrignano-torna-su-la-5-con-roberto-di-pinto-new-entry"/>
    <meta property="og:site_name" content="Tvblog"/>
    <meta property="article:published_time" content="2019-11-22T12:40:37+00:00"/>
    <meta property="og:title" content="Aiuto! Arrivano gli ospiti: Andrea Castrignano torna su La 5 (con Roberto Di Pinto new entry)"/>
    <meta property="og:description" content="La terza edizione di &quot;Aiuto! Arrivano gli ospiti...&quot; approda su La 5."/>
  </head>
  <body>
    <article>
      <h1>Aiuto! Arrivano gli ospiti: Andrea Castrignano torna su La 5 (con Roberto Di Pinto new entry)</h1>
      <h2>La terza edizione di "Aiuto! Arrivano gli ospiti..." approda su La 5.</h2>
      <address><time datetime="2019-11-22T12:40:37+00:00">22 Nov 2019, 12:40</time> by <a rel="author" href="https://www.tvblog.it/author/4295/giulio-pasqui" target="_blank">Giulio Pasqui</a></address>
      <p>Da venerdì 22 novembre, nella seconda serata di La 5, arriva la terza stagione di <b><i>Aiuto! Arrivano gli ospiti...</i></b>, il primo programma che unisce food e design con l'interior designer <b>Andrea Castrignano</b> che fa da cerimoniere, chef e pure da autore. Al suo fianco, per la prima volta, ecco <b>Roberto Di Punto</b>, il proprietario del ristorante gastrocratico SINE di Milano.</p>
      <p>Sei le puntate previste, che serviranno a scoprire come realizzare l’accoglienza perfetta non solo dal punto di vista dell’arredo e della mise en place, ma anche della cucina. Castrignano e Di Punto correranno in aiuto dei committenti alle prese con l’organizzazione di un pranzo o di una cena importanti per assisterli nel risolvere brillantemente la prova e stupire i loro ospiti con un ricevimento a cinque stelle.</p>
      <p>Castrignano effettuerà veri e propri relooking per trasformare stanze senza personalità in ambienti eleganti e accoglienti grazie a dettagli unici e originali, in linea con le ultime tendenze del design. Di Pinto guiderà passo dopo passo i protagonisti di ogni puntata svelando loro segreti e trucchi del mestiere per stupire e conquistare i commensali con piatti semplici, ma gustosi e di grande effetto.</p>
      <blockquote>"<i>Sono davvero felice di essere alla terza edizione di Aiuto! Arrivano gli ospiti… che quest’anno si arricchisce di un’importante novità: un nuovo chef che, sono certo, porterà una carica di energia e simpatia al programma. Un vero e proprio vulcano, e non solo perché è di origine napoletane! Ho avuto modo di conoscere Roberto frequentando il ristorante che poco più di un anno fa ha aperto vicino al mio studio e mi sono subito innamorato della sua cucina: creativa, ma verace perché fatta non per stupire, ma per soddisfare il palato e il piacere del gusto. Sono certo che il mio pubblico potrà trovare in queste sei nuove storie tante ispirazioni e tanti suggerimenti non solo dal punto di vista dell’interior design, ma anche dal punto di vista della cucina</i>”, dichiara Castrignano.</blockquote>
    </article>
  </body>
</html>