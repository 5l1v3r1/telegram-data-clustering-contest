<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/economics/finances/ukrzaliznicya-priznachila-sim-dodatkovih-pojizdiv-na-zimovi-svyata-641730.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-22T12:34:58+00:00"/>
    <meta property="og:title" content="Укрзалізниця призначила сім додаткових поїздів на зимові свята"/>
    <meta property="og:description" content="Також п’яти потягам подовжено маршрути, щоб розширити географію залізничних перевезень"/>
  </head>
  <body>
    <article>
      <h1>Укрзалізниця призначила сім додаткових поїздів на зимові свята</h1>
      <address>
        <time datetime="2019-11-22T12:34:58+00:00">22 Nov 2019, 12:34</time>
      </address>
      <h4>Також п’яти потягам подовжено маршрути, щоб розширити географію залізничних перевезень</h4>
      <p>Укрзалізниця на новорічні та різдвяні свята вже призначила 7 додаткових поїздів. Також п’яти поїздам подовжено маршрути, щоб розширити географію залізничних перевезень. Традиційно найпопулярнішими напрямками взимку є Львів, Одеса та Ужгород.</p>
      <p>Про це <a href="https://www.uz.gov.ua/press_center/up_to_date_topic/505937/">йдеться на сайті</a> компанії.</p>
      <p>Зокрема, поїзд № 181/182 Київ — Львів вирушатиме зі Львова 21, 22, 25, 26 грудня о 12:18 та прибуватиме до Києва о 00:02. Зворотно з Києва відправлення о 00:55 22, 23, 26, 27 грудня, прибуття до Львова о 10:36.</p>
      <p>Поїзд № 197/198 Київ — Ковель курсуватиме 28 грудня, відправлення з Києва о 06:19, прибуття до Ковеля о 14:48. Зворотно відправлення з Ковеля об 11:27, прибуття до Києва о 20:45. </p>
      <p>Поїзд № 216/215 Жмеринка — Київ курсуватиме 23 грудня: відправлення із Жмеринки о 14:20, прибуття до Києва о 19:28.</p>
      <p>Поїзд № 223/224 Київ — Одеса курсуватиме 29 грудня та 4 січня. З Києва поїзд відправиться о 07:46 та прибуде до Одеси о 17:55. З Одеси поїзд вирушатиме о 11:03 та прибуватиме до Києва о 20:31. </p>
      <p>Поїзд № 205/206 Покровськ — Харків курсуватиме 22, 27, 28, 29, 30 грудня, 2 та 4 січня. Відправлення з Покровська о 09:20 та прибуття до Харкова о 14:49. Відправлення з Харкова о 16:44 та прибуття до Покровська о 22:07.</p>
      <p>Поїзд № 168 Львів — Одеса курсуватиме 22, 27, 30 грудня та 2 січня. Відправлення зі Львова о 09:40 та прибуття до Одеси о 20:23. Відправлення з Одеси о 10:18 та прибуття до Львова о 21:05. </p>
      <p>Поїзд № 202/201 Львів — Ужгород призначений на 29 грудня та 1 січня, відправлення зі Львова о 06:43 та прибуття до Ужгорода о 12:10. Відправлення з Ужгорода о 14:05 та прибуття до Львова о 19:55.</p>
      <p>Крім того, для зручних подорожей у святкові дні низці поїздів подовжено маршрут. </p>
      <p>Маршрут поїзда № 72 Запоріжжя — Київ подовжено до Чопа. Рейси відбуватимуться щоденно з 22 грудня по 4 січня. Відправлення з Запоріжжя о 19:47 та прибуття до Чопа о 23:45 наступної доби. У зворотному напрямку відправлення о 01:05 та прибуття до Запоріжжя о 07:49 наступної доби.</p>
      <p>Маршрут поїзда № 76/75 Кривий Ріг — Київ подовжено до Ужгорода. Поїзд курсуватиме щоденно з 27 грудня по 4 січня, зворотно з Ужгорода — з 29 грудня по 3 січня. Відправлення з Кривого Рогу о 20:59 та прибуття до Ужгорода о 21:58, відправлення з Ужгорода о 06:25 та прибуття до Кривого Рогу о 06:23. </p>
      <p>Маршрут поїзда 179/192 Дніпро — Київ подовжено до Львова. Він курсуватиме щоденно з 25 грудня по 4 січня. Відправлення з Дніпра о 22:39 та прибуття до Львова о 16:25. У зворотному напрямку поїзд вирушатиме о 23:19 та прибуватиме о 17:17.</p>
      <p>Маршрут поїзда № 180/291 Львів — Київ подовжено до Дніпра. Поїзд курсуватиме щоденно з 26 грудня по 4 січня. Відправлення зі Львова о 11:50, прибуття до Дніпра о 06:40. Зворотно з Дніпра відправлення о 13:07 та прибуття до Львова о 06:00. </p>
      <p>Маршрут поїзда № 179/180 Суми — Київ подовжено до Вінниці. Поїзд курсуватиме 20, 27, 30, 31 грудня та 2 січня. Відправлення із Сум о 05:35 та прибуття до Вінниці о 13:11. Зворотно відправлення з Вінниці о 13:44 та прибуття до Сум о 21:34.</p>
      <p>Квитки на ці поїзди вже можна <a href="https://booking.uz.gov.ua/">придбати онлайн</a> та в залізничних касах.</p>
      <p>Як повідомлялося раніше, загалом до новорічних та різдвяних свят Укрзалізниця планує призначити 35 додаткових поїздів далекого сполучення.</p>
      <related>
        <a href="https://glavcom.ua/news/na-mikolajivskomu-vokzali-vidkrili-zalu-ochikuvannya-dlya-viyskovih--641619.html"/>
        <a href="https://glavcom.ua/economics/finances/ukrzaliznicyu-cogo-roku-minuvali-u-pyat-raziv-chastishe-nizh-torik-641541.html"/>
        <a href="https://glavcom.ua/news/nabu-zavershilo-slidstvo-pro-rozkradannya-20-mln-ukrzaliznici-641254.html"/>
      </related>
    </article>
  </body>
</html>