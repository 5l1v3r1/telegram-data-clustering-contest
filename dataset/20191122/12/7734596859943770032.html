<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cretalive.gr/crete/gemath-paroysia-ths-perifereias-krhths-se-eyropaika-programmata-kai-diktya-1114788"/>
    <meta property="og:site_name" content="Cretalive"/>
    <meta property="article:published_time" content="2019-11-22T12:46:00+00:00"/>
    <meta property="og:title" content="&quot;Γεμάτη&quot; η παρουσία της Περιφέρειας Κρήτης σε Ευρωπαϊκά προγράμματα και Δίκτυα"/>
    <meta property="og:description" content="Αναλυτική ενημέρωση από τον αρμόδιο Αντιπεριφερειάρχη Γιώργο Αλεξάκη"/>
  </head>
  <body>
    <article>
      <h1>"Γεμάτη" η παρουσία της Περιφέρειας Κρήτης σε Ευρωπαϊκά προγράμματα και Δίκτυα</h1>
      <h2>Αναλυτική ενημέρωση από τον αρμόδιο Αντιπεριφερειάρχη Γιώργο Αλεξάκη</h2>
      <address>
        <time datetime="2019-11-22T12:46:00+00:00">22 Nov 2019, 12:46</time>
      </address>
      <p>Μια αναλυτική ενημέρωση για την σημαντική "δράση" και συμμετοχή της Περιφέρειας Κρήτης, σε Ευρωπαϊκά Προγράμματα και Ευρωπαϊκά Δίκτυα έγινε σε Περιφερειακούς Συμβούλους και στελέχη της Περιφέρειας, από τον <b>Γιώργο Αλεξάκη</b>. <br/>Στην παρουσίαση, από τον <b>Αντιπεριφερειάρχη επί Ευρωπαϊκών και Διεθνών Θεμάτων</b>, έδωσε το παρών και ο <b>Σταύρος Αρναουτάκης, </b>ο οποίος υπογράμμισε χαρακτηριστικά<b>: </b>"Η<b> Ευρώπη δεν είναι δυστυχώς αυτή που οραματιστήκαμε, των λαών, αλλά των τραπεζών". </b><br/>"Πρέπει να δούμε πώς θα βελτιωθούμε σε λειτουργικά θέματα. Τα τελευταία χρόνια έχουν αποχωρήσει 300 συνεργάτες μας. Αξίζουν θερμά συγχαρητήρια σε όλους τους ανθρώπους που έχουν μείνει πίσω κι εργάζονται. Κάνουν μια υπεράνθρωπη προσπάθεια. Τα στελέχη μας έχουν μεγάλη επαρκεια, τα ζηλεύουν και στο εξωτερικό. Κάνουν ένα Μαραθώνιο" τόνισε ο κ. Αρναουτάκης και χαρακτήρισε πολύ σημαντικό το γεγονός πως η <b>Περιφέρεια Κρήτης βρίσκεται "στην</b><b> καρδιά της λήψης αποφάσεων, με το γραφείο μας. </b><b>Έξω είμαστε Εθνική Ελλάδος. Το ίδιο πρέπει και μπορούμε να κάνουμε κι εδώ, προς όφελος των πολιτών. Κι όπως είπε ο Μπαρακ Ομπαμα: Yes we can! "</b></p>
      <p>Ο Περιφερειάρχης Κρήτης, όπως ανέφερε, έχει ζητησει από τον Απόστολο Τζιτζικωστα να δημιουργηθεί γραφείο της Ένωσης Περιφερειών στις Βρυξέλλες.</p>
      <p>Ο <b>Γιώργος Αλεξάκης</b> αναφέρθηκε στα <b>οφέλη που προκύπτουν από τα Ευρωπαϊκά Προγράμματα είτε ως γνώση ειτε ως εργαλείο για κάθε πολίτη. </b>Η συμμετοχη σε καθε προγραμμα χρηματοδοτείται απο το ίδιο το πρόγραμμα ή από το ΠΔΕ, αρα με τη στενή έννοια δεν επιβαρύνεται ο προϋπολογισμός της Περιφέρειας.</p>
      <p>
        <b>Επεσήμανε ότι μέσω των προγραμμάτων υπάρχει τριβή με τις ευρωπαϊκές πολιτικές, γνώση και εμπειρίες αλλά και ισχυροποίηση της φωνής σε επίπεδο Ευρώπης. </b>
        <b>Με αυτόν τον τρόπο ενισχύεται η διεκδίκηση λύσεων για προβλήματα που είναι κοινά για περισσότερες Περιφέρειες.</b>
      </p>
      <p>Ο Αντιπεριφερειάρχης παρουσίασε και το ρόλο του γραφείου της Περιφέρειας στις Βρυξέλλες καθώς και τα δίκτυα στα οποία συμμετέχει η Κρήτη και τα οποία είναι περίπου 16 στον αριθμό.<br/>Όπως ανέφερε ο κ. Αλεξάκης: "<b>Στην Κρήτη είμαστε ώριμοι, ανταγωνιστικοί και πρωτοπόροι: επιστημονικά, ερευνητικά, σε διεθνές επίπεδο Μαθαίνουμε την Ευρωπαϊκή Ατζέντα και την υλοποιούμε στην Κρήτη</b>"</p>
      <figure>
        <img src="https://cdn.cretalive.gr/_750xAUTO_fit_center-center_86/alexakisenimerosi.jpg?mtime=20191122124510"/>
      </figure>
      <figure>
        <img src="https://cdn.cretalive.gr/_750xAUTO_fit_center-center_86/alexakisenimerosi6.jpg?mtime=20191122124450"/>
      </figure>
      <figure>
        <img src="https://cdn.cretalive.gr/_750xAUTO_fit_center-center_86/alexakisenimerosi2.jpg?mtime=20191122124512"/>
      </figure>
      <figure>
        <img src="https://cdn.cretalive.gr/_750xAUTO_fit_center-center_86/alexakisenimerosi5.jpg?mtime=20191122124446"/>
      </figure>
      <figure>
        <img src="https://cdn.cretalive.gr/_750xAUTO_fit_center-center_86/alexakisenimerosi4.jpg?mtime=20191122124440"/>
      </figure>
      <figure>
        <img src="https://cdn.cretalive.gr/_750xAUTO_fit_center-center_86/alexakisenimerosi3.jpg?mtime=20191122124438"/>
      </figure>
    </article>
  </body>
</html>