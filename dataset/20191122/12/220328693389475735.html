<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/balgariya-obshtestvo/prokuraturata-razsledva-okolo-yazovir-studena-407340.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-22T12:08:00+00:00"/>
    <meta property="og:title" content="Кметът на Перник на среща с Цацаров и Гешев"/>
    <meta property="og:description" content="Цацаров и Гешев се срещнаха с кмета на Перник Станислав Владимиров"/>
  </head>
  <body>
    <article>
      <h1>Кметът на Перник на среща с Цацаров и Гешев</h1>
      <address>
        <time datetime="2019-11-22T12:08:00+00:00">22 Nov 2019, 12:08</time>
      </address>
      <p>В Окръжна прокуратура – Перник вече е образувано досъдебно производство с предмет на разследване „длъжностни престъпления“. Това съобщиха от прокуратурата, след като главният прокурор Сотир Цацаров и неговият заместник Иван Гешев се срещнаха с кмета на Перник Станислав Владимиров. Поводът на срещата е подаденият от кмета сигнал за експлоатацията и режима на ползване на язовир Студена.</p>
      <p>Кметът е информиран за предприетите от Прокуратурата действия, както след подадения от него сигнал, така и служебно.</p>
      <p>Срещата е била по повод сигнала на кмета, образуваната служебно проверка в РП-Перник относно допуснати закононарушения, в резултат на които е въведен режим на ограничено водоползване в гр. Перник и близките населени места, постъпилото в РП-Перник отворено писмо от граждани във връзка с въведения режим за водоподаване.</p>
      <p>Цацаров и Гешев информирали Станислав Владимиров за предприетите от ПРБ действия. Възложена е проверка на МРРБ и МОСВ по отношение на язовир Студена – собственост, ползватели, сключени договори за възлагане на управлението на язовира, издадени разрешителни за водовземане, режим на източване на язовира и др. </p>
    </article>
  </body>
</html>