<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://kg.ua/news/cholovik-pokatavsya-na-chuzhomu-transporti-i-zaplatit-za-ce-shtraf"/>
    <meta property="og:site_name" content="Кременчугская газета"/>
    <meta property="article:published_time" content="2019-11-22T12:30:00+00:00"/>
    <meta property="og:title" content="Чоловік покатався на чужому транспорті і заплатить за це штраф"/>
    <meta property="og:description" content="Вирок Кременчуцького райсуду. Днями Кременчуцький районний суд Полтавської області у відкритому судовому засіданні розглянув справу за ч.1 ст.190 Кримінального кодексу України, тобто заволодіння чужим майном шляхом зловживання довірою (шахрайство)."/>
  </head>
  <body>
    <article>
      <h1>Чоловік покатався на чужому транспорті і заплатить за це штраф</h1>
      <address>
        <time datetime="2019-11-22T12:30:00+00:00">22 Nov 2019, 12:30</time>
      </address>
      <p>
        <b>Вирок Кременчуцького райсуду.</b>
      </p>
      <p>Днями Кременчуцький районний суд Полтавської області у відкритому судовому засіданні розглянув справу за ч.1 ст.190 Кримінального кодексу України, тобто заволодіння чужим майном шляхом зловживання довірою (шахрайство).</p>
      <p>Про це йдеться в <a href="http://reyestr.court.gov.ua/Review/85694362">Єдиному реєстрі судових рішень.</a></p>
      <p>Раніше не судимий уродженець Хорольського району В період з 20 травня до 10 червня 2017 року, маючи злочинний умисел спрямований на заволодіння велосипедом «Україна», прийшов до свого знайомого.</p>
      <p>Зловживаючи довірою власника транспортного засобу, взяв у тимчасове користування велосипед «Україна». А в зазначений час не повернув, майном розпорядився на власний розсуд обернувши на власну користь.</p>
      <p>Своїми протиправними діями обвинувачуваний спричинив потерпілому матеріальну шкоду на загальну суму 900 грн.</p>
      <p>Обвинувачений в судовому засіданні вину у вчиненні інкримінованого йому кримінального правопорушення визнав повністю.</p>
      <p> Суд визнав обвинувачуваного винним у вчиненні кримінального правопорушення, передбаченого ч.1 ст. 190 КК України і призначив покарання у виді 510 гривень штрафу.</p>
      <p>На вирок може бути подана апеляція в Апеляційний суд Полтавської області протягом тридцяти діб з моменту його проголошення через Кременчуцький районний суд.</p>
      <p> </p>
      <p> </p>
      <p>Антоніна Озерна</p>
      <p> </p>
    </article>
  </body>
</html>