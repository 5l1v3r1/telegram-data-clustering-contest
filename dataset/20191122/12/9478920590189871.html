<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ert.gr/perifereiakoi-stathmoi/kozani/ptolema%ce%90da-kalesma-gia-maziki-symmetochi-sto-syllalitirio/"/>
    <meta property="og:site_name" content="ert.gr"/>
    <meta property="article:published_time" content="2019-11-22T12:46:27+00:00"/>
    <meta property="og:title" content="Πτολεμαΐδα: Κάλεσμα για μαζική συμμετοχή στο Συλλαλητήριο"/>
    <meta property="og:description" content="Σε μαζική συμμετοχή κάλεσαν το Λαό οι φορείς της περιοχής , στη διάρκεια σημερινής συνέντευξης Τύπου στο Δημαρχείο Εορδαίας, στο Συλλαλητήριο που θα πραγματοποιηθεί την Δευτέρα 25 Νοεμβρίου στις 5 το απόγευμα στην  Κεντρική πλατεία Πτολεμαίδας, ενάντια στο κλείσιμο Λιγνιτικών Μονάδων."/>
  </head>
  <body>
    <article>
      <h1>Πτολεμαΐδα: Κάλεσμα για μαζική συμμετοχή στο Συλλαλητήριο</h1>
      <address><time datetime="2019-11-22T12:46:27+00:00">22 Nov 2019, 12:46</time> by <a rel="author">Αναστασία Παπαντώνη</a></address>
      <p>Σε μαζική συμμετοχή κάλεσαν το Λαό οι φορείς της περιοχής , στη διάρκεια σημερινής συνέντευξης Τύπου στο Δημαρχείο Εορδαίας, στο Συλλαλητήριο που θα πραγματοποιηθεί την Δευτέρα 25 Νοεμβρίου στις 5 το απόγευμα στην  Κεντρική πλατεία Πτολεμαίδας, ενάντια στο κλείσιμο Λιγνιτικών Μονάδων.</p>
      <figure>
        <img src="https://www.ert.gr/wp-content/uploads/2019/11/20191122_125246.jpg"/>
      </figure>
      <p>Οι συμμετέχοντες στη σύσκεψη, με πρωτοβουλία της ΓΕΝΟΠ ΔΕΗ και των Σωματείων της ΔΕΗ, έκαναν λόγο για «Εθνικό έγκλημα» που συντελείται σε βάρος του Λιγνιτικού Λεκανοπεδίου της Δυτικής Μακεδονίας, αλλά και για βίαιη μετάβαση στη Μεταλιγνιτική εποχή, οδηγώντας την περιοχή σε  «ξαφνικό θάνατο», χωρίς, όπως είπαν, να υπάρχει κανένας σχεδιασμός για την επόμενη ημέρα.</p>
      <figure>
        <img src="https://www.ert.gr/wp-content/uploads/2019/11/20191122_125353.jpg"/>
      </figure>
      <p>Τόνισαν ακόμη ότι στον Αγώνα αυτόν, «είμαστε μόνοι μας» γιατί  όλα τα πολιτικά κόμματα – πλήν Κ Κ Ε- έχουν την ίδια θέση  και συνεπώς θα πρέπει να δημιουργηθεί ένα πλατύ, αρραγές, μέτωπο, για να αντισταθούμε απέναντι στο «τσουνάμι» που έρχεται «μετατρέποντας την περιοχή σε Μαντούδι», σε «κρανίου τόπο». Σε ότι αφορά τις 48ωρες επαναλαμβανόμενες απεργιακές κινητοποιήσεις της ΓΕΝΟΠ ΔΕΗ, με αφορμή τη συζήτηση στη Βουλή για τις εργασιακές σχέσεις στη ΔΕΗ, ξεκινούν την Δευτέρα, στις 11 το βράδυ από τα Ορυχεία και στις 12 τα μεσάνυχτα στους Σταθμούς παραγωγής, με ανοιχτό το ενδεχόμενο, να βγούν Μονάδες, εκτός Λειτουργίας  Συλλαλητήριο για το κλείσιμο Λιγνιτικών Μονάδων θα γίνει την Δευτέρα στις 12 το μεσημέρι στη Μεγαλόπολη Αρκαδίας και την Τετάρτη 27 Νοεμβρίου, στις 5 το απόγευμα, στην Πλατεία Συντάγματος στην Αθήνα</p>
      <p>
        <b>ΕΡΤ ΚΟΖΑΝΗΣ- ΣΥΝΤΑΞΗ</b>
        <b>: </b>
        <b>Μαίρη Κεσκιλίδου</b>
      </p>
      <related>
        <h4>ΣΧΕΤΙΚΕΣ ΕΙΔΗΣΕΙΣ</h4>
        <a href="https://www.ert.gr/%ce%b1%cf%84%ce%b1%ce%be%ce%b9%ce%bd%cf%8c%ce%bc%ce%b7%cf%84%ce%b1/ekdilosi-gia-tin-exaleipsi-tis-vias-kata-ton-gynaik%ce%84no/"/>
        <a href="https://www.ert.gr/perifereiakoi-stathmoi/kozani/ptolema%ce%90da-kalesma-gia-maziki-symmetochi-sto-syllalitirio/"/>
        <a href="https://www.ert.gr/%ce%b1%cf%84%ce%b1%ce%be%ce%b9%ce%bd%cf%8c%ce%bc%ce%b7%cf%84%ce%b1/tin-paraitisi-toy-adoni-georgiadi-zita-o-vasilis-kokkalis/"/>
        <a href="https://www.ert.gr/perifereiakoi-stathmoi/komotini/komotini-tis-tetartes-pame-akadimia/"/>
        <a href="https://www.ert.gr/%ce%b1%cf%84%ce%b1%ce%be%ce%b9%ce%bd%cf%8c%ce%bc%ce%b7%cf%84%ce%b1/to-festival-dramas-taxideyei-stin-elassona/"/>
        <a href="https://www.ert.gr/perifereiakoi-stathmoi/tripoli/tripoli-enimerosi-gia-tin-emfyli-via/"/>
      </related>
    </article>
  </body>
</html>