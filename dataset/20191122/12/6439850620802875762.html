<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dailyjanakantha.com/details/article/462432/%E0%A6%87%E0%A6%B8%E0%A6%B0%E0%A6%BE%E0%A7%9F%E0%A7%87%E0%A6%B2%E0%A7%87%E0%A6%B0-%E0%A6%AA%E0%A7%8D%E0%A6%B0%E0%A6%A7%E0%A6%BE%E0%A6%A8%E0%A6%AE%E0%A6%A8%E0%A7%8D%E0%A6%A4%E0%A7%8D%E0%A6%B0%E0%A7%80-%E0%A6%A8%E0%A7%87%E0%A6%A4%E0%A6%BE%E0%A6%A8%E0%A6%BF%E0%A7%9F%E0%A6%BE%E0%A6%B9%E0%A7%81%E0%A6%B0-%E0%A6%AC%E0%A6%BF%E0%A6%B0%E0%A7%81%E0%A6%A6%E0%A7%8D%E0%A6%A7%E0%A7%87-%E0%A6%A6%E0%A7%81%E0%A6%B0%E0%A7%8D%E0%A6%A8%E0%A7%80%E0%A6%A4%E0%A6%BF%E0%A6%B0-%E0%A6%85%E0%A6%AD%E0%A6%BF%E0%A6%AF%E0%A7%8B%E0%A6%97"/>
    <meta property="og:site_name" content="Daily Janakantha"/>
    <meta property="article:published_time" content="2019-11-22T12:17:00+00:00"/>
    <meta property="og:title" content="ইসরায়েলের প্রধানমন্ত্রী নেতানিয়াহুর বিরুদ্ধে দুর্নীতির অভিযোগ"/>
    <meta property="og:description" content="অনলাইন ডেস্ক ॥ দুর্নীতির অভিযোগে অভিযুক্ত হয়েছেন ইসরায়েলের প্রধানমন্ত্রী বেনিয়ামিন নেতানিয়াহু। ইসরায়েলের অ্যাটর্নি জেনারেল অভিচাই ম্যানডেলব্লিট বৃহস্পতিবার এক বিবৃতিতে এ ঘোষণা দেন। নেতানিয়াহুর বিরুদ্ধে ঘুষ, জালিয়াতি ও বিশ্বাসভঙ্গের অভিযোগ আনা হয়েছে বলে জানিয়েছেন তিনি। ইসরায়েলের প্রধানমন্ত্রীর দায়িত্বে থাকা অবস্থায় প্রথম ব্যক্তি হিসেবে এই অবস্থার মুখোমুখি হলেন ..."/>
  </head>
  <body>
    <article>
      <h1>ইসরায়েলের প্রধানমন্ত্রী নেতানিয়াহুর বিরুদ্ধে দুর্নীতির অভিযোগ</h1>
      <address>
        <time datetime="2019-11-22T12:17:00+00:00">22 Nov 2019, 12:17</time>
      </address>
      <figure>
        <img src="http://www.dailyjanakantha.com/files/201911/1574428089_03.jpg"/>
      </figure>
      <p>অনলাইন ডেস্ক ॥ দুর্নীতির অভিযোগে অভিযুক্ত হয়েছেন ইসরায়েলের প্রধানমন্ত্রী বেনিয়ামিন নেতানিয়াহু।</p>
      <p>ইসরায়েলের অ্যাটর্নি জেনারেল অভিচাই ম্যানডেলব্লিট বৃহস্পতিবার এক বিবৃতিতে এ ঘোষণা দেন। নেতানিয়াহুর বিরুদ্ধে ঘুষ, জালিয়াতি ও বিশ্বাসভঙ্গের অভিযোগ আনা হয়েছে বলে জানিয়েছেন তিনি।</p>
      <p>ইসরায়েলের প্রধানমন্ত্রীর দায়িত্বে থাকা অবস্থায় প্রথম ব্যক্তি হিসেবে এই অবস্থার মুখোমুখি হলেন বেনিয়ামিন নেতানিয়াহু।</p>
      <p>বার্তা সংস্থা রয়টার্স বলছে, কোনো ধরনের অনিয়মের অভিযোগ অস্বীকার করে আসা নেতানিয়াহুর এখন পদত্যাগের কোনো আইনি বাধ্যবাধকতা নেই।</p>
      <p>নেতানিয়াহুর বিরুদ্ধে অভিযোগ, তার পক্ষে সংবাদ প্রচারের জন্য বেশ কয়েকটি শীর্ষস্থানীয় সংবাদমাধ্যমকে বিশেষ রাষ্ট্রীয় সুবিধা বা লাখ লাখ ডলারের উপহার দিয়েছেন বা দিতে চেয়েছেন।</p>
      <p>ঘুষের মামলায় দোষী সাব্যস্ত হলে ইসরায়েলের সবচেয়ে বেশি দিন প্রধানমন্ত্রী থাকা নেতানিয়াহুর সর্বোচ্চ ১০ বছর পর্যন্ত সাজা হতে পারে। আর জালিয়াতি ও বিশ্বাসভঙ্গের অভিযোগ প্রমাণিত হলে সর্বোচ্চ তিন বছরের সাজা হতে পারে।</p>
    </article>
  </body>
</html>