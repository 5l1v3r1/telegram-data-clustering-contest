<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://kanal3.bg/news/109370-Tedzka-katastrofa-v-Karddzaliysko%252C-dzena-e-postradala"/>
    <meta property="og:site_name" content="Канал 3"/>
    <meta property="article:published_time" content="2019-11-22T12:57:00+00:00"/>
    <meta property="og:title" content="Тежка катастрофа в Кърджалийско, жена е пострадала"/>
    <meta property="og:description" content="Тестовете за алкохол на водачите са с отрицателен резултат"/>
  </head>
  <body>
    <article>
      <h1>Тежка катастрофа в Кърджалийско, жена е пострадала</h1>
      <h2>Тестовете за алкохол на водачите са с отрицателен резултат</h2>
      <address>
        <time datetime="2019-11-22T12:57:00+00:00">22 Nov 2019, 12:57</time>
      </address>
      <p><b>59-годишна жена е била настанена в кърджалийската болница под наблюдение, след като лекият автомобил "Фолксваген", с който пътувала, бил блъснат в село Светулка вчера около 13 часа. Това съобщиха от ОДМВР-Кърджали. <br/></b> </p>
      <p>При движение с несъобразена скорост 64-годишен водач на "Киа" загубил контрол над управлението, навлязъл в насрещната лента и ударил "Фолксваген", в който е била пострадалата жена.</p>
      <p> </p>
      <p>Тестовете за алкохол на водачите са с отрицателен резултат. Дежурна оперативна група от РУ-Ардино е извършила оглед на мястото на произшествието. Образувано е досъдебно производство. Екип на пожарната служба в Ардино почистил пътното платно.</p>
      <p> <br/> </p>
      <p>Само с материални щети е пътен инцидент в землището на село Дюлица вчера около 15:30 часа. След нарушена дистанция 48-годишен водач на "ДАФ" блъснал намаляващ скоростта пред него товарен "Мерцедес" заради животно на пътното платно. Няма констатирана употреба на алкохол. Съставен е акт по ЗДвП. Служители на пожарния участък в село Бенковски почистили мястото на произшествието.</p>
      <p> <br/> </p>
      <related>
        <h4>Още по темата</h4>
        <a href="http://kanal3.bg/news/bulgaria/crime/109322-Zakopchaha-shofyor-v-Karddzaliysko-s-3.32-promila-alkohol"/>
        <a href="http://kanal3.bg/news/bulgaria/crime/109082-14-godishen-sedna-zad-volana-v-Karddzali%252C-katastrofira-i-posle-izbyaga"/>
      </related>
    </article>
  </body>
</html>