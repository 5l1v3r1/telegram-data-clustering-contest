<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://goodnet.gr/news-item/oristikan-oi-proimitelikoi-tou-kupellou-epsr.html"/>
    <meta property="og:site_name" content="GOODnet.gr"/>
    <meta property="article:published_time" content="2019-11-22T12:42:00+00:00"/>
    <meta property="og:title" content="Ορίστηκαν οι προημιτελικοί του Κυπέλλου ΕΠΣΡ"/>
    <meta property="og:description" content="Το επόμενο διάστημα και μέχρι την εκπνοή… του 2019 έχει προγραμματίσει η ΕΠΣ..."/>
  </head>
  <body>
    <article>
      <h1>Ορίστηκαν οι προημιτελικοί του Κυπέλλου ΕΠΣΡ</h1>
      <address>
        <time datetime="2019-11-22T12:42:00+00:00">22 Nov 2019, 12:42</time>
      </address>
      <p>Το επόμενο διάστημα και μέχρι την εκπνοή… του 2019 έχει προγραμματίσει η ΕΠΣ...</p>
      <p>Το επόμενο διάστημα και μέχρι την εκπνοή… του 2019 έχει προγραμματίσει η ΕΠΣ Ρεθύμνου να διοργανώσει τα πρώτα παιχνίδια της προημιτελικής φάσης του Κυπέλλου Ερασιτεχνών Ρεθύμνου. Με ένα παιχνίδι στο φινάλε του τρέχοντος μήνα (27/11) και τα άλλα τρία εντός Δεκεμβρίου θα ολοκληρωθεί η 1<sup>η</sup> αγωνιστική της Προημιτελικής φάσης, όπου και εδώ το σύστημα διεξαγωγής είναι διπλές αναμετρήσεις με σύστημα Uefa, που σημαίνει υπάρχουν και ρεβάνς.</p>
      <p>Δίχως άλλο το ζευγάρι που ξεχωρίζει από το πρόγραμμα της προημιτελικής φάσης είναι αυτό μεταξύ των εκπροσώπων του Ρεθύμνου στην Γ’ Εθνική. Ο Ρεθυμνιακός και η Επισκοπή θα αναμετρηθούν την Τετάρτη 18 Δεκεμβρίου στο γήπεδο της Σοχώρας, θέλοντας να κάνουν το πρώτο βήμα για να βρεθούν στα ημιτελικά της διοργάνωσης. Πρόκειται για την 4<sup>η</sup> αναμέτρηση μεταξύ των φαβορί για το Κύπελλο φέτος, αφού έχουν προηγηθεί η επικράτηση του Ρεθυμνιακού στα πέναλτι στον αγώνα Super Cup, η νίκη της Επισκοπής στο ίδιο γήπεδο για το πρωτάθλημα, αλλά και το επικείμενο παιχνίδι του β’ γύρου της Γ’ Εθνικής στο ΔΑΚ Γάλλου, που θα διεξαχθεί την 1<sup>η</sup> Δεκεμβρίου.</p>
      <p>Την ίδια ημέρα και ώρα (στις 15.00 δηλαδή) με το ζευγάρι Γ’ Εθνικής… θα διεξαχθεί και το πρώτο παιχνίδι του ζευγαριού ΑΟ Άρης-ΑΟ Ποσειδών στα Μισίρια. Αυτά τα δύο θα είναι τα παιχνίδια που θα ολοκληρώσουν την 1<sup>η</sup> αγωνιστική στην προημιτελική φάση του Κυπέλλου ΕΠΣΡ. Η αρχή στους προημιτελικούς θα γίνει την επόμενη Τετάρτη 27 Νοεμβρίου (15.00) στο Μελιδόνι με τον τοπικό Τάλω να υποδέχεται την Ασή Γωνιά, με τους Αποκορωνιώτες να ψάχνει την ρεβάνς για την πρόσφατη – την περασμένη Κυριακή – ήττα στο πρωτάθλημα στους Αρμένους. Ο δεύτερος στη σειρά προημιτελικός Κυπέλλου ΕΠΣΡ… είναι αυτός μεταξύ των Αστέρων, όπου αυτός του Ρεθύμνου θα υποδεχθεί αυτό του Περάματος.</p>
      <p>Όσον αφορά τους επαναληπτικούς αυτοί θα διεξαχθούν με την έλευση της νέας χρονιάς…</p>
      <p>Γ’ ΦΑΣΗ (Προημιτελική)</p>
      <p>Τετάρτη 27 Νοεμβρίου (15.00)</p>
      <p>Γ2. Τάλως Μελιδονίου – Ασή Γωνιά (Μελιδονίου)</p>
      <p>Τετάρτη 11 Δεκεμβρίου (15.00)</p>
      <p>Γ3. ΑΟΝ Αστέρας – Αστέρας Περάματος (Ρεθύμνου).</p>
      <p>Τετάρτη 18 Δεκεμβρίου (15.00)</p>
      <p>Γ1. ΑΟ Άρης – ΑΟ Ποσειδών (Μισιρίων).</p>
      <p>Γ4. Ρεθυμνιακός – Επισκοπή (Ρεθύμνου).</p>
      <p>Δ’ ΦΑΣΗ (Ημιτελική)</p>
      <p>Δ1. Νικητής Γ1 – Νικητής Γ2</p>
      <p>Δ2. Νικητής Γ3 – Νικητής Γ4</p>
      <p>ΤΕΛΙΚΟΣ</p>
      <p>Ε1. Νικητής Δ1 – Νικητής Δ2</p>
      <p>Β’ ΦΑΣΗ</p>
      <p>
        <b>1<sup>ος</sup> Αγώνας</b>
      </p>
      <p>Τετάρτη 16 Οκτωβρίου (16.00)</p>
      <p>
        <b>Β1. Ερμής Ζωνιανών – ΑΟ Ποσειδών        0 – 1</b>
      </p>
      <p>(90’ Σπανίδης)</p>
      <p>
        <b>Β2. Ασή Γωνιά – Ε.Α.Π.       1 – 2</b>
      </p>
      <p>(49’ Παπαδογιαννάκης – 12’ Σαμιώτης, 31’ Αλεξανδρόπουλος).</p>
      <p>
        <b>2<sup>ος</sup> Αγώνας</b>
      </p>
      <p>Τετάρτη 30 Οκτωβρίου</p>
      <p>
        <b>Β1. ΑΟ Ποσειδών – Ερμής Ζωνιανών        3 – 1</b>
      </p>
      <p>(46’ Στελίκος, 69’, 78’ Σηφακάκης – 5’ πεν. Βαρδάκης)</p>
      <p>
        <b>Β2. Ε.Α.Π. – Ασή Γωνιά       0 – 2</b>
      </p>
      <p>(29’ Ν. Αποστολάκης, 55’ Παπαδογιαννάκης)</p>
      <p>Γ.Σ.</p>
    </article>
  </body>
</html>