<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportky.zoznam.sk/c/220783/neporazeny-kral-si-znovu-navlecie-rukavice-z-boxerskeho-ringu-zrejme-do-mma"/>
    <meta property="og:site_name" content="Športky.sk"/>
    <meta property="article:published_time" content="2019-11-22T12:00:00+00:00"/>
    <meta property="og:title" content="Neporazený kráľ si znovu navlečie rukavice: Z boxerského ringu zrejme do MMA!"/>
    <meta property="og:description" content="LOS ANGELES - Bývalý americký boxer Floyd Mayweather sa pravdepodobne plánuje vrátiť do zápasového diania."/>
  </head>
  <body>
    <article>
      <h1>Neporazený kráľ si znovu navlečie rukavice: Z boxerského ringu zrejme do MMA!</h1>
      <address>
        <time datetime="2019-11-22T12:00:00+00:00">22 Nov 2019, 12:00</time>
      </address>
      <p>LOS ANGELES - Bývalý americký boxer Floyd Mayweather sa pravdepodobne plánuje vrátiť do zápasového diania.</p>
      <p>Štyridsaťdvaročný držiteľ rekordnej šnúry víťazstiev navštívil spolu s prezidentom organizácie miešaných bojových umení (MMA) UFC Danom Whiteom súboj zámorskej NBA. Po spoločnej debate následne pridal dva príspevky na sociálnu sieť Instagram. V prvom informoval o plánovaní novej "špeciálnej" udalosti na rok 2020 a v druhom uviedol, že je pripravený na návrat. Podľa niektorých zdrojov by sa mohol zúčastniť na niektorom z budúcoročných galavečerov UFC a zápasiť tak pod pravidlami MMA.</p>
      <p>Bývalý majster sveta sa naposledy v ringu predstavil vlani koncom decembra. Na podujatí v Japonsku vtedy za 139 sekúnd zdolal tamojšieho bojovníka Tenšina Nasukawu a na svoje konto si pripísal 9 miliónov amerických dolárov. Informáciu priniesla agentúra DPA.</p>
      <footer><b>Zdroj:</b> TASR<br/><b>Foto:</b> SITA/AP/Steve Marcus</footer>
      <related>
        <h4>SÚVISIACE ČLÁNKY</h4>
        <a href="https://sportky.zoznam.sk/c/220751/video-sampion-nurmagomedov-o-dlhoocakavanej-odvete-s-mcgregorom-idiotom-nevenujem-pozornost"/>
        <a href="https://sportky.zoznam.sk/c/220747/dopingovy-skandal-v-rusku-si-vyziadal-obete-sefa-atletiky-a-dalsich-funkcionarov-suspendovali"/>
        <a href="https://sportky.zoznam.sk/c/220665/americkemu-boxerovi-sa-zrutil-svet-najprv-prva-prehra-v-profiringu-potom-toto"/>
        <a href="https://sportky.zoznam.sk/c/220575/foto-sagan-sucastou-jedinecnej-galerie-tourminatora-postavili-zo-70-tisic-kuskov-lega"/>
      </related>
    </article>
  </body>
</html>