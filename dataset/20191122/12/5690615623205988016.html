<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837232-u-pidyizdi-stolichnogo-budinku-stavsya-vibukh"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-22T12:50:00+00:00"/>
    <meta property="og:title" content="У під'їзді столичного будинку стався вибух"/>
    <meta property="og:description" content="КИЇВ. 22 листопада. УНН. У під'їзді столичної житлового будинку у ніч на п'ятницю стався вибух, внаслідок події ніхто не постраждав. Наразі відкрито …"/>
  </head>
  <body>
    <article>
      <h1>У під'їзді столичного будинку стався вибух</h1>
      <address><time datetime="2019-11-22T12:50:00+00:00">22 Nov 2019, 12:50</time> by <a rel="author">Юлія Шрамко</a></address>
      <slideshow>
        <figure>
          <img src="https://www.unn.com.ua/uploads/media/photo/2019/11/22/784e2a325a637c313bf80cee5f3643f0ed6755c2.jpg"/>
        </figure>
        <figure>
          <img src="https://www.unn.com.ua/uploads/media/photo/2019/11/22/12dc9f5539e345cbe54dcfc28536a825c70ad5de.jpg"/>
        </figure>
      </slideshow>
      <p><b>КИЇВ. 22 листопада. УНН. </b>У під'їзді столичної житлового будинку у ніч на п'ятницю стався вибух, внаслідок події ніхто не постраждав. Наразі відкрито кримінальне провадження. Про це <b>УНН</b> повідомляє з посиланням на пресслужбу поліції Києва.</p>
      <p>"Близько 23:00 до поліції Шевченківського району надійшло повідомлення про те, що у під'їзді будинку на вулиці Олеся Гончара пролунав вибух", - повідомили у поліції.</p>
      <p>По прибуттю на місце події правоохоронці встановили, що внаслідок інциденту ніхто не постраждав, тільки пошкоджено внутрішнє оздоблення.</p>
      <p>Крім того, дільничні офіцери поліції провели поквартирний обхід та опитали свідків і мешканців будинку. Також слідчі провели огляд місця події та виявили і вилучили звідти деформовані металеві фрагменти, які направили на експертизу.</p>
      <p>Співробітники карного розшуку Шевченківського управління поліції вилучають записи з камер відеоспостереження та проводять усі необхідні заходи аби встановити та затримати причетних осіб до даного правопорушення.</p>
      <p>Наразі слідчим відділом Шевченківського управління поліції розпочато кримінальне провадження за ч. 4 ст. 296 (Хуліганство) Кримінального кодексу України. Санкція статті передбачає позбавлення волі на строк до семи років.</p>
      <p>Нагадаємо, раніше через вибух гранати у Києві загинули сезонні <a href="https://www.unn.com.ua/uk/news/1836260-vibukh-granati-u-kiyevi-zaginuli-sezonni-robitniki">робітники</a>.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2FUA.KyivPolice%2Fvideos%2F2198729773765480%2F&amp;show_text=0&amp;width=560" width="560" height="314" data-service="Facebook" scrolling="no"/>
      </figure>
    </article>
  </body>
</html>