<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://t24.com.tr/haber/2020-de-trump-ile-kim-yarisacak-yeni-ankete-gore-sanders-biden-i-yakaladi,849247"/>
    <meta property="og:site_name" content="T24"/>
    <meta property="article:published_time" content="2019-11-22T12:56:00+00:00"/>
    <meta property="og:title" content="2020'de Trump ile kim yarışacak? | Yeni ankete göre Sanders, Biden'ı yakaladı"/>
    <meta property="og:description" content="2020'de Trump ile kim yarışacak? | Yeni ankete göre Sanders, Biden'ı yakaladı"/>
  </head>
  <body>
    <article>
      <h1>2020'de Trump ile kim yarışacak? | Yeni ankete göre Sanders, Biden'ı yakaladı</h1>
      <h2>2020'de Trump ile kim yarışacak? | Yeni ankete göre Sanders, Biden'ı yakaladı</h2>
      <address>
        <time datetime="2019-11-22T12:56:00+00:00">22 Nov 2019, 12:56</time>
      </address>
      <p><b>T24 Dış haberler<br/></b>ABD'de Emerson Üniversitesi tarafından yapılan ulusal ankete göre Demokrat Parti'nin 2020 başkan adayı olmak için verilen yarışta Bağımsız Vermont senatörü Bernie Sanders, eski Başkan Yardımcısı  Joe Biden'ı yakaladı.<br/>Biden adaylığını açıkladığı günden sonra uzun süre anketlerde birinci sıraya ambargo koymuş, ancak son aylarda oy kaybı yaşamaya başlamıştı. Emerson'ın bu anketine göre Biden oy kaybını durdursa da, oylarını Ekim'den bu yana artırmayı başaramadı. Öte yandan Biden adaylığını açıklamadan önce yarışın favorisi olarak görülen ancak daha sonra bazı anketlerde dördüncülüğe kadar düşen Sanders, geçen ay geçirdiği kalp krizine rağmen iyi bir rüzgar yakaladı. Bağımsız senatör, Emerson'ın anketine göre ülke genelinde oylarını yüzde 27'ye çıkararak Biden'ı yakalamayı başardı.</p>
      <figure>
        <img src="https://media-cdn.t24.com.tr/media/library/2019/11/1574428286706-nov-4.png"/>
      </figure>
      <p>Ankete göre Demokrat Parti ön seçimlerine giden süreçte en büyük sürpriz yapan isimlerden biri olan Massachusetts Senatörü Elizabeth Warren'ın yüzde bir oy kaybettiği görülüyor.<br/>Emerson'ın yaptığı son ankette katılımcılara ayrıca ABD Başkanı Trump ile olası Demokrat Parti adayları arasında yapılacak bir seçimin de sonucu tespit edilmeye çalışıldı. Ankete göre aday adayları içinde Trump'la yapılacak potansiyel bir yarışı sadece Sanders kazanabiliyor. <br/>Demokrat Parti'nin 2020 adayını belirleyecek ön seçimlerin ilk ayağı 3 Şubat 2020'de Iowa'da yapılacak.</p>
      <figure>
        <img src="https://media-cdn.t24.com.tr/media/library/2019/11/1574428304707-nov-1.png"/>
      </figure>
    </article>
  </body>
</html>