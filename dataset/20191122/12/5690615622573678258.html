<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837224-luganskiy-sud-vkotre-vidklav-rozglyad-spravi-yefremova"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-22T12:30:00+00:00"/>
    <meta property="og:title" content="Луганський суд вкотре відклав розгляд справи Єфремова"/>
    <meta property="og:description" content="КИЇВ. 22 листопада. УНН. Старобільський районний суд Луганської області вкотре відклав розгляд справи стосовно колишнього народного депутата Олександра …"/>
  </head>
  <body>
    <article>
      <h1>Луганський суд вкотре відклав розгляд справи Єфремова</h1>
      <address><time datetime="2019-11-22T12:30:00+00:00">22 Nov 2019, 12:30</time> by <a rel="author">Анна Мурашко</a></address>
      <p><b>КИЇВ. 22 листопада. УНН.</b> Старобільський районний суд Луганської області вкотре відклав розгляд справи стосовно колишнього народного депутата Олександра Єфремова, передає кореспондент <b>УНН</b>.</p>
      <p>Сьогодні на відеоконференц-зв’язок із Старобільським районним судом Луганської області вийшов Олександр Єфремов та його адвокат Євгеній Солодко. Проте, через неявку до суду прокурора, було вирішено відкласти розгляд справи.</p>
      <p>"Суд відкладає розгляд справи. Зв’яжіться з іншими захисниками та секретарем по засіданню о 10:00 на 19 грудня", - сказав суддя Єфремову та Солодку.</p>
      <p>Нагадаємо, колишній народний депутат Олександр Єфремов <a href="https://www.unn.com.ua/uk/news/1836070-sud-vidmoviv-yefremovu-v-obstezhenni-u-feofaniyi?fbclid=IwAR2Bnixk9SUNBl_-fgZiOEa7GMd8xe8KHHm85EGas6R4YumSmr3pe_tgL3c">хотів збільшити межі</a> території місця перебування під особистим зобов’язанням для того, аби зустріти дружину в аеропорту “Бориспіль” та обстежитися у “Феофанії”.</p>
      <p>Раніше повідомлялося, що 15 листопада Луганський суд <a href="https://www.unn.com.ua/uk/news/1836049-luganskiy-sud-znovu-vidklav-rozglyad-spravi-yefremova?fbclid=IwAR1ysFYp9dO8ppimCi_MRSEsSKFL7B1-WuSKDYAwrP67VoErBXwomom_BlY">відклав розгляд справи</a> Єфремова через те, що він перебував в лікарні, де йому повинні були провести операцію.</p>
      <p>Як повідомляв <b>УНН</b>, екскерівник парламентської фракції Партії регіонів <a href="https://www.unn.com.ua/uk/news/1590731-o-yefremov-pidozryuyetsya-u-vchineni-kriminalnikh-pravoporushen-za-troma-stattyami?fbclid=IwAR0mkZExBXVWoBftLtvLpyEDeLrhMvTgWbEY5JmUrW3C2Is14_DrSGorzTU">Олександр Єфремов</a> підозрюється у вчиненні низки кримінальних правопорушень за трьома статтями, а саме: у заволодінні майном “Луганськвугілля”, шляхом зловживання службовим становищем за ч. 5 ст. 191 ККУ; у вчиненні умисних дій з метою зміни меж території України в порушенні конституції, що привело до загибелі людей та інших тяжких наслідків за ч. 3 ст. 110 ККУ; у вчиненні організаційного та іншого сприяння створенню та діяльності терористичної організації “ЛНР” за ч. 1 ст. 258-3 ККУ.</p>
    </article>
  </body>
</html>