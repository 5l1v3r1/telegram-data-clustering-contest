<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wahcricket.com/news/sophie-molineux-latest-aussie-cricketer-to-step-away-from-sport-due-to-mental-health-concerns-143479"/>
    <meta property="og:site_name" content="Wah Cricket"/>
    <meta property="article:published_time" content="2019-11-22T12:01:34+00:00"/>
    <meta property="og:title" content="मानसिक स्वास्थ के चलते अब इस ऑस्ट्रेलियाई महिला क्रिकेटर ने क्रिकेट से लिया ब्रेक"/>
    <meta property="og:description" content="मानसिक स्वास्थ को लेकर लगातार खिलाड़ी मुखर रूप से सामने आ रहे हैं. अब ऑस्ट्रेलिया की महिला क्रिकेट खिलाड़ी सोफी मोलिनेयुक्स ने मानसिक आराम के लिए ब्रेक की मांग की है. महिला बिग बैश लीग (डब्ल्यूबीबीएल) में मेलबर्न रेनेगेड्स की तरफ से खेलने वाली सोफी आराम लेकर अपने मानसिक स्वास्थ पर ध्यान देना चाहती हैं."/>
  </head>
  <body>
    <article>
      <h1>मानसिक स्वास्थ के चलते अब इस ऑस्ट्रेलियाई महिला क्रिकेटर ने क्रिकेट से लिया ब्रेक</h1>
      <h2>सोफी से पहले ऑस्ट्रेलिया के पुरुष खिलाड़ी ग्लैन मैक्सवेस ने भी मानसिक तौर पर स्वास्थ रहने के लिए आराम लिया. सिर्फ मैक्सवेल ही नहीं ऑस्ट्रेलिया के मिक मैडिसन और विल पुकोव्स्की ने भी आराम लिया है.</h2>
      <address>
        <time datetime="2019-11-22T12:01:34+00:00">22 Nov 2019, 12:01</time>
      </address>
      <p>मानसिक स्वास्थ को लेकर लगातार खिलाड़ी मुखर रूप से सामने आ रहे हैं. अब ऑस्ट्रेलिया की महिला क्रिकेट खिलाड़ी सोफी मोलिनेयुक्स ने मानसिक आराम के लिए ब्रेक की मांग की है. महिला बिग बैश लीग (डब्ल्यूबीबीएल) में मेलबर्न रेनेगेड्स की तरफ से खेलने वाली सोफी आराम लेकर अपने मानसिक स्वास्थ पर ध्यान देना चाहती हैं.</p>
      <p>डब्ल्यूबीबीएल की आधिकारिक वेबसाइट के मुताबिक फ्रेंचाइजी ने सोफी की मांग को स्वीकार कर लिया है और वह अब अपनी टीम में बदलाव करने को तैयार है. रेनेगेड्स के मुख्य कोच टिम कोयले ने कहा कि सोफी को क्लब का पूरा समर्थन हासिल है.</p>
      <p>टिम ने कहा, "सोफी अपनी टीम के साथियों को जानती हैं और उन्हें टीम के कोच, सपोर्ट स्टाफ का समर्थन हासिल है. हम सोफी को समय देंगे और उन्हें जिस भी तरह के समर्थन की जरूरत होगी वो उन्हें मुहैया कराया जाएगा." सोफी ने ऑस्ट्रेलिया के लिए एक टेस्ट, तीन वनडे और 17 टी-20 मैच खेले हैं.</p>
      <p>सोफी से पहले ऑस्ट्रेलिया के पुरुष खिलाड़ी ग्लैन मैक्सवेस ने भी मानसिक तौर पर स्वास्थ रहने के लिए आराम लिया. सिर्फ मैक्सवेल ही नहीं ऑस्ट्रेलिया के मिक मैडिसन और विल पुकोव्स्की ने भी आराम लिया है.</p>
      <p>इंग्लैंड के हरफनमौला खिलाड़ी मोइन अली ने भी ज्यादा क्रिकेट होने के कारण दिमागी स्वास्थय पर ध्यान देने की बात कही थी.</p>
    </article>
  </body>
</html>