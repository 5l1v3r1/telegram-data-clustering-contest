<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dailyjanakantha.com/details/article/462439/%E0%A6%B9%E0%A6%82%E0%A6%95%E0%A6%82-%E0%A6%86%E0%A6%A8%E0%A7%8D%E0%A6%A6%E0%A7%8B%E0%A6%B2%E0%A6%A8%E0%A7%87-%E0%A6%97%E0%A7%8D%E0%A6%B0%E0%A7%87%E0%A6%AB%E0%A6%A4%E0%A6%BE%E0%A6%B0-%E0%A7%A7%E0%A7%A8-%E0%A6%AC%E0%A6%9B%E0%A6%B0-%E0%A6%AC%E0%A7%9F%E0%A6%B8%E0%A7%80-%E0%A6%95%E0%A6%BF%E0%A6%B6%E0%A7%8B%E0%A6%B0"/>
    <meta property="og:site_name" content="Daily Janakantha"/>
    <meta property="article:published_time" content="2019-11-22T12:41:00+00:00"/>
    <meta property="og:title" content="হংকং আন্দোলনে গ্রেফতার ১২ বছর বয়সী কিশোর"/>
    <meta property="og:description" content="অনলাইন ডেস্ক ॥ হংকংয়ে চলমান চীনবিরোধী আন্দোলনে ১২ বছর বয়সী কিশোরকে গ্রেফতার করা হয়েছে। স্থানীয় সংবাদমাধ্যমের বরাত দিয়ে ব্রিটিশ সংবাদমাধ্যম বিবিসি জানায়, অক্টোবরে আন্দোলন শুরু হওয়া দ্বিতীয় দিনে স্কুলে যাওয়ার পথে ওই কিশোরকে গ্রেফতার করে হংকং পুলিশ। কয়েক মাস ধরে চলা সরকারবিরোধী বিক্ষোভের ফলে হংকং-এ ..."/>
  </head>
  <body>
    <article>
      <h1>হংকং আন্দোলনে গ্রেফতার ১২ বছর বয়সী কিশোর</h1>
      <address>
        <time datetime="2019-11-22T12:41:00+00:00">22 Nov 2019, 12:41</time>
      </address>
      <figure>
        <img src="http://www.dailyjanakantha.com/files/201911/1574430104_09.jpg"/>
      </figure>
      <p>অনলাইন ডেস্ক ॥ হংকংয়ে চলমান চীনবিরোধী আন্দোলনে ১২ বছর বয়সী কিশোরকে গ্রেফতার করা হয়েছে। স্থানীয় সংবাদমাধ্যমের বরাত দিয়ে ব্রিটিশ সংবাদমাধ্যম বিবিসি জানায়, অক্টোবরে আন্দোলন শুরু হওয়া দ্বিতীয় দিনে স্কুলে যাওয়ার পথে ওই কিশোরকে গ্রেফতার করে হংকং পুলিশ।</p>
      <p>কয়েক মাস ধরে চলা সরকারবিরোধী বিক্ষোভের ফলে হংকং-এ অস্থিরতা বিরাজ করছে। তবে চীনা নিয়ন্ত্রণাধীন আধা স্বায়ত্বশাসিত অঞ্চলটিতে বিক্ষোভ শুরু হওয়ার পর থেকে সবচেয়ে বেশি সহিংসতার ঘটনা ঘটেছে সাম্প্রতিক সময়ে। গত কিছুদিন ধরে দফায় দফায় বিক্ষোভকারীদের সঙ্গে পুলিশের সংঘর্ষের ঘটনা ঘটছে। আন্দোলনকারীদের অভিযোগ, বিক্ষোভ দমনে অতিরিক্ত বল প্রয়োগ করছে পুলিশ।</p>
      <p>নাম উল্লেখ না করে বলা হয় কিশোরের বিরুদ্ধে পুলিশ স্টেশনে স্প্রে পেইন্টের অভিযোগ আনা হয়েছে। আগামী মাসেই তার শাস্তি হবে। জুন থেকে এখন পর্যন্ত ৫ হাজারেরও বেশি গ্রেফতার করা হয়েছে। তাদের মধ্যে অনেকের বয়স ১২ থেকে ১৫ বছরের মধ্যে। তবে সাজা পাওয়ার মধ্যে সেই প্রথম।</p>
      <p>পুলিশ জানায়, ইউনিফর্ম বিহীন পুলিশ তাকে থানার দেয়ালে স্প্রে করতে দেখে। এরপর তার পিছু নিয়ে বাড়ি পর্যন্ত যায়। প্রসিকিউটর জানায়, পুলিশ সারারাত বাড়ির বাইরে অবস্থান করছিলো। সকালে স্কুলে যাওয়ার সময় তাকে আটক করা হয় ও তল্লাশি করে কালো রংয়ের স্প্রের সন্ধান মেলে।</p>
      <p>কিশোরটির আইনজীবী জ্যাকুলিন লাম বলেন, তাকের পুরো রাত কারাগারে আটক রাখা হয়েছিলো। তার শিক্ষা হয়েছে। আদালতের কাছে তিনি ছেলেটিকে একটি সুযোগ দেওয়ার জন্য আহ্বান জানান। বলেন তার মাত্র ১২ বছর বয়স। তাকে সুযোগ দেওয়া উচিত।</p>
    </article>
  </body>
</html>