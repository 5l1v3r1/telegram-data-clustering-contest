<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/savik-shuster-ya-ne-rab-ahmetova-novini-ukrajini-50054879.html"/>
    <meta property="og:site_name" content="НВ"/>
    <meta property="article:published_time" content="2019-11-22T12:30:00+00:00"/>
    <meta property="og:title" content="Ніколи не відчував себе «рабом». Шустер відповів на звинувачення в тому, що він «продався Ахметову»"/>
    <meta property="og:description" content="Ведучий програми Свобода слова на телеканалі Україна Савік Шустер прокоментував звинувачення в тому, що він нібито «продався» українському олігарху Рінату Ахметову, медіахолдингу якого належить ЗМІ."/>
  </head>
  <body>
    <article>
      <h1>Ніколи не відчував себе «рабом». Шустер відповів на звинувачення в тому, що він «продався Ахметову»</h1>
      <h2>Ведучий програми Свобода слова на телеканалі Україна Савік Шустер прокоментував звинувачення в тому, що він нібито «продався» українському олігарху Рінату Ахметову, медіахолдингу якого належить ЗМІ.</h2>
      <address>
        <time datetime="2019-11-22T12:30:00+00:00">22 Nov 2019, 12:30</time>
      </address>
      <p>В інтерв'ю <a href="https://radio.nv.ua/">Радіо НВ</a> тележурналіст стверджує, що має рівні стосунки з каналом, оскільки його програма «дає вплив» ЗМІ.</p>
      <p>«Якщо почати з мене, „кріпак“ я чи не „кріпак“, то все ж будь-якому каналу, на якому я працював, я багато дав. Тобто моя програма багато дала, моє бачення політичного процесу дало вплив каналу, — а це нічим не менше, ніж реальні гроші», — сказав Шустер.</p>
      <p>За його словами, він ніколи не відчував себе «залежним або «рабом», а ставлення до нього було «абсолютно лояльним».</p>
      <p>«Звичайно, на початку мені було складно, поки не виросли показники, поки не виросла кількість глядачів, але коли вже кількість глядачів сягнула певного рівня і коли реально на громадську думку вже впливало те, що я роблю, і політичний світ це розумів — в цей момент у мене [з'являлися] абсолютно рівні відносини з будь-яким власником каналу», — зазначив журналіст.</p>
      <p>Коментуючи свою тезу Шустер на завершення додав, що «приносить політичний вплив як господареві каналу» будь-якому власнику медіа, де виходить його передача.</p>
      <p>Савік Шустер розповідає про повернення в Україну, коментує тезу «продався Ахметову» і згадує 2005 рік</p>
      <p>Слухайте і дивіться прем'єру інтерв'ю сьогодні о 16:00 на <a href="https://radio.nv.ua/">Радіо НВ</a> і <a href="https://www.youtube.com/watch?v=qK2fQUd-jxo">YouTube-каналі</a> радіостанції</p>
      <p>Нагадаємо, 8 листопада Медіа Група Україна олігарха <a href="https://nv.ua/ukr/biz/top-100-bogatyh/rinat-ahmetov-dosye-biografiya-statki-2019-skilki-groshey-u-ahmetova-50051726.html">Ріната Ахметова</a> повідомила про запуск інформаційного каналу Україна 24.</p>
      <p>У <a href="https://nv.ua/tags/media-hruppa-ukraina.html">Медіа Групу Україна</a> входять ефірні телеканали України, Індиго TV, НЛО TV, Футбол 1 / Футбол 2, супутниковий Xtra TV, видання Сегодня і Vogue UA, сейлз-хаус Медіа Партнерство Баїнг. Вона була створена в 2010 році і є частиною холдингу Ахметова <a href="https://nv.ua/ukr/tags/skm.html">SCM</a>.</p>
    </article>
  </body>
</html>