<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sinidisi.gr/i-imera-poy-pyrovolise-o-maziotis-timithike-o-patrinos-astynomikos-n-panagiotopoylos-video/"/>
    <meta property="og:site_name" content="ΣΥΝΕΙΔΗΣΗ"/>
    <meta property="article:published_time" content="2019-11-22T12:56:01+00:00"/>
    <meta property="og:title" content="«Η ημέρα που με πυροβόλησε ο Μαζιώτης» – Τιμήθηκε ο πατρινός αστυνομικός Ν. Παναγιωτόπουλος (video)"/>
    <meta property="og:description" content="«Η ημέρα που με πυροβόλησε ο Μαζιώτης» - Τιμήθηκε ο πατρινός αστυνομικός Ν. Παναγιωτόπουλος (video). Με το αριστείο ανδραγαθίας, μετά"/>
  </head>
  <body>
    <article>
      <h1>«Η ημέρα που με πυροβόλησε ο Μαζιώτης» – Τιμήθηκε ο πατρινός αστυνομικός Ν. Παναγιωτόπουλος (video)</h1>
      <address><time datetime="2019-11-22T12:56:01+00:00">22 Nov 2019, 12:56</time> by <a rel="author">ΣΥΝΕΙΔΗΣΗ</a></address>
      <p>
        <b>Με το αριστείο ανδραγαθίας, μετά από απόφαση του Προέδρου της Ελληνικής Δημοκρατίας και πρόταση της πρώην Υπουργού μετά από πρόταση της τέως Υπουργού Προστασίας του Πολίτη Όλγας Γεροβασίλη τιμήθηκε σήμερα το πρωί σε ειδική τελετή στο αστυνομικό μέγαρο της οδού Ερμού στην Πάτρα, ο πατρινός Υπαρχιφύλακας Νικόλαος Παναγιωτόπουλος.</b>
      </p>
      <p>Πρόκειται για τον αστυνομικό, ο οποίος τον Ιούνιο του 2014 υπηρετώντας στην ομάδα ΔΙ.ΑΣ. στην Αθήνα, τραυματίστηκε σοβαρά και εάν δεν φορούσε το αλεξίσφαιρο γιλέκο θα είχε χάσει τη ζωή του από τα πυρά του γνωστού τρομοκράτη Νίκου Μαζιώτη, στο Μοναστηράκι. Ο αστυνομικός είχε συμβάλει στη σύλληψη του.</p>
      <p>Ο πατρινός αστυνομικός τραυματίστηκε κατά την αιματηρή συμπλοκή έπειτα από απόπειρα ένοπλης ληστείας σε κατάστημα στην οδό Μητροπόλεως 44.</p>
      <figure>
        <img src="https://www.agriniopress.gr/wp-content/uploads/2019/11/patrinos-astynomikos1.jpg"/>
      </figure>
      <p>Η μία σφαίρα τον βρήκε λίγα εκατοστά κοντά στην καρδιά και εάν δεν φορούσε αλεξίσφαιρο σήμερα δεν θα ήταν στη ζωή. Σήμερα, υπηρετεί σε αστυνομική υπηρεσία της Πάτρας και η πολιτεία του αποδίδει την οφειλόμενη τιμή.</p>
      <p>«Η σημερινή μέρα είναι μία μέρα αναγνώρισης και ηθικής ικανοποίησης. Η ημέρα εκείνη με έχει στιγματίσει για το υπόλοιπο της ζωής μου. Ήμουν τυχερός. Ήταν ένα σοκ που εύχομαι κανείς να μη βιώσει. Κάτι συνετέλεσε για να είμαι σήμερα όρθιος και να μιλάω.» δήλωσε συγκινημένος ενώ ευχαρίστησε την οικογένεια του που στέκεται στο πλευρό του.</p>
      <p>Το Αστυνομικό Μετάλλιο επιδόθηκε στον τιμώμενο αστυνομικό, παρουσία μελών της οικογένειάς του, επίσημων προσκεκλημμένων και όλων των Διοικητών των Αστυνομικών Υπηρεσιών, της Διεύθυνσης Αστυνομίας Αχαΐας, από τον Διευθυντή της Διεύθυνσης Αστυνομίας Αχαΐας, Ταξίαρχο Γεώργιο Μιχαλόπουλο.</p>
      <figure>
        <iframe src="https://www.youtube.com/embed/7_iyoZH7pYA" width="702" height="527" data-service="Youtube" scrolling="no"/>
      </figure>
      <p>thebest.gr</p>
      <related>
        <h4>Σχετικες Δημοσιευσεις</h4>
        <a href="http://sinidisi.gr/apologismos-pepragmenon-ton-p-y-dytikis-elladas/"/>
        <a href="http://sinidisi.gr/ta-metra-tirisis-tis-taxis-ton-agona-panaitolikos-panathinaikos/"/>
        <a href="http://sinidisi.gr/neogennito-metaxy-ton-metanaston-poy-entopistikan-istioploiko/"/>
        <a href="http://sinidisi.gr/dytiki-ellada-tromos-dyo-gynaikes-stin-tritaia-oi-kleftes-quot-mpoykaran-quot-spiti-vriskontan-mesa/"/>
        <a href="http://sinidisi.gr/naypaktos-toys-synelavan-eichan-chartia-paramonis-stin-ellada/"/>
        <a href="http://sinidisi.gr/egklima-stin-ithaki-ti-edeixe-iatrodikastiki-ekthesi-poy-egine-stin-patra-ti-katelixe-o-42chronos-vretanos/"/>
      </related>
    </article>
  </body>
</html>