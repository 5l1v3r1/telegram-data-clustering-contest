<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=961695"/>
    <meta property="og:site_name" content="Andhrajyothy"/>
    <meta property="article:published_time" content="2019-11-22T12:26:05+00:00"/>
    <meta property="og:title" content="టైట్ జీన్స్‌తో 8 గంటల కారు ప్రయాణం... 3 రోజుల తరువాత..."/>
    <meta property="og:description" content="ADVT"/>
  </head>
  <body>
    <article>
      <h1>టైట్ జీన్స్‌తో 8 గంటల కారు ప్రయాణం... 3 రోజుల తరువాత...</h1>
      <address>
        <time datetime="2019-11-22T12:26:05+00:00">22 Nov 2019, 12:26</time>
      </address>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>న్యూఢిల్లీ: </b>టైట్ జీన్స్ ధరించి విశ్రాంతి లేకుండా గంటల తరబడి కారు నడపడంతో గుండెపోటుతో పాటు బ్రెయిన్ స్ట్రోక్ వచ్చే అవకాశముందని ఈ ఘటన నిరూపిస్తోంది. ఢిల్లీలోని పీతమ్‌పురా నివాసి సౌరభ్(30) టైట్ జీన్స్ ధరించి, గేరులేని ఆటోమేటిక్ కారు‌లో తన స్నేహితులతో పాటు ప్రయాణించాడు. వీరంతా ఢిల్లీ నుంచి రుషీకేష్ బయలుదేరారు. కారులో ఎక్స్‌లేటర్, బ్రేక్ మాత్రమే ఉన్నకారణంగా అతను ఒక పాదాన్ని మాత్రమే ఉపయోగించాడు. ఈ విధంగా ఐదు గంటలపాటు ప్రయాణం సాగించిన తరువాత అతనికి కాలు తిమ్మిరి ఎక్కినట్లు అనిపించింది. అయితే ప్రయాణం ముగించుకుని ఢిల్లీకి తిరిగి వచ్చాక సౌరభ్‌కు ఊపిరి తీసుకోవడంలో సమస్య ఎదురయ్యింది. దీంతో ఒక ప్రైవేట్ ఆసుపత్రికి వెళ్లాడు. వైద్యుల పరీక్షల్లో అతనికి గుండెపోటు వచ్చిందని వెల్లడయ్యింది. ఈ సందర్భంగా ఆసుపత్రి వైద్యులు డాక్టర్ నీరవ్ భామరీ మాట్లాడుతూ సౌరభ్ ఆసుపత్రికి వచ్చేటప్పటికి అతని పల్స్ రేటు నిముషానికి 10-12 మధ్య ఉందన్నారు. దీంతో అప్రమత్తమైన వైద్య బృందం బాధితుడిని 24 గంటల పాటు డయాలసిస్‌లో ఉంచి పరీక్షించింది. సౌరభ్ టైట్ జీన్స్ ధరించి ఏకంగా 8 గంటలపాటు కదలకుండా డ్రైవింగ్ చేస్తూ ఒక కాలును మాత్రమే వినియోగిస్తూ వచ్చాడు. దీంతో ఆ కాలుపై ఒత్తిడి పెరిగింది. ఇదే అతనికి గుండెపోటు రావడానికి కారణమయ్యిందని తెలిపారు. అందుకే ప్రయాణ సమయంలో బిగుతైన దుస్తులు ధరించి, విశ్రాంతి తీసుకోకుండా ఉండటం మంచిది కాదని సూచించారు.</p>
    </article>
  </body>
</html>