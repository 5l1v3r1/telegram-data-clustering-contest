<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.naciodigital.cat/noticia/191506/diplocat/reactiva/seva/pagina/web"/>
    <meta property="og:site_name" content="www.naciodigital.cat"/>
    <meta property="article:published_time" content="2019-11-22T12:07:00+00:00"/>
    <meta property="og:title" content="El Diplocat reactiva la seva pàgina web"/>
    <meta property="og:description" content="Després de la seva suspensió durant l'aplicació del 155 l'organisme torna a estar present a internet"/>
  </head>
  <body>
    <article>
      <h1>El Diplocat reactiva la seva pàgina web</h1>
      <h2>Després de la seva suspensió durant l'aplicació del 155 l'organisme torna a estar present a internet</h2>
      <address>
        <time datetime="2019-11-22T12:07:00+00:00">22 Nov 2019, 12:07</time>
      </address>
      <p>El Consell de Diplomàcia Pública de Catalunya (Diplocat) ja torna a tenir pàgina web. Després de la seva suspensió temporal durant l'aplicació de l'article 155 el 2017, l'organisme ha tornat a internet i ho fa amb el mateix domini <a href="http://diplocat.cat/ca/">http://diplocat.cat </a>que tenia abans.<br/><br/>Es tracta d’una pàgina web del tot renovada i que s’acabarà de completar durant les properes setmanes. La informació s’organitza en base als tres grans eixos de l’entitat (Connectem / Projectem / Capacitem) i en aquesta nova fase es dóna una major visibilitat als 38 membres que formen part del consorci, amb l’objectiu de subratllar-ne el caràcter plural i transversal. <br/><br/>La informació està disponible en sis idiomes: català, castellà, aranès, anglès, francès i alemany. Les notícies d’actualitat es podran llegir sempre almenys en català, castellà i anglès. <br/><br/>El nou web serveix també com a llançament d’un breu vídeo institucional que explica en menys d’un minut i mig què és Diplocat i en què consisteix la seva tasca de diplomàcia pública. Podeu veure el vídeo en aquest enllaç.<br/> </p>
      <p>
        <a href="https://www.naciodigital.cat/registre">Fes-te subscriptor</a>
      </p>
    </article>
  </body>
</html>