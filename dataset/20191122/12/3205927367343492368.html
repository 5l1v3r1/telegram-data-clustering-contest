<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gavros.gr/article/mpasket/294131-oloi-sef-gia-to-mats-me-thn-armani"/>
    <meta property="og:site_name" content="gavros.gr"/>
    <meta property="article:published_time" content="2019-11-22T12:21:00+00:00"/>
    <meta property="og:title" content="ΟΛΟΙ ΣΕΦ για το ματς με την Αρμάνι!"/>
    <meta property="og:description" content="Η ΚΑΕ ενημερώνει για τα εισιτήρια του αγώνα με την ιταλική ομάδα!"/>
  </head>
  <body>
    <article>
      <h1>ΟΛΟΙ ΣΕΦ για το ματς με την Αρμάνι!</h1>
      <address>
        <time datetime="2019-11-22T12:21:00+00:00">22 Nov 2019, 12:21</time>
      </address>
      <p>Τη μεγάλη νίκη κόντρα στην Άλμπα Βερολίνου, το βράδυ της Πέμπτης, ακολουθεί ένα ακόμη σπουδαίο παιχνίδι, εντός έδρας, για τον Θρύλο! Αυτό απέναντι στην Αρμάνι. Ο Ολυμπιακός προχωρά το «ταξίδι» του στην Ευρωλίγκα και πρέπει άπαντες να είναι παρόντες, στο ΣΕΦ, για τη «μάχη» με ένα από τα πιο δυνατά ονόματα της διοργάνωσης! Τα εισιτήρια τίθενται προς διάθεση και ο κόσμος θα δώσει, ξανά, το παρών, στο γήπεδο!</p>
      <p>Αναλυτικά:</p>
      <p>Η Διεύθυνση Εισιτηρίων της Κ.Α.Ε. ΟΛΥΜΠΙΑΚΟΣ ανακοινώνει ότι, για τον αγώνα EUROLEAGUE με AXARMANIEXCHANGEMILAN της Παρασκευής 29/11/2019 και ώρα 21:30, η διάθεση των εισιτηρίων πραγματοποιείται ως εξής:</p>
      <p>
        <b>Μέσω του INTERNET από το www.olympiacosbc.gr ΚΑΙ από το www.ticketmaster.gr</b>
      </p>
      <p>
        <b>Μέσω του τηλεφωνικού κέντρου στο τηλέφωνο 210 8938007.</b>
      </p>
      <p>
        <b>Μέσω των καταστημάτων PUBLIC και ώρες λειτουργίας καταστημάτων.</b>
      </p>
      <p>
        <b>Από τα εκδοτήρια του Σ.Ε.Φ., την Πέμπτη 28/11/2019 από τις 10:00 – 18:00 και την Παρασκευή 29/11/2019 από τις 10:00 έως και την ώρα έναρξης του αγώνα.</b>
      </p>
      <p>
        <b>Οι τιμές των εισιτηρίων είναι 10,15,20,25, 35,40, 50, 60, 120 και 140 €.</b>
      </p>
      <p>
        <b>Για τα εισιτήρια των ακριβότερων κατηγοριών και VIP, μπορείτε να απευθύνεστε και στα γραφεία της Κ.Α.Ε. ΟΛΥΜΠΙΑΚΟΣ στο τηλέφωνο 210 4527600.</b>
      </p>
      <p>Η Διεύθυνση Εισιτηρίων της Κ.Α.Ε. ΟΛΥΜΠΙΑΚΟΣ ενημερώνει τους φιλάθλους ότι, για την προστασία τους, να προμηθεύονται εισιτήρια μόνο μέσω των επίσημων καναλιών πώλησης της Κ.Α.Ε. ΟΛΥΜΠΙΑΚΟΣ</p>
      <p>Με βάση τον νέο Αθλητικό Νόμο που ήδη είναι σε ισχύ, η Κ.Α.Ε. ΟΛΥΜΠΙΑΚΟΣ ενημερώνει τους φίλαθλους, ότι, από εδώ και στο εξής, για την αγορά κάθε εισιτηρίου με οποιαδήποτε τρόπο (internet, εκδοτήρια, τηλ. κέντρο κλπ.) είναι απαραίτητα τα εξής στοιχεία: το ονοματεπώνυμο του κατόχου, ο αριθμός ΑΜΚΑ, καθώς και το κινητό τηλέφωνο ή το email του. Χωρίς την προσκόμιση των παραπάνω στοιχείων δεν θα υπάρχει δυνατότητα για την αγορά εισιτηρίου.</p>
      <p>
        <b>Είσοδος παιδιών-Προσοχή!</b>
      </p>
      <p>Σας υπενθυμίζουμε ότι μόνο τα παιδιά μέχρι 5 ετών έχουν δικαίωμα εισόδου χωρίς εισιτήριο (χωρίς εξασφαλισμένη θέση) στους αγώνες του Ολυμπιακού. Για την είσοδο των παιδιών άνω των 5 ετών, απαιτείται η έκδοση εισιτηρίου ή η κατοχή εισιτηρίου διαρκείας στο όνομα του παιδιού. Επίσης, είναι απαραίτητο ο συνοδός του παιδιού να έχει μαζί του επίσημο έγγραφο που να αποδεικνύει την ημερομηνία γέννησης του/των παιδιού/ων που συνοδεύει. Σε περίπτωση που δεν θα ακολουθούνται οι παραπάνω οδηγίες, δεν θα επιτρέπεται η είσοδος.</p>
      <p>Για τις ημέρες διεξαγωγής των αγώνων, η Κ.Α.Ε. ΟΛΥΜΠΙΑΚΟΣ θα ήθελε να ενημερώσει, ότι, λόγω λειτουργίας του access control (τουρνικέ) στο ΣΕΦ, όσοι φίλαθλοι προμηθευτούν εισιτήρια, παρακαλούνται να προσέλθουν έγκαιρα στο γήπεδο, για την αποφυγή συνωστισμού την τελευταία στιγμή. Επίσης, όσοι φίλαθλοι έχουν προμηθευτεί τα εισιτήριά τους μέσω του ΙΝΤΕΡΝΕΤ και της υπηρεσίας PRINT AT HOME παρακαλούνται όπως διπλώσουν τα εισιτήριά τους στις διακεκομμένες γραμμές που υπάρχουν πάνω στο PRINT AT HOME για να είναι η είσοδός τους στο γήπεδο πιο γρήγορη και πιο εύκολη.</p>
      <p>
        <b>ΠΟΛΙΤΙΚΗ ΑΜΕΑ (άτομα μόνο με κινητικά προβλήματα)</b>
      </p>
      <p>Η Κ.Α.Ε. ΟΛΥΜΠΙΑΚΟΣ για τον αγώνα με την AX ARMANI EXCHANGE MILAN ενημερώνει τους φιλάθλους με κινητικά προβλήματα τα ακόλουθα:</p>
      <p>Καλεί τους φιλάθλους να επικοινωνήσουν με την Κ.Α.Ε. ΟΛΥΜΠΙΑΚΟΣ μέχρι και την Πέμπτη 28/11/2019 και ώρα 18:00, ώστε να προβλέπεται δωρεάν είσοδος για τους ίδιους και για τον ένα συνοδό τους.</p>
      <p>Η είσοδος των συγκεκριμένων ατόμων θα γίνει μόνο από τη θύρα 8.</p>
      <p>Η Κ.Α.Ε. ΟΛΥΜΠΙΑΚΟΣ ενημερώνει τους φιλάθλους ότι, για να προμηθευτούν εισιτήριο για τον αγώνα της ομάδας μας με την AX ARMANI EXCHANGE MILAN, θα πρέπει να έχουν την «ΚΑΡΤΑ ΦΙΛΑΘΛΟΥ ΟΛΥΜΠΙΑΚΟΥ». Θα προμηθεύεται, καταβάλλοντας 10€ ετησίως, ποσό που θα πηγαίνει εξολοκλήρου στο ταμείο του ΕΡΑΣΙΤΕΧΝΗ.</p>
      <p>Οι φίλαθλοι θα μπορούν να προμηθεύονται την «ΚΑΡΤΑ ΦΙΛΑΘΛΟΥ ΟΛΥΜΠΙΑΚΟΥ» από τα γραφεία της Κ.Α.Ε. ΟΛΥΜΠΙΑΚΟΣ στο ΣΕΦ (ημέρες και ώρες λειτουργίας γραφείων), από το γραφείο του τμήματος μελών / φιλάθλων του ΕΡΑΣΙΤΕΧΝΗ ΟΛΥΜΠΙΑΚΟΥ που βρίσκεται στο στάδιο Γ. ΚΑΡΑΪΣΚΑΚΗΣ (κάτω από την θύρα 19 – Εμπορική Στοά), μέσω του ΙΝΤΕΡΝΕΤ στο https://www.olympiacossfp.gr/el/subscriptions.</p>
      <p>Για περισσότερες πληροφορίες σχετικά με την «ΚΑΡΤΑ ΦΙΛΑΘΛΟΥ ΟΛΥΜΠΙΑΚΟΥ» μπορείτε να καλείτε στον ΕΡΑΣΙΤΕΧΝΗ Ο.Σ.Φ.Π στο 2104190902-4 και 2111007060.</p>
      <related>
        <h4>Διαβάστε επίσης</h4>
        <a href="https://www.gavros.gr/article/mpasket/294135-h-texnh-ths-pasas-vid"/>
        <a href="https://www.gavros.gr/article/mpasket/294145-kleidi-h-dhmioyrgia-toy-rotsesti"/>
        <a href="https://www.gavros.gr/article/mpasket/294129-diarkeia-statherothta-beltiwsh-diarkeia-hellip"/>
        <a href="https://www.gavros.gr/article/mpasket/294122-astamathtos-roympit-vid"/>
      </related>
    </article>
  </body>
</html>