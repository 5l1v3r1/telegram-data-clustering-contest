<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.csakfoci.hu/magyar-foci/valogatott/eb-potselejtezo-bulgaria-mogottunk-all-de-igy-ertekelte-rossi-a-sorsolast"/>
    <meta property="og:site_name" content="csakfoci.hu"/>
    <meta property="article:published_time" content="2019-11-22T12:03:49+00:00"/>
    <meta property="og:title" content="Rossi: “Bulgária mögöttünk áll, de…” – így értékelte a kapitány a sorsolást"/>
    <meta property="og:description" content="A szövetségi kapitány szerint el kell végezniük az extra munkát, hogy ott lehessenek a részben budapesti rendezésű Eb-n"/>
  </head>
  <body>
    <article>
      <h1>Rossi: “Bulgária mögöttünk áll, de…” – így értékelte a kapitány a sorsolást</h1>
      <address><time datetime="2019-11-22T12:03:49+00:00">22 Nov 2019, 12:03</time> by <a rel="author">csakfoci.hu</a></address>
      <p>
        <b>
          <b>A szövetségi kapitány szerint el kell végezniük az extra munkát, hogy ott lehessenek a részben budapesti rendezésű Eb-n</b>
        </b>
      </p>
      <p>Ahogyan arról <a href="http://www.csakfoci.hu/magyar-foci/valogatott/itt-a-magyar-valogatott-elso-ellenfele-az-eb-potselejtezon-ez-az-ut-vezet-budapestre">beszámoltunk</a>, péntek délben az UEFA nyoni székhelyén elkészítették a Nemzetek Ligája rájátszásának sorsolását, ami egyben a 2020-as Európa-bajnokság pótselejtezője is lesz. A magyar válogatott Bulgáriában kezd, és ha nyer, a Puskás Arénában harcolhatja ki az Eb-részvételt az izlandi vagy a román együttes ellen.</p>
      <p>A nemzeti csapatunk szövetségi kapitánya, <b>Marco Rossi</b> az <a href="https://valogatott.mlsz.hu/ferfi-a-valogatott/hir/csapat/marco-rossi-sok-munka-var-rank">MLSZ oldalán</a> értékelte a sorsolást.</p>
      <p><i>– </i>Bulgária ugyan mögöttünk áll a világranglistán, de erős csapatól van szó, amely saját közönsége támogatását élvezve játszhat ellenünk. El kell végeznünk ezt az extra munkát, hogy ott lehessünk a részben budapesti rendezésű Eb-n <i>– idézi a kapitányt az <a href="https://twitter.com/MLSZhivatalos">MLSZ Twitter-oldala</a>. – </i><i>Nem is kérdés, hogy kaphattunk volna sokkal nehezebb sorsolást is az elődöntőt illetően, de ugyanakkor abban a helyzetben sem vagyunk, hogy azt mondhassuk, könnyű dolgunk lesz</i> – mondta a sorsolás után Marco Rossi. <i>A jó dolog az, hogy ha viszont ezt a mérkőzést megnyerjük, akkor ugyan egy még erősebb csapat ellen, de hazai pályán játszhatunk majd a rájátszás döntőjében. Ez mindenféleképpen még több motivációt kell, hogy adjon.</i></p>
      <blockquote>
        <b>
          <i>Sok munka vár ránk. Először is a legfontosabb, hogy a legjobb játékosaink felépüljenek és jó formában legyenek márciusra.</i>
        </b>
      </blockquote>
      <p><i>Folyamatosan figyelemmel kell kísérnünk a gyógyulásukat, megnézni őket személyesen is, aztán pedig a teljesítményüket, majd pedig az ellenfelein elleni stratégiánkat is ki kell alakítanunk. A bolgár válogatott új szövetségi kapitányát már kinevezték, az ő edzői felfogásáról is ki kell derítenünk, amit csak lehet, de Izlandról és Romániáról is mindent meg kell tudnunk annak érdekében, hogy készen álljunk az ellenük játszandó mérkőzésekre –</i> tette hozzá a szövetségi kapitány.</p>
      <p>A rájátszás első mérkőzését március 26-án rendezik Bulgáriában, amennyiben a magyar válogatott nyerni tud, március 31-én lép pályára a döntőben, a Puskás Arénában.</p>
      <table bordered="">
        <tr>
          <th align="left">
            <b>Neked ajánljuk</b>
          </th>
        </tr>
        <tr>
          <td><a href="http://www.csakfoci.hu/magyar-foci/valogatott/bolgar-reakcio-a-sorsolasra-nem-eghetunk-meg-magyarorszag-ellen"><pic src="http://www.csakfoci.hu/wp-content/uploads/2019/11/rossibolgar-627x376.jpg"/><br/></a><b><a href="http://www.csakfoci.hu/magyar-foci/valogatott/bolgar-reakcio-a-sorsolasra-nem-eghetunk-meg-magyarorszag-ellen">Bolgár reakció a sorsolásra: “Nem éghetünk meg Magyarország ellen!”<br/></a></b>Georgi Dermendzhiev bolgár kapitány szerint örömködniük nem szabad, de van esélyük kiejteni a magyar válogatottat a jövő márciusi Eb-pótselejtezőn.</td>
        </tr>
      </table>
    </article>
  </body>
</html>