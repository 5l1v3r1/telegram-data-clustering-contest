<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denik.cz/krimi/straznice-zachranila-kote-pred-auty-odjelo-schoulene-v-jeji-naruci-20191122.html"/>
    <meta property="og:site_name" content="Deník.cz"/>
    <meta property="article:published_time" content="2019-11-22T12:53:00+00:00"/>
    <meta property="og:title" content="Strážnice zachránila kotě před auty. Odjelo schoulené v její náruči"/>
    <meta property="og:description" content="/VIDEO/ Proběhnout mezi rychle projíždějícími auty nebo skočit ze čtyřmetrové výšky? Před volbou mezi téměř sebevražednými variantami zachránili malé kotě brněnští strážníci. Nakonec ochotně vzalo zavděk náručí strážnice."/>
  </head>
  <body>
    <article>
      <h1>Strážnice zachránila kotě před auty. Odjelo schoulené v její náruči</h1>
      <address><time datetime="2019-11-22T12:53:00+00:00">22 Nov 2019, 12:53</time> by <a rel="author">Eliška Koukalová</a></address>
      <p>Na neobvyklou misi ji vyslali po telefonátu ženy, která bezradné tříměsíční kotě viděla schoulené na protihlukové bariéře blízko brněnské Chelčického ulice. „Služebním vozem se zapnutými majáky strážníci na rušné ulici zastavili provoz a samotná záchrana pak už byla nečekaně dílem okamžiku. Zasahující strážnici stačilo zaťukat na průhlednou bariéru, za kterou zvíře viděla, a kotě se v mžiku ochotně uchýlilo do její náruče. V ní zůstalo i při cestě na služebnu, kde si přítulné koťátko následně převzal odchytář a převezl ho do útulku městské policie, kde se mu dostalo další péče," sdělil v pátek mluvčí brněnských strážníků Pavel Šoba.</p>
      <figure>
        <img src="https://g.denik.cz/57/ef/deti-mobil-201707_denik-150-3x2.jpg"/>
      </figure>
      <aside>
        <a href="https://brnensky.denik.cz/zpravy_region/zakaz-pouzivani-mobilu-o-prestavkach-neni-potreba-tvrdi-vyzkumnici-20191122.html">Zákaz používání mobilů o přestávkách? Není potřeba, tvrdí výzkumníci Přečíst článek ›</a>
      </aside>
    </article>
  </body>
</html>