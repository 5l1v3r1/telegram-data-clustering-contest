<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.ansa.it/sito/notizie/tecnologia/internet_social/2019/11/22/obama-tech-e-social-frantumano-societa_12a5ddc5-8114-4e0d-add6-c3a3997fa770.html"/>
    <meta property="og:site_name" content="ANSA.it"/>
    <meta property="article:published_time" content="2019-11-22T12:02:09+00:00"/>
    <meta property="og:title" content="Obama, tecnologia e social frantumano società"/>
    <meta property="og:description" content="Il web dovrebbe unire, invece veicola omofobia e razzismo (ANSA)"/>
  </head>
  <body>
    <article>
      <h1>Obama, tecnologia e social frantumano società</h1>
      <h2>Il web dovrebbe unire, invece veicola omofobia e razzismo</h2>
      <address><time datetime="2019-11-22T12:02:09+00:00">22 Nov 2019, 12:02</time> by <a rel="author">Redazione ANSA</a></address>
      <p>Le nuove tecnologie e i social media stanno frantumando la società e rischiano di amplificare le diseguaglianze e sopraffare i valori comuni. Parola di Barack Obama, secondo cui al giorno d'oggi spesso "la gente non sa più cosa è vero e cosa no, e in cosa credere. Se guardi Fox vivi in una differente realtà che se leggi il New York Times, e questo non va bene".</p>
      <p>L'atto di accusa di Obama è stato lanciato intervenendo a San Francisco all'annuale Dreamforce conference, dove l'ex presidente degli Stati Uniti ha sottolineato come questa, insieme ai cambiamenti climatici, sia la sua più grande preoccupazione per le nuove generazioni.</p>
      <p>Per Obama non bisogna demonizzare internet e l'hi-tech, "ma quando questi diventano distruttivi, diventano pericolosi", ha detto, ricordando come il web spesso si trasformi in uno strumento per veicolare omofobia, razzismo e sessismo. "Invece di unire le persone, la tecnologia e i social stanno finendo per dividerle e per isolarle", ha aggiunto Obama. <br/>   </p>
      <footer>RIPRODUZIONE RISERVATA © Copyright ANSA</footer>
      <related>
        <h4>Notizie Correlate</h4>
        <a href="http://www.ansa.it/sito/notizie/tecnologia/internet_social/2019/11/21/amensty-google-e-fb-minaccia-ai-diritti_c347a00a-8a9b-49db-9ad8-2e6422ca7b14.html"/>
      </related>
    </article>
  </body>
</html>