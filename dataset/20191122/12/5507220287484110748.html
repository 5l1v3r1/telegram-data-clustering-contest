<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80188030/"/>
    <meta property="og:site_name" content="Janam TV"/>
    <meta property="article:published_time" content="2019-11-22T12:46:38+00:00"/>
    <meta property="og:title" content="വ്യാജവിൽപ്പത്രം തയ്യാറാക്കാൻ ജോളിയെ സഹായിച്ച സിപിഎം നേതാവ് അറസ്റ്റിൽ"/>
    <meta property="og:description" content="കോഴിക്കോട് : കൂടത്തായിയിലെ വ്യാജ വിൽപ്പത്ര കേസിൽ സിപിഎം നേതാവ് അറസ്റ്റിൽ . ജോളിക്ക് വ്യാജ ഒസ്യത്ത് ഉണ്ടാക്കി നൽകാൻ സഹായിച്ച സിപിഎം പ്രാദേശിക നേതാവ്"/>
  </head>
  <body>
    <article>
      <h1>വ്യാജവിൽപ്പത്രം തയ്യാറാക്കാൻ ജോളിയെ സഹായിച്ച സിപിഎം നേതാവ് അറസ്റ്റിൽ</h1>
      <address><time datetime="2019-11-22T12:46:38+00:00">22 Nov 2019, 12:46</time> by <a rel="author">Janam TV Web Desk</a></address>
      <p>കോഴിക്കോട് : കൂടത്തായിയിലെ വ്യാജ വിൽപ്പത്ര കേസിൽ സിപിഎം നേതാവ് അറസ്റ്റിൽ . ജോളിക്ക് വ്യാജ ഒസ്യത്ത് ഉണ്ടാക്കി നൽകാൻ സഹായിച്ച സിപിഎം പ്രാദേശിക നേതാവ് മനോജാണ് അറസ്റ്റിലായത് .</p>
      <p>കൂടത്തായി കൂട്ടക്കൊലപാതക കേസിൽ സിപിഎം നേതാവിനും ബന്ധമുണ്ടെന്ന വാർത്തകൾ പുറത്ത് വന്നതിന്റെ അടിസ്ഥാനത്തിൽ ലോക്കൽ കമ്മിറ്റി സെക്രട്ടറിയായ മനോജിനെ പുറത്താക്കിയിരുന്നു . പാർട്ടിയുടെ സൽപ്പേരിന് കളങ്കമുണ്ടാക്കിയതിനാലാണ് പുറത്താക്കിയതെന്നാണ് ജില്ലാ കമ്മിറ്റിയുടെ ഔദ്യോഗിക വിശദീകരണം.</p>
      <p>ലോക്കൽ സെക്രട്ടറിക്ക് മാത്രമാണോ അതോ കൂടുതൽ നേതാക്കൾക്ക് കേസിൽ പങ്കുണ്ടോ എന്ന കാര്യവും ക്രൈംബ്രാഞ്ച് അന്വേഷിച്ചുവരികയാണ്.</p>
    </article>
  </body>
</html>