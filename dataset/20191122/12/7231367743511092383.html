<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.investireoggi.it/economia/black-friday-2019-che-cosa-acquisteranno-gli-italiani-ecco-i-prodotti-che-andranno-a-ruba/"/>
    <meta property="og:site_name" content="InvestireOggi"/>
    <meta property="article:published_time" content="2019-11-22T12:03:41+00:00"/>
    <meta property="og:title" content="Black Friday 2019: che cosa acquisteranno gli italiani? Ecco i prodotti che andranno a ruba"/>
    <meta property="og:description" content="Cosa acquisteranno gli italiani durante il Black Friday 2019 e Cyber Monday del 29 novembre e 2 dicembre: ecco i settori più gettonati."/>
  </head>
  <body>
    <article>
      <h1>Black Friday 2019: che cosa acquisteranno gli italiani? Ecco i prodotti che andranno a ruba</h1>
      <h2>Cosa acquisteranno gli italiani durante il Black Friday 2019 e Cyber Monday del 29 novembre e 2 dicembre: ecco i settori più gettonati.</h2>
      <address><time datetime="2019-11-22T12:03:41+00:00">22 Nov 2019, 12:03</time> by <a rel="author" href="https://www.investireoggi.it/economia/author/chiaral/" target="_blank">Chiara Lanari</a></address>
      <p>Si avvicina la data del <b>Black Friday 2019 e del Cyber Monday</b>. Il 29 novembre sarà il gran giorno degli acquisti scontati in cui negozi fisici ed e-commerce proporranno sconti su una vastità di prodotti che spazieranno da abbigliamento, accessori, elettronica e molto altro.</p>
      <p>Il Black Friday, ormai, è diventato un appuntamento annuale molto importante che precede di fatto gli acquisti natalizi. Anzi, ormai sempre più italiani usano approfittare di questa giornata per acquistare i regali di Natale.</p>
      <h3>Cosa acquisteranno gli italiani?</h3>
      <p>Secondo una recente indagine di <i>ManoMano.it, </i>il 69% degli italiani farà acquisti durante il Black Friday e il Cyber Monday, il lunedì seguente al venerdì nero dello shopping. Si tratta di una percentuale molto alta e non è un caso se negli ultimi anni, da quando cioè si è diffuso il Black Friday, i saldi invernali di gennaio partono sempre in maniera più soft. Gli italiani, ormai, considerano il <b>Black Friday e il Cyber Monday</b> come occasioni per risparmiare.</p>
      <p>Ma quali sono le categorie di prodotti più acquistate? Il 58% degli intervistati comprerà prodotti che fanno parte dell’elettronica di consumo, in particolare tablet, computer e smartphone, il 52%, invece, punterà all’abbigliamento e il 34% agli elettrodomestici. Il 24% degli intervistati, infine, acquisterà prodotti inerenti l’arredamento, fai da te e giardinaggio, cosmetici, bellezza e intrattenimento. La fascia di età con la più alta percentuale di eCommerce addicted è quella dei 45-54 anni e 35-44 anni.</p>
      <h3>I prodotti più desiderati</h3>
      <p>Secondo una recente ricerca di <i>idealo.it</i> sul Black Friday e il Cyber Monday, soltanto lo scorso anno, nei giorni a ridosso dell’evento, sono aumentate del +47,6% le ricerche sul web. Quest’anno le quattro giornate dello shopping saranno comprese tra il 29 novembre e il 2 dicembre ma la giornata clou per lo shopping sarà quella del 29. Basandosi sui dati del 2018, Idealo ha affermato che tra le categorie merceologiche con più ricerche durante il venerdì nero dello shopping spiccano altoparlanti (+363,9%), orologi sportivi (+152,1%), aspirapolvere (+148,0%), robot da cucina (+141,0%), tablet (+119,8%) e televisori (+108,7%).</p>
      <p>Idealo, poi, ha considerato i prodotti più popolari a fine ottobre 2019 ossia Sony PlayStation 4 Slim, Xiaomi Mi Band 4, FIFA 20, Apple iPhone XR, Apple iPhone 11, Apple Air Pods 2, Saucony Jazz Original Vintage, Dyson Cyclone V11 Absolute, Adidas Stan Smith, Xiaomi Redmi Note 7.</p>
      <p>Detto ciò è facile ipotizzare che questi saranno anche tra quelli più acquistati durante l’evento di quest’anno.</p>
      <p>Secondo una ricerca di <b>Groupon</b>, invece, il 92% degli italiani ha dichiarato che farà acquisti durante questa giornata, in particolare per aggiudicarsi i regali di Natale a prezzi competitivi. Per quanto riguarda le categorie di prodotti più acquistati e gettonati, in cima troviamo moda e accessori ma anche prodotti di elettronica. Seguono tra le preferenze elettrodomestici, prodotti di bellezza/salute, libri, musica e altri prodotti culturali, viaggi e vacanze e in coda beni di lusso e gift card.</p>
      <p>Leggi anche: <a href="https://www.investireoggi.it/economia/black-friday-mania-e-shopping-online-cosa-cambierebbe-in-italia-con-i-finanziamenti/">Black Friday mania e shopping online: cosa cambierebbe in Italia con i finanziamenti?</a></p>
      <p>
        <a href="https://www.investireoggi.it/risparmio/black-friday-e-cyber-monday-gli-orari-preferiti-e-le-top-categorie/">Black Friday e Cyber Monday: gli orari preferiti e le top categorie</a>
      </p>
    </article>
  </body>
</html>