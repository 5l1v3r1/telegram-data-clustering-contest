<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazzetta.gr/football/la-liga/article/1417385/zintan-krino-ton-mpeil-podosfairika-tha-einai-kathoristikos-gia-emas"/>
    <meta property="og:site_name" content="gazzetta.gr"/>
    <meta property="article:published_time" content="2019-11-22T12:40:18+00:00"/>
    <meta property="og:title" content="Ζιντάν: «Κρίνω τον Μπέιλ ποδοσφαιρικά, θα είναι καθοριστικός για εμάς»"/>
    <meta property="og:description" content="Ο Ζινεντίν Ζιντάν δεν έδωσε συνέχεια στο θέμα του Μπέιλ, ξεκαθάρισε γι' ακόμα μια φορά πως τον υπολογίζει κανονικά και μάλιστα, θέλει να τον δει να γίνεται καθοριστικός για τη θετική πορεία της Ρεάλ."/>
  </head>
  <body>
    <article>
      <h1>Ζιντάν: «Κρίνω τον Μπέιλ ποδοσφαιρικά, θα είναι καθοριστικός για εμάς»</h1>
      <h2>Ο Ζινεντίν Ζιντάν δεν έδωσε συνέχεια στο θέμα του Μπέιλ, ξεκαθάρισε γι' ακόμα μια φορά πως τον υπολογίζει κανονικά και μάλιστα, θέλει να τον δει να γίνεται καθοριστικός για τη θετική πορεία της Ρεάλ.</h2>
      <address><time datetime="2019-11-22T12:40:18+00:00">22 Nov 2019, 12:40</time> by <a rel="author" href="http://www.gazzetta.gr/dimosiografos/kostas-zaliaris" target="_blank">Κώστας Ζάλιαρης</a></address>
      <p>Ο Ουαλός επέστρεψε στη Μαδρίτη και προπονήθηκε για πρώτη φορά έπειτα από ενάμιση μήνα με τους «μερένγκες», επιδεικνύοντας την πολύ καλή του διάθεση και την ετοιμότητά του για τα προσεχή ματς της ομάδας του Ζινεντίν Ζιντάν.</p>
      <p>Έπειτα απ' όσα συνέβησαν στα ματς των προκριματικών του Euro 2020 στην εθνική ομάδα της Ουαλίας, τις δηλώσεις του Μπέιλ, το πανό που κράτησε στους πανηγυρισμούς για την πρόκριση και τον ντόρο που σημειώθηκε, ο «Ζιζού» εμφανίστηκε αρκετά πιο χαλαρός και με διάθεση να βάλει τελεία...</p>
      <p><i>«Έχει γίνει πολύς θόρυβος με όλη την κατάσταση, αλλά εγώ βλέπω και κρίνω τον Μπέιλ μονάχα με ποδοσφαιρικά κριτήρια. Τον είδα στην προπόνηση, θέλει να παίξει πολύ και δεν του αρέσει που γίνεται τόση κουβέντα για εκείνον όλο αυτό τον καιρό. Έχουμε ακόμα πολλά σημαντικά παιχνίδια και μπορεί ν' αποδειχθεί καθοριστικός για την ομάδα. Τον υπολογίζω τώρα που είναι εδώ και είναι καλά» </i>ανέφερε ο Γάλλος κόουτς.</p>
    </article>
  </body>
</html>