<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/sport/news/surkis-yarmolenko-ne-zradiv-dinamo-koli-te-yogo-vignalo-641731.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-22T12:36:12+00:00"/>
    <meta property="og:title" content="Суркіс: Ярмоленко не зрадив «Динамо», коли те його вигнало"/>
    <meta property="og:description" content="Президент киян Ігор Суркіс розповів про початок динамівської кар’єри колишнього півзахисника команди"/>
  </head>
  <body>
    <article>
      <h1>Суркіс: Ярмоленко не зрадив «Динамо», коли те його вигнало</h1>
      <address>
        <time datetime="2019-11-22T12:36:12+00:00">22 Nov 2019, 12:36</time>
      </address>
      <h4>Президент киян Ігор Суркіс розповів про початок динамівської кар’єри колишнього півзахисника команди</h4>
      <p>Президент київського «Динамо» Ігор Суркіс пригадав, як колишній півзахисник команди Андрій Ярмоленко міг опинитися в донецькому «Шахтарі».</p>
      <p>«Що стосується гордості клубу, то це люди, з якими довелося працювати. Той же Андрій Ярмоленко, який 16-річним юнаком уклав угоду з «Динамо». Ярмоленко, який розповів, що свого часу його вигнали зі школи «Динамо». Та він затявся, що обов’язково повернеться і дотримав слово. Не образився, не побіг у той же «Шахтар», який звав його, а повівся в 16 років, як доросла поміркована людина. І він виріс у справжнього лідера команди», - розповів Суркіс в інтерв’ю клубній пресслужбі.</p>
      <p>Ярмоленко виступав за «Динамо» з 2007 по 2017 рік. Триразовий чемпіон України у складі киян, дворазовий володар Кубка України. Перейшов до дортмундської «Боруссії» з Німеччини, а ще за рік – до англійського «Вест Гему». </p>
      <blockquote>
        <b>Читайте також: <a href="https://glavcom.ua/sport/news/yuriy-vernidub-ni-za-yaki-groshi-nikoli-ne-pojidu-v-rosiyu-641701.html">Юрій Вернидуб: ні за які гроші ніколи не поїду в Росію</a></b>
      </blockquote>
      <related>
        <a href="https://glavcom.ua/sport/news/klub-dinamo-nazvav-rishennya-kdu-uaf-prikladom-vibirkovogo-futbolnogo-pravosuddya-641501.html"/>
      </related>
    </article>
  </body>
</html>