<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://velvet.hu/gumicukor/2019/11/22/elsa_pataky_miley_cyrus/"/>
    <meta property="og:site_name" content="VELVET"/>
    <meta property="article:published_time" content="2019-11-22T12:30:00+00:00"/>
    <meta property="og:title" content="Volt sógornőjenek elég elítélő véleménye van Miley Cyrusról"/>
    <meta property="og:description" content="Miley Cyrus azóta már volt nővel is, férfival is. Liam Hemsworth még picit nyalogatja a sebeit."/>
  </head>
  <body>
    <article>
      <h1>Volt sógornőjenek elég elítélő véleménye van Miley Cyrusról</h1>
      <address><time datetime="2019-11-22T12:30:00+00:00">22 Nov 2019, 12:30</time> by <a rel="author" href="https://velvet.hu/szerzo/tegdes_peter" target="_blank">Tegdes Péter</a></address>
      <p>Úgy tűnik, száz százalékos biztossággal kijelenthetjük, hogy véget ért Miley Cyrus és <a href="https://velvet.hu/gumicukor/2019/08/13/liam_hemsworth_hivatalosan_is_lezarta_a_kapcsolatat/">Liam Hemsworth</a> házassága. Olyannyira, hogy szinte már alig emlékszünk rá, már csak a frissen elvált színésznő <a href="https://velvet.hu/gumicukor/2019/09/04/miley_cyrus_mar_ossze_is_butorozott_a_baratnojevel/">leszbikus kalandja</a> rémlik, de mint tudjuk, már annak is vége, <a href="https://velvet.hu/gumicukor/2019/11/03/miley_cyrus_es_uj_pasija_lassan_korhatarosba_mennek_at_az_instagramon/">ismét visszatért a férfiakhoz</a>. </p>
      <p>Az amerikai újságírók viszont még mindig nem akadnak le a válásról, és az énekesnő egykori férjének,  Liam Hemsworth bátyjának a párját, Elsa Patakyt arról kérdezték, mit gondol, mennyire van már túl a történteken a színész. </p>
      <p>A spanyol modell szerint Liam Hemsworth már jobban van, de azért egy 10 éves kapcsolatot nem lehet egyik napról a másikra kitörölni az életéből. </p>
      <blockquote>A sógorom, nos...Egy kapcsolat után, amire 10 évet szánt az életéből, egy picit szomorú, de jól megbirkózik ezzel a helyzettel, erős fiú és a legjobbat érdemli. Szerintem ennél sokkal jobbat érdemel</blockquote>
      <p>- nyilatkozta a híresség a <a href="https://us.hola.com/celebrities/2019112130208/chris-hemsworth-elsa-pataky-liam-miley-cyrus-breakup/">Holának</a>.</p>
      <p>Hozzátette, Liam Hemsworth a családjától mindig számíthat támogatásra, testvére, Chris segít is neki. És ez tényleg így is volt: Liam Hemsworth Elsa Pataky és Chris Hemsworth otthonába költözött, miután szétment Miley Cyrusszal. </p>
      <related>
        <h4>KAPCSOLÓDÓ</h4>
        <a href="https://velvet.hu/gumicukor/2019/09/04/miley_cyrus_mar_ossze_is_butorozott_a_baratnojevel/"/>
        <a href="https://velvet.hu/gumicukor/2019/11/03/miley_cyrus_es_uj_pasija_lassan_korhatarosba_mennek_at_az_instagramon/"/>
      </related>
    </article>
  </body>
</html>