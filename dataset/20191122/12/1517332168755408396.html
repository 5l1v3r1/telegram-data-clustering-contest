<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fanpage.it/attualita/padova-incidente-in-a4-auto-schiacciata-da-due-camion-autista-muore-sul-colpo/"/>
    <meta property="og:site_name" content="fanpage.it"/>
    <meta property="article:published_time" content="2019-11-22T12:28:43+00:00"/>
    <meta property="og:title" content="Padova, incidente in A4: auto schiacciata da due camion, autista muore sul colpo"/>
    <meta property="og:description" content="Una donna ha perso la vita in un incidente avvenuto stamani sullo svincolo autostradale che collega la A4 e la A13, nel comune di Vigonza (Padova). Due camion, per motivi ancora da accertare, avrebbero schiacciato un'automobile, causando il decesso all'istante dell'autista. Sul posto 118 e vigili del fuoco."/>
  </head>
  <body>
    <article>
      <h1>Padova, incidente in A4: auto schiacciata da due camion, autista muore sul colpo</h1>
      <h2>Una donna ha perso la vita in un incidente avvenuto stamani sullo svincolo autostradale che collega la A4 e la A13, nel comune di Vigonza (Padova). Due camion, per motivi ancora da accertare, avrebbero schiacciato un’automobile, causando il decesso all’istante dell’autista. Sul posto 118 e vigili del fuoco.</h2>
      <address><time datetime="2019-11-22T12:28:43+00:00">22 Nov 2019, 12:28</time> by <a rel="author" href="https://www.fanpage.it/author/susanna-picone/" target="_blank">Susanna Picone</a></address>
      <p>Tragico <b>incidente stradale</b> nella mattinata di oggi, venerdì 22 novembre, sullo svincolo autostradale che collega<b> la A4</b> e la A13, nel comune di Vigonza (<b>Padova</b>). Una automobilista – si tratta di Daniela Martini, una donna di 47 anni di Longare (Vicenza) – è morta sul colpo e si registrano gravi disagi alla circolazione. A quanto emerso, per motivi al vaglio della Polizia stradale, <b>due camion avrebbero schiacciato un'automobile</b> provocando una carambola disastrosa e causando il decesso all’istante della persona alla guida, morta per le conseguenze del violento schianto. La vettura della vittima, è andata completamente distrutta. Il tratto di autostrada è stato bloccato dopo lo schianto per consentire le operazioni di soccorso con ripercussioni anche sull’autostrada Venezia-Milano in direzione del capoluogo meneghino dove <b>si sono formate lunghe code</b> .</p>
      <p><b>Illese le altre persone coinvolte nell'incidente stradale –</b> Sul posto oltre alle ambulanze del Suem 118 sono intervenuti anche gli uomini della polizia stradale e i mezzi di soccorso dei vigili del fuoco. I pompieri  arrivati con due mezzi tra cui l'autogru hanno messo in sicurezza i mezzi ed estratto la donna alla guida ma il personale medico non ha potuto far altro che decretare il decesso dell’automobilista. Sarebbero invece illesi i due camionisti. L’incidente si è verificato poco dopo le 10 di questa mattina.</p>
    </article>
  </body>
</html>