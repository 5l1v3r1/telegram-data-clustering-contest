<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nyheter24.se/noje/936490-mia-skaringer-visar-sitt-stod-for-linnea-claeson-efter-skandalen"/>
    <meta property="og:site_name" content="Nyheter24"/>
    <meta property="article:published_time" content="2019-11-22T12:07:32+00:00"/>
    <meta property="og:title" content="Mia Skäringer visar sitt stöd för Linnéa Claeson efter skandalen"/>
    <meta property="og:description" content="Det har stormat rejält kring medieprofilen Linnéa Claeson och hennes Instagramkonto @assholesonline. Nu får Linnéa stöd från bland annat Mia Skäringer."/>
  </head>
  <body>
    <article>
      <h1>Mia Skäringer visar sitt stöd för Linnéa Claeson efter skandalen</h1>
      <address><time datetime="2019-11-22T12:07:32+00:00">22 Nov 2019, 12:07</time> by <a rel="author" href="https://nyheter24.se/profil/quetzala.blanco" target="_blank">Quetzala Blanco</a></address>
      <p>
        <b>Det har stormat rejält kring medieprofilen Linnéa Claeson och hennes Instagramkonto @assholesonline. Nu får Linnéa stöd från bland annat Mia Skäringer.</b>
      </p>
      <p>Det har stormat rejält kring medieprofilen och krönikören <b>Linnéa Claeson</b>, 27, den senaste tiden. Podcasten <a href="https://poddtoppen.se/podcast/1227473937/haveristerna/linna-claeson-ar-extremt-klandervard-och-slickar-i-sig-dina-skattepengar-parm-1-ofortjant-bonus-fran-patreon">Haveristerna</a> har i två avsnitt diskuterat sanningshalten i det som Linnéa har berättat om på sitt Instagramkonto assholesonline.</p>
      <p>Det ska även handla om plagierade krönikor, mer om det kan du läsa här på <a href="https://bloggbevakning.se/2019/09/08/linnea-claeson-anklagas-for-bland-annat-plagiat/">Bloggbevakning.</a></p>
      <p>Krönikören <b>Emilie "Ebbis" Roslund</b> har i en krönika i <a href="https://www.gp.se/kultur/kultur/med-offerskapet-som-inkomstsk%C3%A4lla-1.20349737">Göteborgs-Posten</a> även hon ifrågasatt Linnéa Claessons påståenden.</p>
      <p>"Vi har lärt oss att man inte ska ifrågasätta ett offer, men Linnéa Claeson agerande gör att den tumregeln stundtals svajar", skrev Roslund på sin Instagram.</p>
      <figure>
        <img src="https://cdn03.nyheter24.se/92b6c09103d802dc05/2019/11/21/1593928/linnea_claeson.jpg"/>
        <figcaption>Linnéa Claeson möts av massiv kritik från flera håll. Bildkälla: Pontus Lundahl/TT Bild</figcaption>
      </figure>
      <h3>"Det är så mycket som inte stämmer"</h3>
      <p>Debattören och föreläsaren <b>Daniel S Ogalde</b> skrev i veckan även han en debattartikel i <a href="https://www.expressen.se/debatt/det-ar-dags-for-dig-att-tala-ut-linnea-claeson/">Expressen</a> där han kräver Linnéa på svar.  </p>
      <p>"Just nu påstås det mycket om dig, att du överdrivit dina erfarenheter av sexuella trakasserier, hot och hat. Jag behöver veta, vad är det som faktiskt har hänt?", skriver Ogalde.</p>
      <p><b>Lisa Magnusson</b> skrev i en ledare i <a href="https://www.dn.se/ledare/lisa-magnusson-vad-ar-egentligen-sant-runt-linnea-claeson/">Dagens Nyheter</a> även hon om fenomenet Linnéa Claeson.</p>
      <p>"Det är så mycket som inte stämmer i hennes berättelser, så många detaljer som skorrar och felar", skriver Magnusson.</p>
      <figure>
        <img src="https://cdn02.nyheter24.se/a9a37dae03d802dc05/2019/11/21/1593926/assholesonline.jpg"/>
        <figcaption>Linnea Claeson har anklagats för att fejka sexuella trakasserier och hot mot sig själv. Bildkälla: Beatrice Nordensson/TT Bild</figcaption>
      </figure>
      <p>Höjdhopparen <b>Patrik Sjöberg</b> gav även han <a href="https://nyheter24.se/noje/936410-patrik-sjoberg-till-attack-mot-linnea-claeson-mar-illa">svidande kritik till Linnéa</a>. Han kallade det hon ägnar sig åt för "uppenbara lögner".</p>
      <p>"Jag mår fysiskt illa när du har förvandlat ett av samhällets största problem till bara business! Du skadar den rörelse du säger sig företräda och du kränker och sårar alla verkliga offer!", skrev Sjöberg.</p>
      <h3>Svarar på kritiken </h3>
      <p>Under torsdagen svarade Linnéa slutligen på den massiva kritik hon har fått den senaste tiden. I ett debattinlägg i <a href="https://www.gp.se/kultur/kultur/linn%C3%A9a-claeson-feminismen-st%C3%A5r-inte-och-faller-med-mig-1.20629629">Göteborgs-Posten</a> erkände Linnéa att hon "klippt och klistrat".</p>
      <p>”Att jag redigerat och klippt i konversationer för att de ska passa in i en Instagrambild är ingen hemlighet”, skrev hon och fortsatte:</p>
      <p>”Men eftersom detta är en stor del av kritiken som nu riktas mot mig så inser jag att jag inte varit tydligt nog med att kommunicera detta och det är jag ledsen för.”</p>
      <p>På Instagram får Linnéa nu stöd från flera tongivande profiler. Komikern <b><a href="https://nyheter24.se/mia-skaringer/">Mia Skäringer</a></b> skickar flera röda hjärtan till Linnéa, precis som modellen <b>Cajsa Wessberg</b> och Youtubeprofilen <b>Jonna Jinton</b>.</p>
      <figure>
        <img src="https://cdn01.nyheter24.se/bcf31b1903d802dc05/2019/11/22/1594030/linnea_instagram.png"/>
        <figcaption>Linnéa Claeson får kärlek och stöd från Mia Skäringer. Bildkälla:<cite><a href="https://www.instagram.com/linneaclaeson">Instagram/linneaclaeson</a></cite></figcaption>
      </figure>
      <p>
        <b>Här kan du läsa mer om vad som har hänt kring Linnéa Claeson: </b>
      </p>
      <p>
        <a href="https://nyheter24.se/nyheter/inrikes/936446-linnea-claeson-erkanner-har-klippt-och-redigerat-konversationer">Linnéa Claeson erkänner: "Har klippt och klistrat"</a>
      </p>
      <p>
        <a href="https://nyheter24.se/noje/936410-patrik-sjoberg-till-attack-mot-linnea-claeson-mar-illa">Patrik Sjöberg till attack mot Linnéa Claeson: "Jag mår fysiskt illa"</a>
      </p>
      <p>
        <a href="https://nyheter24.se/nyheter/inrikes/936438-kritiken-mot-linnea-claeson-har-ar-allt-som-hant">Kritiken mot Linnéa Claeson – här är allt som har hänt</a>
      </p>
      <p><a href="https://nyheter24.se/linnea-claeson">Linnea Claeson<br/></a>/<br/><a href="https://nyheter24.se/mia-skaringer">Mia Skäringer</a></p>
      <figure>
        <a href="https://nyheter24.se/profil/quetzala.blanco">
          <img src="https://cdn01.nyheter24.se/6bb99869024b004b00/profile/avatars/6_1557928660.jpg"/>
        </a>
      </figure>
      <p><a href="https://nyheter24.se/profil/quetzala.blanco">Quetzala Blanco </a><br/>quetzala.blanco@nyheter24.se</p>
    </article>
  </body>
</html>