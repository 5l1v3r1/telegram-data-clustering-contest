<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.to10.gr/podosfero/superleague/776639/olybiakos-triada-pou-beni-gia-ta-kala-sto-kadro/"/>
    <meta property="og:site_name" content="to10.gr"/>
    <meta property="article:published_time" content="2019-11-22T12:01:34+00:00"/>
    <meta property="og:title" content="Ολυμπιακός: Η τριάδα που μπαίνει για τα καλά στο «κάδρο»"/>
    <meta property="og:description" content="Λοβέρα, Μπενζιά και Γκασπάρ ενεργοποιούνται πολύ περισσότερο από τον Πέδρο Μαρτίνς. Τι περιμένει από αυτούς ο Πορτογάλος και πως θα τους χρησιμοποιήσει."/>
  </head>
  <body>
    <article>
      <h1>Ολυμπιακός: Η τριάδα που μπαίνει για τα καλά στο «κάδρο»</h1>
      <h2>Λοβέρα, Μπενζιά και Γκασπάρ ενεργοποιούνται πολύ περισσότερο από τον Πέδρο Μαρτίνς. Τι περιμένει από αυτούς ο Πορτογάλος και πως θα τους χρησιμοποιήσει.</h2>
      <address><time datetime="2019-11-22T12:01:34+00:00">22 Nov 2019, 12:01</time> by <a rel="author">Γιώργος Νοικοκύρης</a></address>
      <p>Σε ένα μήνα οχτώ αγώνες. Non stop για τον Ολυμπιακό που ως η μοναδική ελληνική ομάδα που αγωνίζεται και στην Ευρώπη δεν έχει την πολυτέλεια του ενός αγώνα την εβδομάδα. Ξεκίνημα με τριάδα και ματς – φωτιά, σε Νέα Σμύρνη, Λονδίνο και ΠΑΟΚ στο Καραϊσκάκη με τον Πέδρο Μαρτίνς να έχει ξανά έτοιμο τον Ματιέ Βαλμπουενά και να περιμένει λογικά πριν το ντέρμπι με τον δικέφαλο του βορρά τον Γκιγιέρμε.</p>
      <p>Με τον Λάζαρο να έχει μπει στην εξίσωση ξανά και τον Πορτογάλο τεχνικό να γνωρίζει πόσο σημαντικό είναι να εκμεταλλευτεί στο απόλυτο το πλούσιο ρόστερ που έχει στα χέρια του.</p>
      <p>
        <a href="https://www.to10.gr/podosfero/superleague/776639/olybiakos-triada-pou-beni-gia-ta-kala-sto-kadro/">
          <i>Οι τρεις ερυθρόλευκοι που μπαίνουν για τα καλά στο «κάδρο»</i>
        </a>
      </p>
      <p>Μια τριάδα ερυθρόλευκων αναμένεται να μπει γερά στο κόλπο στα ματς που έρχονται. Με αρχή μάλιστα το αυριανό στη Νέα Σμύρνη απέναντι στον Πανιώνιο. Ο Γκασπάρ άλλωστε προορίζεται για βασικός ώστε να πάρει τις απαραίτητες ανάσες ο Ομάρ Ελαμπντελαουί για να αγωνιστεί στα ματς με Τότεναμ και ΠΑΟΚ. Ο Γκασπάρ που είναι δεδομένο πως θα αρχίσει πια να χρησιμοποιείται συστηματικά από τον Πέδρο Μαρτίνς.</p>
      <p>Το ίδιο ισχύει και για τον Μπενζιά που… έκατσε στην κέντα του Βελιγραδίου και της αποβολής του. Ο Μπενζιά περιμένει ευκαιρίες και ο Μαρτίνς που τον πιστεύει θα τον βάλει και πάλι στο «παιχνίδι» ελπίζοντας πως θα δικαιωθεί. Ο Μπενζιά άλλωστε μπορεί και να δώσει «ανάσες» στον άξονα και να παίξει πίσω από τον επιθετικό.</p>
      <p>Ο τρίτος της παρέας που ο Μαρτίνς θέλει να ρίξει στα βαθιά είναι ο Μάξι Λοβέρα. Ο Αργεντινός άσος όπως όλοι όσοι έρχονται κατευθείαν από την Λατινική Αμερική χρειάζεται το χρόνο προσαρμογής του. Ο Μαρτίνς πιστεύει πως ο Λοβέρα είναι πιο έτοιμος από όλες τις απόψεις για αυτό και τον υπολογίζει για τα καλά στα ματς που έρχονται.</p>
      <p>Ο Λοβέρα έχει πάρει άλλωστε αρκετές ευκαιρίες έως τώρα, και παρότι δεν έχει ακόμη ξεχωρίζει, δείχνει ξεκάθαρα πως έχει μεγάλες δυνατότητες και πολλά να δώσει στην ομάδα.</p>
      <p>Όσο πιο γρήγορα το κάνει, τόσο το καλύτερο για τον Μαρτίνς και την ομάδα.</p>
      <p>
        <b>
          <a href="https://www.to10.gr/podosfero/superleague/776639/olybiakos-triada-pou-beni-gia-ta-kala-sto-kadro/#dcomments">
            <b>ΓΡΑΨΤΕ ΤΟ ΣΧΟΛΙΟ ΣΑΣ...</b>
          </a>
        </b>
      </p>
    </article>
  </body>
</html>