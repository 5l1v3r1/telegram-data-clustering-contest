<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/bulvar/2019/11/22/szivszorito-reszletek-a-csobankai-tragediarol"/>
    <meta property="og:site_name" content="infostart"/>
    <meta property="article:published_time" content="2019-11-22T12:20:00+00:00"/>
    <meta property="og:title" content="Szívszorító részletek a csobánkai tragédiáról"/>
    <meta property="og:description" content="A szerdai balesetben megsérült édesanyán több életmentő műtétet is végrehajtottak."/>
  </head>
  <body>
    <article>
      <h1>Szívszorító részletek a csobánkai tragédiáról</h1>
      <address><time datetime="2019-11-22T12:20:00+00:00">22 Nov 2019, 12:20</time> by <a rel="author">Infostart</a></address>
      <h3>A szerdai balesetben megsérült édesanyán több életmentő műtétet is végrehajtottak.</h3>
      <p>Ahogy arról beszámoltunk, szerdán két személyautó ütközött össze Csobánkánál. A balesetben többen megsérültek. Egy kislányt <a href="https://infostart.hu/belfold/2019/11/20/drama-az-ulloi-uton-eletveszelyben-levo-gyermekkel-landolt-a-helikopter-foto">mentőhelikopterrel szállítottak kórházba Budapestre</a>, ám <a href="https://infostart.hu/belfold/2019/11/21/belehalt-seruleseibe-a-mentohelikopterrel-elszallitott-kislany">nem tudták megmenteni az életét.</a></p>
      <p>A <a href="http://www.borsonline.hu/aktualis/csobankai-tragedia-eletben-tartottak-fruzsit-amig-edesapja-elbucsuzott-tole/187129">Bors</a> úgy tudja, hogy addig tartották gépekkel életben a hároméves gyermeket, Fruzsit, amíg az apja be nem ért hozzá elbúcsúzni.</p>
      <p>Az autót az anya vezette. A nő életveszélyes koponyasérüléseket szerzett, megműtötték, majd mesterséges kómába helyezték.</p>
      <p>"Imádkozunk az életé­ért. Bár nem tudjuk, hogyan fogja túlélni, ha megtudja, mi történt Fruzsival.</p>
      <blockquote>Élete végéig magát fogja hibáztatni. Lehet, ha felébred, meg sem merik neki még mondani"</blockquote>
      <p>– mondta a család ismerőse a lapnak.</p>
      <p>Ismerősök azt is megerősítették, hogy volt gyerekülés az autóban. Vélhetően egy padkára vagy valamilyen más, úton lévő tárgyra szaladhatott rá, ez okozta a végzetes balesetet.</p>
      <p>
        <i>Nyitókép: MTI/Mihádák Zoltán</i>
      </p>
    </article>
  </body>
</html>