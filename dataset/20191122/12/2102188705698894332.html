<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.epravda.com.ua/news/2019/11/22/654024/"/>
    <meta property="og:site_name" content="Економічна правда"/>
    <meta property="article:published_time" content="2019-11-22T12:55:00+00:00"/>
    <meta property="og:title" content="94% банків відмовляли клієнтам у відкритті рахунків через репутаційні ризики"/>
    <meta property="og:description" content="94% банків повідомили, що відмовляли у відкритті рахунків через репутаційні ризики. Про це йдеться у дослідженні “Агентства стратегічних рішень ShiStrategies”."/>
  </head>
  <body>
    <article>
      <h1>94% банків відмовляли клієнтам у відкритті рахунків через репутаційні ризики</h1>
      <address>
        <time datetime="2019-11-22T12:55:00+00:00">22 Nov 2019, 12:55</time>
      </address>
      <p>
        <b>PROMOTED</b>
      </p>
      <p>94% банків повідомили, що відмовляли у відкритті рахунків через репутаційні ризики. Про це йдеться у <a href="https://finclub.net/ua/priama-mova/yakshcho-ty-sam-ne-keruyesh-svoyey-reputatsiyeyu-za-tebe-tse-zroblyat-inshi.html">дослідженні </a>"Агентства стратегічних рішень ShiStrategies"</p>
      <p>В ході дослідження були опитані представники українських фінустанов різних розмірів та форм власності. Згідно із результатами, репутаційні ризики ставали причиною відмови у відкритті рахунків як для нових, так і для існуючих клієнтів у 88% опитаних. Лише 6% фінустанов повідомили, що відмови стосувалися виключно нових клієнтів.</p>
      <p>Опитування також показало, що, вивчаючи клієнта, окрім офіційних даних держустанов та реєстрів, українські банки широко використовують інформацію з відкритих джерел.</p>
      <p>Зокрема, абсолютно всі опитані повідомили, що спираються на інформацію у ЗМІ про клієнтів-юридичних осіб та їх бенефіціарів. Крім того, 44% фінустанов серед джерел відзначили також публікації у соцмережах, а більше половини беруть до уваги публічні заяви як посадових осіб компаній, так і третіх осіб стосовно клієнтів.</p>
      <p>Під час опитування лише 19% банків відповіли, що публікації у ЗМІ та інших медіа ніколи не ставали підставою для відмови в обслуговуванні. Чверть опитаних зізналася, що такі відмови були, проте переважно стосувалися нових клієнтів. Тоді як 56% банків зазначили, що публікації призводили до відмов як новим, так і вже діючим клієнтам.</p>
      <p>Тож медіа сьогодні набувають більшого значення та можуть відчутно впливати на бізнес, у тому числі, обмежуючи йому доступ до фінансових ресурсів.</p>
      <p>Наразі в умовах, коли банки дбають про власну репутацію, у тому числі в очах регулятора, негативна репутація клієнта може стати на заваді співробітництву та, у підсумку, завдати істотної шкоди конкурентноздатності компанії.</p>
      <p>"Агентство стратегічних рішень <a href="https://strategi.com.ua/">ShiStrategies</a>"  спільно з редакцією "Фінансовий клуб" провели опитування серед підприємств та комерційних установ різних масштабів та галузей.</p>
      <p>Метою дослідження було визначити, яку саме інформацію збирають про клієнтів відділи фінансового моніторингу українських банків та наскільки репутація клієнта впливає на прийняття рішень про співпрацю.</p>
    </article>
  </body>
</html>