<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/politics/_telegramkanal-temnij-licar-mozhe-vesti-grupa-deputativ-slugi-narodu-korniyenko/939406"/>
    <meta property="og:site_name" content="Gazeta.ua"/>
    <meta property="article:published_time" content="2019-11-22T12:35:00+00:00"/>
    <meta property="og:title" content="Телеграм-канал &quot;Темний лицар&quot; може вести група депутатів &quot;Слуги народу&quot; - Корнієнко"/>
    <meta property="og:description" content="Керівник партії Слуга народу Олександр Корнієнко розповів, що іноді керівництво фракції звертається жартома до депутатів Олександра Дубінського і до Максима Бужанського показати вміст смартфонів. Підозрює, що, можливо, це вони ведуть анонімний телеграм-канал &quot;Темний лицар&quot;, який ..."/>
  </head>
  <body>
    <article>
      <h1>Телеграм-канал "Темний лицар" може вести група депутатів "Слуги народу" - Корнієнко</h1>
      <address><time datetime="2019-11-22T12:35:00+00:00">22 Nov 2019, 12:35</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/939/939406_w_300.jpg?v=0"/>
        <figcaption>У керівництва немає підтвердженої інформації, хто стоїть за авторством Темного лицаря Фото: rbc.ua</figcaption>
      </figure>
      <p>Керівник партії Слуга народу <b>Олександр Корнієнко</b> розповів, що іноді керівництво фракції звертається жартома до депутатів <b>Олександра Дубінського</b> і до <b>Максима Бужанського</b> показати вміст смартфонів.</p>
      <p>Підозрює, що, можливо, це вони ведуть анонімний телеграм-канал "Темний лицар", який розповсюджує внутрішні секрети "Слуги народу", пише <a href="https://nv.ua/ukr/ukraine/politics/korniyenko-pro-dubinskogo-i-buzhanskogo-novini-ukrajini-50055066.html">НВ.</a></p>
      <p>"Ми іноді, по приколу, запитуємо у (мажоритарників Олександра) Дубінського або (Максима) Бужанського: "Ну, покажи телефон! "Саня (Дубінський), звичайно, з цього зробив новину, як завжди", - зазначив Корнієнко.</p>
      <p>"У анонімному телеграм-каналі багато інформації відповідає дійсності, але акценти часто змінені. Простежується лінія: нічого у них не вийде, дохле діло", - каже Корнієнко.</p>
      <p>У керівництва немає підтвердженої інформації, хто стоїть за авторством Темного лицаря. Глава політсили вважає, що канал можуть наповнювати група депутатів зі "Слуги народу" або ж хтось із депутатів ділиться інформацією.</p>
      <p>"Ще потрібно з'ясувати, - це один депутат робить або хтось із наших колег зливає інформацію із загального чату, а Темний лицар на її основі створює контент. Можливо, це група авторів або група депутатів".</p>
      <p>Якщо аноніми будуть встановлені, то рішення про виключення цих депутатів розгляне фракція.</p>
      <p>У самого Корнієнка немає впевненості, чи варто виганяти за ведення анонімних каналів з фракції.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/politics/_zurnalisti-znovu-nakopali-kompromat-na-bogdana/939368"/>
      </related>
      <p>За однією з версій керівника партії, за мережею телеграм-каналів, що описують внутрішню кухню влади, можуть стояти "ідеологічно ворожі сили, інспіровані ззовні" на кшталт місцевого офісу "Ольгинських тролів" (російська професійна ботоферма, що працює на Кремль)</p>
      <p>"Від них від усіх телеграм-каналів йде така лінія - нас розірвати", - підкреслив Корнієнко.</p>
      <blockquote><a href="https://gazeta.ua/articles/politics/_arahamiya-znaye-hto-zlivaye-tayemnu-informaciyu-slugi-narodu/937905">Голова фракції "Слуга народу" Давид Арахамія "знає, але не може сказати прізвище" нардепа</a>, який публікує внутрішньопартійну інформацію в Telegram-каналі під ім'ям "Темний лицар". "Я думаю, що я знаю, але не можу сказати, бо тоді вся інтрига навколо "Темного рыцаря" зруйнується"</blockquote>
    </article>
  </body>
</html>