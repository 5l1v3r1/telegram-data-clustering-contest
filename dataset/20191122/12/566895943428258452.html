<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.0352.ua/news/2581559/39-ricnij-colovik-teper-matime-cimalo-problem-cerez-svoi-podvigi-na-ternopilskij-azs"/>
    <meta property="og:site_name" content="0352.ua - Сайт міста Тернополя"/>
    <meta property="article:published_time" content="2019-11-22T12:31:00+00:00"/>
    <meta property="og:title" content="39-річний чоловік тепер матиме чимало проблем через свої &quot;подвиги&quot; на тернопільській АЗС"/>
    <meta property="og:description" content="Чоловік накриміналив на автозаправці"/>
  </head>
  <body>
    <article>
      <h1>39-річний чоловік тепер матиме чимало проблем через свої "подвиги" на тернопільській АЗС</h1>
      <address><time datetime="2019-11-22T12:31:00+00:00">22 Nov 2019, 12:31</time> by <a rel="author">Андрій Вацик</a></address>
      <p>
        <i>Обмеження волі на строк до п'яти років або позбавлення волі на той самий строк загрожує жителю Тернопільського району, який вчинив злочин в обласному центрі.</i>
      </p>
      <p>Міру покарання йому обере суд. Працівник однієї із АЗС повідомив, що невідома особа викрала дороговартісне мастило до транспортного засобу, завдавши збитків на чималу суму. Поліцейські встановили, що товар привласнив житель Тернопільщини 1984 року народження, повідомляють в обласній поліції.</p>
      <p>Перевіряється причетність чоловіка до скоєння аналогічних злочинів на території області. Відомості про подію внесено в Єдиний реєстр досудових розслідувань відповідно до частини 1 статті 185 Кримінального кодексу України.</p>
    </article>
  </body>
</html>