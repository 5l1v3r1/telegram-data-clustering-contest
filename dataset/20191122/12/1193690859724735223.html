<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.5.ua/suspilstvo/skaletska-rozpovila-na-skilky-zbilshat-finansuvannia-prohramy-dostupni-liky-203278.html"/>
    <meta property="og:site_name" content="5 канал"/>
    <meta property="article:published_time" content="2019-11-22T12:47:00+00:00"/>
    <meta property="og:title" content="Скалецька розповіла, на скільки збільшать фінансування програми &quot;Доступні ліки&quot;"/>
    <meta property="og:description" content="Наразі пацієнти з діабетом ІІ типу (інсулінонезалежним) отримують ліки за програмою &quot;Доступні ліки&quot;, а з діабетом І типу (інсулінозалежним) за програмою реімбурсації інсуліну"/>
  </head>
  <body>
    <article>
      <h1>Скалецька розповіла, на скільки збільшать фінансування програми "Доступні ліки"</h1>
      <address>
        <time datetime="2019-11-22T12:47:00+00:00">22 Nov 2019, 12:47</time>
      </address>
      <p>Міністр охорони здоров'я Зоряна Скалецька під час пресконференції повідомила, що фінансування програми "Доступні ліки" збільшать вдвічі. Також до програми з 1 квітня 2020 року додадуть більше інсулінів, передає "<a href="https://life.pravda.com.ua/health/2019/11/22/239017/">УП</a>".</p>
      <p>"Розшириться програма "Доступні ліки". Фінансування збільшиться вдвічі, а також з першого квітня додані інсуліни. У регіонах є нестача коштів для закупівлі інсуліну. Наступного року цієї проблеми не буде. Ми її вирішуємо включенням до програми "Доступні ліки", – повідомила Скалецька.</p>
      <p>Слід зазначити, що наразі пацієнти з діабетом ІІ типу (інсулінонезалежним) отримують ліки за програмою "Доступні ліки", а з діабетом І типу (інсулінозалежним) за програмою реімбурсації інсуліну.</p>
      <p>"Держава за рік покриває більшу частину потреби в інсулінах з державного бюджету, решту мають профінансувати органи місцевого самоврядування. У тих областях, в яких місцева влада виконує свою частину зобов'язань, програма працює безперебійно і всі пацієнти вчасно отримують потрібні ліки. Переважна більшість проблем з нібито відсутністю інсулінів сьогодні виникають саме через невідшкодування місцевою владою аптекам вартості потрібних пацієнтам препаратів", – йдеться у повідомленні.</p>
      <blockquote>Нагадаємо, раніше 5.ua повідомляв, що МОЗ <a href="https://www.5.ua/suspilstvo/moz-rozshyrylo-perelik-dostupnykh-likiv-185951.html">розширило перелік "Доступних ліків"</a>.</blockquote>
    </article>
  </body>
</html>