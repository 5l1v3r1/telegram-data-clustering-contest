<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.naciodigital.cat/noticia/191509/estacio/puigmal/reobre/despres/sis/anys"/>
    <meta property="og:site_name" content="www.naciodigital.cat"/>
    <meta property="article:published_time" content="2019-11-22T12:32:00+00:00"/>
    <meta property="og:title" content="L'estació del Puigmal reobre després de sis anys"/>
    <meta property="og:description" content="Un projecte pioner encapçalat per l'empresa Rossignol oferirà durant tot l'any un ampli servei als esportistes de muntanya"/>
  </head>
  <body>
    <article>
      <h1>L'estació del Puigmal reobre després de sis anys</h1>
      <h2>Un projecte pioner encapçalat per l'empresa Rossignol oferirà durant tot l'any un ampli servei als esportistes de muntanya</h2>
      <address>
        <time datetime="2019-11-22T12:32:00+00:00">22 Nov 2019, 12:32</time>
      </address>
      <p>El pròxim 21 de desembre l'estació del Puigmal d'Er tornarà a obrir després de veure's obligada a tancar per motius econòmics l'abril del 2013. La seva desaparició fa sis anys va ser molt sonada i durant aquests anys <a href="https://www.naciodigital.cat/cerdanya/noticia/1021/estacio/esqui/er/puigmal/punt/mira">s'ha deixat clar en moltes ocasions que la intenció era recuperar l'activitat</a>, però semblava que cap empresa estava disposada a crear un projecte viable econòmicament que pogués fer front al deute que va deixar.</p>
      <p>Aquest bonic racó del Pirineu, que fa de frontera natural entre la Catalunya Nord i la Vall de Núria, amb el cim del Puigmal (2.900m) pel mig, és una de les zones més concorregudes de l'excursionisme català i, fins fa poc, també dels esquiadors. Ara, les coses han canviat: remuntadors parats en mig de les grans nevades; tanques i cordes que limitaven les antigues pistes d'esquí i que ara han quedat abandonades i desgastades per l'hostil clima de l'alta muntanya.<br/><br/>Durant aquests quasi set anys, tota la infraestructura de l'estació ha quedat obsoleta, davant la indignació dels esquiadors i dels habitants de la zona, en especial de la població d'Er.<br/><br/><b>Un projecte pioner als Pirineus</b><br/> </p>
      <figure>
        <img src="https://dades.grupnaciodigital.cat/..//../redaccio/arxius/imatges/201911/576_15742702941.jpg"/>
      </figure>
      <p><b>Una oportunitat de recuperar l'economia de la zona</b><br/><br/>L'any 2013, el passiu del deute de l'antiga estació va superar els nou milions d'euros. Després de la fallida del sindicat intercomarcal el mateix any, el poble d'Er (650 habitants) va fer-se càrrec de la majoria del deute. Amb aquesta notícia, l'esperança s'ha recuperat en aquesta petita població de l'Alta Cerdanya, que espera millorar la seva situació econòmica.<br/><br/>L'alcalde d'Er, Raymon Puget, ha afirmat en unes declaracions al diari <i>Le Parisien</i> que amb el tancament, a part de fer-se càrrec del deute, es van perdre 50 llocs de treball, que esperen poder recuperar.</p>
      <figure>
        <img src="https://dades.grupnaciodigital.cat/..//../redaccio/arxius/imatges/201701/576_1484817113WhatsApp_Image_2017-01-18_at_20.52.14.jpg"/>
      </figure>
      <p>
        <i>El Puigmal ben nevat, vist des d'Osona Foto: Josep Maria Montaner</i>
      </p>
      <p>
        <a href="https://www.naciodigital.cat/registre">Fes-te subscriptor</a>
      </p>
    </article>
  </body>
</html>