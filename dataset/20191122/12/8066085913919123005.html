<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://swedroid.se/sa-har-ser-samsung-galaxy-s11-ut-enligt-farskt-rykte/"/>
    <meta property="og:site_name" content="Swedroid"/>
    <meta property="article:published_time" content="2019-11-22T12:20:00+00:00"/>
    <meta property="og:title" content="Så här ser Samsung Galaxy S11 ut enligt färskt rykte"/>
    <meta property="og:description" content="Samsung Galaxy 11 börjar redan närma sig. Telefonen kan presenteras så pass snart som i februari nästa år. Nu har @OnLeaks publicerat renderade bilder som påstås blottlägga designen för Samsungs nästa flaggskepp. Om vi utgår från att bilderna faktiskt representerar designen har Samsung valt att flytta kamera-ön till mitten av skärmen, som i Galaxy Note …"/>
  </head>
  <body>
    <article>
      <h1>Så här ser Samsung Galaxy S11 ut enligt färskt rykte</h1>
      <address><time datetime="2019-11-22T12:20:00+00:00">22 Nov 2019, 12:20</time> by <a rel="author">Lars A</a></address>
      <p>
        <b>Samsung Galaxy 11 börjar redan närma sig. Telefonen kan presenteras så pass snart som i februari nästa år. Nu har @OnLeaks publicerat renderade bilder som påstås blottlägga designen för Samsungs nästa flaggskepp.</b>
      </p>
      <p>Om vi utgår från att bilderna faktiskt representerar designen har Samsung valt att flytta kamera-ön till mitten av skärmen, som i Galaxy Note 10. Detta har även hävdats av tidigare rykten.</p>
      <p>Ramarna kring panelen har krympt ett snäpp jämfört med Galaxy S10, även om det är svårt att avgöra precis hur stort snäppet är. Skärmens sluttning ned längs sidorna ska ha blivit mer diskret än tidigare.</p>
      <p>Telefonen har enligt källan ett glasbakstycke och metallramar. Kamerorna sitter i en stor modul uppe i vänstra hörnet på bakstycket. S11 sägs ha hela fem bakåtriktade sensorer. Vi lär få höra betydligt mer om S11:an innan lanseringen.</p>
      <figure>
        <img src="https://cdn771.swedroid.se/wp-content/uploads/2019/11/samsung-galaxy-s11-rykte-4.jpg"/>
      </figure>
      <figure>
        <img src="https://cdn77.swedroid.se/wp-content/uploads/2019/11/samsung-galaxy-s11-rykte-3.jpg"/>
      </figure>
      <figure>
        <img src="https://cdn771.swedroid.se/wp-content/uploads/2019/11/samsung-galaxy-s11-rykte-2.jpg"/>
      </figure>
      <footer>
        <i>Källa: <a href="https://www.91mobiles.com/hub/samsung-galaxy-s11-render-design-exclusiveles">91mobiles</a></i>
      </footer>
    </article>
  </body>
</html>