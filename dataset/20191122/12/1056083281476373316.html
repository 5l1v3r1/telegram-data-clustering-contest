<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090100252/%DA%A9%D8%B4%D9%81-%DB%B1%DB%B7-%D8%AF%D8%B3%D8%AA%DA%AF%D8%A7%D9%87-%D8%A7%D8%B1%D8%B2-%D8%AF%DB%8C%D8%AC%DB%8C%D8%AA%D8%A7%D9%84-%D8%AF%D8%B1-%D8%B1%D8%B4%D8%AA"/>
    <meta property="og:site_name" content="ایسنا"/>
    <meta property="article:published_time" content="2019-11-22T12:43:37+00:00"/>
    <meta property="og:title" content="کشف ۱۷ دستگاه ارز دیجیتال در رشت"/>
    <meta property="og:description" content="ایسنا/گیلان فرمانده انتظامی رشت از کشف ۱۷ دستگاه ارز دیجیتال(بیت کوین) و متعلقات آن به ارزش یک میلیارد و ۵۰۰ میلیون ریال در این شهرستان خبر داد."/>
  </head>
  <body>
    <article>
      <h1>کشف ۱۷ دستگاه ارز دیجیتال در رشت</h1>
      <address><time datetime="2019-11-22T12:43:37+00:00">22 Nov 2019, 12:43</time> by <a rel="author">محدثه مهدوی</a></address>
      <p>ایسنا/گیلان فرمانده انتظامی رشت از کشف ۱۷ دستگاه ارز دیجیتال(بیت کوین) و متعلقات آن به ارزش یک میلیارد و ۵۰۰ میلیون ریال در این شهرستان خبر داد.</p>
      <p>سرهنگ علی رمضانی در جمع خبرنگاران با اعلام این خبر اظهار کرد: به منظور جلوگیری از قاچاق کالا و ارز و برخورد با مفسدان اقتصادی، طرح تشدید و مبارزه با قاچاق به عنوان یکی از مهمترین اولویت‌های فرماندهی انتظامی رشت در دستور کار قرار گرفت.</p>
      <p>این مقام انتظامی افزود: در اجرای این طرح، پلیس امنیت عمومی با انجام اقدامات اطلاعاتی موفق به شناسایی یکی از مخلان امنیت اقتصادی در شهرستان رشت شدند.</p>
      <p> رمضانی تصریح کرد: ماموران پلیس امنیت شهرستان با همکاری ماموران انتظامی زیباکنار پس از کسب اطلاعات لازم در این زمینه با هماهنگی مرجع قضائی در بازرسی از یک منزل، ۱۷ دستگاه ارز دیجیتال (بیت کوین) کشف کردند.</p>
      <p>وی گفت: برابر نظر کارشناسان ارزش کالاهای قاچاق کشف شده بالغ بر یک میلیارد و ۵۰۰ میلیون ریال برآورد شده است.</p>
      <p>فرماندهی انتظامی شهرستان رشت پدیده قاچاق و هرگونه فعالیت‌های اقتصادی غیرقانونی را موجب اخلال در نظام اقتصادی کشور دانست و خاطرنشان کرد: خرید و مصرف کالای قاچاق و هرگونه فعالیت اقتصادی غیرقانونی باعث اخلال در عرضه تولیدات داخلی، تعطیلی کارخانه‌ها و افزایش بیکاری است.</p>
      <p>انتهای پیام</p>
    </article>
  </body>
</html>