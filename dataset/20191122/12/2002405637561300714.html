<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://natemat.pl/291469,robert-kubica-wystartuje-w-formule-1-trafi-do-zespolu-racing-point"/>
    <meta property="og:site_name" content="na:Temat"/>
    <meta property="article:published_time" content="2019-11-22T12:16:56+00:00"/>
    <meta property="og:title" content="Robert Kubica jednak wystartuje w Formule 1! Polak trafi do nowego zespołu"/>
    <meta property="og:description" content="Jak podaje portal GP Today, Robert Kubica dołączy jako rezerwowy oraz testowy kierowca do zespołu Racing Point. Polak od dawna zapowiadał, że z końcem sezonu zrezygnuje z udziału w teamie Williamsa."/>
  </head>
  <body>
    <article>
      <h1>Robert Kubica jednak wystartuje w Formule 1! Polak trafi do nowego zespołu</h1>
      <address><time datetime="2019-11-22T12:16:56+00:00">22 Nov 2019, 12:16</time> by <a rel="author">Zuzanna Tomaszewicz</a></address>
      <p>Jak podaje portal GP Today, Robert Kubica dołączy jako rezerwowy oraz testowy kierowca do zespołu Racing Point. Polak od dawna zapowiadał, że z końcem sezonu zrezygnuje z udziału w teamie Williamsa.</p>
      <figure>
        <img src="https://dmp.adform.net/dmp/profile/?pid=11397&amp;sg=tagi_motoryzacja_samochody"/>
      </figure>
      <p>W starciu o zgarnięcie do swojego zespołu <a href="https://natemat.pl/286665,formula-1-robert-kubica-moze-trafic-do-ferrari-jako-kierowca-testowy">Roberta Kubicy</a> wygrał Racing Point. Ponoć na kierowcy zależało też Alfie Romeo. – W ostatnich tygodniach Kubica, który powrócił do F1 po ośmioletniej przerwie, był łączony z kilkoma zespołami. Szef Haasa Guenther Steiner potwierdzał zainteresowanie jego zespołu, który również szukał kierowcy testowego oraz rezerwowego – dowiadujemy się ze strony GP Today.<br/><br/>Dodatkowo Polak będzie mógł w przyszłości łączyć pracę z wyścigami w serii DTM, w których miałby jeździć BMW.</p>
      <figure>
        <iframe data-src="https://twitter.com/natemat/status/1197807349081214979" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Przypomnijmy, że Kubica od dłuższego czasu miał na pieńku z <a href="https://natemat.pl/285597,claire-williams-wyjasnia-roznice-miedzy-jazda-russella-a-kubicy">zespołem Williamsa</a>. Niedawno został wycofany z wyścigu o Grand Prix Rosji. Polaka ściągnięto, aby zaoszczędzić części na kolejne wyścigi.<br/><br/>34-latek nie ukrywał rozczarowania decyzjami swojego teamu. – Jeśli masz w ekipie kierowcę, który mówi, że po raz pierwszy od dawna nie ma większych problemów z samochodem na dłuższym dystansie i potrafi z niego więcej wycisnąć, to każdy zespół będzie dążyć do utrzymania tego – komentował. <br/><br/><br/><i>źródło:</i> <a href="https://www.gptoday.net/en/news/f1/252501/kubica-set-for-racing-point-test-and-reserve-role"><i>GP Today</i></a></p>
    </article>
  </body>
</html>