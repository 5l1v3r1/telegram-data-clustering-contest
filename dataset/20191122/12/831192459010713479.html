<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://europost.gr/seismos-stin-ypsili-koinonia-pasignostos-goiteytikos-giatros-paratise-tin-ploysia-syzygo-toy-gia-tin-agkalia-ischyroy-efoplisti-kai-pige-na-zisei-mazi-toy-olo-to-kayto-paraskinio/"/>
    <meta property="og:site_name" content="europost.gr"/>
    <meta property="article:published_time" content="2019-11-22T12:15:41+00:00"/>
    <meta property="og:title" content="«Σεισμός» στην υψηλή κοινωνία! Πασίγνωστος, γοητευτικός γιατρός παράτησε την πλούσια σύζυγό του για την αγκαλιά ισχυρού εφοπλιστή και πήγε να ζήσει μαζί του! Όλο το καυτό παρασκήνιο!"/>
    <meta property="og:description" content="Πασίγνωστος, γοητευτικός γιατρός παράτησε την πλούσια σύζυγό του για την αγκαλιά και το ταμπεραμέντο ισχυρού εφοπλιστή, σοκάροντας τον κόσμο της αριστοκρατίας με την απόφασή τους να γίνουν ζευγάρι! Ο επιστήμονας και ο ευγενής άνδρας του εγχώριου"/>
  </head>
  <body>
    <article>
      <h1>«Σεισμός» στην υψηλή κοινωνία! Πασίγνωστος, γοητευτικός γιατρός παράτησε την πλούσια σύζυγό του για την αγκαλιά ισχυρού εφοπλιστή και πήγε να ζήσει μαζί του! Όλο το καυτό παρασκήνιο!</h1>
      <address>
        <time datetime="2019-11-22T12:15:41+00:00">22 Nov 2019, 12:15</time>
      </address>
      <p>Πασίγνωστος, γοητευτικός γιατρός παράτησε την πλούσια σύζυγό του για την αγκαλιά και το ταμπεραμέντο ισχυρού εφοπλιστή, σοκάροντας τον κόσμο της αριστοκρατίας με την απόφασή τους να γίνουν ζευγάρι!</p>
      <p>Ο επιστήμονας και ο ευγενής άνδρας του εγχώριου jet set ερωτεύτηκαν σφόδρα και η παθιασμένη σχέση τους στεγάζεται σήμερα σε μια ονειρική πολυτελή βίλα στο Κεφαλάρι, ιδιοκτησίας του εφοπλιστή. Το ειδύλλιο των δύο ανδρών αποτελεί το πιο hot κουτσομπολιό της high society, με τις λεπτομέρειες για τον βίο τους να κεντρίζουν το ενδιαφέρον ακόμα και των παγερά αδιάφορων του κύκλου τους!</p>
      <p>Ο κούκλος επιστήμονας τη δεκαετία του 2000 ήταν περιζήτητος γαμπρός! Οι κυρίες της αριστοκρατίας τον συμπαθούσαν πολύ και εύκολα του άνοιξαν τις πόρτες στο θέαμα και στα ακριβά σαλόνια, συστήνοντάς τον (και επιβάλλοντάς τον επίσης) στην ελίτ του λαμπερού κόσμου του χρήματος. Για χρόνια κατείχε τον τίτλο του γοητευτικού τζέντλεμαν, αφού κυκλοφορούσε στα κοσμικά πάρτι ντυμένος με ακριβά κοστούμια και σπορ αυτοκίνητο. Οι γνωριμίες του απέδωσαν γρήγορα καρπούς, αφού απέκτησε διάσημους πελάτες στο ιατρείο του στο κέντρο της Αθήνας, ειδικότερα την αφρόκρεμα της showbiz αλλά και του επιχειρηματικού κόσμου.</p>
      <p>Η παντρειά</p>
      <p>Η ομορφιά, το στιλ, και το υπέροχο χαμόγελο ήταν τα «όπλα» του για να ρίξει όποιο θηλυκό και αρσενικό τού γυάλιζε, μέχρι που βρήκε τη… δασκάλα του! Μια επιτυχημένη και όμορφη νεαρή, γόνος πλούσιας οικογένειας, κατάφερε να τον κάνει δικό της και να τον παντρευτεί.</p>
      <p>Ο γάμος τους ήταν ανάμεσα στα κοσμικά γεγονότα της χρονιάς, αφού η χλιδή περίσσευε και το wedding party άφησε εποχή. Η μητέρα της νύφης είχε αναλάβει την οργάνωση, αφού κατέχει το know how, καθώς είναι πασίγνωστη σε όλη την Ελλάδα λόγω του brand name που κατέχει στην εστίαση και όχι μόνο. Κάθε φορά στο «παρών» σε καλέσματα γνωστού pr-man, σε γκαλά, εκθέσεις ζωγραφικής, συναυλίες κλασικής μουσικής και πάρτι της υψηλής κοινωνίας το ζευγάρι πόζαρε ερωτευμένο και χαμογελαστό.</p>
      <p>Η γνωριμία του γιατρού με τον σχεδόν συνομήλικό του εφοπλιστή, με όνομα ξακουστό στον χώρο της ναυτιλίας από πάππου προς πάππου, έγινε σε μια μουσική βραδιά μουσικής δωματίου και αρχικά ξεκίνησε σαν μια δυνατή φιλία. Γρήγορα εξελίχθηκε σε φλερτ κι έπειτα σε έρωτα. Με συνοπτικές διαδικασίες ο γιατρός ζήτησε διαζύγιο από τη σύζυγό του, διαλύοντας τα πάντα για τον νέο σύντροφό του. Κι όταν πια το πήρε στα χέρια, αφέθηκε στη νέα του αγάπη. Το ζευγάρι έχει πολλά κοινά να μοιραστεί, κυρίως όμως τη σφοδρή αγάπη του για την τέχνη!</p>
      <p>Όταν έγινε γνωστή στην υψηλή κοινωνία η σχέση των δύο ανδρών, η πρώην σύζυγος δεν ήξερε, από την ντροπή της, πού να κρυφτεί. Εξαφανίστηκε από τα κοσμικά στέκια για καιρό, μη αντέχοντας τα βλέμματα συμπόνοιας στο πρόσωπό της από τις σνομπ μεγαλοκυρίες. Κυρίως όμως για να μην πέσει πάνω στον τέως σύζυγό της, ο οποίος σπανίως εμφανίζεται σε εκδηλώσεις μετά του αγαπημένου του, θέλοντας να κρατήσει χαμηλό προφίλ. Κι επειδή φοβάται το κακό μάτι.</p>
      <p>Πηγή: espressonews.gr</p>
    </article>
  </body>
</html>