<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://index.hu/mindekozben/poszt/2019/11/22/lebukott_a_svindler_aki_pilotanak_adta_ki_magat/"/>
    <meta property="og:site_name" content="Index.hu"/>
    <meta property="article:published_time" content="2019-11-22T12:07:36+00:00"/>
    <meta property="og:title" content="Lebukott a svindler, aki pilótának adta ki magát"/>
    <meta property="og:description" content="Mindeközben - Egy indiai üzletember sokak titkos vágyát valósította meg, amikor pilótának öltözve utazott több repülőjáraton is. Az pi..."/>
  </head>
  <body>
    <article>
      <h1>Lebukott a svindler, aki pilótának adta ki magát</h1>
      <address><time datetime="2019-11-22T12:07:36+00:00">22 Nov 2019, 12:07</time> by <a rel="author" href="https://index.hu/szerzo/pal_tamas" target="_blank">Pál Tamás</a></address>
      <p>Egy indiai üzletember sokak titkos vágyát valósította meg, amikor pilótának öltözve utazott több repülőjáraton is. Az pilótaruhának köszönhetően olyan előnyöket élvezett, mint hogy soron kívül juthatott át a biztonsági ellenőrzéseken, valamint ingyen helyezték át magasabb utazási osztályra. Hétfőn azonban lebukott, írja az <a href="https://airportal.hu/lufthansa-pilotanak-oltozve-elvezte-a-kulonleges-banasmodot-egy-indiai-ferfi/">Airportal.hu</a>.</p>
      <figure>
        <img src="https://kep.cdn.indexvas.hu/1/0/3046/30468/304682/30468269_9bb6c796f83d9644a42b4d340f345a19_wm.jpg"/>
      </figure>
      <p>A Rajan Mahbubani nevű férfi hétfőn a Lufthansa pilótájának adta ki magát, amikor az Air Asia járatával Delhiből Kalkuttába szeretett volna utazni. A gép személyzetének furcsa lett a férfi személyazonossága, ezért felhívták a Lufthansát, hogy Mahbubani  tényleg az ő pilótájuk-e. A svindler sikertörténete ezzel véget ért, a rendőrök még a reptéren őrizetbe vették, ami után azt is elismerte, hogy Bangkongban hamis személyigazolványa is van. A lebukásában az is közrejátszhatott, hogy a közösségi médiában rendszeresen büszkélkedett is a „sikerével″, a TikTokon közzétett videó alapján más légitársaságok egyenruháit is használta.</p>
    </article>
  </body>
</html>