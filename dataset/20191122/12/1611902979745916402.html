<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nczas.com/2019/11/22/duda-gratuluje-tusk-komentuje-ziemkiewicz-przypomina-czyli-jak-to-z-tym-winszowaniem-bylo-foto/"/>
    <meta property="og:site_name" content="Najwyższy Czas!"/>
    <meta property="article:published_time" content="2019-11-22T12:05:58+00:00"/>
    <meta property="og:title" content="Duda gratuluje, Tusk komentuje, Ziemkiewicz przypomina, czyli jak to z tym winszowaniem było [FOTO]"/>
    <meta property="og:description" content="Donald Tusk został wybrany szefem Europejskiej Partii Ludowej. Z gratulacjami pospieszył m.in. prezydent Andrzej Duda, który życzył „sukcesów osobistych” byłemu premierowi Polski. Publicysta Rafał Ziemkiewicz przypomniał, że na podobny gest w 2015 roku nie zdecydował się Tusk. Czy ma rację?"/>
  </head>
  <body>
    <article>
      <h1>Duda gratuluje, Tusk komentuje, Ziemkiewicz przypomina, czyli jak to z tym winszowaniem było [FOTO]</h1>
      <address><time datetime="2019-11-22T12:05:58+00:00">22 Nov 2019, 12:05</time> by <a rel="author" href="https://nczas.com/author/km/" target="_blank">KM</a></address>
      <p>
        <b>Donald Tusk został wybrany szefem Europejskiej Partii Ludowej. Z gratulacjami pospieszył m.in. prezydent Andrzej Duda, który życzył „sukcesów osobistych” byłemu premierowi Polski. Publicysta Rafał Ziemkiewicz przypomniał, że na podobny gest w 2015 roku nie zdecydował się Tusk. Czy ma rację?</b>
      </p>
      <p>Spór o gratulacje bądź ich brak rozpoczął się od wpisu na Twitterze Andrzeja Dudy. <i>„Gratulacje dla Donalda Tuska w związku z wyborem na funkcję Przewodniczącego Europejskiej Partii Ludowej. Życzę powodzenia i wielu osobistych sukcesów!”</i> – napisał prezydent.</p>
      <p>Gest prezydenta skomentował na antenie „Polsatu News” Donald Tusk.</p>
      <p>– <i>Byłem zaskoczony, że na Twitterze dostałem niezwykle gorące gratulacje, życzenia od prezydenta Dudy. To miłe, zawsze jest miłe. Nawet jeśli jestem oponentem politycznym i mam inne zdanie w niektórych sprawach, to zdecydowanie wolę sytuację, w której ludzie potrafią podać sobie rękę, uśmiechnąć się, a nie zawsze skakać sobie do gardeł</i> – powiedział.</p>
      <p>Z kolei Rafał Ziemkiewicz przypomniał, że w 2015 roku po zwycięstwie w wyborach prezydenckich Dudy, na podobną uprzejmość nie zdecydował się Tusk.</p>
      <p><i>„Przypominam, że w 2015 Donald Tusk był jedynym przywódcą europejskim, który demonstracyjnie nie złożył oficjalnych gratulacji nowo wybranemu prezydentowi RP”</i> – napisał.</p>
      <p><i>„Było to zresztą częścią ogólnego gówniarstwa liderów przegranego obozu. Komorowski ani inni nie pojawili się na wręczeniu zwycięzcy zaświadczenia w PKW, a Sikorski złośliwie wygasił mu mandat MEP-a tak, by musiał likwidować biuro i zwalniać ludzi z dnia na dzień”</i> – rozwinął Ziemkiewicz.</p>
      <p>Niektórzy przypomnieli jednak, że tym brakiem przeprosin nie do końca tak było. Rzeczywiście Tusk 24 maja 2015 roku zamieścił wpis, w którym niejako „przy okazji” pogratulował Dudzie. W pierwszej kolejności podziękował jednak Bronisławowi Komorowskiemu za <i>„dobrą i uczciwą prezydenturę”</i>.</p>
      <p>Ziemkiewiczowi wytknięto zatem, że minął się z prawdą. Pisarz broni się jednak i podtrzymuje swoj zdanie, dodając szerszy kontekst.</p>
      <p><i>„Otóż prawda jest taka, że oficjalnych gratulacji demonstracyjnie nie przysłał. Dopiero gdy to odnotowały media, wspomniał na prywatnym koncie przy podziękowaniach dla Komorowskiego półzdaniem „a panu Dudzie gratuluję zwycięstwa”. I to bąknięcie jego propagandyści usiłują teraz przedstawiać jako wymagane dyplomatycznym obyczajem gratulacje” </i>– uściślił.</p>
      <p>Czy gratulacje, które przesłał Tusk są wystarczające i wpisują się w kulturę polityczną, muszą już ocenić czytelnicy.</p>
      <figure>
        <iframe data-src="https://twitter.com/R_A_Ziemkiewicz/status/1197398495214391296?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <img src="https://nczas.com/wp-content/uploads/2019/11/tusk.jpg"/>
        <figcaption>Fot. Twitter</figcaption>
      </figure>
      <figure>
        <iframe data-src="https://twitter.com/R_A_Ziemkiewicz/status/1197480414002188289?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/R_A_Ziemkiewicz/status/1197480416527241218?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <related>
        <h4>PODOBNE ARTYKUŁY</h4>
        <a href="https://nczas.com/2019/11/22/jest-prognoza-pogody-na-zime-2019-2020-kiedy-do-polski-dotrze-mroz-grafika/"/>
        <a href="https://alaluna.pl/foto/tvp-tvn-czy-polsat-slawomir-zdradzil-swoje-sylwestrowe-plany-szykuje-niespodzianke/"/>
        <a href="https://nczas.com/2019/11/22/ostre-komentarze-po-ogloszeniu-polski-najbardziej-antysemickim-krajem-na-swiecie-osoby-ktore-to-pisaly-nigdy-realnie-nie-zbadaly-tematu/"/>
        <a href="https://nczas.com/2019/11/22/konfederacja-ujawnia-katastrofalne-nieudacznictwo-pis-ten-system-zbankrutowal-nowe-neobolszewickie-panstwo-video/"/>
        <a href="https://nczas.com/2019/11/22/zlote-dziecko-pierwszej-dobrej-zmiany-z-zakazem-opuszczania-kraju-agent-tomek-musial-wplacic-pol-miliona-kaucji/"/>
        <a href="https://nczas.com/2019/11/22/grzegorz-braun-z-konfederacji-za-budowaniem-polskiej-sily-nie-mozna-opierac-bezpieczenstwa-na-sprowadzaniu-do-kraju-obcych-wojsk/"/>
        <a href="https://nczas.com/2019/11/22/wreczyli-lapowki-na-blisko-2-miliony-zlotych-wlasciciel-telewizji-deweloper-i-inni-zatrzymani-przez-cba/"/>
        <a href="https://nczas.com/2019/11/22/sensacja-archeologiczna-w-polsce-kregi-w-zbozu-i-olbrzymie-konstrukcje-sprzed-7-tys-lat-odkryto-pod-lysomicami-interesujace-ze-wejscia-znajduja-sie-dokladnie-foto/"/>
        <a href="https://nczas.com/2019/11/22/szkoleniowa-gra-wojenna-dla-wojsk-obrony-terytorialnej-aplikacja-e-learningowa-na-bazie-world-war-3-video/"/>
      </related>
    </article>
  </body>
</html>