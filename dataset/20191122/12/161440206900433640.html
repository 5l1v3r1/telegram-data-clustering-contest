<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unionesarda.it/articolo/sport/calcio/2019/11/22/guai-per-mirko-vucinic-sequestrati-6-milioni-di-euro-4-955747.html"/>
    <meta property="og:site_name" content="L'Unione Sarda.it"/>
    <meta property="article:published_time" content="2019-11-22T12:46:25+00:00"/>
    <meta property="og:title" content="Guai per Mirko Vucinic: &quot;Sequestrati 6 milioni di euro&quot;"/>
    <meta property="og:description" content="Sport - Approfondisci su L'Unione Sarda.it"/>
  </head>
  <body>
    <article>
      <h6 class="kicker">Il caso</h6>
      <h1>Guai per Mirko Vucinic: "Sequestrati 6 milioni di euro"</h1>
      <h2>L'ex attaccante di Juventus e Roma deve difendersi dall'accusa di evasione fiscale</h2>
      <address>
        <time datetime="2019-11-22T12:46:25+00:00">22 Nov 2019, 12:46</time>
      </address>
      <p>Brutte notizie per Mirko Vucinic: la procura di Lecce ha disposto il sequestro di beni per 6 milioni di euro all'ex attaccante di Juventus, Roma e proprio del club salentino. L'accusa è quella di evasione fiscale.</p>
      <p>Il patrimonio del montenegrino è finito al centro di due indagini finanziarie.</p>
      <p>I controlli sono iniziati nel 2018 e hanno evidenziato il mancato pagamento delle tasse per ben quattro anni, precisamente nel periodo in cui il 36enne viveva negli Emirati Arabi e giocava con l'Al-Jazira.</p>
      <p>Vucinic rientra nella schiera di calciatori con guai fiscali come Messi, Cristiano Ronaldo, Angel Di Maria e Kakà. Senza dimenticare il tecnico José Mourinho e, guardando ad altri sport, i motociclisti Valentino Rossi, Loris Capirossi e Max Biaggi.</p>
      <p>L'ex jolly offensivo di Antonio Conte ha giocato in Italia dal 2000 al 2014 segnando 127 reti e conquistando tre scudetti tutti in bianconero. Al suo palmarès vanno aggiunte due Coppe Italia e tre Supercoppe Italiane.</p>
      <p>(Unioneonline/M)</p>
    </article>
  </body>
</html>