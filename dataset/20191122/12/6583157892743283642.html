<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lublin112.pl/nielegalne-automaty-papierosy-z-przemytu-narkotyki-i-aparatura-do-bimbru/"/>
    <meta property="og:site_name" content="lublin112.pl"/>
    <meta property="article:published_time" content="2019-11-22T12:51:00+00:00"/>
    <meta property="og:title" content="Nielegalne automaty, papierosy z przemytu, narkotyki i aparatura do bimbru"/>
    <meta property="og:description" content="Funkcjonariusze lubelskiej KAS wraz z funkcjonariuszami policji prowadzili wspólne działania. Oprócz nielegalnych automatów do gier mundurowi zabezpieczyli papierosy z przemytu, bimber, a także narkotyki."/>
  </head>
  <body>
    <article>
      <h1>Nielegalne automaty, papierosy z przemytu, narkotyki i aparatura do bimbru</h1>
      <address>
        <time datetime="2019-11-22T12:51:00+00:00">22 Nov 2019, 12:51</time>
      </address>
      <p>
        <b>Funkcjonariusze lubelskiej KAS wraz z funkcjonariuszami policji prowadzili wspólne działania. Oprócz nielegalnych automatów do gier mundurowi zabezpieczyli papierosy z przemytu, bimber, a także narkotyki.</b>
      </p>
      <p>W miniony wtorek i środę funkcjonariusze Działu Kontroli Celno-Skarbowej Rynku z Białej Podlaskiej wspólnie z funkcjonariuszami Komendy Powiatowej Policji w Łukowie oraz Komendy Miejskiej Policji w Białej Podlaskiej prowadzili działania kontrolne ukierunkowane na zwalczanie nielegalnego handlu wyrobami akcyzowymi oraz zwalczanie nielegalnego hazardu.</p>
      <p>Oprócz zarekwirowanych nielegalnych automatów i papierosów w Chełmie, Łukowie i Białej Podlaskiej, mundurowi w trakcie działań na terenie jednej z posesji w powiecie łukowskim ujawnili 15 litrów bimbru oraz instalację służącą do jego produkcji.</p>
      <p>Właściciele nielegalnych automatów do gier musza liczyć się z wysokimi karami. Przed sądem staną także osoby posiadające nielegalne papierosy, narkotyki oraz aparaturę do wytwarzania alkoholu i gotowy trunek.</p>
      <figure>
        <img src="https://www.lublin112.pl/wp-content/uploads/2019/11/article-4.jpg"/>
      </figure>
      <figure>
        <img src="https://www.lublin112.pl/wp-content/uploads/2019/11/article-3.jpg"/>
      </figure>
      <p>(fot. KAS)</p>
    </article>
  </body>
</html>