<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/22/7232779/"/>
    <meta property="og:site_name" content="Українська правда"/>
    <meta property="article:published_time" content="2019-11-22T20:49:07+00:00"/>
    <meta property="og:title" content="Труба розказав, який статус Портнов має в ДБР"/>
    <meta property="og:description" content="Директор Державного бюро розслідувань Роман Труба пояснив, яку роль виконує і який статус має колишній глава Адміністрації президента часів Віктора Януковича Андрій Портнов у бюро."/>
  </head>
  <body>
    <article>
      <h1>Труба розказав, який статус Портнов має в ДБР</h1>
      <address>
        <time datetime="2019-11-22T20:49:07+00:00">22 Nov 2019, 20:49</time>
      </address>
      <p>Директор Державного бюро розслідувань Роман Труба пояснив, яку роль виконує і який статус має колишній глава Адміністрації президента часів Віктора Януковича Андрій Портнов у бюро.</p>
      <p><b>Джерело:</b> заява Труби в ефірі шоу "Свобода слова Савіка Шустера"</p>
      <p><b>Пряма мова:</b> "Андрій Портнов для Державного бюро розслідувань – це заявник, який звернувся з відповідними заявами і після цього він має статус у кримінальних провадженнях – це свідок. Для нас, для мене як керівника правохоронного органу, всі учасники рівні. Будь-хто, хто має бажання, може звертатися на ті чи інші порушення і, відповідно, ДБР як правоохоронний орган буде реагувати на ці порушення".</p>
      <p><b>Передісторія</b>: </p>
      <ul>
        <li>19 травня 2019 року екс-заступник глави АП часів Януковича Андрій Портнов <a href="https://www.pravda.com.ua/news/2019/05/19/7215465/">повідомив</a> про повернення в Україну, після чого почав <a href="https://www.pravda.com.ua/news/2019/05/21/7215622/">подавати </a>до Державного бюро розслідувань заяви зі звинуваченнями п’ятого президента України Петра Порошенка у скоєнні злочинів.</li>
        <li>Наразі ДБР веде <a href="https://www.pravda.com.ua/news/2019/11/20/7232530/">13 кримінальних проваджень</a>, в яких фігурує Порошенко. Більша частина з них була відкрита за заявами Портнова.</li>
        <li>Сам Порошенко припускав, що Труба може бути <a href="https://www.pravda.com.ua/news/2019/07/30/7222282/">причетним до зливу інформації </a> ДБР Портнову.</li>
      </ul>
      <related>
        <a href="https://www.pravda.com.ua/news/2019/11/21/7232667/"/>
        <a href="https://www.pravda.com.ua/news/2019/11/20/7232519/"/>
        <a href="https://www.pravda.com.ua/news/2019/11/18/7232299/"/>
      </related>
    </article>
  </body>
</html>