<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hotnews.ro/stiri-politic-23508449-alde-giurgiu-sustine-klaus-iohannis-anuntat-fostul-ministru-energiei-toma-petcu.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-11-22T20:59:00+00:00"/>
    <meta property="og:title" content="ALDE Giurgiu îl va susține pe Klaus Iohannis, a anunțat fostul ministru al Energiei Toma Petcu"/>
    <meta property="og:description" content="ALDE Giurgiu va susține candidatul PNL la alegerile de duminică, deși ”încă de la înființarea ALDE, în 2015, președintele Iohannis a pus piedici de fiecare dată când a"/>
  </head>
  <body>
    <article>
      <h1>ALDE Giurgiu îl va susține pe Klaus Iohannis, a anunțat fostul ministru al Energiei Toma Petcu</h1>
      <address><time datetime="2019-11-22T20:59:00+00:00">22 Nov 2019, 20:59</time> by <a rel="author">N.O.</a></address>
      <p><b>ALDE Giurgiu va susține candidatul PNL la alegerile de duminică, deși ”încă de la înființarea ALDE, în 2015, președintele Iohannis a pus piedici de fiecare dată când a avut ocazia pentru a destabiliza partidul, răul făcut de acesta nu se compară cu cel făcut de Viorica Vasilica Dăncilă în numai 5 luni”, a anunțat pe Facebook fostul ministru Toma Petcu pe Facebook. <br/></b><br/>”Ieri, 21 noiembrie, am avut întâlnire cu toți colegii din Biroul Politic Teritorial, iar punctul cel mai important de pe ordinea de zi a fost legat de Alegerile Prezidențiale. Nu este un secret pentru nimeni fapt ca sunt un om de dreapta, iar de fiecare dată când nu au existat alianțe politice, votul meu s-a îndreptat către candidatul dreptei. Acest subiect l-am analizat împreună cu membrii biroului și, bineînțeles, am supus la vot, iar rezultatul a fost cel la care mă așteptam. Duminică, ALDE Giurgiu va susține candidatul PNL”, a scris Toma Petcu pe Facebook. <br/><br/>Potrivit acestuia, motivele sunt ”lesne de înțeles”, iar ”duplicitatea” Vioricăi Dăncilă arată că locul acesteia nu este la președinție. <br/><br/>”Deși încă de la înființarea ALDE, în 2015, președintele Iohannis a pus piedici de fiecare dată când a avut ocazia pentru a destabiliza partidul, răul făcut de acesta nu se compară cu cel făcut de Viorica Vasilica Dăncilă în numai 5 luni. Și vreau să subliniez acest lucru. Dezinformarea opiniei publice cu privire la ruperea coaliție PSD - ALDE, asumarea unor merite care nu îi aparțin, duplicitatea dumneaei și învinovățirea noastră de tot ceea ce nu a reușit să facă reprezintă cele mai clare dovezi că locul doamnei Dăncilă nu este sigur acolo unde speră să ajungă cu atâta îndârjire.<br/>De asemenea, pe aceasta cale, doresc să îndemn giurgiuvenii să iasă la vot. Duminică, fiecare vot contează!”, a adăugat Petcu.</p>
    </article>
  </body>
</html>