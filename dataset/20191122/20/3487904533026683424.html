<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.metrosport.gr/article/ti-apantise-martins-gia-tin-kontra-marinaki-kokkali"/>
    <meta property="og:site_name" content="Metrosport.gr"/>
    <meta property="article:published_time" content="2019-11-22T20:05:00+00:00"/>
    <meta property="og:title" content="Τι απάντησε ο Μαρτίνς για την κόντρα Μαρινάκη-Κόκκαλη"/>
    <meta property="og:description" content="Όσα δήλωσε ο τεχνικός του Ολυμπιακού στο συνδρομητικό κανάλι"/>
  </head>
  <body>
    <article>
      <h1>Τι απάντησε ο Μαρτίνς για την κόντρα Μαρινάκη-Κόκκαλη</h1>
      <h2>Όσα δήλωσε ο τεχνικός του Ολυμπιακού στο συνδρομητικό κανάλι</h2>
      <address><time datetime="2019-11-22T20:05:00+00:00">22 Nov 2019, 20:05</time> by <a rel="author">Δημήτρης Καλαϊτζής</a></address>
      <p>Για το ματς με τον Πανιώνιο στη Νέα Σμύρνη, το παιχνίδι στο Λονδίνο με την Τότεναμ, την κόντρα Μαρινάκη-Κόκκαλη, αλλά και σε τι κατάσταση βρίσκονται οι Βαλμπουενά και Γκιγιέρμε μίλησε ο προπονητής του Ολυμπιακού, Πέδρο Μαρτίνς.</p>
      <p>Αναλυτικά όσα είπε:</p>
      <p><b>Για την κατάσταση των διεθνών που απουσίαζαν τις τελευταίες ημέρες: </b>«Όλοι γύρισαν σε καλή κατάσταση. Οι Έλληνες επέστρεψαν την Τρίτη και προπονήθηκαν χωρίς να έχουν συμμετοχή στην Εθνική άρα με λιγότερη κόπωση. Οι Πορτογάλοι επίσης ήρθαν χωρίς συμμετοχή με την εθνική και ξεκίνησαν μια μέρα μετά. Η περισσότερη κόπωση είναι για τους παίκτες που πήγαν στην Αφρική. Ο Καμαρά αγωνίστηκε για 90 λεπτά, ο Μεριά έπαιξε δύο παιχνίδια για παράδειγμα όμως είναι «θηρίο» στην προπόνηση».</p>
      <p><b>Για το παιχνίδι με τον Πανιώνιο: </b>«Τα παιχνίδια σε αυτό το γήπεδο είναι δύσκολα για εμάς. Πέρυσι σκοράραμε στο τελευταίο λεπτό, πρόπερσι νικήσαμε δύσκολα με 4-3. Στόχος είναι να είμαστε σε καλό επίπεδο και αποτελεσματικοί στα τελειώματα των φάσεων. Ο προπονητής του Πανιωνίου έχει προσαρμόσει με πολύ καλό τρόπο τις ιδέες του στη ν ομάδα. Στόχος μας είναι να νικήσουμε άρα θέλουμε να παίξουμε όμορφα, όμως κυρίως επιθυμίας μας είναι η νίκη άρα οφείλουμε να είμαστε αποτελεσματικοί. Υπολογίζουμε και σεβόμαστε τον πανιώνιο. Οφείλουμε να είμαστε σε καλό επίπεδο και προετοιμασμένοι. Έχουμε μελετήσει τον αντίπαλο και θα είμαστε πιστεύω σε καλό επίπεδο».</p>
      <p><b>Για την ευκαιρία με τη διακοπή ούτως ώστε να δουλέψει με παίκτες που δεν είχαν μεγάλο χρόνο συμμετοχής έως τώρα: </b>«Θα θέλαμε να είχαμε όλους τους παίκτες παρόντες. Δουλέψαμε με 5-6 παιδιά από την ακαδημία όλη την εβδομάδα κάτι που είναι θετικό τόσο για εμάς όσο και για τα παιδιά για να δουλέψουν σε υψηλότερο επίπεδο. Επίσης δείξαμε ιδιαίτερη προσοχή στον Γκιλιέρμα που είναι επιβαρυμένος αλλά και τον Παπαδόπουλο που είχε κάποιες ενοχλήσεις».</p>
      <p><b>Για τα οκτώ παιχνίδια που έρχονται στον επόμενο μήνα σε Ελλάδα και Ευρώπη και τον δικό του προγραμματισμό για επίτευξη του στόχου σε Ελλάδα και Ευρώπη ο προπονητής του Ολυμπιακού δήλωσε: </b>«Προτεραιότητα για μας είναι ο Πανιώνιος. Είναι το πρώτο από αυτά που πρέπει να δώσουμε. Απαιτεί όλο το σεβασμό και την προσοχή μας. Θα είναι δύσκολο και πρέπει να είμαστε σε υψηλό επίπεδο και αργότερα θα σκεφτούμε το ευρωπαϊκό μας μέλλον. Πρώτος στόχος μας είναι το πρωτάθλημα. Ακολουθεί η Τότεναμ που έχει πλέον νέο προπονητή και ίσως δούμε αρκετές αλλαγές».</p>
      <p><b>Για την κατάσταση Βαλμπουενά και Γκιγιέρμε: </b>«Ο Βαλμπουενά βρίσκεται σε πάρα πολύ καλή κατάσταση. Προστατεύτηκε γιατί είχε επιβαρυνθεί. Του δώσαμε χρόνο και τώρα είναι σε πολύ καλή κατάσταση. Ο Γκιγιέρμε θα είναι απόλυτα έτοιμος μεθαύριο».</p>
      <p><b>Για τις ανακοινώσεις της διοίκησης και του Σωκράτη Κόκκαλη και το αν επηρεάζουν την ομάδα: </b>«Η δουλειά μας είναι να ασχολούμαστε με το ποδόσφαιρο, να το χαρούν οι φίλαθλοί μας και δουλειά μας είναι να σταθούμε μόνο στις άμεσες υποχρεώσεις μας.</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="http://www.metrosport.gr/article/den-pezi-me-panionio-gkigierme-trechi-gia-paok"/>
        <a href="http://www.metrosport.gr/article/apantisi-vrentzou-se-kokkali-me-echmes-gia-sinergasia-me-savvidi"/>
        <a href="http://www.metrosport.gr/article/ston-olimpiako-vlepoun-dikeosi"/>
        <a href="http://www.metrosport.gr/article/nea-anavoli-gia-karapapa-ekdikastike-dioxi-ston-theodoridi"/>
        <a href="http://www.metrosport.gr/article/efetio-den-ipirxe-travmatismos-tou-gkarthia"/>
        <a href="http://www.metrosport.gr/article/triantafillopoulos-mpatatoudis-tous-glitose-apo-ton-ipovivasmo"/>
      </related>
    </article>
  </body>
</html>