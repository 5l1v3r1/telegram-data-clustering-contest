<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/77637-Majitel-nechal-psa-priviazaneho-na-dvore-bez-vody-a-jedla-Kvoli-bolestiam-si-odhryzol-a-zjedol-vlastnu-nohu"/>
    <meta property="og:site_name" content="REFRESHER"/>
    <meta property="article:published_time" content="2019-11-22T20:22:00+00:00"/>
    <meta property="og:title" content="Majiteľ nechal psa priviazaného na dvore bez vody a jedla. Kvôli bolestiam si odhryzol a zjedol vlastnú nohu"/>
    <meta property="og:description" content="Jej majiteľ je už zatknutý a čelí obvineniam z trestného činu týrania zvierat."/>
  </head>
  <body>
    <article>
      <h1>Majiteľ nechal psa priviazaného na dvore bez vody a jedla. Kvôli bolestiam si odhryzol a zjedol vlastnú nohu</h1>
      <address><time datetime="2019-11-22T20:22:00+00:00">22 Nov 2019, 20:22</time> by <a rel="author">Alexandra Murajdová</a></address>
      <p>
        <b>Jej majiteľ je už zatknutý a čelí obvineniam z trestného činu týrania zvierat.</b>
      </p>
      <p>Kuriér donáškovej služby si vo štvrtok všimol v záhrade, okolo ktorej prechádzal, vážne zraneného psa. Najprv si myslel, že nemecký ovčiak je postrelený, informuje<a href="https://www.ladbible.com/news/animals-dog-chained-up-with-no-food-chews-her-own-leg-off-20191121"> Ladbible.</a> Preto neváhal a hneď klopal na dvere, no nikto mu neotvoril. Psík bol priviazaný reťazou a<b> nemal pri sebe jedlo ani vodu</b>. Rozhodol sa teda zavolať organizáciu na prevenciu týrania zvierat, ktorí po Zoe hneď prišli.</p>
      <figure>
        <img src="https://i.refresher.sk/public/alexandra-murajdova/75402108_2618397074886503_2355158811548844032_o.jpg"/>
        <figcaption>
          <cite>Facebook/ Susquehanna SPCA</cite>
        </figcaption>
      </figure>
      <p>Veterinár pri prehliadke v jej tráviacom trakte našiel kosti. Domnieva sa teda, že Zoe si <b>sama odhrýzla a zjedla nohu,</b> pretože zažívala chronické bolesti. Zistili, že noha nie je ani zďaleka jej jediným problémom, je chudokrvná a na srdci má šelest. Na ramene mala veľký nádor a obávali sa, že má aj rakovinu, čo sa však neskôr našťastie vyvrátilo.</p>
      <related>
        <a href="https://refresher.sk/62391-Opekany-pes-na-namesti-vydesil-malych-skolakov-PETA-tymto-sposobom-bojovala-za-prava-zvierat"/>
      </related>
      <p>No to nemení nič na tom, že nádor musia odstrániť a operácia bude veľmi náročná, hlavne vzhľadom na jej zdravotný stav a vek. Zatiaľ čo veterinári robili všetko preto, aby Zoe pomohli, policajti stihli vypátrať jej majiteľa. Volá sa Carl Pritchard, má 59 rokov a už ho zatkli. Je obvinený z viacerých <b>trestných činov týkajúcich sa týrania zvierat.</b></p>
      <figure>
        <img src="https://i.refresher.sk/public/alexandra-murajdova/69779917_2618397021553175_3437432704046465024_o.jpg"/>
        <figcaption>
          <cite>Facebook/ Susquehanna SPCA</cite>
        </figcaption>
      </figure>
      <p>Organizácia na záchranu zvierat vyzdvihuje dobré rozhodnutie kuriéra, ktorý psa v zlom stave nahlásil a nenechal to tak. Tvrdia, že len ak sa ľudia spoja, vedia veci zmeniť. Zároveň prosia o pomoc od každého, kto si ju môže dovoliť. Ak by si chcel aj ty prispieť na operáciu Zoe, tak to <a href="https://sqspca.org/support/make-a-donation/?fbclid=IwAR3SXUirInO_S_fMggy7urJGoBI491QugiwrNUbsKvzRBUPW3GOneQfbwDQ">môžeš urobiť tu</a>.</p>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/34758-Jeho-sucke-diagnostikovali-rakovinu-tak-ju-zobral-na-vynimocne-dobrodruzstvo-po-USA-Bella-pritom-stale-bojuje-a-nechysta-sa-vzdat"/>
        <a href="https://refresher.sk/47405-Australska-dvojica-spravila-aj-zo-svojho-psa-vegana-Ranajkuje-vlocky-a-namiesto-kosti-zuje-kesu-oriesky"/>
        <a href="https://refresher.sk/55096-Bud-ja-alebo-tvojich-30-psov-Manzelka-poslala-muza-zbalit-sa-hned-po-tom-co-ju-prinutil-vybrat-medzi-nim-a-zvieratami"/>
        <a href="https://refresher.sk/43919-Na-psa-niekto-bezcitne-vylial-toxicku-chemikaliu-Pes-poliaty-smolou-potom-ostal-pohodeny-pri-ceste"/>
        <a href="https://refresher.sk/61389-Nova-zvukotesna-buda-ochrani-tvojho-chlpaca-pred-zvukmi-ohnostrojov-Uz-sa-nebude-musiet-bat"/>
        <a href="https://refresher.sk/39584-Slepy-muz-pripevnil-na-vodiaceho-psa-GoPro-aby-zachytil-otrasne-spravanie-ludi-Nadavaju-mu-buchaju-do-psa-a-ignoruju-ho-ked-potrebuje-pomoct"/>
        <a href="https://refresher.sk/76327-Navstivili-sme-4-tetovacie-studia-na-vychodnom-Slovensku-Frajerku-pretetovavali-na-lebku-ked-sa-klient-isiel-ozenit-s-inou"/>
        <a href="https://refresher.sk/69411-Pokusili-sme-sa-dostat-k-hraniciam-Severnej-Korey-Cesta-viedla-cez-zabudnuty-region-na-konci-sveta-Cast-3"/>
      </related>
    </article>
  </body>
</html>