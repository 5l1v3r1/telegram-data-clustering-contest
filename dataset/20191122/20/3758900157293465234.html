<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rmf24.pl/kultura/news-joanna-kulig-w-serialu-tworcy-la-la-land-sa-pierwsze-zdjecia,nId,3349134"/>
    <meta property="og:site_name" content="RMF24"/>
    <meta property="article:published_time" content="2019-11-22T20:26:00+00:00"/>
    <meta property="og:title" content="Joanna Kulig w serialu twórcy &quot;La La Land&quot;. Są pierwsze zdjęcia z planu"/>
    <meta property="og:description" content="Do sieci trafiły pierwsze oficjalne zdjęcia z planu serialu &quot;The Eddy&quot;, którego twórcą jest Damien Chazelle znany z takich filmowych hitów jak &quot;Whiplash&quot; i &quot;La La Land&quot;. Na jednej z fotografii widzimy polską aktorkę Joannę Kulig. Serial &quot;The Eddy&quot; będzie miał swoją premierę w 2020 roku."/>
  </head>
  <body>
    <article>
      <h1>Joanna Kulig w serialu twórcy "La La Land". Są pierwsze zdjęcia z planu</h1>
      <address><time datetime="2019-11-22T20:26:00+00:00">22 Nov 2019, 20:26</time> by <a rel="author" href="https://www.rmf24.pl/tylko-w-rmf24/maciej-nycz" target="_blank">Maciej Nycz</a></address>
      <p>
        <b>Do sieci trafiły pierwsze oficjalne zdjęcia z planu serialu "The Eddy", którego twórcą jest Damien Chazelle znany z takich filmowych hitów jak "Whiplash" i "La La Land". Na jednej z fotografii widzimy polską aktorkę Joannę Kulig. Serial "The Eddy" będzie miał swoją premierę w 2020 roku.</b>
      </p>
      <figure>
        <iframe data-src="https://twitter.com/NetflixPL/status/1197923309654093824?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Zdjęcia z planu zostały udostępnione na oficjalnych kontach Netflix Polska w mediach społecznościowych. "Podejrzeliśmy Joannę Kulig podczas kręcenia "The Eddy", pierwszego serialowego projektu zdobywcy Oscara za reżyserię - Damiena Chazelle’a. Premiera już w przyszłym roku. Czekamy" - podkreślono. </p>
      <p>Jak podaje Netflix, "The Eddy" to "muzyczny serial dramatyczny o trapionym problemami klubie jazzowym w sercu wielokulturowego Paryża". Już wcześniej informowano, że bohaterka, w którą wcieliła się <a href="http://www.interia.pl/informacje-joanna-kulig,tId,125856">Joanna Kulig</a> to utalentowana wokalistka o imieniu Maja. W obsadzie oprócz Polki są m.in. Andre Holland, Leïla Bekhti, Amandla Stenberg i Tahar Rahim. </p>
      <p>
        <b>ZOBACZ TAKŻE: </b>
        <a href="https://www.rmf24.pl/kultura/news-tajemnice-wiedzmina-dziennikarka-rmf-fm-byla-na-planie-seria,nId,3333119#utm_source=paste&amp;utm_medium=paste&amp;utm_campaign=chrome">
          <u>
            <b>Tajemnice "Wiedźmina". Dziennikarka RMF FM była na planie serialu Netflixa</b>
          </u>
        </a>
      </p>
    </article>
  </body>
</html>