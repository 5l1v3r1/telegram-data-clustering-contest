<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.moviezine.se/nyheter/musikalen-cats-blir-en-av-arets-dyraste-filmer"/>
    <meta property="og:site_name" content="MovieZine"/>
    <meta property="article:published_time" content="2019-11-22T20:00:15+00:00"/>
    <meta property="og:title" content="Musikalen &quot;Cats&quot; kan vara en av årets dyraste filmer"/>
    <meta property="og:description" content="Det kostar att omvandla alla dessa kända skådespelare till katter."/>
  </head>
  <body>
    <article>
      <h1>Musikalen "Cats" kan vara en av årets dyraste filmer</h1>
      <address><time datetime="2019-11-22T20:00:15+00:00">22 Nov 2019, 20:00</time> by <a rel="author">MovieZine</a></address>
      <p>
        <b>Det kostar att omvandla alla dessa kända skådespelare till katter.</b>
      </p>
      <p>Universal har visst slagit på stora trumman med vinterns musikalfilm. Tom Hoopers "Cats" ska enligt rapporter online ha kostat närmare 300 miljoner dollar att producera.</p>
      <p>Det är såklart filmens omfattande specialeffekter som drar upp prislappen. Alla skådespelare har omvandlats till katter, vilket innebär avancerad CGI i varenda bildruta.</p>
      <p>Jämförelsevis kostar en film som "Captain Marvel" 150 miljoner dollar och "Aladdin" 180 miljoner. Årets dyraste film är Marvels "Avengers: Endgame" som sägs ha gått på 350 miljoner dollar, men om siffrorna stämmer så är "Cats" inte långt efter.</p>
      <p>En modig storsatsning av Universal, som behöver en rejäl biosuccé innan de går med vinst. Kostnaden för marknadsföring tillkommer med lika mycket, och som <a href="https://theplaylist.net/cats-universal-budget-20191122">The Playlist</a> noterar behöver de intäkter långt över 600 miljoner dollar för att överhuvudtaget gå med vinst.</p>
      <p><b>Uppdatering: </b>Tidningen <a href="https://www.moviezine.se/nyheter/musikalen-cats-blir-en-av-arets-dyraste-filmer">Forbes</a> källor påstår att filmens budget snarare ligger runt 100 miljoner dollar.</p>
      <figure>
        <video src="https://s3-eu-west-1.amazonaws.com/dev.trailers.moviezine.se/uploads/8655e4c0abcd6d3ad9e51834832bdd33-cats2.mp4"/>
      </figure>
      <p>Vi får se om publiken dyker upp för de dansande och sjungande katterna. Idris Elba, Judi Dench och Taylor Swift är några av stjärnorna som döljer sig bakom pälsarna och klorna. "Cats" får svensk biopremiär 17 januari.</p>
      <related>
        <h4>Relaterade artiklar</h4>
        <a href="https://www.moviezine.se/nyheter/nya-trailern-till-cats-blir-detta-vinterns-succe-eller-katt-astrof"/>
      </related>
    </article>
  </body>
</html>