<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nczas.com/2019/11/22/pilne-daniel-olbrychski-w-szpitalu-slynny-aktor-mial-wypadek/"/>
    <meta property="og:site_name" content="Najwyższy Czas!"/>
    <meta property="article:published_time" content="2019-11-22T20:45:03+00:00"/>
    <meta property="og:title" content="Pilne! Daniel Olbrychski w szpitalu. Słynny aktor miał wypadek"/>
    <meta property="og:description" content="Wypadek z udziałem Daniela Olbrychskiego potwierdziła policja. Pomocy udzielili mu ratownicy z Zespołu Ratownictwa Medycznego w Otrębusach."/>
  </head>
  <body>
    <article>
      <h1>Pilne! Daniel Olbrychski w szpitalu. Słynny aktor miał wypadek</h1>
      <address><time datetime="2019-11-22T20:45:03+00:00">22 Nov 2019, 20:45</time> by <a rel="author" href="https://nczas.com/author/gj/" target="_blank">GJ</a></address>
      <p>
        <b>Wypadek z udziałem Daniela Olbrychskiego potwierdziła policja. Pomocy udzielili mu ratownicy z Zespołu Ratownictwa Medycznego w Otrębusach.</b>
      </p>
      <p>Aktor Daniel Olbrychski miał jechać środkiem drogi niedaleko stadniny w Żółwinie na skuterze bez włączonych świateł. W pewnym momencie zderzył się z autem osobowym.</p>
      <p>Po wypadku aktor nie stracił przytomności, ale był potłuczony i zakrwawiony. Po zbadaniu przez Policję trzeźwości obu kierowców aktor został przewieziony do szpitala.</p>
      <p>– <i>Mąż miał niegroźny wypadek. Został przewieziony do szpitala, gdzie założono mu opatrunek na głowę. Jeszcze dzisiaj będzie na premierze filmu „Van Gogi</i>” – poinformowała żona aktora – Krystyna Demska-Olbrychska.</p>
      <p>– <i>Około godziny 16:30 w Żółwinie na ul. Słonecznej doszło do zderzenia motoroweru z samochodem marki Opel. Obaj kierujący byli trzeźwi</i> – potwierdziła podinspektor Magdalena Bieniak z zespołu prasowego Komendy Stołecznej Policji.</p>
      <p>W 2015 roku aktor stracił prawo jazdy na trzy lata po tym, jak podczas kontroli okazało się, że miał 0,9 promila w wydychanym powietrzu.</p>
      <p>Źródło: Polsat News</p>
      <related>
        <h4>PODOBNE ARTYKUŁY</h4>
        <a href="https://nczas.com/2019/11/22/panstwo-wedlug-pisowca-wolnosciowy-bloger-wyjasnia-jak-wzrost-akcyzy-odbije-sie-na-wszystkich-wideo/"/>
        <a href="https://nczas.com/2019/11/22/korwin-mikke-wbija-szpile-prowadzacemu-w-tvp-niszczy-tez-pomysl-wciskania-wszedzie-zenskich-koncowek/"/>
        <a href="https://nczas.com/2019/11/22/szydlo-krytykuje-pis-nie-zgadza-sie-na-oddanie-przewodnictwa-komisji-rodziny-lewackiej-aborcjonistce-wideo/"/>
        <a href="https://nczas.com/2019/11/22/suspendowany-ksiadz-podszywal-sie-pod-biskupa-i-rozsylal-wulgarne-maile-groza-mu-trzy-lata-wiezienia/"/>
        <a href="https://nczas.com/2019/11/22/dzieci-pobily-sie-o-bandere-a-polskiej-ucznia-chciano-wrobic-w-nacjonalizm-sad-w-calosci-oddalil-zarzuty/"/>
        <a href="https://nczas.com/2019/11/22/szajka-cyganow-rozbita-policja-zatrzymala-szesc-osob-okradali-babcie-podszywajac-sie-pod-wnuczkow-i-prokuratorow/"/>
        <a href="https://nczas.com/2019/11/22/tesco-w-polsce-zwija-interes-co-sie-stanie-z-350-sklepami/"/>
        <a href="https://nczas.com/2019/11/22/jan-pinski-komentuje-badanie-adl-dot-antysemityzmu-w-europie-to-miernik-wytresowania-spoleczenstwa/"/>
        <a href="https://nczas.com/2019/11/22/bosak-pod-biedroniem-duda-liderem-a-holownia-na-rowni-z-kosiniak-kamyszem-sondaz/"/>
      </related>
    </article>
  </body>
</html>