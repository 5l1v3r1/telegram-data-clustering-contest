<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-regions/2823835-storm-na-azovi-na-arabatskij-strilci-peremilo-avtoslah.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-22T20:05:00+00:00"/>
    <meta property="og:title" content="Шторм на Азові: на Арабатській Стрілці перемило автошлях"/>
    <meta property="og:description" content="На Херсонщині через негоду перемило водою ділянку автошляху на Арабатській Стрілці, на місці чергують рятувальники."/>
  </head>
  <body>
    <article>
      <h1>Шторм на Азові: на Арабатській Стрілці перемило автошлях</h1>
      <h2>На Херсонщині через негоду перемило водою ділянку автошляху на Арабатській Стрілці, на місці чергують рятувальники.</h2>
      <address>
        <time datetime="2019-11-22T20:05:00+00:00">22 Nov 2019, 20:05</time>
      </address>
      <p>Про це <a href="https://ks.dsns.gov.ua/ua/Nadzvichayni-podiyi/14009.html">повідомляє</a> ГУ ДСНС у Херсонській області.</p>
      <p>"З обіду 21 листопада в Генічеському районі посилився вітер, внаслідок чого дорогу Генічеськ – Стрілкове на Арабатській Стрілці на ділянці близько 700 метрів перемило <a href="https://www.ukrinform.ua/tag-voda">водою</a>. Рівень води у найнижчій точці сягає 40 сантиметрів. На цій ділянці шляху чергують рятувальники 7-ї Державної пожежно-рятувальної частини м. Генічеська на автомобілі КРАЗ", - ідеться у повідомленні.</p>
      <blockquote>
        <b>Читайте також: </b>
        <a href="https://www.ukrinform.ua/rubric-regions/2823817-storm-na-azovi-z-ostrova-birucij-evakuuvali-11-osib.html">Шторм на Азові: з острова Бірючий евакуювали 11 осіб</a>
      </blockquote>
      <p>Зазначається, що рятувальників  залучили до надання допомоги, коли треба було транспортувати лікарів до хворого чоловіка у село Генгірка.</p>
      <p>Разом із рятувальниками на місці чергує команда пожежної охорони села Щасливцеве.</p>
      <p>
        <i>Фото: ks.dsns.gov.ua</i>
      </p>
    </article>
  </body>
</html>