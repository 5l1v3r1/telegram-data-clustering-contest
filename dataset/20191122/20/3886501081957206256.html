<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://beta.rs/vesti/drustvo-hronika-svet/119665-drzavljani-srbije-medju-otetima-s-broda-u-gvinejskom-zalivu?utm_source=feedburner&amp;utm_medium=feed&amp;utm_campaign=Feed%3A+betavesti+%28Novinska+agencija+Beta+-+Vesti%29&amp;hl=en"/>
    <meta property="og:site_name" content="Novinska agencija Beta"/>
    <meta property="article:published_time" content="2019-11-22T20:20:04+00:00"/>
    <meta property="og:title" content="Državljani Srbije medju otetima s broda u Gvinejskom zalivu"/>
    <meta property="og:description" content="Ekvatorijalna Gvineja je saopštila da su pirati u Gvinejskom zalivu kidnapovali sedam članova posade broda kompanije &quot;Ekson Mobajl&quot; i da medju njima ima državljana Srbije.Pirati su u sredu ujutru napali brod za snabdevanje u blizini naftnog polja &quot;Zafiro&quot;, navele su vlasti Ekvatorijalne Gvineje.Posadu od 15 članova činili su državljani Južne Afrike, Filipina, Srbije i Kameruna.Po ukrcavanju na brod, Ratna mornarica je našla osam članova posade koji su se sakrili.Od svih kidnapovanja članova posada brodova u svetu, oko 82 odsto dogadja se u Gvinejskom zalivu, saopštio je u oktobru &quot;Međunarodni pomorski biro&quot;, specijalizovano odeljenje Međunarodne privredne komore, koje se bavi zaštitom posada od zločina protiv pomorske trgovine, posebno piraterije."/>
  </head>
  <body>
    <article>
      <h1>Državljani Srbije medju otetima s broda u Gvinejskom zalivu</h1>
      <address>
        <time datetime="2019-11-22T20:20:04+00:00">22 Nov 2019, 20:20</time>
      </address>
      <p><b>Ekvatorijalna Gvineja je saopštila da su pirati u Gvinejskom zalivu kidnapovali sedam članova posade broda kompanije "Ekson Mobajl" i da medju njima ima državljana Srbije.</b><br/><br/>Pirati su u sredu ujutru napali brod za snabdevanje u blizini naftnog polja "Zafiro", navele su vlasti Ekvatorijalne Gvineje.<br/><br/>Posadu od 15 članova činili su državljani Južne Afrike, Filipina, Srbije i Kameruna.<br/><br/>Po ukrcavanju na brod, Ratna mornarica je našla osam članova posade koji su se sakrili.<br/><br/>Od svih kidnapovanja članova posada brodova u svetu, oko 82 odsto dogadja se u Gvinejskom zalivu, saopštio je u oktobru "Međunarodni pomorski biro", specijalizovano odeljenje Međunarodne privredne komore, koje se bavi zaštitom posada od zločina protiv pomorske trgovine, posebno piraterije.</p>
    </article>
  </body>
</html>