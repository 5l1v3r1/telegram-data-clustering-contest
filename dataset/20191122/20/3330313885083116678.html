<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/904788/video-van-maaskant-ging-viral-niet-de-bedoeling-dat-het-naar-buiten-zou-komen-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-22T20:56:00+00:00"/>
    <meta property="og:title" content="Maaskant ging viral: &quot;Nooit de bedoeling geweest dat dat naar buiten zou komen&quot;"/>
    <meta property="og:description" content="Robert Maaskant ging twee jaar geleden viral met een Tai Chi-video. Het fragment werd regelmatig uitgezonden bij Voetbal Inside, maar Maaskant vertelt nu waar de video eigenlijk voor diende. Maaskant kon Go Ahead Eagles als interim-trainer niet behoeden voor degradatie en leek de voetbalwereld definitief vaarwel te zeggen. In september dook er een aparte video op, waardoor hij volgens velen zijn heil gevonden had in de spirituele wereld. Vervolgens werd Maaskant een lachertje in de voetbalwereld, maar hij legt nu uit hoe het echt zit."/>
  </head>
  <body>
    <article>
      <h1>Maaskant ging viral: "Nooit de bedoeling geweest dat dat naar buiten zou komen"</h1>
      <address>
        <time datetime="2019-11-22T20:56:00+00:00">22 Nov 2019, 20:56</time>
      </address>
      <p>
        <b>Robert Maaskant ging twee jaar geleden viral met een Tai Chi-video. Het fragment werd regelmatig uitgezonden bij Voetbal Inside, maar Maaskant vertelt nu waar de video eigenlijk voor diende.</b>
      </p>
      <p>Maaskant kon Go Ahead Eagles als interim-trainer niet behoeden voor degradatie en leek de voetbalwereld definitief vaarwel te zeggen. In september dook er een aparte video op, waardoor hij volgens velen zijn heil gevonden had in de spirituele wereld. Vervolgens werd Maaskant een lachertje in de voetbalwereld, maar hij legt nu uit hoe het echt zit.</p>
      <figure>
        <iframe data-src="https://twitter.com/ronaldbrabant/status/906152283024613377?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Maaskant vond zichzelf te negatief en schakelde het bedrijf Top Life in om er weer bovenop te komen. "Het is nooit de bedoeling geweest dat dat naar buiten zou komen. Het was een soort intern-promotiefilmpje voor de website", vertelt Maaskant bij <i>BNR.</i></p>
      <p>"Dat is naar buiten gekomen. Prima, dat wordt dan ontdekt. Daar moet ik dan mee leren leven. Het filmpje gaat over energie omzetten. Als je het een techniek in de vechtsport noemt vindt iedereen het knap. Nu is het te zweverig. Je ziet dat veel mensen een burn-out hebben en rondlopen met grote problemen. Hierdoor zou je het op kunnen lossen."</p>
      <figure>
        <iframe data-src="https://twitter.com/BNRfridaymove/status/1197916243258417152?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>