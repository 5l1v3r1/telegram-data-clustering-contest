<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsit.gr/topikes-eidhseis/lamia-sti-fylaki-oi-voulgaroi-apateones-me-ta-troxaia-maimou/2921463/"/>
    <meta property="og:site_name" content="Newsit.gr"/>
    <meta property="article:published_time" content="2019-11-22T20:23:30+00:00"/>
    <meta property="og:title" content="Λαμία: Στη φυλακή οι Βούλγαροι απατεώνες με τα τροχαία “μαϊμού”!"/>
    <meta property="og:description" content="Δεκάδες περιπτώσεις απάτης για εικονικά τροχαία στη δικογραφία τεσσάρων Βούλγαρων που οδηγήθηκαν στο Τριμελές Εφετείο Κακουργημάτων στη Λαμία την Παρασκευή (22.11.2019)."/>
  </head>
  <body>
    <article>
      <h1>Λαμία: Στη φυλακή οι Βούλγαροι απατεώνες με τα τροχαία “μαϊμού”!</h1>
      <h2>Δεκάδες περιπτώσεις απάτης για εικονικά τροχαία στη δικογραφία τεσσάρων Βούλγαρων που οδηγήθηκαν στο Τριμελές Εφετείο Κακουργημάτων στη Λαμία την Παρασκευή (22.11.2019).</h2>
      <address><time datetime="2019-11-22T20:23:30+00:00">22 Nov 2019, 20:23</time> by <a rel="author">Newsit Newsroom</a></address>
      <p>Οι απατεώνες τηλεφωνούσαν σε ανυποψίαστους πολίτες, προσποιούμενοι τους αστυνομικούς από τη <b>Λαμία</b>, για δήθεν τροχαία δυστυχήματα που είχαν προξενήσει αγαπημένα τους πρόσωπα.</p>
      <p>Οι Βούλγαροι αφού τρόμαζαν με τις ψεύτικες ιστορίες ανύποπτους πολίτες, στη συνέχεια ζητούσαν και κατάφερναν και αποσπούσαν χρηματικά ποσά από αυτούς.</p>
      <p>Αξιολογώντας τις μαρτυρίες των θυμάτων και ακούγοντας τις απολογίες των κατηγορουμένων, το Δικαστήριο επέβαλλε ποινές κάθειρξης 6 ετών και 6 μηνών στους δύο εξ αυτών (εκ των οποίων ο ένας ήδη κρατούμενος στις Φυλακές Κορυδαλλού για παρόμοια αδικήματα).</p>
      <p>Στους άλλους δύο συγκατηγορούμενούς τους, επιβλήθηκαν ποινές κάθειρξης εννέα ετών. Σημειώνεται ότι οι κατηγορούμενοι υποστήριξαν ότι δεν είχαν καμία σχέση με τη Λαμία και ότι τους συνέδεσαν μέσω άλλων δικογραφιών ίδιου περιεχομένου σε Δράμα και Θράκη.</p>
      <p>Η έφεσή τους δεν έχει αναστέλλουσα δύναμη και όλοι θα οδηγηθούν στη φυλακή.</p>
      <p>πηγή:<a href="http://www.lamiareport.gr/index.php/topika/item/140816-lamia-sti-fylaki-oi-voylgaroi-apateones-me-ta-maimoy-troxaia"> lamiareport.gr</a></p>
    </article>
  </body>
</html>