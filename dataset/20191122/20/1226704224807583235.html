<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.teraz.sk/sport/iaaf-zvazuje-uplny-zakaz-pre-ruskyc/431790-clanok.html"/>
    <meta property="og:site_name" content="TERAZ.sk"/>
    <meta property="article:published_time" content="2019-11-22T20:09:00+00:00"/>
    <meta property="og:title" content="IAAF zvažuje úplný zákaz pre ruských atlétov"/>
    <meta property="og:description" content="Globálny riadiaci orgán pre atletiku suspendoval národnú ruskú federáciu RUSAF za štátom riadený doping v novembri 2015."/>
  </head>
  <body>
    <article>
      <h1>IAAF zvažuje úplný zákaz pre ruských atlétov</h1>
      <h2>Globálny riadiaci orgán pre atletiku suspendoval národnú ruskú federáciu RUSAF za štátom riadený doping v novembri 2015.</h2>
      <address><time datetime="2019-11-22T20:09:00+00:00">22 Nov 2019, 20:09</time> by <a rel="author">TASR</a></address>
      <p>Monako 22. novembra (TASR) - Medzinárodná asociácia atletických federácií (IAAF) v piatok oznámila, že pozastavila proces zrušenia suspendácie ruských atlétov a naopak zvažuje úplné vylúčenie Ruska z atletického športu.</p>
      <p>Globálny riadiaci orgán pre atletiku suspendoval národnú ruskú federáciu RUSAF za štátom riadený doping v novembri 2015. Orgán IAAF teraz vyhlásil, že čaká na rozhodnutie Svetovej antidopingové agentúry (WADA) 9. decembra, ale zvažuje úplné vylúčenie ruskej národnej federácie a pozastavuje taktiež ustanovenie, ktoré Rusom umožňuje súťažiť v pozícii neutrálnych športovcov.</p>
      <p>Vo štvrtok (21.11.) Jednotka pre integritu atletiky (AIU) suspendovala prezidenta Ruskej atletickej federácie Dmitrija Šľachtina pre porušenie antidopingových pravidiel a podozrenie z bránenia vo vyšetrovaní dopingovej kauzy. Zákaz činnosti dostali aj ďalší ruskí činovníci.</p>
    </article>
  </body>
</html>