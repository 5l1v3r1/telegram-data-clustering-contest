<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hvg.hu/itthon/20191122_puskas_arena_vilagitas_meccs"/>
    <meta property="og:site_name" content="HVG.hu"/>
    <meta property="article:published_time" content="2019-11-22T20:46:00+00:00"/>
    <meta property="og:title" content="Éjjel-nappal fényárban úszik a Puskás Aréna"/>
    <meta property="og:description" content="Hétfőn zajlott benne utoljára esemény."/>
  </head>
  <body>
    <article>
      <h1>Éjjel-nappal fényárban úszik a Puskás Aréna</h1>
      <address><time datetime="2019-11-22T20:46:00+00:00">22 Nov 2019, 20:46</time> by <a rel="author">hvg.hu</a></address>
      <p>
        <b>Hétfőn zajlott benne utoljára esemény.</b>
      </p>
      <p><a href="https://hvg.hu/sport/20191116_puskas_arena_megnyito_magyar_uruguayi_valogatott">Egy hete nyílt meg</a> a hivatalosan nettó 150 milliárd forintból épült Puskás Aréna a Magyarország-Uruguay barátságos meccsel, hétfőn pedig az U21-es válogatott kapott ki benne Ausztriától, azóta viszont nem tartottak ott hivatalos eseményt. A <a href="https://24.hu/belfold/2019/11/22/puskas-arena-vilagitas/">24.hu</a> szerint ennek ellenére napok óta minden emeletén és az összes lépcsőházában működik a világítás.</p>
      <p>A lap kereste a létesítmény fenntartásával megbízott Nemzeti Sportközpontokat (NSK), ahonnan azonban nem kaptak válasz. Felhívták ezért az NSK Puskás Arénáért felelős projektvezetőjét, Mesics Barnabást, aki azt állította, hogy ők a reakciójukat már továbbították a sajtóosztálynak, ami azonban péntek délutánig sem jutott el a médiumhoz.</p>
      <p>A 24.hu úgy tudja, hogy az első hónapokban a generálkivitelező Magyar Építő Zrt.–ZÁÉV Zrt.-duó feladata a stadion fenntartása, a két cég azonban az NSK-t bízta meg ezzel.</p>
      <related>
        <a href="https://hvg.hu/ingatlan/20191115_puskas_ferenc_arena_megnyito_adatok"/>
        <a href="https://hvg.hu/kultura/20191118_Igy_epult_fel_a_Puskas_Arena_video"/>
      </related>
    </article>
  </body>
</html>