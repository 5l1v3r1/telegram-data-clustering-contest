<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/obshtestvo/zdraveopazvane/v-maychin-dom-se-sluchi-neshcho-za-koeto-shche-se-govori-i-pishe-s-godini-snimki_news710866.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-22T20:46:00+00:00"/>
    <meta property="og:title" content="В &quot;Майчин дом&quot; се случи нещо, за което ще се говори и пише с години СНИМКИ"/>
    <meta property="og:description" content="Лекари спасиха родилка с близнаци, тя прегърна за първи път бебетата за рождения си ден"/>
  </head>
  <body>
    <article>
      <h1>В "Майчин дом" се случи нещо, за което ще се говори и пише с години СНИМКИ</h1>
      <h2>Лекари спасиха родилка с близнаци, тя прегърна за първи път бебетата за рождения си ден</h2>
      <address>
        <time datetime="2019-11-22T20:46:00+00:00">22 Nov 2019, 20:46</time>
      </address>
      <p>https://blitz.bg/obshtestvo/zdraveopazvane/v-maychin-dom-se-sluchi-neshcho-za-koeto-shche-se-govori-i-pishe-s-godini-snimki_news710866.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1574448264-zbbb.jpg"/>
      </figure>
      <p>
        <b>Лекари от „Майчин дом” спасиха родилка и близнаците й, а майката за първи път прегърна бебетата си на рождения си ден.</b>
      </p>
      <figure>
        <img src="https://trafficnews.bg/data/images/2019_11_22/%D0%A0%D0%9E%D0%94%D0%98%D0%9B%D0%9A%D0%90.jpg"/>
      </figure>
      <p>29-годишната пациентка е проследявана в болницата месеци наред. Тъй като близнаците не са позиционирани добре в матката, се налага цезарово сечение.</p>
      <p>Бебетата са момчета и всяко от тях тежи над 3 кг.</p>
      <p> Заради големината на близнаците няколко часа след цезаровото сечение матката на жената изпада в атония (увеличената слабост на мускулната сила на матката, която в повечето случаи е причина за животозастрашаващо екстремно кървене).<br/><br/>Жената е вкарана отново в операционната, като е направена повторна животоспасяваща операция - лапаротомия. След всички грижи майката вече е в много добро състояние, изкарана е от апаратна вентилация и е със самостоятелно дишане. </p>
      <p> Днес тя празнува рождения си ден, а най-голямата й радост е, че за първи път прегърна двете си деца. За да остане този ден най-радостният в живота ѝ, акушерките от Клиниката по анестезиология и интензивно лечение и ръководството на лечебното заведение решиха да подготвят изненада за пациентката, като украсиха празнично болничната ѝ стая.</p>
      <figure>
        <img src="https://trafficnews.bg/data/images/2019_11_22/%D0%A0%D0%9E%D0%94%D0%98%D0%9B%D0%9A%D0%901.jpg"/>
      </figure>
      <p> Изпълнителният директор на СБАЛАГ "Майчин дом" проф. д-р Иван Костов лично поздрави пациентката с пожелание за дълъг живот, здраве и семейно щастие.</p>
      <figure>
        <img src="https://trafficnews.bg/data/images/2019_11_22/%D0%A0%D0%9E%D0%94%D0%98%D0%9B%D0%9A%D0%902.jpg"/>
      </figure>
      <p>В „Майчин дом“ работят повече от 200 акушерки, които осигуряват непрекъснат, ежедневен и денонощен цикъл на работа в помощ на лекарите, на майките и на най-малките пациенти.</p>
      <p>СБАЛАГ "Майчин дом" е най-голямата и най-старата специализирана акушеро-гинекологична болница у нас, където се проследяват и обработват най-сложните медицински случаи от цялата страна. Средно всяко 14-то българско дете се ражда в „Майчин дом“, като болницата продължава да бъде лидер по брой раждания на година.</p>
      <p> </p>
    </article>
  </body>
</html>