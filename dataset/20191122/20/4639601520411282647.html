<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/22/society/apth-i-via-den-exei-xoro-sto-panepistimio/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-22T20:45:58+00:00"/>
    <meta property="og:title" content="ΑΠΘ : Η βία δεν έχει χώρο στο πανεπιστημίο"/>
    <meta property="og:description" content="Η πρυτανεία του ΑΠΘ καταδικάζει τη βία σε οποιαδήποτε μορφή της -σωματική, λεκτική ή ψυχολογική – στους χώρους του πανεπιστημίου."/>
  </head>
  <body>
    <article>
      <h1>ΑΠΘ : Η βία δεν έχει χώρο στο πανεπιστημίο</h1>
      <h2>Η πρυτανεία του ΑΠΘ καταδικάζει τη βία σε οποιαδήποτε μορφή της -σωματική, λεκτική ή ψυχολογική – στους χώρους του πανεπιστημίου.</h2>
      <address><time datetime="2019-11-22T20:45:58+00:00">22 Nov 2019, 20:45</time> by <a rel="author">ΤοΒΗΜΑ Team</a></address>
      <p>«Η βία δεν έχει χώρο στο Αριστοτέλειο Πανεπιστήμιο Θεσσαλονίκης» τονίζουν οι πρυτανικές αρχές του ΑΠΘ με αφορμή τα τελευταία περιστατικά βίας στους πανεπιστημιακούς χώρους.</p>
      <p>“Καταδικάζουμε τη βία σε οποιαδήποτε μορφή της- σωματική, λεκτική ή ψυχολογική- από οποιονδήποτε και κάτω από οποιεσδήποτε συνθήκες, καταδικάζουμε σθεναρά κάθε ενέργεια προσβολής της προσωπικότητας, κάθε απόπειρα πρόκλησης σωματικής ή ηθικής βλάβης σε οποιοδήποτε μέλος της πανεπιστημιακής μας κοινότητας , απομονώνουμε πολιτικά, ηθικά και ουσιαστικά όποιον επιχειρεί να υπονομεύσει την ελεύθερη έκφραση ιδεών στον χώρο του Πανεπιστημίου” σημειώνεται σε ανακοίνωση που εξέδωσε η Πρυτανεία.</p>
      <p>
        <a href="https://www.in.gr/2019/11/22/plus/perierga/lygizei-gramma-7xronis-agie-vasili-thelo-spiti-kai-fai/">«Λυγίζει» το γράμμα 7χρονης: «Άγιε Βασίλη θέλω σπίτι και φαΐ»</a>
      </p>
      <p>“Η πανεπιστημιακή κοινότητα του ΑΠΘ έχει αποδείξει ότι έχει την ικανότητα και την ωριμότητα για γόνιμο και δημοκρατικό διάλογο, που προάγει τις ακαδημαϊκές ελευθερίες και αξίες αναφέρει η ίδια ανακοίνωση και καταλήγει ότι “προπηλακισμοί διδασκόντων, φοιτητών ή εργαζομένων, απειλές και βία δεν έχουν χώρο στο Πανεπιστήμιό μας”.</p>
      <p>
        <a href="http://wp.mgmt.tovima.gr/2019/11/22/society/me-aroma-esthonias-oi-nees-psifiakes-taytotites/">Με άρωμα Εσθονίας οι νέες ψηφιακές ταυτότητες</a>
      </p>
    </article>
  </body>
</html>