<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ve.lt/naujienos/sportas/j-jocytes-atsisveikinima-aptemde-pralaimejimas-kaunietems-1751969/"/>
    <meta property="og:site_name" content="Vakaru ekspresas VE"/>
    <meta property="article:published_time" content="2019-11-22T20:00:00+00:00"/>
    <meta property="og:title" content="J. Jocytės atsisveikinimą aptemdė pralaimėjimas kaunietėms"/>
    <meta property="og:description" content="Reklama"/>
  </head>
  <body>
    <article>
      <h1>J. Jocytės atsisveikinimą aptemdė pralaimėjimas kaunietėms</h1>
      <address><time datetime="2019-11-22T20:00:00+00:00">22 Nov 2019, 20:00</time> by <a rel="author">VE</a></address>
      <p>Reklama</p>
      <p>
        <b>Anksti pabėgusios kaunietės pranoko „Neptūną“ su atsisveikinusia J. Jocyte.</b>
      </p>
      <p>Kauno „Aistės-LSMU“ (1-1) dar pirmajame kėlinyje įgijo dviženklę persvarą ir iškovojo pergalę Moterų lygos A diviziono rungtynėse Klaipėdoje. Roko Kondratavičiaus auklėtinės penktadienį svečiuose 60:46 (19:4, 19:18, 9:15, 13:9) pranoko „Neptūno“ (2-2) ekipą.</p>
      <p>Kaunietės dvikovą pradėjo spurtu 15:2 ir anksti pabėgo nuo varžovių, kurios per visą likusį dvikovos laiką taip ir nebuvo priartėjusios labiau nei per 9 taškus.</p>
      <p>„Neptūno“ ekipa, kurio vertėsi be lyderės Linos Mikelevičienės, ypatingai strigo su pataikymu iš toli – tikslą pasiekė vos 2 tritaškiai iš 21.</p>
      <p>Tuo metu „Aistės-LSMU) realizavo 7 tritaškius š 25.</p>
      <p>Ši dvikova paskutinė Moterų lygoje buvo „Neptūno“ talentui Justei Jocytei. Gynėja per beveik 25 minutes pelnė 7 taškus (2/6 dvitaškiai, 0/2 tritaškiai, 3/4 baudos), atkovojo 3 kamuolius, atliko 2 rezultatyvius perdavimus, blokavo metimą, po kartą suklydo ir prasižengė.</p>
      <p>Reklama</p>
      <p>Per ketverias Moterų lygos rungtynes J. Jocytė vidutiniškai pelnydavo po 11,8 taško, atkovodavo po 4,5 taško ir atlikdavo po 3,3 rezultatyvaus perdavimo.</p>
      <p>„Neptūnas“: Rusnė Būgaitė 12, Brigita Gudelionytė 8, Justė Jocytė ir Dalia Donskichytė po 7.</p>
      <p>„Aistės-LSMU“: Kristina Masionytė 19, Rasa Knyzaitė 12, Ieva Bagdanavičienė 8.</p>
      <related>
        <h4>Daugiau susijusių straipsnių</h4>
        <a href="https://www.ve.lt/naujienos/sportas/klaipedoje---j-jocytes-islydetuves-bus-sunku-atsisveikinti-ne-tik-su-komanda-bet-ir-su-lietuva-1751853/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/klaipeda1/metu-klaipedieciai/25-aji-karta-apdovanoti-metu-klaipedieciai-1751094/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/sportas/moteru-rinktineje-debiutavo-13-mete-j-jocyte-o-lietuves-nuslave-albanes-1750008/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/klaipeda1/metu-klaipedieciai/toks-talentas-gimsta-tik-karta-per-simtmeti-1749868/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/sportas/debiutui-rinktineje-besirengianti-jaunoji-jocyte-1749283/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/sportas/juste-jocyte-kelia-sparnus-i-prancuzija-1747770/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/sportas/13-mete-j-v-jocyte---jau-moteru-krepsinio-rinktines-nare-1742244/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/sportas/juste-jocyte-ispudingai-debiutavo-moteru-lygoje-1741163/?utm_source=susije&amp;utm_medium=referal&amp;utm_campaign=blokas"/>
      </related>
    </article>
  </body>
</html>