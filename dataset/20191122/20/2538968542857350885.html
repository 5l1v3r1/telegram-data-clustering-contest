<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.orientalsunday.hk/362319/%e5%a8%9b%e8%81%9e/%e5%94%90%e8%a9%a9%e8%a9%a0-%e7%94%b7%e5%8f%8b-%e5%90%8c%e5%b1%85/"/>
    <meta property="og:site_name" content="東方新地"/>
    <meta property="article:published_time" content="2019-11-22T20:23:21+00:00"/>
    <meta property="og:title" content="擊退野花、借馬明過橋！38歲唐詩詠挾男友陳思銘同居試婚"/>
    <meta property="og:description" content="向來不時孖實馬國明宣傳大放甜蜜的"/>
  </head>
  <body>
    <article>
      <h1>擊退野花、借馬明過橋！38歲唐詩詠挾男友陳思銘同居試婚</h1>
      <address><time datetime="2019-11-22T20:23:21+00:00">22 Nov 2019, 20:23</time> by <a rel="author">東方新地 - 娛聞</a></address>
      <p>向來不時孖實馬國明宣傳大放甜蜜的<a href="https://www.orientalsunday.hk/tag/%E5%94%90%E8%A9%A9%E8%A9%A0/">唐詩詠</a>，唔少網民想二人延續劇集《<a href="https://www.orientalsunday.hk/tag/%E7%99%BD%E8%89%B2%E5%BC%B7%E4%BA%BA/">白色強人</a>》唐明、蘇怡戀情做真情侶，唐詩詠仲口口聲聲叫馬明約佢，原來只為製造煙幕，實情跟升學顧問男友<a href="https://www.orientalsunday.hk/tag/%e9%99%b3%e6%80%9d%e9%8a%98/">陳思銘</a>拍拖一年打得火熱。為密冚戀情，繼續講大話扮單身，不過，之前男友有野花埋身，唐詩詠深怕睇唔實會走寶，亦加大力度箍實億萬筍盤，近月不時到男友屯門寓所過夜，更冧掂<a href="https://www.orientalsunday.hk/tag/%e9%99%b3%e6%80%9d%e9%8a%98/">陳思銘</a>買樓築愛巢同居試婚，去年六月搵好姊妹翠如出馬，陪睇北角豪宅柏蔚山，冇耐陳思銘便掟2,300萬入市。日前，兩人煙韌拍拖買餸後同返男友屯門寓所，玩煮飯仔撐枱腳直落度春宵，享受同居生活仲要隱瞞，唔通真係想拍拖、同居、結婚一次過公開，鍊贏玩神秘瞞婚好姊妹黃翠如!</p>
      <p>撰文：東方新地 圖片：新傳媒圖片、<a href="https://www.instagram.com/natalietong53/?hl=zh-hk">IG</a></p>
      <h3>唐詩詠 挾男友同居試婚</h3>
      <p>今年已經38歲的唐詩詠,雖然有「不能錯過的女友」稱號,不 過,多年來情路坎坷,同崔健邦及洪永城,感情都未能開花結 果,失敗經驗令她深怕公開戀情帶來壓力,再墮愛河亦堅決唔公 開。去年底同升學顧問筍盤,32歲「英識教育」創辦人兼董事陳思銘 拍拖食飯斷正,唐詩詠都只認對方係飯腳普通朋友,唔認二人拍拖關係,今年三月,又畀本刊斷正揸車接男友收工再約會,拍拖甜如 蜜,至今仍繼續扮單身。</p>
      <figure>
        <img src="https://imgs.orientalsunday.hk/wp-content/uploads/2019/07/1_17851194285d2f08d06dba7.jpg"/>
      </figure>
      <p>煙韌買餸</p>
      <p>拍拖買餸都專登揀隱蔽超市，位於長江集團中心地庫的超市人流疏落，啱晒玩地下情的唐詩詠，兩人在超市貼實揀食物，準備返屋企煮飯撐枱腳。</p>
      <figure>
        <img src="https://imgs.orientalsunday.hk/wp-content/uploads/2019/07/2_16959461265d2f08d603aac.jpg"/>
      </figure>
      <h3>借馬明過橋</h3>
      <p>早前同馬國明宣傳劇集《<a href="https://www.orientalsunday.hk/tag/%E7%99%BD%E8%89%B2%E5%BC%B7%E4%BA%BA/">白色強人</a>》,被馬國明公開大讚人品好 好,唐詩詠更開聲叫馬明約佢,擺明借TVB 筍盤過橋。據知情者透 露:「之前拍嗰兩次拖,就因為公開咗令Natalie(唐詩詠)有好大壓 力,成日畀人問住幾時結婚,講得多佢都唔知點答,唔想再因為拍 拖搞到自己有咁大負擔,索性話未到結婚都唔公開,反而男友諗法 唔同,咁始終Samue(l 陳思銘)從事教育界,知名度對工作有利無 害,佢根本唔覺得有咩要瞞,不過,既然女友唔想公開,Samuel 惟 有 順 應 女 友 意 思 , 只 係 間 中 喺 I G 低 調 放 閃 !」</p>
      <figure>
        <img src="https://imgs.orientalsunday.hk/wp-content/uploads/2019/07/3_8626443495d2f08da0e85a.jpg"/>
      </figure>
      <p>死口唔認有拖拍的唐詩詠，日前拍拖又斷正，當日傍晚獨自駕車到銅鑼灣，先落車到附近大廈攞嘢，之後便返回車內等男友收工。</p>
      <figure>
        <img src="https://imgs.orientalsunday.hk/wp-content/uploads/2019/07/5_2545721565d2f08dccdada.jpg"/>
      </figure>
      <p>陳思銘收工即揸住藍色座駕離開，兩人前後車出發，陳思銘的座駕一直跟在唐詩詠的黑色Benz後面，直駛往中環長江集團中心。</p>
      <h3>箍男友防女埋身</h3>
      <p>其實拍拖一年兩人一早見晒家長,唐詩詠更早已融入男友家 庭,不過,早前因忙於趕劇,男友被本刊拍到揸車接送貌似岑麗香 年輕女伴上落班,更同女伴著晒情侶鞋貼實煙韌傾密偈,她亦不敢 再掉以輕心。據知情人士說:「之前男友畀人影到同女伴親密黐到 實,男友仲成日揸車接送對方,Natalie都好緊張,不過Samuel解畫 話個女仔只係同事,佢亦只有相信男友,不過身邊班姊妹都提醒 佢,話男友年輕有為,身邊實多女氹氹轉,叫Natalie睇實啲,所以 依家就算開緊工,佢都會call住男友check到實,喺TVB收工都老遠 去男友屯門寓所過夜,方便𥄫實男友,唔畀其她女有機埋身,另一 方面,大家又可以試吓一齊生活藉此更了解對方!」</p>
      <figure>
        <img src="https://imgs.orientalsunday.hk/wp-content/uploads/2019/07/6_2078765885d2f08df50d73.jpg"/>
      </figure>
      <p>揀啱愛巢男友入市<br/>去年六月唐詩詠搵黃翠如做伴，一齊去北角新盤柏蔚山睇樓，表面話想買樓同阿爸一齊住的唐詩詠，原來係揀定愛巢，睇啱心水樓，即叫男友陳思銘入市，今年一月陳以2,300萬買入該盤800呎單位，拍拖一年開始過同居生活。</p>
      <figure>
        <img src="https://imgs.orientalsunday.hk/wp-content/uploads/2019/07/9_18944756835d2f08e2e5b57.jpg"/>
      </figure>
      <h3>搵翠如陪揀愛巢</h3>
      <p>學定做人妻的唐詩詠,原來早氹掂男友買樓築愛巢。去年六 月,她搵好姊妹黃翠如掩護兼幫眼,到北角豪宅新盤柏蔚山睇 樓,當時翠如被問是否買樓同蕭正楠築愛巢就爆響口話只是陪老友 唐詩詠睇樓,並唔係自己想買,今年二月陳思銘便以2,300萬購入柏 蔚山一個800呎單位。據知情者透露:「Natalie 身邊唔少朋友都結咗婚 生埋仔,佢都好心急想快啲嫁人上岸,而且佢好鍾意小朋友,年紀 唔細都想早啲陀BB,拍拖無耐,佢已經密密睇樓,嗰次新盤未開 售,已經有留意嗰區,始終覺得港島區近住名校網,對將來仔女返 學都方便啲,其實嗰次佢好想同男友一齊去睇樓,但又怕會太 揚,最後咪搵好姊妹翠如陪囉!佢入到場一睇已經好鍾意嗰度,後 尾男友再睇咗一次,好快就扑槌買!」</p>
      <figure>
        <img src="https://imgs.orientalsunday.hk/wp-content/uploads/2019/07/a1_564061515d2f0edf5bc5c.jpg"/>
      </figure>
      <p>睇嚟唐詩詠要下廚顯身手箍住男人個胃，連揀醬料都好認真。</p>
      <p>前後腳保同居關係</p>
      <p>近日忙完劇集宣傳工作,唐詩詠已把握時間陪男友,日前傍晚 六時許,她駕車到達銅鑼灣,先去男友公司附近大廈攞嘢,之後返 回車內等候,似乎唔想妨礙男友工作,未有上樓到男友的教育中心 等對方,反而一直留在車廂,等近半小時,男友終於收工,駕駛他 的藍色座駕駛出停車場,此時,唐詩詠開車向中環方向進發,陳思 銘的座駕就跟在女友的Benz後邊,兩人一早有共識,將車泊到中環 的長江集團中心,泊低車後一齊到地庫的超市買餸,相信兩人一早 熟晒地點,特意揀這間冇乜人知,地點隱蔽的超市買餸,拍拖自然 神不知鬼不覺,啱晒刻意玩地下情的唐詩詠心意。就連買完嘢還繼 續前後腳走,唐詩詠丟低男友畀錢自己走先,同男友夾好各自駕車 返屯門寓所會合,小心翼翼密保同居關係!</p>
      <figure>
        <img src="https://imgs.orientalsunday.hk/wp-content/uploads/2019/07/a2_8782743315d2f0ee2cc993.jpg"/>
      </figure>
      <p>兩人喺超市內揀咗成粒鐘，買完蔬菜再揀海鮮同牛肉，同男友煙韌買餸。</p>
      <figure>
        <img src="https://imgs.orientalsunday.hk/wp-content/uploads/2019/07/a12_2169154255d2f0eea5d6d7.jpg"/>
        <figcaption>一邊揀嘢食一邊傾到笑唔停，蜜運中的唐詩詠，時刻都甜到漏。</figcaption>
      </figure>
      <figure>
        <img src="https://imgs.orientalsunday.hk/wp-content/uploads/2019/07/a7_16072770095d2f0ee8d184d.jpg"/>
      </figure>
      <p>買齊嘢，唐詩詠同男友繼續前後腳離開，由男友負責畀錢自己則走先，各自駕車返男友屯門寓所會合。</p>
      <figure>
        <img src="https://imgs.orientalsunday.hk/wp-content/uploads/2019/07/a5_11694450385d2f0ee7519ea.jpg"/>
        <figcaption>話晒係TVB一線花旦，買嘢期間唐詩詠就不停講電話，搞到男友無無聊搵手機影食物。</figcaption>
      </figure>
      <h3>翌日冇換衫</h3>
      <p>拍拖買餸回家玩煮飯仔翌日，唐詩詠約咗森美及一名幕後食晏，當日陳思銘亦有駕車到場，不過又係神龍見首不見尾，未有同女友街頭合體，而當日唐詩詠衣著與前一天的打扮一式一樣，似乎前一晚在男友屋企過夜，未有換衫。</p>
      <figure>
        <img src="https://imgs.orientalsunday.hk/wp-content/uploads/2019/07/1128a_catc_p20_22_l_12198475405d2f104acbab6.jpg"/>
      </figure>
      <figure>
        <img src="https://imgs.orientalsunday.hk/wp-content/uploads/2019/07/b1_19739279485d2f104eb0608.jpg"/>
      </figure>
      <figure>
        <img src="https://imgs.orientalsunday.hk/wp-content/uploads/2019/07/222_981717305c94c2a145f19_14855084615d2f0a61def40.jpg"/>
        <figcaption>有「絕種好女友」稱號，唐詩詠除咗入得廚房，還鍾意做柴可夫，早前本刊便拍得她揸車接男友放工。</figcaption>
      </figure>
      <figure>
        <img src="https://imgs.orientalsunday.hk/wp-content/uploads/2019/07/3_7069229015c94c1b2ce106_9412750995d2f0a64c202c.jpg"/>
      </figure>
      <h3>被背景出賣</h3>
      <p>被指真身係陳思銘的專欄作家「葉朗程」，早前上載了一張長髮女背面相，被眼利網民認出，與早前唐詩詠上載慶祝38歲生日時的相片，無論衣著打扮、室內環境和夜景都如出一轍，被揭發陳思銘為女友甜蜜慶生，不過唐詩詠就堅決否認背影係自己。</p>
      <figure>
        <img src="https://imgs.orientalsunday.hk/wp-content/uploads/2019/07/ggg_1024_18010852275d2f0981036e2.jpg"/>
      </figure>
      <figure>
        <img src="https://imgs.orientalsunday.hk/wp-content/uploads/2019/07/2019-05-14-2.22.47_2838921575cda5ed0088f4-1024x663_19585605645d2f0984c6c46.jpg"/>
      </figure>
      <figure>
        <img src="https://imgs.orientalsunday.hk/wp-content/uploads/2019/07/2019-05-14-2.14.32_2186940995cda5ce78666f-1024x744_11205110055d2f097f40515.jpg"/>
      </figure>
      <p>今年農曆年初一，兩人po出行山相，即使係單人照，但背景又係一模一樣。</p>
      <figure>
        <img src="https://imgs.orientalsunday.hk/wp-content/uploads/2019/07/c7_2228627945c94cb849ccd1_10054470755d2f09ac9148e.jpg"/>
      </figure>
      <figure>
        <img src="https://imgs.orientalsunday.hk/wp-content/uploads/2019/07/c6_18265319175c94cb826d9ed_17928927895d2f09aa9aafc.jpg"/>
      </figure>
      <p>同馬國明在劇集《白色強人》演一對，被網民指襯到絕，促馬明追唐詩詠，就連Do姐都在《Do姐有問題》節目，問二人唔拍拖到底爭啲乜？！</p>
      <figure>
        <img src="https://imgs.orientalsunday.hk/wp-content/uploads/2019/07/b3_6252887295d2f10516faf1.jpg"/>
      </figure>
      <h3>億萬筍盤多女埋身</h3>
      <p>32歲的 Samuel（陳思銘）是升學顧問中心「英識教育」的創辦人兼執行董事，現時公司市值逾8,000萬，被指年賺過千萬的他，被譽為城中超級筍盤。</p>
      <figure>
        <img src="https://imgs.orientalsunday.hk/wp-content/uploads/2019/07/a4_9669065025c94c4e06dddf_12490904505d2f09828cb51.jpg"/>
      </figure>
      <figure>
        <img src="https://imgs.orientalsunday.hk/wp-content/uploads/2019/07/a5_6739670315c94c4e5d3662_11577927405d2f0983a3a79.jpg"/>
      </figure>
      <p>雖然同唐詩詠蜜運，但Samuel身邊不乏靚女車輪轉，早前被本刊拍到<a href="https://www.orientalsunday.hk/345167/%e6%9c%80%e6%96%b0%e5%a8%9b%e8%81%9e/%e5%94%90%e8%a9%a9%e8%a9%a0-%e5%86%8d%e9%81%87%e8%8a%b1%e5%bc%97%e7%94%b7-%e7%94%b7%e5%8f%8b%e6%9a%97%e7%98%9f%e5%8e%9a%e5%94%87%e5%a5%b3/">與一貌似香香的厚唇女約會</a>，女方更幫陳思銘做人肉手機架。</p>
      <figure>
        <img src="https://imgs.orientalsunday.hk/wp-content/uploads/2019/07/a3_918285295c94c4dd6aae3_21289087925d2f0ab81c560.jpg"/>
      </figure>
      <figure>
        <img src="https://imgs.orientalsunday.hk/wp-content/uploads/2019/07/b11_15715213735c94c90b87397_877561705d2f0abae26eb.jpg"/>
      </figure>
      <figure>
        <img src="https://imgs.orientalsunday.hk/wp-content/uploads/2019/07/b1_17506904235c94c8769f866_15312104675d2f0abd829cc.jpg"/>
      </figure>
    </article>
  </body>
</html>