<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tgspot.co.il/valve-announced-half-life-alyx-for-steam-vr/"/>
    <meta property="og:site_name" content="TGspot"/>
    <meta property="article:published_time" content="2019-11-22T20:08:19+00:00"/>
    <meta property="og:title" content="תכירו: Half-Life: Alyx הסדרה האגדית מגיעה ל-VR (עדכון: רשמי)"/>
    <meta property="og:description" content="החתום עדיין עולה על הגלוי, אבל יש משחק חדש ביקום של Half Life והוא מיועד למי שאוהב משחקי מציאות מדומה - ולא, זה ממש לא Half Life 3"/>
  </head>
  <body>
    <article>
      <h1>תכירו: Half-Life: Alyx הסדרה האגדית מגיעה ל-VR (עדכון: רשמי)</h1>
      <address><time datetime="2019-11-22T20:08:19+00:00">22 Nov 2019, 20:08</time> by <a rel="author" href="https://www.tgspot.co.il/author/shay/" target="_blank">שי לוי</a></address>
      <p><a href="http://tgspot.co.il/tag/valve">וואלב (Valve)</a> תציג ביום מחר את <a href="https://www.tgspot.co.il/tag/half-life/">Half-Life: Alyx</a>, משחק חדש לחלוטין בסדרת המשחקים עטורת השבחים שמיועד למשקפי מציאות מדומה ופלטפורמת Steam VR.</p>
      <p>ההמתנה הארוכה ל-Half-Life 3, הפרק השלישי בטרילוגיה הלא גמורה של וואלב, הפכה אולי כבר לסוג של בדיחה אינטרנטית וזה אולי הסיבה <a href="https://twitter.com/valvesoftware/status/1196566870360387584">שההכרזה בטוויטר</a> על Half-Life: Alyx הגיעה בהפתעה יחסית.</p>
      <p>הציוץ לא חושף פרטים אודות המשחק ורק מבטיח פרטים נוספים שאמורים להיות מסופקים כבר מחר אך על פי <a href="https://arstechnica.com/gaming/2019/11/half-life-alyx-what-we-know-about-valves-upcoming-full-length-vr-game/">מקור</a>, שמגדיר את עצמו כיודע גבר, לא מדובר במשחק שמהווה המשך ישיר לסדרה אלא על כותר שנגזר ממנו.</p>
      <figure>
        <img src="https://cdn.vox-cdn.com/thumbor/AFBn6Qvz1CYo5PwT8e7I-v0Bs20=/0x0:3840x2160/1200x0/filters:focal(0x0:3840x2160):no_upscale()/cdn.vox-cdn.com/uploads/chorus_asset/file/19395805/half_life_alyx_vr_012.jpg"/>
      </figure>
      <p>לפי <a href="https://arstechnica.com/gaming/2019/11/half-life-alyx-what-we-know-about-valves-upcoming-full-length-vr-game/">מקור</a> אחר מדובר למעשה במשחק שהוא מעין פרק מקדים ל-Half-Life 2 בו השחקנים ישחקו מנקודת המבט של אליקס וואנס, דמות שמופיעה במשחק השני וכן בשני הפרקים לאחר מכן ומגישה יותר מפעם אחת עזרה לכוכב המשחק גורדון פרימן. וואנס תשחק כשהיא מצוידת בכפפות מגנטיות.</p>
      <p><b>עדכון: </b>המשחק הוכרז רשמית, וכאמור יהיה זמין רק במציאות מדומה. הוא יתרחש בין האירועים של Half-Life ו-Half-Life 2 ושים את השחקן בנעלייה של Alyx Vance, כשיחד עם אביה, Eli, הם מארגנים יחדיו את ההתנגדות לכיבוש ה-Combine שתקף את כדור הארץ ממימד אחר.</p>
      <p>המשחק יהיה זמין במרץ 2020 וניתן להזמין מראש את המשחק כבר מעכשיו. צפו בקידמון ההשקה כאן מטה.</p>
      <figure>
        <iframe src="https://www.youtube.com/embed/O2W0N3uKXmo" width="640" height="360" data-service="Youtube" scrolling="no"/>
      </figure>
    </article>
  </body>
</html>