<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sportklub.rs/Fudbal/Premier-League/a315315-Obamejang-nezadovoljan-u-Arsenalu-zeli-u-Barselonu.html"/>
    <meta property="og:site_name" content="Sport Klub"/>
    <meta property="article:published_time" content="2019-11-22T20:07:00+00:00"/>
    <meta property="og:title" content="Obamejang nezadovoljan u Arsenalu, želi u Barselonu"/>
    <meta property="og:description" content="Napadač Arsenala Pjer-Emerik Obamejang ne razmišlja da sa tim klubom produži ugovor koji ističe 2021. godine, već se nada odlasku na Pirinejsko poluostrvo."/>
  </head>
  <body>
    <article>
      <h1>Obamejang nezadovoljan u Arsenalu, želi u Barselonu</h1>
      <h2>Napadač Arsenala Pjer-Emerik Obamejang ne razmišlja da sa tim klubom produži ugovor koji ističe 2021. godine, već se nada odlasku na Pirinejsko poluostrvo.</h2>
      <address><time datetime="2019-11-22T20:07:00+00:00">22 Nov 2019, 20:07</time> by <a rel="author">Danica Obradović</a></address>
      <figure>
        <img src="https://sportklub.rs/Picture/166178/jpeg/Pierre-Emerick-Aubameyang-Granit-Xhaka-David-Luiz"/>
        <figcaption>
          <cite>Marc Atkins/Getty Images</cite>
        </figcaption>
      </figure>
      <p>Francuski portal „Le 10 Sport“ izvestio je da je Arsenal Gaboncu dao ponudu, ali da je on još nije prihvatio. Prema navodima spomenutog portala, Obamejang je nezadovoljan činjenicom da londonski klub ne igra u Ligi šampiona, zbog čega želi da sačeka i vidi da li će se Arsenal u ovoj sezoni kvalifikovati za elitno evropsko takmičenje.</p>
      <p>Ipak, on ima i rezervni plan, a to je da pređe u Barselonu i nada se ponudi katalonskog kluba. 30-godišnjak bi u ekipi aktuelnog šampiona Primere bio podrška Luisu Suarezu, ili njegov eventualni naslednik. I Barsa je navodno zainteresovana za nekadašnjeg igrača Borusije Dortmund.</p>
      <p>Nemački list „Bild“ ocenio je da bi Obamejangov dosadašnji učinak mogao bi da impresionira čelnike Barselone – od kada je 2018. iz Borusije prešao u Arsenal, on je u 79 mečeva upisao 50 golova i 12 asistencija. Portal „Transfermarkt“ vrednost tog 30-godišnjaka trenutno procenjuje na oko 70 miliona evra.</p>
      <figure>
        <iframe data-src="https://twitter.com/BarcaWatch/status/1197361896090828800?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>