<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/lifestyle/auto/20191122-koly-v-ukrayini-zapratsyuyut-tsyfrovi-vodijski-prava-ta-tehpasport/"/>
    <meta property="og:site_name" content="ФАКТИ"/>
    <meta property="article:published_time" content="2019-11-22T20:07:47+00:00"/>
    <meta property="og:title" content="Коли в Україні запрацюють цифрові водійські права та техпаспорт"/>
    <meta property="og:description" content="Цифрові водійські права та техпаспорт автомобіля запрацюють в Україні в грудні 2019 року."/>
  </head>
  <body>
    <article>
      <h1>Коли в Україні запрацюють цифрові водійські права та техпаспорт</h1>
      <address>
        <time datetime="2019-11-22T20:07:47+00:00">22 Nov 2019, 20:07</time>
      </address>
      <p>Цифрові водійські права та техпаспорт автомобіля запрацюють в Україні в грудні 2019 року.</p>
      <p>Міністерстві цифрової трансформації планує <b>у середині грудня</b> провести презентацію перших послуг мобільному додатку Дія – цифрові водійські права та техпаспорт.</p>
      <blockquote>– Перший реліз мобільного додатку запрацює з водійськими правами та техпаспортом. Фактично, їх показують патрульній поліції, яка має планшети, підключені до відповідного реєстру. Так, поліцейські за допомогою QR-коду на правах перевірять у реєстрі, що авто належить вам і ви маєте водійське посвідчення, – зазначив заступник голови Мінцифри Олексій Вискуб.</blockquote>
      <p>Потім у мобільному додатку повинні з’явитися й інші документи: студентський квиток, податковий номер та паспорт.</p>
      <p>
        <b>Читайте: </b>
        <a href="https://fakty.com.ua/ua/lifestyle/auto/20191120-zakon-pro-shtrafy-za-perevezennya-ditej-bez-avtokrisel-opublikovano/">Водіїв штрафуватимуть за перевезення дітей без автокрісла з 20 листопада</a>
      </p>
      <p>– Приблизно у першому кварталі наступного року ми плануємо вийти навіть на цифровий паспорт громадянина. Безумовно, він буде з обмеженим використанням. Є доволі складні кейси, де використовують паспорт, але для того, щоб сісти на потяг чи внутрішні авіаперевезення, смартфона буде достатньо, – додав Олексій Вискуб.</p>
      <p>Раніше Факти ICTV писали, що у центрах МВС став доступним новий <a href="https://fakty.com.ua/ua/lifestyle/auto/20191105-v-ukrayini-zapratsyuvav-onlajn-servis-platnyh-nomernyh-znakiv/">онлайн-сервіс для перевірки наявності платних номерних знаків</a>, які видають за бажанням власників легковиків.</p>
    </article>
  </body>
</html>