<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.madata.gr/epikairotita/social/714803-synelhfthh-lathrodiakinhths-sth-chio-ekryve-10-prosfyges-kato-apo-ellhnikh-shmaia.html"/>
    <meta property="og:site_name" content="madata.gr"/>
    <meta property="article:published_time" content="2019-11-22T20:50:00+00:00"/>
    <meta property="og:title" content="Συνελήφθη λαθροδιακινητής στη Χίο: Έκρυβε 10 πρόσφυγες κάτω από ελληνική σημαία"/>
    <meta property="og:description" content="Έναν 42χρονο συνέλαβαν το βράδυ της Πέμπτης 21 Νοεμβρίου τα στελέχη του Κεντρικού Λιμεναρχείου Χίου καθώς είχε κρυμμένους στο αυτοκίνητο του, κάτω από ελληνική σημαία"/>
  </head>
  <body>
    <article>
      <h1>Συνελήφθη λαθροδιακινητής στη Χίο: Έκρυβε 10 πρόσφυγες κάτω από ελληνική σημαία</h1>
      <address>
        <time datetime="2019-11-22T20:50:00+00:00">22 Nov 2019, 20:50</time>
      </address>
      <p>Έναν 42χρονο συνέλαβαν το βράδυ της Πέμπτης 21 Νοεμβρίου τα στελέχη του Κεντρικού Λιμεναρχείου Χίου καθώς είχε κρυμμένους στο αυτοκίνητο του, κάτω από ελληνική σημαία 10 πρόσφυγες.</p>
      <p>Πιο συγκεκριμένα, σύμφωνα με την ανακοίνωση του λιμενικού, μετά από πληροφόρηση πραγματοποιήθηκαν έλεγχοι στο λιμάνι της Χίου σε οχήματα που επρόκειτο να φορτωθούν στο πλοίο της γραμμής το οποίο προερχόταν από τη Μυτιλήνη με προορισμό τον Πειραιά.</p>
      <p>Από τον διενεργηθέντα έλεγχο διαπιστώθηκε ότι ο 42χρονος ως οδηγός μικρού βαν μετέφερε επιμελώς κρυμμένους εντός του οχήματος, δέκα πρόσφυγες οι οποίοι δεν είχαν τα κατάλληλα ταξιδιωτικά έγγραφα, με σκοπό να διευκολύνει τη μεταφορά τους στην ενδοχώρα.</p>
      <p>Σύμφωνα με το λιμενικό, στο βαν του εντοπίστηκε βαλίτσα – η οποία ήταν δική του και είχε μέσα το χρηματικό ποσό των πέντε χιλιάδων πεντακοσίων ευρώ.</p>
      <p>Από το Κεντρικό Λιμεναρχείο Χίου που διενεργεί την προανάκριση, κατασχέθηκε το όχημα, τρία κινητά τηλέφωνα καθώς και το προαναφερόμενο χρηματικό ποσό, που βρέθηκαν στην κατοχή του 42χρονου.</p>
      <p>
        <a href="https://www.eleftherostypos.gr/ellada/491307-synelifthi-lathrodiakinitis-sti-xio-ekrybe-10-prosfyges-kato-apo-elliniki-simaia/">eleftherostypos</a>
      </p>
    </article>
  </body>
</html>