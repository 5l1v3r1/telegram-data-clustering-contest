<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.portalsamorzadowy.pl/bezpieczenstwo/pierwszy-stopien-zagrozenia-lawinowego-w-tatrach,135459.html"/>
    <meta property="og:site_name" content="Portal Samorządowy"/>
    <meta property="article:published_time" content="2019-11-22T20:24:00+00:00"/>
    <meta property="og:title" content="Pierwszy stopień zagrożenia lawinowego w Tatrach"/>
    <meta property="og:description" content="Ratownicy TOPR ogłosili w piątek pierwszy, najniższy, stopień zagrożenia lawinowego. Zagrożenie występuje na szczytach Tatr."/>
  </head>
  <body>
    <article>
      <h1>Pierwszy stopień zagrożenia lawinowego w Tatrach</h1>
      <address><time datetime="2019-11-22T20:24:00+00:00">22 Nov 2019, 20:24</time> by <a rel="author">PAP/JS  </a></address>
      <h4>Ratownicy TOPR ogłosili w piątek pierwszy, najniższy, stopień zagrożenia lawinowego. Zagrożenie występuje na szczytach Tatr.</h4>
      <hr/>
      <p>"W dniu dzisiejszym warunki do uprawiania turystyki są bardzo niekorzystne. Wszystkie szlaki są mokre i śliskie. Od wysokości około 1600 m n.p.m. zalega świeży śnieg i występują oblodzenia" - czytamy w komunikacie Tatrzańskiego Parku Narodowego.</p>
      <p>Pierwszy stopień zagrożenia lawinowego oznacza, że w bardzo stromym lub ekstremalnym terenie turysta może wyzwolić lawinę. Prawdopodobne jest też samorzutne schodzenie małych lawin. Lawinowa jedynka obowiązuje także na najwyższych szczytach słowackich Tatr.</p>
      <p>W Tatrach można napotkać niedźwiedzie, które intensywnie żerują. Przed zimą muszą bowiem zgromadzić odpowiednie zapasy tłuszczu, aby zapaść w sen. W razie spotkania z niedźwiedziem, należy spokojnie, bez gwałtownych ruchów, oddalić się w przeciwnym kierunku - radzą przyrodnicy.</p>
      <footer>
        <pic src="https://pliki.ptwp.pl/pliki/00/02/15/000215.gif"/>
      </footer>
    </article>
  </body>
</html>