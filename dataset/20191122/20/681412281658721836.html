<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://pcpress.rs/microsoft-u-odobrena-licenca-za-trgovinu-softverom-sa-huawei-em/"/>
    <meta property="og:site_name" content="PC Press"/>
    <meta property="article:published_time" content="2019-11-22T20:32:42+00:00"/>
    <meta property="og:title" content="Microsoft-u odobrena licenca za trgovinu softverom sa Huawei-em"/>
    <meta property="og:description" content="Američko ministarstvo trgovine odobrilo je Microsoft-ov zahtev za licencu za trgovinu kako bi nastavio poslovne veze sa Huawei-jem. PR Microsoft-a potvrdio je vest agenciji Reuteurs i pojasnio da s…"/>
  </head>
  <body>
    <article>
      <h1>Microsoft-u odobrena licenca za trgovinu softverom sa Huawei-em</h1>
      <address><time datetime="2019-11-22T20:32:42+00:00">22 Nov 2019, 20:32</time> by <a rel="author" href="https://pcpress.rs/author/marijana/" target="_blank">Marijana Pečić</a></address>
      <p>Američko ministarstvo trgovine <b>odobrilo je</b> <a href="https://pcpress.rs/tag/Microsoft/">Microsoft</a>-ov<b> zahtev za licencu za trgovinu kako bi nastavio poslovne veze sa Huawei-jem</b>. PR Microsoft-a potvrdio je vest agenciji Reuteurs i pojasnio da softverski gigant sada može da izvozi softver za masovno tržište <a href="https://pcpress.rs/tag/Huawei/">Huawei</a>-u. Iako ne postoje dodatna pojašnjenja o tome šta se odnosi na ovu licencu, pretpostavlja se da je Microsoft slobodan da trguje svojim potrošačkim softverskim proizvodima što je veoma dobrodošao razvoj događaja za Huawei-jevu liniju laptop računara Matebook.</p>
      <figure>
        <img src="https://i1.wp.com/pcpress.rs/wp-content/uploads/2019/11/Huawei-MateBook-Pro-2019.jpg"/>
      </figure>
      <p>Još u julu, američko ministarstvo trgovine otkrilo je nameru da započne izdavanje posebnih trgovinskih dozvola za američke kompanije koje žele da zadrže svoje poslovne veze sa Huawei-jem. Takođe je postalo očigledno da će licence pokrivati samo široko dostupne komponente i softver. <b>Od tada skoro 300 američkih kompanija se prijavilo za ove licence.</b></p>
      <p>Ranije ove nedelje, američko ministarstvo trgovine produžilo je Huawei-jevu privremenu opštu licencu za ponovno uspostavljanje poslovnih veza sa američkim kompanijama za komponente koje „ne predstavljaju pretnju po nacionalnu bezbednost SAD-a“. Pored toga, <b>Huawei je takođe dobio dozvolu da obnovi ograničeno poslovanje u sektoru mreže i opreme</b>, zajedno sa naporima u oblasti mobilnih usluga i sajber bezbednosti.</p>
      <related>
        <a href="https://pcpress.rs/microsoft-japan-radna-nedelja-traje-cetiri-dana/"/>
      </related>
      <p>Iako je odluka o odobrenju zahteva Microsoft-a svakako dobrodošao potez, <b>ostaje da se vidi da li će i</b> <a href="https://pcpress.rs/tag/Google/">Google</a> <b>dobiti sličnu trgovinsku dozvolu.</b> Uostalom, Huawei-jev biznis sa pametnim telefonima mnogo je veći od biznisa sa laptopovima. Trenutno je „lopta“ u rukama američkog ministarstva za trgovinu, pa ćemo morati da sačekamo i vidimo šta sledi.</p>
      <p>Izvor: <a href="https://pcpress.rs/PCout/?url=https://www.gsmarena.com/microsoft_granted_license_to_trade_software_with_huawei-news-40216.php">GSMArena</a></p>
      <p>Tagovi: <a href="https://pcpress.rs/tag/amerika/">Amerika</a>, <a href="https://pcpress.rs/tag/huawei/">Huawei</a>, <a href="https://pcpress.rs/tag/licenca/">Licenca</a>, <a href="https://pcpress.rs/tag/microsoft/">Microsoft</a>, <a href="https://pcpress.rs/tag/sankcije/">Sankcije</a></p>
      <related>
        <h4>
          <i>Možda će vas zanimati:</i>
        </h4>
        <a href="https://pcpress.rs/huawei-ceka-na-sluzbeno-odobrenje-za-nastavak-koriscenja-androida/"/>
        <a href="https://pcpress.rs/huawei-vise-nije-clan-organizacija-wifi-alliance-i-jedec/"/>
        <a href="https://pcpress.rs/ljajic-ne-postoji-osnov-da-srbija-raskida-saradnju-sa-huawei-jem/"/>
      </related>
    </article>
  </body>
</html>