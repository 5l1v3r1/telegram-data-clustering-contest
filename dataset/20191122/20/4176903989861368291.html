<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/zdravlje/tegobe/ova-bolest-ce-do-2030-biti-treci-uzrok-smrti-u-svetu/"/>
    <meta property="og:site_name" content="Krstarica"/>
    <meta property="article:published_time" content="2019-11-22T20:51:36+00:00"/>
    <meta property="og:title" content="Ova bolest će do 2030. biti treći uzrok smrti u svetu"/>
    <meta property="og:description" content="Ova bolest nije nova, ali stvar je u tome da se ranije nije nazivala svojim imenom"/>
  </head>
  <body>
    <article>
      <h1>Ova bolest će do 2030. biti treći uzrok smrti u svetu</h1>
      <address><time datetime="2019-11-22T20:51:36+00:00">22 Nov 2019, 20:51</time> by <a rel="author" href="https://www.krstarica.com/author/ana/" target="_blank">A. J.</a></address>
      <figure>
        <img src="https://www.krstarica.com/wp-content/uploads/2018/04/pacijent-bolnica-750x430.jpg"/>
        <figcaption>Foto: Engin_Akyurt/pixabay,com</figcaption>
      </figure>
      <p>Hronična opstruktivna bolest pluća jedan je od najmanje poznatih, ali vrlo čestih uzročnika smrti ljudi širom sveta, naročito u zapadnim zemljama.</p>
      <p>Reč je o stanju trajne, progresivne opstrukcije vazdušnog protoka kroz disajne puteve, te se uglavnom odnosi na povezane poremećaje koji bolesniku postupno smanjuju difuzijski kapacitet, odnosno smanjuju dah. Ova bolest nije nova, ali stvar je u tome da se ranije nije nazivala svojim imenom – smanjenje funkcije pluća smatralo se normalnom posledicom starenja.</p>
      <p>HOPB-u u 85 posto slučajeva prethodi bronhitis, koji u svom hhoničnom obliku pogađa svakog trećeg pušača. Ljudi s bronhitisom često iskašljavaju sluz, što je osnovni simptom bolesti koji može biti zbunjujući jer ga je teško razlikovati od tzv. normalnog iskašljavanja. Emfizem je bolest koja se često nadovezuje na HOPB.</p>
      <p>Zbog toga je svaki kašalj koji traje duže od tri nedelje znak je za hitan pregled kod lekara, koji će rendgenskim snimkom pluća i drugim pregledima utvrditi postojanje bolesti.  Mnogi ljudi godinama pate od ove bolesti i umiru pre vremena zbog njenih posledica. Budući da ne postoji lek za ovakvu bolest, lečenje je uglavnom simptomatsko, prenosi Express.hr.</p>
      <p>
        <b>Simptomi</b>
      </p>
      <related>
        <h4>Slični tekstovi</h4>
        <a href="https://www.krstarica.com/vesti/svet/vraca-se-najgora-bolest-ikada-kriva-za-smrt-miliona/"/>
        <a href="https://www.krstarica.com/zivot/ziveti-zivot/suprug-svojoj-tesko-bolesnoj-zeni-dao-smrtonosnu-dozu-morfijuma-mora-u-zatvor/"/>
        <a href="https://www.krstarica.com/zdravlje/nega/nije-ni-ishrana-ni-zagadjenje-a-cini-nas-bolesnima/"/>
        <a href="https://www.krstarica.com/zabava/sou/popularna-pevacica-prekinula-turneju-zbog-bolesti/"/>
      </related>
      <p>U početnim fazama bolesti najčešće se javlja osećaj nedostatka vazduha, odnosno nemogućnosti dovoljnog udisanja, što se proverava izdisajnim testovima. U ranom stadijumu bolesti ne mora biti značajnih promena, osim nalaza piskanja prilikom preslušavanja pluća. Kako začepljenost disajnih puteva napreduje tako i „prenadutost“ pluća postaje očigledna Povećava se poprečni prečnik grudnog koša.</p>
      <p>S vremenom se zadihanost javlja i kod srednjih, pa i lakših fizičkih napora. Kako bolest napreduje, taj simptom je sve izraženiji, pa u poslednjim fazama često zahteva lečenje udisanjem kiseonika preko maske. Zadihanost često prati i zvuk škripanja i kašalj. U kasnijim se fazama izražava i iskašljavanje velikih količina sluzi koja se nakuplja, infekcije su stalne, dolazi do oticanja zglobova, zamora, koža poprima plavkastu boju zbog smanjenja udela kiseonika.</p>
      <p>
        <b>Jedan od uzročnika je česta hemikalija</b>
      </p>
      <p>Sredstva za čišćenje uglavnom su prepuna hemikalija, ali neke od njih su definitivno opasnije od drugih, a upravo je to slučaj s izbeljivačem. Jedno od najpopularnijih dezinfekcijskih sredstava na svetu je varikina, koji je zapravo hlorovodična ili solna kiselina, a u svetu ga se godišnje proizvede oko 20 miliona tona.</p>
      <p>Međutim, iako je doista efikasan u čišćenju odvoda, kamenca i dezinfekciji raznih površina, ova jaka hemikalija ima i vrlo opasnu nuspojavu – izazivanje veoma smrtonosne bolesti pluća, zaključak je istraživanja koje su sproveli Univerzitet Harvard i francuski Nacionalni institut za zdravlje i medicinska istraživanja, piše Independent.</p>
      <p>
        <b>Sa čime ga nikako ne mešati</b>
      </p>
      <p>Još opasnije od samog izbeljivača je njegovo mešanje s alkoholom, amonijakom i sirćetom, jer to može izazvati nuspojave poput vrtoglavice, oštećenja nerava, hemijskih opekotina očiju…</p>
      <p>U studiji je obuhvaćeno čak 55 hiljada slučajeva, a naučnici su prosmatrali uticaj izloženosti različitim hemikalijama, od izbeljivača do hidrogen peroksida, alkohola… Otkrili su da čišćenje varikinom jednom nedeljno povećava rizik od nastanka bolesti pluća HOPB.</p>
      <p>Svjetska zdravstvena organizacija (SZO) procenjuje da u svetu od HOPB-a boluje približno 600 milona osoba, i ujedno predviđa kako će HOPB do 2030. godine biti treći vodeći uzrok smrti.</p>
    </article>
  </body>
</html>