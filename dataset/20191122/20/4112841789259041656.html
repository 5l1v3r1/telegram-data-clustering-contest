<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/77660-Tvarila-sa-ze-objednava-pizzu-ale-volala-na-policiu-Zena-tak-ochranila-matku-pred-nasilnikom"/>
    <meta property="og:site_name" content="REFRESHER"/>
    <meta property="article:published_time" content="2019-11-22T20:23:00+00:00"/>
    <meta property="og:title" content="Tvárila sa, že objednáva pizzu, ale volala na políciu. Žena tak ochránila matku pred násilníkom"/>
    <meta property="og:description" content="Zachovala chladnú hlavu a napadlo ju, ako bezpečne privolať policajtov."/>
  </head>
  <body>
    <article>
      <h1>Tvárila sa, že objednáva pizzu, ale volala na políciu. Žena tak ochránila matku pred násilníkom</h1>
      <address><time datetime="2019-11-22T20:23:00+00:00">22 Nov 2019, 20:23</time> by <a rel="author">Jakub Paulík</a></address>
      <p>
        <b>Zachovala chladnú hlavu a napadlo ju, ako bezpečne privolať policajtov.</b>
      </p>
      <p>Ako konať v prítomnosti násilníka tak, aby si potajme privolal políciu, ale zároveň tým u agresora nevyvolal väčšiu dávku hnevu? Podľa <a href="https://news.sky.com/story/daughter-saves-mum-from-domestic-violence-by-pretending-to-order-pizza-11867259"><b>Sky News</b></a> to istá 38-ročná Američanka z Oregonu vyriešila naozaj zaujímavým spôsobom. Pred nebezpečným mužom, ktorý ohrozoval jej mamu, <b>vytočila číslo polície, pričom sa tvárila, že objednáva pizzu</b>.</p>
      <p><b>Dispečer menom Tim Teneyck si síce spočiatku myslel, že si volajúca žena pomýlila číslo</b>, no po chvíli sa mu rozjasnilo. Pochopil, že osoba na druhej strany linky nemôže hovoriť o tom, čo sa v jej blízkosti deje, a tak vsadila na možnosť šifrovanej komunikácie.</p>
      <related>
        <a href="https://refresher.sk/64960-5-policajtov-sme-sa-spytali-ako-mozes-zakrocit-ked-ta-niekto-okradne-Ako-zase-dopadnes-ked-budes-kradnut-v-obchode"/>
      </related>
      <p>„<i>Nachádza sa daný muž na mieste?</i>“ spýtal sa volajúcej ženy dispečer. „<i>Áno, potrebujem veľkú pizzu,</i>“ odpovedala mu. Polícia k ich domu dorazila s vypnutými sirénami, a tak násilník až do poslednej chvíle nevedel, že sa za malý moment ocitne v rukách strážcov zákona. Útočníka nakoniec zatkli a aktuálne <b>čelí obvineniu z domáceho násilia</b>.</p>
      <p>Vedúci polície Oregonu Michael Navarre prehlásil, že o podobnom prípade za svoju dlhoročnú kariéru ešte nepočul. Dúfa, že obete budú môcť tento príklad využiť ako príkladný nástroj na privolanie polície bez toho, aby riskovali svoje životy.</p>
      <p>Dispečer Teneyck ale uvádza ešte lepšiu verziu. Odhalenie takejto snahy o privolanie polície by mohlo páchateľa rozhnevať, a preto ľuďom radí, aby iba <b>vytočili číslo polície a položili mobil na miesto, z ktorého bude dispečer počuť, čo sa deje.</b></p>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/46159-101-davok-marihuany-a-amfetamin-Slovak-Milan-skoncil-po-ceste-vlakom-v-policajnej-cele"/>
        <a href="https://refresher.sk/56842-Slovenski-policajti-opat-riesia-krokodila-vo-Vahu-Vysetruju-cudne-video-aj-fotku-ktora-nema-daleko-od-fotomontaze"/>
        <a href="https://refresher.sk/32820-Lekar-mu-zachranil-zivot-po-narodeni-on-jemu-na-oplatku-v-tazkej-havarii-Chcel-to-tak-osud-alebo-slo-o-uplnu-nahodu"/>
        <a href="https://refresher.sk/77653-Muz-zastrelil-17rocnu-snubenicu-ktora-drzala-ich-rocneho-syna-Otec-dietata-vraj-ziarlil-na-to-ze-sa-o-neho-prilis-starala"/>
        <a href="https://refresher.sk/77662-Policia-kvoli-nezvestnemu-Michalovi-prehladava-pobrezie-Dunaja-Zaznam-z-kamery-naznacuje-co-sa-mohlo-stat"/>
        <a href="https://refresher.sk/76495-Leopoldovskeho-dozorcu-pri-uteku-bodli-do-srdca-ten-sa-ale-dalej-branil-spomina-na-utek-vaznov-byvaly-vysetrovatel"/>
        <a href="https://refresher.sk/77648-Greta-Thunberg-ziskala-ocenenie-za-trvalu-udrzatelnost"/>
        <a href="https://refresher.sk/77594-Umelec-na-Instagrame-porovnava-slavne-hviezdy-s-ich-minulym-ja-Takto-kedysi-vyzerali-Keanu-Reeves-Eminem-ci-Lady-Gaga"/>
      </related>
    </article>
  </body>
</html>