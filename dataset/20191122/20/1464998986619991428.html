<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://anweshanam.com/index.php/india/news/no-need-of-cbi-inquiry-fathima-latheef-murder"/>
    <meta property="og:site_name" content="Anweshanam | Part of A.N.N News Private Limited"/>
    <meta property="article:published_time" content="2019-11-22T20:01:00+00:00"/>
    <meta property="og:title" content="ഫാത്തിമാ ലത്തീഫിന്റെ മരണം: സി​ബി​ഐ അ​ന്വേ​ഷ​ണം ആ​വ​ശ്യ​മി​ല്ലെ​ന്നു ത​മി​ഴ്നാ​ട് സ​ര്‍​ക്കാ​ര്‍"/>
    <meta property="og:description" content="ചെന്നൈ: മദ്രാസ് ഐഐടിയിലെ മലയാളി വിദ്യാര്‍ഥിനി ഫാത്തിമാ ലത്തീഫിന്റെ മരണത്തില്‍ ഇപ്പോള്‍ സിബിഐ അന്വേഷണം ആവശ്യമില്ലെന്ന് തമിഴ്‌നാട് സര്‍ക്കാര്‍ ഹൈക്കോടതിയില്‍. സിബിഐയില്‍ പ്രവര്‍ത്തിച്ച്‌ പരിചയമുള്ള സംസ്ഥാന സര്‍ക്കാര്‍ ഉദ്യോഗസ്ഥര്‍ ഇപ്പോഴത്തെ പ്രത്യേക അന്വേഷണ സംഘത്തിലുണ്ടെന്നാണ്..."/>
  </head>
  <body>
    <article>
      <h1>ഫാത്തിമാ ലത്തീഫിന്റെ മരണം: സി​ബി​ഐ അ​ന്വേ​ഷ​ണം ആ​വ​ശ്യ​മി​ല്ലെ​ന്നു ത​മി​ഴ്നാ​ട് സ​ര്‍​ക്കാ​ര്‍</h1>
      <address><time datetime="2019-11-22T20:01:00+00:00">22 Nov 2019, 20:01</time> by <a rel="author" href="http://anweshanam.com/author/sreehari" target="_blank">Sreehari</a></address>
      <p>ചെന്നൈ: മദ്രാസ് ഐഐടിയിലെ മലയാളി വിദ്യാര്‍ഥിനി ഫാത്തിമാ ലത്തീഫിന്റെ മരണത്തില്‍ ഇപ്പോള്‍ സിബിഐ അന്വേഷണം ആവശ്യമില്ലെന്ന് തമിഴ്‌നാട് സര്‍ക്കാര്‍ ഹൈക്കോടതിയില്‍. സിബിഐയില്‍ പ്രവര്‍ത്തിച്ച്‌ പരിചയമുള്ള സംസ്ഥാന സര്‍ക്കാര്‍ ഉദ്യോഗസ്ഥര്‍ ഇപ്പോഴത്തെ പ്രത്യേക അന്വേഷണ സംഘത്തിലുണ്ടെന്നാണ് സര്‍ക്കാര്‍ വിശദീകരണം. എ​ന്‍​എ​സ്യു​വാ​ണ് സി​ബി​ഐ അ​ന്വേ​ഷ​ണം ആ​വ​ശ്യ​പ്പെ​ട്ട് കോ​ട​തി​യെ സ​മീ​പി​ച്ച​ത്.</p>
      <p>സി.ബി.ഐയില്‍ പ്രവര്‍ത്തിച്ചു പരിചയമുള്ള രണ്ട് ഉദ്യോഗസ്ഥര്‍ നിലവിലെ അന്വേഷണസംഘത്തിലുണ്ട്. അതിനാല്‍ തന്നെ ഇപ്പോള്‍ അന്വേഷണം മുന്നോട്ടു പോകുന്നത് തൃപ്തികരമായാണെന്നും കേസ് പരിഗണിക്കവേ സര്‍ക്കാര്‍ ഹൈക്കോടതിയില്‍ വ്യക്തമാക്കി. </p>
      <p>കൊല്ലം കിളികൊല്ലൂര്‍ രണ്ടാംകുറ്റി സ്വദേശി ഫാത്തിമ ലത്തീഫിനെ (18) ഇക്കഴിഞ്ഞ നവംബര്‍ 9നാണ് ഐ.ഐ.ടിയിലെ ഹോസ്റ്റല്‍ മുറിയില്‍ തൂങ്ങിമരിച്ച നിലയില്‍ കണ്ടെത്തിയത്. ഒന്നാം വര്‍ഷ എം.എ ഹ്യുമാനിറ്റീസ് (ഇന്റഗ്രേറ്റഡ്) വിദ്യാര്‍ഥിനിയായിരുന്നു ഫാത്തിമ. അധ്യാപകനായ സുദര്‍ശന്‍ പദ്മനാഭന്‍ ആണ് മരണത്തിന് കാരണമെന്ന് എഴുതി വെച്ച ഫോണിലെകുറിപ്പും പിന്നീട് കണ്ടെത്തിയിരുന്നു. മരണത്തില്‍ വ്യാപക പ്രതിഷേധമാണ് ഉയരുന്നത്.</p>
    </article>
  </body>
</html>