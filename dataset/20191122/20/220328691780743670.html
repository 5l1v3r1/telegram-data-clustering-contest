<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/biznes/bryuksel-proveryava-kakvo-turtsiya-obeshcha-za-folksvagen-407391.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-22T20:43:13+00:00"/>
    <meta property="og:title" content="Брюксел проверява какво Турция обеща за  Фолксваген"/>
    <meta property="og:description" content="Това пише в писмо на евродепутата Маргрете Вестагер"/>
  </head>
  <body>
    <article>
      <h1>Брюксел проверява какво Турция обеща за  Фолксваген</h1>
      <address><time datetime="2019-11-22T20:43:13+00:00">22 Nov 2019, 20:43</time> by <a rel="author">сс</a></address>
      <p>Въпреки че засега германският автомобилен гигант "Фолксваген" замрази плановете си за строеж на завод в Турция заради офанзивата ѝ в Сирия, проектът за над 1 млрд. евро беше посрещнат с подозрение от страна на Европейската комисия, съобщават германските медии.</p>
      <p>Еврокомисарят по конкуренцията Маргрете Вестагер обвинява Турция, че не е информирала ЕС за правителствените субсидии, обещани на "Фолксваген" за новия завод. Това става ясно от писмо от Вестагер.</p>
      <p>Митническият съюз с Европейския съюз задължава Турция да разкрие евентуални субсидии за "Фолксваген", се казва в писмото на Вестагер до евродепутатите.</p>
      <p>"Турция не е информирала Европейската комисия, че възнамерява да предостави на "Фолксваген" съответното финансиране", оплаква се еврокомисарката.</p>
      <p>Уточнява се, че тя е обявила, че започва разследване като Европейската комисия ще се опита да изясни ситуацията и ще поиска информация от турските власти.</p>
    </article>
  </body>
</html>