<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.real.gr/athlitismos/arthro/auta_eipe_o_pedro_martins_gia_tin_katastasi_ton_balmpouena_gkigierme-588988/"/>
    <meta property="og:site_name" content="Real.gr"/>
    <meta property="article:published_time" content="2019-11-22T20:10:00+00:00"/>
    <meta property="og:title" content="Ραζής: Τσιτσιπάς και Αντετοκούνμπο διαφημίζουν την Ελλάδα"/>
    <meta property="og:description" content="Ο προπονητής του Ολυμπιακού, Πέδρο Μαρτίνς μίλησε στη συνδρομητική τηλεόραση ενόψει του αυριανού εκτός έδρας παιχνιδιού πρωταθλήματος με τον Πανιώνιο και μίλησε για τους διεθνείς παίκτες της ομάδας του, τους “κυανέρυθρους”, αλλά και για τους Ματιέ Βαλμπουενά, Γκιγιέρμε."/>
  </head>
  <body>
    <article>
      <h1>
        <a href="https://www.real.gr/athlitismos/arthro/razis_tsitsipas_kai_antetokounmpo_diafimizoun_tin_ellada-588987/">Ραζής: Τσιτσιπάς και Αντετοκούνμπο διαφημίζουν την Ελλάδα</a>
      </h1>
      <address><time datetime="2019-11-22T20:10:00+00:00">22 Nov 2019, 20:10</time> by <a rel="author">filathlos.gr</a></address>
      <p>
        <b>Ο προπονητής του Ολυμπιακού, Πέδρο Μαρτίνς μίλησε στη συνδρομητική τηλεόραση ενόψει του αυριανού εκτός έδρας παιχνιδιού πρωταθλήματος με τον Πανιώνιο και μίλησε για τους διεθνείς παίκτες της ομάδας του, τους “κυανέρυθρους”, αλλά και για τους Ματιέ Βαλμπουενά, Γκιγιέρμε.</b>
      </p>
      <p>Ο Πέδρο Μαρτίνς μίλησε για:</p>
      <p><b>Για την κατάσταση των διεθνών που απουσίαζαν:</b> "Όλοι γύρισαν σε καλή κατάσταση. Οι Έλληνες επέστρεψαν την Τρίτη και προπονήθηκαν χωρίς να έχουν συμμετοχή στην Εθνική, άρα με λιγότερη κόπωση. Οι Πορτογάλοι επίσης ήρθαν χωρίς συμμετοχή με την εθνική και ξεκίνησαν μια μέρα μετά. Η περισσότερη κόπωση είναι για τους παίκτες που πήγαν στην Αφρική. Ο Καμαρά αγωνίστηκε για 90 λεπτά, ο Μεριά έπαιξε δύο παιχνίδια για παράδειγμα, όμως είναι «θηρίο» στην προπόνηση".</p>
      <p><b>Για το παιχνίδι με τον Πανιώνιο:</b> "Τα παιχνίδια σ’ αυτό το γήπεδο είναι δύσκολα για εμάς. Πέρυσι σκοράραμε στο τελευταίο λεπτό, πρόπερσι νικήσαμε δύσκολα με 4-3. Στόχος είναι να είμαστε σε καλό επίπεδο και αποτελεσματικοί στα τελειώματα των φάσεων. Ο προπονητής του Πανιωνίου έχει προσαρμόσει με πολύ καλό τρόπο τις ιδέες του στην ομάδα. Στόχος μας είναι να νικήσουμε, άρα θέλουμε να παίξουμε όμορφα, όμως κυρίως επιθυμίας μας είναι η νίκη άρα οφείλουμε να είμαστε αποτελεσματικοί. Υπολογίζουμε και σεβόμαστε τον πανιώνιο. Οφείλουμε να είμαστε σε καλό επίπεδο και προετοιμασμένοι. Έχουμε μελετήσει τον αντίπαλο και θα είμαστε πιστεύω σε καλό επίπεδο".</p>
      <p><b>Για την ευκαιρία με τη διακοπή, ώστε να δουλέψει με παίκτες που δεν είχαν μεγάλο χρόνο συμμετοχής:</b> "Θα θέλαμε να είχαμε όλους τους παίκτες παρόντες. Δουλέψαμε με 5-6 παιδιά από την ακαδημία όλη την εβδομάδα κάτι που είναι θετικό τόσο για εμάς όσο και για τα παιδιά, για να δουλέψουν σε υψηλότερο επίπεδο. Επίσης δείξαμε ιδιαίτερη προσοχή στον Γκιγιέρμε που είναι επιβαρυμένος, αλλά και τον Παπαδόπουλο που είχε κάποιες ενοχλήσεις".</p>
      <p><b>Για τα οκτώ παιχνίδια που έρχονται στον επόμενο μήνα σε Ελλάδα και Ευρώπη: </b>"Προτεραιότητα για μας είναι ο Πανιώνιος. Είναι το πρώτο από αυτά που πρέπει να δώσουμε. Απαιτεί όλο το σεβασμό και την προσοχή μας. Θα είναι δύσκολο και πρέπει να είμαστε σε υψηλό επίπεδο και αργότερα θα σκεφτούμε το ευρωπαϊκό μας μέλλον. Πρώτος στόχος μας είναι το πρωτάθλημα. Ακολουθεί η Τότεναμ που έχει πλέον νέο προπονητή και ίσως δούμε αρκετές αλλαγές".</p>
      <p><b>Για την κατάσταση των Βαλμπουενά και Γκιγιέρμε:</b> "Ο Βαλμπουενά βρίσκεται σε πάρα πολύ καλή κατάσταση. Προστατεύτηκε, γιατί είχε επιβαρυνθεί. Του δώσαμε χρόνο και τώρα είναι σε πολύ καλή κατάσταση. Ο Γκιγιέρμε θα είναι απόλυτα έτοιμος μεθαύριο".</p>
      <p><b>Για τις ανακοινώσεις της διοίκησης και του Σωκράτη Κόκκαλη και το αν επηρεάζουν την ομάδα:</b> "Η δουλειά μας είναι να ασχολούμαστε με το ποδόσφαιρο, να το χαρούν οι φίλαθλοί μας και δουλειά μας είναι να σταθούμε μόνο στις άμεσες υποχρεώσεις μας".</p>
    </article>
  </body>
</html>