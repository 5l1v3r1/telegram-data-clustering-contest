<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://anweshanam.com/index.php/india/news/sachin-pilot-says-congress-wants-grand-temple-in-ayaodhya"/>
    <meta property="og:site_name" content="Anweshanam | Part of A.N.N News Private Limited"/>
    <meta property="article:published_time" content="2019-11-22T20:40:00+00:00"/>
    <meta property="og:title" content="അയോധ്യയിൽ വലിയ ക്ഷേത്രം നിർമിക്കപ്പെടാനാണ് കോൺഗ്രസ് ആഗ്രഹിക്കുന്നത്: സച്ചിൻ പൈലറ്റ്"/>
    <meta property="og:description" content="ജയ്പൂര്‍: അയോധ്യയിൽ 'വലിയ ക്ഷേത്രം' നിർമിക്കപ്പെടാനാണ് കോൺഗ്രസ് ആഗ്രഹിക്കുന്നതെന്ന് രാജസ്ഥാൻ ഉപപ്രധാനമന്ത്രി സച്ചിൻ പൈലറ്റ്. രാജസ്ഥാനിലെ ദൗസ ജില്ലയിൽ മാധ്യമപ്രവർത്തകരുമായി സംസാരിക്കുകയായിരുന്നു അദ്ദേഹം.  'സുപ്രീംകോടതിയുടെ വിധി എല്ലാവരും സ്വാഗതം ചെയ്തിട്ടുണ്ട്. അയോധ്യയിൽ വലിയ ക്ഷേത്രം..."/>
  </head>
  <body>
    <article>
      <h1>അയോധ്യയിൽ വലിയ ക്ഷേത്രം നിർമിക്കപ്പെടാനാണ് കോൺഗ്രസ് ആഗ്രഹിക്കുന്നത്: സച്ചിൻ പൈലറ്റ്</h1>
      <address><time datetime="2019-11-22T20:40:00+00:00">22 Nov 2019, 20:40</time> by <a rel="author" href="http://anweshanam.com/author/sreehari" target="_blank">Sreehari</a></address>
      <p>ജയ്പൂര്‍: അയോധ്യയിൽ 'വലിയ ക്ഷേത്രം' നിർമിക്കപ്പെടാനാണ് കോൺഗ്രസ് ആഗ്രഹിക്കുന്നതെന്ന് രാജസ്ഥാൻ ഉപപ്രധാനമന്ത്രി സച്ചിൻ പൈലറ്റ്. രാജസ്ഥാനിലെ ദൗസ ജില്ലയിൽ മാധ്യമപ്രവർത്തകരുമായി സംസാരിക്കുകയായിരുന്നു അദ്ദേഹം. </p>
      <p>'സുപ്രീംകോടതിയുടെ വിധി എല്ലാവരും സ്വാഗതം ചെയ്തിട്ടുണ്ട്. അയോധ്യയിൽ വലിയ ക്ഷേത്രം ഉണ്ടായിക്കാണാനാണ് കോൺഗ്രസ് പാർട്ടി ആഗ്രഹിക്കുന്നത്. ആ തീരുമാനം സന്തോഷത്തോടെ നാം ബഹുമാനിക്കണം. ആ വിഷയത്തിൽ രാഷ്ട്രീയം കളിക്കാതിരിക്കുകയാണ് നമ്മൾ ചെയ്യേണ്ടത്. ലോകം മുന്നോട്ട് പോവുകയാണ്.' പൈലറ്റ് പറഞ്ഞു. </p>
      <p>കഴിഞ്ഞ മുപ്പത് വർഷമായി അയോധ്യയെ രാഷ്ട്രീയക്കളിക്ക് ഉപയോഗിക്കുന്നവർ അത് ആർക്കും ഗുണംചെയ്യില്ലെന്ന് മനസ്സിലാക്കണമെന്നും അദ്ദേഹം കൂട്ടിച്ചേർത്തു.</p>
      <p>ബാബരി മസ്ജിദ് കേസിൽ സുപ്രീംകോടതി വിധിപറഞ്ഞതിനു പിന്നാലെ, രാമക്ഷേത്ര നിർമാണത്തിന് അനുകൂലമാണ് കോൺഗ്രസ് എന്ന് ദേശീയവക്താവ് രൺദീപ് സുർജേവാല വ്യക്തമാക്കിയിരുന്നു.<br/> </p>
    </article>
  </body>
</html>