<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641431/%D9%85%D8%AF%DB%8C%D8%B1-%D8%AA%D9%84%DA%AF%D8%B1%D8%A7%D9%85-%D9%BE%DB%8C%D8%A7%D9%85-%D8%B1%D8%B3%D8%A7%D9%86-%D9%88%D8%A7%D8%AA%D8%B3-%D8%A7%D9%BE-%D8%B1%D8%A7-%D8%AC%D8%A7%D8%B3%D9%88%D8%B3%DB%8C-%D8%AF%D8%A7%D9%86%D8%B3%D8%AA"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-22T20:53:00+00:00"/>
    <meta property="og:title" content="مدیر تلگرام پیام رسان واتس اپ را جاسوسی دانست!"/>
    <meta property="og:description" content="مدیر ارشد اجرایی تلگرام مدعی شد در واتس اپ حفره‌های امنیتی متعددی کشف می‌شود که از جاسوسی بودن این پیام رسان به عنوان یک ابزار نظارتی حکایت دارد."/>
  </head>
  <body>
    <article>
      <h1>
        <a href="https://www.bultannews.com/fa/news/641431/%D9%85%D8%AF%DB%8C%D8%B1-%D8%AA%D9%84%DA%AF%D8%B1%D8%A7%D9%85-%D9%BE%DB%8C%D8%A7%D9%85-%D8%B1%D8%B3%D8%A7%D9%86-%D9%88%D8%A7%D8%AA%D8%B3-%D8%A7%D9%BE-%D8%B1%D8%A7-%D8%AC%D8%A7%D8%B3%D9%88%D8%B3%DB%8C-%D8%AF%D8%A7%D9%86%D8%B3%D8%AA">مدیر تلگرام پیام رسان واتس اپ را جاسوسی دانست!</a>
      </h1>
      <h2>مدیر ارشد اجرایی تلگرام مدعی شد در واتس اپ حفره‌های امنیتی متعددی کشف می‌شود که از جاسوسی بودن این پیام رسان به عنوان یک ابزار نظارتی حکایت دارد.</h2>
      <address><time datetime="2019-11-22T20:53:00+00:00">22 Nov 2019, 20:53</time> by <a rel="author">بولتن نیوز | bultannews.com</a></address>
      <p><b>گروه IT: پاول دورف</b>، مدیر ارشد اجرایی<b> تلگرام</b> در جدیدترین اظهارنظرهای خود مدعی شد با توجه به اینکه در پیام رسان <b>واتس اپ</b> حفره‌های امنیت زیادی کشف می‌شود، می‌توان به این نتیجه رسید که واتس اپ یک <b>ابزار نظارتی</b> برای <b>سازمان‌های جاسوسی</b> محسوب می‌شود.     به گزارش بولتن نیوز به نقل از گجت نیوز، مدیر ارشد اجرایی تلگرام به حفره‌های امنیتی جدیدی که در پیام رسان <b>Whatsapp</b> کشف شده است اشاره کرد و آنها را تاییدی بر ادعای خود دانست. گفتنی است پاول دورف در ابتدای سال 2019 نیز واتس اپ را مورد انقاد قرار داد و آن را یک<b> اپلیکیشن ناامن</b> معرفی کرد. مدیر تلگرام بر این باور است شکاف‌هایی که در واتس اپ قرار دارد باعث می‌شود <b>اطلاعات شخصی کاربران</b> برای <b>هکرها</b> و <b>سازمان‌های جاسوسی</b> قابل دسترس باشد. دورف واتس اپ را یک <b>اسب تروژان</b> دانست که به واسطه این اپلکیشن پیام‌ها و تصاویر کاربران مورد جاسوسی قرار می‌گیرد. مدیر ارشد اجرایی تلگرام در این خصوص در صفحه توییتری خود نوشت:   پروژه خرید Whatsapp توسط<b> فیس بوک</b> از سال‌ها قبل یک برنامه نظارتی بزرگ محسوب می‌شد، اگر فکر کنیم یک شرکت پس از ادغام سیاست‌های خود را تغییر می‌دهد، یک<b> باور ساده‌لوحانه</b> است.</p>
    </article>
  </body>
</html>