<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://parameter.sk/szlovakiai-minimalber-az-egyik-legalacsonyabb-az-europai-unioban"/>
    <meta property="og:site_name" content="Paraméter"/>
    <meta property="article:published_time" content="2019-11-22T20:44:00+00:00"/>
    <meta property="og:title" content="A szlovákiai minimálbér az egyik legalacsonyabb az Európai Unióban"/>
    <meta property="og:description" content="Szlovákiában 2,99 euró a minimális órabér, Csehországban valamivel magasabb 3,10 euró. A kelet-európai tagállamok közül sehol sem magasabb a minimálbér 5 eurónál, és a nyugati tagállamok közül csak Portugália (3,94 euró) tartozik még ebben a csoportba – derül ki a Prosperity Report című elemzésből, melyet a brit Legatum Institute és az Erste bank készített."/>
  </head>
  <body>
    <article>
      <h1>A szlovákiai minimálbér az egyik legalacsonyabb az Európai Unióban</h1>
      <h2>Szlovákiában 2,99 euró a minimális órabér, Csehországban valamivel magasabb 3,10 euró. A kelet-európai tagállamok közül sehol sem magasabb a minimálbér 5 eurónál, és a nyugati tagállamok közül csak Portugália (3,94 euró) tartozik még ebben a csoportba – derül ki a Prosperity Report című elemzésből, melyet a brit Legatum Institute és az Erste bank készített.</h2>
      <address>
        <time datetime="2019-11-22T20:44:00+00:00">22 Nov 2019, 20:44</time>
      </address>
      <p>„A rendszerváltás óta eltelt 30 évben sokat fejlődött például Csehország, de az egész közép-kelet-európai régió is. Ugyanakkor a nyugati fizetéseket nem sikerült utolérni, az átlagkereset ezekben az országokban csupán a német átlagbér 25-40%-ának felel meg” - mondta Lenka Buchláková, a Szlovák Takarékpénztár elemzője.</p>
      <p>A kereset terén Szlovákiát nemcsak Csehország, hanem Szlovénia is megelőzi, ahol 5 euró a minimális órabér, csakúgy, mint Litvániában.</p>
      <p>Németországban a legalacsonyabb garantált órabér 9,19 euró, Franciaországban 10,03, Ausztriában 18 euró, Finnországban pedig 22.<br/> </p>
      <p>A minimálbér Bulgáriában csupán 286 euró, ez 1,62 eurós órabért jelent. Ezzel szemben Luxemburgban a legmagasabb, bruttó 2071 euró. Szlovákiában a munkavállalók 4%-a dolgozik minimálbérért, összesen 217 ezer ember, 70 százalékuk nő.</p>
      <p>A posztkommunista országokban a termelékenység is nőtt az elmúlt években, 1995-ben a nyugati országok átlagának 30%-a volt, tavaly haladta meg az 50%-ot.</p>
      <p>TASR</p>
    </article>
  </body>
</html>