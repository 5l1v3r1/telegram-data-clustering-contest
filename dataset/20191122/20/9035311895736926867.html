<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/22/lubnan-da-on-binlerce-kisi-bagimsizlik-gununde-yolsuzluk-karsiti-yuruyus-duzenledi"/>
    <meta property="og:site_name" content="euronews"/>
    <meta property="article:published_time" content="2019-11-22T20:15:45+00:00"/>
    <meta property="og:title" content="Lübnan'da on binlerce kişi bağımsızlık gününde yolsuzluğa karşı yürüdü"/>
    <meta property="og:description" content="Lübnan'da on binlerce kişi, ülkenin bağımsızlığının 76'ncı yıl dönümünde sokaklara çıktı. Kalabalıklar yolsuzluğa karşı yürüyüş düzenledi"/>
  </head>
  <body>
    <article>
      <h1>Lübnan'da on binlerce kişi bağımsızlık gününde yolsuzluğa karşı yürüdü</h1>
      <address>
        <time datetime="2019-11-22T20:15:45+00:00">22 Nov 2019, 20:15</time>
      </address>
      <p>Lübnan'da on binlerce kişi, ülkenin bağımsızlığının 76'ncı yıl dönümünde sokaklara çıktı.</p>
      <p>Resmi kutlamalar yerine protestolara sahne olan ülkede göstericiler, yolsuzlukla suçladıkları elitlerin ülkeyi derin krize sürüklediğini savunuyor.</p>
      <p>Başkent Beyrut'ta Şehitler Meydanı'na yürüyen ve ellerinde Lübnan bayrakları bulunan protestocular, gerçek bağımsızlık kutlamasının bu olduğunu dile getirdi.</p>
      <h3>Göstericiler yolsuzluğa bulaşan yöneticilerin yargılanmasını istiyor</h3>
      <p>Lübnan'da hükümetin iletişime ve özellikle sosyal iletişim ağı WhatsApp uygulamasına vergi getirme girişimine tepki olarak 17 Ekim'de başlayan protestolar kısa sürede ülke geneline yayılmıştı.</p>
      <p>Gösterilere 13 gün direnen Başbakan Saad el-Hariri, 29 Ekim'de istifasını sunmak zorunda kalmıştı.</p>
      <p>Ülke genelinde eylemlerle protestolarını sürdüren göstericilerin, iç savaşın sona erdiği 1990'dan bu yana yönetimi paylaşan siyasi partilerin oluşturduğu kabine yerine, teknokratlardan oluşan bağımsız ve küçültülmüş bir hükümet kurulması, erken seçime gidilmesi, yolsuzluğa bulaşan yöneticilerin yargılanması gibi talepleri bulunuyor.</p>
    </article>
  </body>
</html>