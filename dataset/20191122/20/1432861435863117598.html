<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/worldfootball/england/lampard-se-sheguva-s-mourinxo-1408905.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-22T20:03:00+00:00"/>
    <meta property="og:title" content="Лампард се шегува с Моуриньо"/>
    <meta property="og:description" content="Мениджърът на Челси Франк Лампард прояви чувство за хумор по време на днешната пресконференция на отбора преди утрешното дерби срещу Манчестър Сити Лампард бе запитан дали някога се вижда начело на Тотнъм"/>
  </head>
  <body>
    <article>
      <h1>Лампард се шегува с Моуриньо</h1>
      <address><time datetime="2019-11-22T20:03:00+00:00">22 Nov 2019, 20:03</time> by <a rel="author">Sportlive.bg</a></address>
      <p>Мениджърът на <a href="https://www.sportlive.bg/tags/3850">Челси</a> Франк Лампард прояви чувство за хумор по време на днешната пресконференция на отбора преди утрешното дерби срещу Манчестър Сити. Лампард бе запитан дали някога се вижда начело на Тотнъм. Въпросът бе породен от изказване на Жозе Моуриньо преди няколко години, в което португалският мениджър казва, че никога не би поел „шпорите“, тъй като е бил начело на Челси.</p>
      <p>„Със сигурност не смятам да водя Тотнъм. И сега може да изрежете това и да го пуснете след 10 години, когато съм начело на Спърс“ се пошегува Лампард. Наставникът на Челси допълни, че случаят с <a href="https://www.sportlive.bg/tags/1099">Жозе Моуриньо</a> е съвсем друг, тъй като Специалния е бил в клуба единствено като мениджър. „Бях 13 години в Челси и имам специално отношение към клуба, но ако си спомняте в края на моята кариера играх в Манчестър Сити за една година. Разликата между мен и Моуриньо е, че аз уважавам клубове като Тотнъм и Арсенал и дори имам приятели в тези отбори, но никога не бих застанал начело на тези тимове от уважение към Челси“ допълни още 41-годишният наставник.</p>
      <p><a href="https://www.sportlive.bg/tags/18764">Франк Лампард</a> и Челси ще търсят седма поредна победа в утрешното госуване на шампиона Манчестър Сити на „Етихад Стейдиъм“. Двубоят е с начален час 19:30 българско време.<a href="https://www.sportlive.bg/worldfootball/england/Fenovete-na-Chelsi-razdvoeni-sled-naznachenieto-na-Mourinxo-1408365.html"> <i>А ето какво мислят феновете на Челси за назначението на Жозе Моуриньо като наставник на Тотнъм.</i></a></p>
      <p> </p>
      <related>
        <h4>Още по темата</h4>
        <a href="https://www.sportlive.bg/worldfootball/england/Manchestyr-Siti-mozhe-da-zagubi-borbata-za-titlata-oshte-tozi-uikend-sreshtu-Chelsi-1408720.html"/>
        <a href="https://www.sportlive.bg/worldfootball/england/Chelsi-vliza-v-bitkata-za-anglijski-zashtitnik-1408447.html"/>
        <a href="https://www.sportlive.bg/worldfootball/spain/Zvezdi-na-Chelsi-i-Napoli-otkazaha-nov-dogovor-s-otborite-si-zaradi-Barselona-1408189.html"/>
        <a href="https://www.sportlive.bg/worldfootball/england/Mourinxo-prez-2015-g-Nikoga-ne-bih-poel-Totnym-1408004.html"/>
        <a href="https://www.sportlive.bg/worldfootball/england/Azar-Lampard-mozhe-da-byde-edin-ot-naj-dobrite-menidzhyri-v-sveta-1407329.html"/>
      </related>
    </article>
  </body>
</html>