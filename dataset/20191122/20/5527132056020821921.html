<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gsmmaniak.pl/1070460/droga-wymiana-ekranu-niestraszna-klientom-huawei-mate-x-sprzedaz/"/>
    <meta property="og:site_name" content="gsmManiaK.pl"/>
    <meta property="article:published_time" content="2019-11-22T20:00:41+00:00"/>
    <meta property="og:title" content="Chińczycy pokochali Huawei Mate X. Nie przeszkadza im nawet naprawa ekranu za krocie"/>
    <meta property="og:description" content="Huawei Mate X to jeden z nielicznych modeli ze składanym wyświetlaczem, który jak się okazuje, bije rekordy popularności. W chińskiej sprzedaży elastycznych Mate X zaczęło brakować po kilkudziesięciu sekundach. Klientom nie przeszkodziła zarówno wysoka cena modelu, jak i ultradroga wymiana ekranu."/>
  </head>
  <body>
    <article>
      <h1>Chińczycy pokochali Huawei Mate X. Nie przeszkadza im nawet naprawa ekranu za krocie</h1>
      <address><time datetime="2019-11-22T20:00:41+00:00">22 Nov 2019, 20:00</time> by <a rel="author" href="https://www.gsmmaniak.pl/author/dawidb/" target="_blank">Dawid Bonkowski</a></address>
      <figure>
        <img src="https://cdn2.techmaniak.pl/wp-content/uploads/gsmmaniak/2019/10/huawei-mate-x-4.jpg"/>
        <figcaption>fot. Huawei</figcaption>
      </figure>
      <p>Huawei Mate X to jeden z nielicznych modeli ze składanym wyświetlaczem, który jak się okazuje, bije rekordy popularności. W chińskiej sprzedaży elastycznych Mate X zaczęło brakować po kilkudziesięciu sekundach. Klientom nie przeszkodziła zarówno wysoka cena modelu, jak i ultradroga wymiana ekranu.</p>
      <p>Składane telefony mogą w przyszłości odegrać kluczową rolę w mobilnym rynku, choć teraz postrzegamy je raczej jako<b> ciekawostkę dla najbogatszych</b> – cena wszystkich elastycznych telefonów sięga kilku tysięcy złotych, dlatego mogą sobie na nie pozwolić tylko najbardziej zaangażowani maniacy.</p>
      <h3>Mate X popularny w Chinach</h3>
      <p>Mogłoby się wydawać, że smartfony tego typu będą mało atrakcyjną opcją zakupową, ale okazuje się, że kwota bynajmniej nie jest przeszkodą – pokazują to najnowsze doniesienia z Chin, gdzie <b>do kolejnej „szybkiej sprzedaży” wszedł składany Huawei Mate X.</b> Chińska cena flagowca wynosi blisko 17 tysięcy yuanów, a więc około 9415 złotych.</p>
      <figure>
        <img src="https://cdn2.techmaniak.pl/wp-content/uploads/gsmmaniak/2019/06/mate-medium.jpg"/>
        <figcaption>fot. Huawei</figcaption>
      </figure>
      <p>Biorąc pod uwagę kwoty oferowane zazwyczaj w Chinach, cena wydaje się bardzo wysoka, ale to <b>nie przeszkodziło klientom wykupić całego nakładu dostępnych sztuk w 60 sekund</b>. Jak to zwykle bywa, producent nie pochwalił się dokładną liczbą sprzedanych modeli – warto przypomnieć, że wyprzedanie Mate X w pierwszej sprzedaży zajęło pięć minut.</p>
      <p>Czy sukces Huawei Mate X możemy uznać za zaskakujący? Otóż nie, ponieważ zainteresowaniem na podobnym poziomie cieszy się bezpośredni konkurent flagowca, czyli Samsung Galaxy Fold. O dziwo, składany telefon Samsunga <a href="https://www.gsmmaniak.pl/1059978/samsung-galaxy-fold-wyprzedany-w-polsce/">sprzedaje się dobrze także w Polsce</a>, gdzie jego cena wynosi bagatela 9 tysięcy złotych.</p>
      <p>Gdyby Mate X trafił do Polski, na co szansa pozostaje mizerna, mógłby liczyć na podobną skalę powodzenia. Polski oddział Huawei zamieścił opis flagowca na swojej oficjalnej stronie internetowej i jest w gotowości, ale jak na razie nie ma w planach rozpoczęcia sprzedaży modelu.</p>
      <p>Co może odstraszać od zakupu Huawei Mate X i innych modeli ze składanym ekranem? <b>Z pewnością koszt wymiany wyświetlacza</b>, który w przypadku modelu od Huawei wynosi „tylko” 1000 dolarów. Lepiej go zatem nie zbić.</p>
      <h3>
        <a href="https://www.gsmmaniak.pl/1069446/huawei-mate-x-wymiana-ekranu/">Polecamy:</a>
      </h3>
      <related>
        <a href="https://www.gsmmaniak.pl/1069446/huawei-mate-x-wymiana-ekranu/"/>
      </related>
      <p>
        <i>
          <a href="https://www.gsmarena.com/another_batch_of_huawei_mate_x_devices_sells_out_in_seconds-news-40215.php">Źródło</a>
        </i>
      </p>
      <related>
        <h4>Te artykuły także cię zainteresują:</h4>
        <a href="https://www.gsmmaniak.pl/1069516/ekstra-zestaw-huawei-w-play/"/>
        <a href="https://www.gsmmaniak.pl/1069446/huawei-mate-x-wymiana-ekranu/"/>
        <a href="https://www.gsmmaniak.pl/1069434/huawei-patent-telefon-z-obracanym-aparatem/"/>
        <a href="https://www.gsmmaniak.pl/1069322/huawei-mate-30-pro-europa-sprzedaz/"/>
      </related>
    </article>
  </body>
</html>