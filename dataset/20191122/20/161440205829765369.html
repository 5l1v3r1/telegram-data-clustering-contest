<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unionesarda.it/articolo/news-sardegna/sulcis-iglesiente/2019/11/22/travolto-dalla-ruota-di-una-gruportoscuso-operaio-ricoverato-136-955891.html"/>
    <meta property="og:site_name" content="L'Unione Sarda.it"/>
    <meta property="article:published_time" content="2019-11-22T20:06:13+00:00"/>
    <meta property="og:title" content="Travolto dalla ruota di una gru: Portoscuso, operaio ricoverato"/>
    <meta property="og:description" content="Cronaca Sardegna - Approfondisci su L'Unione Sarda.it"/>
  </head>
  <body>
    <article>
      <h6 class="kicker">incidente sul lavoro</h6>
      <h1>Travolto dalla ruota di una gru: Portoscuso, operaio ricoverato</h1>
      <h2>È accaduto nello stabilimento Portovesme srl. L'uomo non è in pericolo di vita</h2>
      <address><time datetime="2019-11-22T20:06:13+00:00">22 Nov 2019, 20:06</time> by <a rel="author" href="https://www.unionesarda.it/autore/antonella_pani/1703" target="_blank">Antonella Pani</a></address>
      <p>Incidente sul lavoro alla Portovesme srl di Portoscuso.</p>
      <p>La ruota di una gru finita fuori controllo ha schiacciato gli arti inferiori di un operaio, dipendente di un'impresa degli appalti impegnata in un intervento di manutenzione all'interno della fabbrica di piombo e zinco.</p>
      <p>Il gruista è stato soccorso dalla squadra sanitaria dello stabilimento e trasportato all'ospedale Sirai di Carbonia. Avrebbe riportato fratture, ma non è in pericolo di vita.</p>
      <p>In fabbrica a Portovesme sono intervenuti carabinieri di Portoscuso e lo Spresal, il servizio di Prevenzione e Sicurezza sul Lavoro della Asl, per ricostruire la dinamica e le cause dell'incidente.</p>
    </article>
  </body>
</html>