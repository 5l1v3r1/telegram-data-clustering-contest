<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=961811"/>
    <meta property="og:site_name" content="Andhrajyothy"/>
    <meta property="article:published_time" content="2019-11-22T20:22:25+00:00"/>
    <meta property="og:title" content="ఉద్ధవ్‌పై నోరు విప్పని కాంగ్రెస్... పవార్ చెప్పినా...!"/>
    <meta property="og:description" content="ADVT"/>
  </head>
  <body>
    <article>
      <h1>ఉద్ధవ్‌పై నోరు విప్పని కాంగ్రెస్... పవార్ చెప్పినా...!</h1>
      <address>
        <time datetime="2019-11-22T20:22:25+00:00">22 Nov 2019, 20:22</time>
      </address>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>ముంబై:</b> మహారాష్ట్ర ముఖ్యమంత్రిగా శివసేన చీఫ్ ఉద్ధవ్ థాకరేకి పగ్గాలు అప్పగిస్తారా లేదా అన్నదానిపై కాంగ్రెస్ నోరు విప్పడం లేదు. శివసేన, ఎన్సీపీ, కాంగ్రెస్ నేతల సమావేశం ముగిసిన అనంతరం ఉద్ధవ్ థాకరేకి సీఎం పదవిపై ఎన్సీపీ స్పష్టత ఇచ్చినప్పటికీ కాంగ్రెస్ ఆచితూచి స్పందించింది. ఉద్ధవ్ థాకరేకి ముఖ్యమంత్రి పదవి అప్పగించడంపై అన్ని పార్టీలు ఏకాభిప్రాయానికి వచ్చాయని పవార్ పేర్కొన్నప్పటికీ కాంగ్రెస్ నేతలు క్లారిటీ ఇవ్వకపోవడం గమనార్హం.</p>
      <p> ‘‘అన్ని పార్టీలకు చెందిన సీనియర్ నేతలు ఈ సమావేశంలో పాల్గొన్నారు. చర్చలు సామరస్యంగా జరిగాయి. రేపు కూడా చర్చలు కొనసాగుతాయి. పవార్ ఏం మాట్లాడారో రికార్డుల్లో ఉంటుంది. దానిపై మేము మాట్లాడబోం. మేము అన్ని విషయాలు చర్చించాం. వాటిపైనే మాట్లాడతాం ’’ అని కాంగ్రెస్ సీనియర్ నేత, మహారాష్ట్ర మాజీ సీఎం పృధ్వీరాజ్ చౌహాన్ పేర్కొన్నారు. కాగా రేపు మూడు పార్టీలూ కలిసి సంయుక్తంగా మీడియా సమావేశం ఏర్పాటు చేయనున్నట్టు పవార్ వెల్లడించారు. గవర్నర్‌తో్ భేటీపైనా రేపు నిర్ణయం తీసుకుంటామని ఆయన తెలిపారు. ఇవాళ జరిగిన మూడు పార్టీల భేటీకి కాంగ్రెస్ తరపున అహ్మద్ పటేల్, మల్లికార్జున ఖర్గే, కేసీ వేణుగోపాల్, అవినాశ్ పాండే, బాలాసాహెబ్, పృధ్విరాజ్ చౌహాన్ పాల్గొన్నారు.</p>
    </article>
  </body>
</html>