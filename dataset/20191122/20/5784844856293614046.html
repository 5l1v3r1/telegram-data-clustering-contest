<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.racunalniske-novice.com/novice/dogodki-in-obvestila/twitter-naj-bi-omogocil-nacrtovane-objave.html?RSS309f9ac8450e28237cfd605b5ba21c5a"/>
    <meta property="og:site_name" content="Računalniške novice"/>
    <meta property="article:published_time" content="2019-11-22T20:00:00+00:00"/>
    <meta property="og:title" content="Twitter naj bi omogočil načrtovane objave"/>
    <meta property="og:description" content="Do sedaj je bilo načrtovanje mogoče le preko zunanjega ponudnika TweetDeck, ne pa tudi neposredno skozi spletno aplikacijo. Če imate srečo, da so vas pri Twitterju uvrstili med"/>
  </head>
  <body>
    <article>
      <h1>Twitter naj bi omogočil načrtovane objave</h1>
      <address>
        <time datetime="2019-11-22T20:00:00+00:00">22 Nov 2019, 20:00</time>
      </address>
      <p>
        <b>Pri Twitterju so objavili novico, da preizkušajo možnost načrtovanja objave tudi neposredno iz spletne aplikacije. Možnost, ki se v prvi vrsti zgleduje po Facebookovi opciji “scheduled posts” bo koristila predvsem tistim, ki načrtujejo koordinirano objavljanje obvestil o izdelkih ali splošnih novičkah.</b>
      </p>
      <p>Do sedaj je bilo načrtovanje mogoče le preko zunanjega ponudnika <b>TweetDeck</b>, ne pa tudi neposredno skozi spletno aplikacijo.</p>
      <p>Če imate srečo, da so vas pri <b>Twitterju</b> uvrstili med testne uporabnike, je možnost za načrtovanje objave vidna neposredno v oknu za objavo tvita.</p>
      <p>Ni znano, koliko testnih oseb (uporabnikov) so vključili v testiranje novosti. Ker gre dejansko le za testiranje potencialne nove možnosti, prav tako ne vemo, kdaj, če sploh, se bodo pri tem znanem družbenem omrežju sploh odločili za njegovo dejansko uvedbo. Nekateri uporabniki se že veselijo možnosti tudi na mobilnih napravah, a od testa do dejanske uvedbe je (lahko) še dolga pot.</p>
    </article>
  </body>
</html>