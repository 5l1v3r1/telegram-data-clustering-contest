<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.androidworld.it/2019/11/22/honor-v30-spunta-particolare-funzione-video-antutu-ci-le-specifiche-della-versione-pro-5g-684574/"/>
    <meta property="og:site_name" content="AndroidWorld"/>
    <meta property="article:published_time" content="2019-11-22T20:55:43+00:00"/>
    <meta property="og:title" content="Honor V30: spunta una particolare funzione video e su AnTuTu ci sono le specifiche della versione Pro 5G"/>
    <meta property="og:description" content="Honor V30 verrà svelato il 26 novembre, ma nell’attesa non possono mancare le indiscrezioni dell’ultimo minuto, che siano ufficiali o meno...."/>
  </head>
  <body>
    <article>
      <h1>Honor V30: spunta una particolare funzione video e su AnTuTu ci sono le specifiche della versione Pro 5G</h1>
      <address><time datetime="2019-11-22T20:55:43+00:00">22 Nov 2019, 20:55</time> by <a rel="author" href="https://www.androidworld.it/author/robottin/" target="_blank">Matteo Bottin</a></address>
      <p><a href="https://www.androidworld.it/tag/honor-v30/">Honor V30</a> verrà <a href="https://www.androidworld.it/2019/11/19/honor-v30-cina-26-novembre-render-682963/">svelato il 26 novembre</a>, ma nell’attesa non possono mancare le indiscrezioni dell’ultimo minuto, che siano ufficiali o meno. Abbiamo infatti due novità riguardo la nuova famiglia di smartphone <a href="https://www.androidworld.it/tag/honor/">Honor</a>: una arriva da un teaser ufficiale, l’altra da AnTuTu.</p>
      <p>Parlando della prima, Honor ha pubblicato un <b>teaser ufficiale</b> nel quale vengono mostrate le <b>capacità fotografiche</b> del nuovo smartphone. Tra queste spunta la “<b>background swap feature</b>“, ovvero la possibilità, utilizzando la tecnologia “Matrix”, di dividere il soggetto dallo sfondo e quindi sostituire quest’ultimo con qualcosa di predefinito. Ecco quindi che nasce la possibilità di viaggiare in tempo reale in Egitto o a Parigi, il tutto grazie al proprio Honor V30.</p>
      <p>L’altra novità arriva da AnTuTu: Honor OXF-AN10, ovvero <b>Honor V30 Pro 5G</b>, è stato beccato nella famosa app di benchmark. Da qui possiamo ricavare interessanti <b>specifiche tecniche</b>:</p>
      <ul>
        <li><b>CPU</b>: Kirin 990 5G</li>
        <li><b>GPU</b>: Mai-G76 MP16</li>
        <li><b>RAM</b>: 8 GB</li>
        <li><b>Memoria interna</b>: 256 GB</li>
        <li><b>Schermo</b>: 2.400 x 1.080 pixel</li>
        <li><b>OS</b>: Android 10</li>
      </ul>
      <p>Il punteggio finale è di <b>476.480 punti</b>, qualcosa in meno <a href="https://www.androidworld.it/2019/08/21/vivo-iqoo-pro-5g-mostra-muscoli-antutu-snapdragon-855-ed-8-gb-ram-arrivo-22-agosto-foto-655112/">rispetto ad altri top di gamma con specifiche simili</a>. In ogni caso non c’è di che lamentarsi: le performance sembrano essere molto molto simili a quelle di Mate 30 Pro.</p>
      <p>Via: <a href="https://www.gizchina.com/2019/11/22/honor-v30-unveiled-in-first-official-video/">GizChina</a>, <a href="https://www.gizmochina.com/2019/11/22/honor-v30-pro-5g-antutu-listing-leaks-specs-before-next-weeks-launch/">GizmoChina</a></p>
      <p>Fonte: <a href="https://www.weibo.com/2662447161/IhoXkzbWt?from=page_1006062662447161_profile&amp;wvr=6&amp;mod=weibotime&amp;type=comment#_rnd1574428138206">Weibo</a></p>
    </article>
  </body>
</html>