<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sta.si/2700800/odpoklic-piscancjih-nabodal-pivka"/>
    <meta property="og:site_name" content="STA.si"/>
    <meta property="article:published_time" content="2019-11-22T20:49:34+00:00"/>
    <meta property="og:title" content="Odpoklic piščančjih nabodal Pivka"/>
    <meta property="og:description" content="Podjetje Pivka perutninarstvo je iz prodaje odpoklicalo piščančja nabodala Pivka 400g. Podjetje je namreč s strani Uprave za varno hrano, veterinarstvo in varstvo rastlin prejela poročilo o preizkušanju, iz katerega je razvidno, da je vzorec ocenjen kot nezadovoljiv, a ob ustrezni toplotni obdelavi ni nevaren za zdravje."/>
  </head>
  <body>
    <article>
      <h1>Odpoklic piščančjih nabodal Pivka</h1>
      <address>
        <time datetime="2019-11-22T20:49:34+00:00">22 Nov 2019, 20:49</time>
      </address>
      <p>
        <i>Ljubljana, 22. novembra - Podjetje Pivka perutninarstvo je iz prodaje odpoklicalo piščančja nabodala Pivka 400g. Podjetje je namreč s strani Uprave za varno hrano, veterinarstvo in varstvo rastlin prejela poročilo o preizkušanju, iz katerega je razvidno, da je vzorec ocenjen kot nezadovoljiv, a ob ustrezni toplotni obdelavi ni nevaren za zdravje.</i>
      </p>
      <figure>
        <img src="https://www.sta.si/foto/630,420,6,976486"/>
        <figcaption>Pivka. Podjetje Pivka perutninarstvo je iz prodaje odpoklicalo piščančja nabodala Pivka 400g. Podjetje je namreč s strani Uprave za varno hrano, veterinarstvo in varstvo rastlin prejela poročilo o preizkušanju, iz katerega je razvidno, da je vzorec ocenjen kot nezadovoljiv, a ob ustrezni topolotni obdelavi ni nevaren za zdravje.<cite>Foto: Pivka perutninarstvo</cite></figcaption>
      </figure>
      <p>Kot so sporočili iz podjetja Pivka perutninarstvo, je izdelek v poročilu ocenjen kot nezadovoljiv, ampak ob ustrezni toplotni obdelavi pri temperaturi nad 82 stopinj Celzija in ob upoštevanju pravilnega higienskega rokovanja, ki je navedeno na deklaraciji izdelka, ni nevaren in ne predstavlja tveganja za zdravje ljudi. Poročilo so s strani uprave dobili danes popoldne, so še zapisali.</p>
      <p>Lot oznaka izdelka je 9465, rok uporabe pa 24. 11. 2019. Podjetje kupce prosi, naj se za vračilo izdelka obrnejo na mesto nakupa.</p>
    </article>
  </body>
</html>