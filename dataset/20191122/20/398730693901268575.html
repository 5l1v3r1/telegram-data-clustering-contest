<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dn.se/sport/ishockey/bobo-effekten-uteblev-forlust-igen-for-aik/"/>
    <meta property="og:site_name" content="DN.SE"/>
    <meta property="article:published_time" content="2019-11-22T20:24:05+00:00"/>
    <meta property="og:title" content="”Bobo-effekten” uteblev – förlust igen för AIK"/>
    <meta property="og:description" content="I den andra matchen med nye tränare Bobo Simensen förlorade AIK borta mot Modo med 3–5."/>
  </head>
  <body>
    <article>
      <h1>”Bobo-effekten” uteblev – förlust igen för AIK</h1>
      <address><time datetime="2019-11-22T20:24:05+00:00">22 Nov 2019, 20:24</time> by <a rel="author" href="https://www.dn.se/av/nils-palmgren/" target="_blank">Nils Palmgren</a></address>
      <p>
        <b>”Bobo-effekten” varade bara en match. I den andra matchen med nye tränare Bobo Simensen förlorade AIK borta mot Modo med 3–5 i hockeyallsvenskan.</b>
      </p>
      <p>Det var botten mot toppen när AIK mötte Modo i Örnsköldsvik. Men det var botten som chockstartade och tog ledningen med 1–0 genom Jacob Svensson och höll den i nästan tio minuter.</p>
      <p>Då visade Modo klassen och gjorde tre mål på två minuter.</p>
      <p><b>I den andra perioden</b> höll AIK spelet uppe och närmade sig alltmer Modo och reduceringsmålet till 2–3 kom också. Henrik Rommel höll sig framme och slog till efter 15.25.</p>
      <p>Men Modo gjorde som i första perioden. På en minut i slutet av perioden gjorde man två mål och ryckte till 5–2.</p>
      <p>När det återstod fyra sekunder av matchen reducerade AIK till 3–5 genom amerikanen John Henrion och man vann alltså tredje perioden. Redan på söndag är det match igen, då möter AIK Tingsryd hemma på Hovet.</p>
      <p>
        <a href="https://www.dn.se/sport/ishockey/aiks-nye-tranare-otrolig-utmaning-fa-ordning-pa-det-har/">Läs mer: AIK:s nye tränare: Otrolig utmaning få ordning på det här</a>
      </p>
    </article>
  </body>
</html>