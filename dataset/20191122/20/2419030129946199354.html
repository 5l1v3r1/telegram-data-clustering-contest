<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nieuws.nl/algemeen/20191122/treinen-in-brabant-mogelijk-beschoten/"/>
    <meta property="og:site_name" content="Nieuws.nl"/>
    <meta property="article:published_time" content="2019-11-22T20:45:00+00:00"/>
    <meta property="og:title" content="Treinen in Brabant mogelijk beschoten"/>
    <meta property="og:description" content="BREDA (ANP) - Twee treinen zijn mogelijk beschoten op het traject tussen Tilburg en Breda. Er zijn geen gewonden gevallen. Een van de treinen staat in Breda. Van deze trein zijn vijf ruiten gesneuveld."/>
  </head>
  <body>
    <article>
      <h1>Treinen in Brabant mogelijk beschoten</h1>
      <address><time datetime="2019-11-22T20:45:00+00:00">22 Nov 2019, 20:45</time> by <a rel="author" href="https://nieuws.nl/author/anpnieuws/" target="_blank">ANP</a></address>
      <p>
        <b>Twee treinen zijn mogelijk beschoten op het traject tussen Tilburg en Breda. Er zijn geen gewonden gevallen. Een van de treinen staat in Breda. Van deze trein zijn vijf ruiten gesneuveld.</b>
      </p>
      <p>Op het station van Eindhoven is een trein binnengereden met één kapotte ruit. De politie laat weten dat ze serieus rekening houdt met twee schietincidenten. NS-topman Roger van Boxtel reageerde op Twitter op de incidenten. “Mensen die conducteurs of hulpverleners neerslaan, mensen die treinen beschieten… Daders opsporen en fors straffen: dit moet stoppen!!”, aldus Van Boxtel.</p>
      <p>De politie meldt dat de twee treinen met de kapotte ruiten apart zijn gezet. Rechercheurs van de dienst Forensische Opsporing gaan de treinen zaterdag onderzoeken om te achterhalen wat precies is gebeurd.</p>
    </article>
  </body>
</html>