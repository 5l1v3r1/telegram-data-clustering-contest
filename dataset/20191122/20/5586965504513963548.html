<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gandul.info/stiri/un-barbat-a-amenintat-cu-un-cutit-trecatorii-in-centrul-capitalei-video-18607700"/>
    <meta property="og:site_name" content="Gândul"/>
    <meta property="article:published_time" content="2019-11-22T20:44:37+00:00"/>
    <meta property="og:title" content="Un bărbat a ameninţat cu un cuţit trecătorii, în centrul Capitalei - VIDEO"/>
    <meta property="og:description" content="Mai multe detalii pe gândul.info"/>
  </head>
  <body>
    <article>
      <h1>Un bărbat a ameninţat cu un cuţit trecătorii, în centrul Capitalei - VIDEO</h1>
      <h2>Un bărbat înarmat cu un cuţit a atacat mai multe persoane în Capitală, acesta fiind, în final, imobilizat de poliţişti şi dezarmat. Potrivit sindicatului EUROPOL, bărbatul este cunoscut cu probleme psihice.</h2>
      <address>
        <time datetime="2019-11-22T20:44:37+00:00">22 Nov 2019, 20:44</time>
      </address>
      <p>„Un bărbat înarmat cu un cuţit ce avea lama de peste 30 de cm a atacat mai multe persoane intr-o zona aglomerată a Bucureştiului. La auzul strigatelor de disperare, doi poliţişti rutieri aflaţi în zona au intervenit promt, l-au pus la pământ şi l-au dezarmat. Se pare ca persoana este cunoscută cu afecţiuni psihice”, transmit reprezentanţii Sindicatului EUROPOL pe Facebook.</p>
      <figure>
        <iframe src="https://www.youtube.com/embed/BW84OffiXkc" width="560" height="315" data-service="Youtube" scrolling="no"/>
      </figure>
      <p>Din cifrele neoficiale, în România există peste 700.000 de persoane cu afecţiuni psihice care nu urmeaza un tratament, mai arată sursa citată.</p>
      <p>„În zona Unirii, un bărbat a ameninţat trecătorii din zonă cu un cuţit. La strigătele cetăţenilor, 2 poliţiti au intervenit. (...) Nu a reuşit să rănească pe nimeni. Când a văzut că poliţiştii rutieri vin spre el, inainte să-l imobilizeze, a s-a mutilat, s-a tăiat în dreptul mâinilor”, a declarat reprezentantul EUROPOL, Cosmin Andreica, la Digi24.</p>
      <p>Potrivit Brigăzii Rutiere, incidentul s-a petrecut vineri, la ora 19:00, iar bărbatul s-a rănit când încerca să ascundă cuţitul de poliţişti.</p>
      <p>„Politiştii au procedat de îndată la imobilizarea acestuia, solicitându-se totodata prezenta unei ambulanţe în vederea acordării de îngrijiri medicale. Bărbatul a fost consultat la faţa locului de către echipa medicală, nefiind necesară acordarea de îngrijiri medicale ori transportul la spital pentru investigaţii suplimentare.</p>
      <p>Bărbatul a fost sancţionat de politiştii Brigăzii Rutiere cu amenda în cuantum de 1.300 lei pentru refuz de legitimare şi tulburarea ordinii şi liniştii publice”, transmite Brigada Rutieră.</p>
    </article>
  </body>
</html>