<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagelijksestandaard.nl/2019/11/zo-kan-het-ook-levenslang-en-30-jaar-voor-gruwelmoorden-op-franse-bejaarden/"/>
    <meta property="og:site_name" content="De Dagelijkse Standaard"/>
    <meta property="article:published_time" content="2019-11-22T20:00:39+00:00"/>
    <meta property="og:title" content="Zo kan het ook! Levenslang en 30 jaar voor gruwelmoorden op Franse bejaarden"/>
    <meta property="og:description" content="Een Franse rechtbank heeft twee misdadigers keihard aangepakt door ze te veroordelen voor de hoogst mogelijke straf. De daders waren jonger dan 20 toen ze onder invloed van drank en drugs een drietal ouderen martelden en vermoordden en een jonge vrouw in het bijzijn van haar partner misbruikten. In 2017 pleegden Zaki A.T. en Dailami A. een reeks verschrikkelijke misdrijven. Een 85-jarige vrouw, een 71-jarige man en een 74-jarige vrouw werden dood gevonden in hun woningen. Zij zijn gemarteld en uiteindelijk vermoord door deze twee figuren, waarvan er één destijds minderjarig was en de ander een jaar of achttien. Ook hebben zij zich op één van de avonden waarop ze dit deden, vergrepen aan een jonge vrouw in het bijzijn van haar partner. Dit zijn het soort berichten waar mijn bloed van gaat koken. Berichten waarvan je hoopt dat de daders niets minder dan het maximum qua straf opgelegd krijgen. En gelukkig is dat in dit geval ook zo. De Franse rechtbank heeft de inmiddels 21 en 20-jarige daders veroordeeld voor respectievelijk…"/>
  </head>
  <body>
    <article>
      <h1>Zo kan het ook! Levenslang en 30 jaar voor gruwelmoorden op Franse bejaarden</h1>
      <address><time datetime="2019-11-22T20:00:39+00:00">22 Nov 2019, 20:00</time> by <a rel="author">Wout Willemsen</a></address>
      <p>
        <b>Een Franse rechtbank heeft twee misdadigers keihard aangepakt door ze te veroordelen voor de <a href="https://www.ad.nl/buitenland/jongemannen-zo-zwaar-mogelijk-bestraft-voor-gruwelmoorden-op-franse-bejaarden~a2ffee7e/">hoogst mogelijke straf</a>. De daders waren jonger dan 20 toen ze onder invloed van drank en drugs een drietal ouderen martelden en vermoordden en een jonge vrouw in het bijzijn van haar partner misbruikten.</b>
      </p>
      <p>In 2017 pleegden Zaki A.T. en Dailami A. een reeks verschrikkelijke misdrijven. Een 85-jarige vrouw, een 71-jarige man en een 74-jarige vrouw werden dood gevonden in hun woningen. Zij zijn gemarteld en uiteindelijk vermoord door deze twee figuren, waarvan er één destijds minderjarig was en de ander een jaar of achttien. Ook hebben zij zich op één van de avonden waarop ze dit deden, vergrepen aan een jonge vrouw in het bijzijn van haar partner.</p>
      <p>Dit zijn het soort berichten waar mijn bloed van gaat koken. Berichten waarvan je hoopt dat de daders niets minder dan het maximum qua straf opgelegd krijgen. En gelukkig is dat in dit geval ook zo. De Franse rechtbank heeft de inmiddels 21 en 20-jarige daders veroordeeld voor respectievelijk levenslang en 30 jaar celstraf.</p>
      <p>Mooi! Maar toch is het een extra bitter nieuwsbericht, want dit soort schoffies maakt het niet eens wat uit. Alsof ze van een andere wereld komen. Dit was hun reactie op de veroordeling van de rechtbank:</p>
      <blockquote>
        <i>“De mannen (…) toonden geen emotie toen ze de uitspraak hoorden. Ze hadden schuld bekend en vertelden dat ze onder invloed waren van drank en drugs toen ze de misdrijven pleegden. Ze wilden naar eigen zeggen geld stelen van de ouderen, maar maakten slechts een klein bedrag buit.”</i>
      </blockquote>
      <p>Nul introspectie! Alsof ze de moorden hebben gepleegd omdat de buit te klein was. Alsof ze er niets aan konden doen ‘want drank en drugs’. Het enige wat nog mist is dat de één de ander voor de leeuwen probeerde te gooien en iets had gezegd in de trant van ‘ja maar hij begon’. Absoluut onmenselijk en alle schaamte voorbij.</p>
    </article>
  </body>
</html>