<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/layfstayl/shoubiznes/slavi-trifonov-razkri-istinskata-prichina-za-razdyalata-s-btv_news710863.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-22T20:20:00+00:00"/>
    <meta property="og:title" content="Слави Трифонов разкри истинската причина за раздялата с bTV"/>
    <meta property="og:description" content="Шоуменът и новоизлюпен политик най-накрая изплю камъчето"/>
  </head>
  <body>
    <article>
      <h1>Слави Трифонов разкри истинската причина за раздялата с bTV</h1>
      <h2>Шоуменът и новоизлюпен политик най-накрая изплю камъчето</h2>
      <address>
        <time datetime="2019-11-22T20:20:00+00:00">22 Nov 2019, 20:20</time>
      </address>
      <p>https://blitz.bg/layfstayl/shoubiznes/slavi-trifonov-razkri-istinskata-prichina-za-razdyalata-s-btv_news710863.html Blitz.bg</p>
      <figure>
        <img src="https://static.blitz.bg/documents/thumbnails/730/201908/1567083556-640-310173.jpg"/>
      </figure>
      <p>
        <b>Шоуменът и новоизлюпен политик Слави Трифонов най-накрая изплю камъчето за раздялата си с bTV. Той призна, че тя е провокирана от финансови подбуди.</b>
      </p>
      <p>В призив към потенциалните рекламодатели на новата си телевизия "7/8 ТВ" той обяви, че "Шоуто на Слави" е можело да продължи в ефирната телевизия и след 19-а годишнина на вечерното предаване, но в един момент това щяло да коства на него и екипа му непреодолими компромиси и от морално, и от парично естество.<br/><br/>Дългия се оплака, че рекламите, които е осигурил на националната Би Ти Ви, отивали изцяло за нея и почти нищо не стигало до него и подчинените му. </p>
      <p>"Благодарение на вашите реклами в "Шоуто на Слави", телевизията получаваше огромни приходи. Малка част от тези приходи телевизията инвестираше и в самото шоу, за да може уважаемите зрители да получат колкото се може по-качествено съдържание.<br/><br/>За съжаление, с последните няколко мениджмънта на bTV нямахме почти никакви допирни точки - нито по отношение на правене на бизнес и на инвестиране в съдържание, нито по отношение на разбиранията ни за свобода на словото.<br/><br/>"Шоуто на Слави" можеше да продължи да се излъчва по bTV и след деветнайстата година, но на цената на огромен компромис. Компромис, който не може да си позволим - нито в морален, нито в бизнес план.<br/><br/>Затова аз и моят екип решихме да предприемем нов експеримент, да отправим ново предизвикателство пред себе си. И това предизвикателство е създаването на наша, собствена телевизия", написа Трифонов във фейсбук. </p>
      <p>В апела си към рекламодателите и рекламните агенции той отново акцентира върху високата гледаемост на кабеларката му. "Имам информация, че от следващата седмица поне една от двете "признати" пийпълметрични агенции ще започнат да мерят рейтинга на "7/8 ТВ". Отсега обаче мога да се обзаложа, че те ще дават около 1% рейтинг на "7/8 ТВ".<br/><br/>Това вероятно ще ви предадат и вашите посредници, рекламните агенции: "Тия ги гледат около 1%." А това е измама. Това е фалшив омагьосан кръг, в който сме въвлечени както ние, така и вие. А вероятно и вашите посредници", пише още Дългия в призива си. </p>
    </article>
  </body>
</html>