<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cancan.ro/locatarii-evacuati-dintr-un-bloc-din-timisoara-se-intorc-in-casele-lor-20097651"/>
    <meta property="og:site_name" content="Cancan.ro"/>
    <meta property="article:published_time" content="2019-11-22T20:00:12+00:00"/>
    <meta property="og:title" content="Locatarii evacuați dintr-un bloc din Timișoara se întorc în casele lor"/>
    <meta property="og:description" content="Locatarii unui bloc din Timișoara, care au fost evacuați vineri seara de reprezentanții ISU, după ce au reclamat că au simțit miros de pesticid, se întorc"/>
  </head>
  <body>
    <article>
      <h1>Locatarii evacuați dintr-un bloc din Timișoara se întorc în casele lor</h1>
      <address><time datetime="2019-11-22T20:00:12+00:00">22 Nov 2019, 20:00</time> by <a rel="author">Cristian Blanuta</a></address>
      <p>
        <b>Locatarii unui bloc din Timișoara, care au fost evacuați vineri seara de reprezentanții ISU, după ce au reclamat că au simțit miros de pesticid, se întorc în casele lor. În urma măsurătorilor efectuate de echipajul CBRN nu au fost detectate substanțe toxice.</b>
      </p>
      <p>Potrivit ISU Timiș, măsurătorile au fost făcute cu aparatura CBRN pe casa scării și în toate apartamentele, dar nu au fost identificate substanțe toxice periculoase.</p>
      <p>De asemenea, toți cei zece locatari au fost evaluați din punct de vedere medical, iar apoi li s-a permis să se întoarcă în apartamentele lor.</p>
      <p>Echipajele de pompieri au intervenit la un bloc din Timișoara, în urma unui apel la 112 prin care era semnalată prezența unui miros puternic de pesticid.</p>
      <p>Alte două blocuri din oraș au fost evacuate în ultimele zile. Un copil de 3 ani, un bebeluş de 9 zile şi mama acestuia au murit, după ce în blocul în care locuiau s-a făcut dezinsecţie și deratizare. Locatarii au fost evacuați. O măsură similară a fost luată într-un alt bloc în care dezinsecția a fost făcută de aceeași firmă. Joi, Comitetul Județean pentru Situații de Urgență Timiș a decis revenirea locatarilor în imobile.</p>
    </article>
  </body>
</html>