<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.svt.se/nyheter/lokalt/vasternorrland/ljusmanifestation-for-landsbygden"/>
    <meta property="og:site_name" content="SVT Nyheter"/>
    <meta property="article:published_time" content="2019-11-22T20:18:41+00:00"/>
    <meta property="og:title" content="Ljusmanifestation i protest mot nedskärningar i bygden"/>
    <meta property="og:description" content="Två skolor och en hälsocentral hotas just nu av nedläggning i Björna- och Trehörningsjöområdet nordväst om Örnsköldsvik. På fredagskvällen tändes hundratals marschaller för att uppmärksamma landsbygdens förutsättningar. – Vi är många unga som har flyttat hit, men vi behöver service för att kunna bo här, säger Therese Edin."/>
  </head>
  <body>
    <article>
      <h1>Ljusmanifestation i protest mot nedskärningar i bygden</h1>
      <address><time datetime="2019-11-22T20:18:41+00:00">22 Nov 2019, 20:18</time> by <a rel="author">Anna Quayle</a></address>
      <p>
        <b>Två skolor och en hälsocentral hotas just nu av nedläggning i Björna- och Trehörningsjöområdet nordväst om Örnsköldsvik.<br/>På fredagskvällen tändes hundratals marschaller för att uppmärksamma landsbygdens förutsättningar.<br/>– Vi är många unga som har flyttat hit, men vi behöver service för att kunna bo här, säger Therese Edin.</b>
      </p>
      <p>Skolorna i Hemling och Trehörningsjö riskerar nedläggning i <a href="https://www.svt.se/nyheter/lokalt/vasternorrland/bjorna-forlorare-i-s-nya-skolforslag">det nya skolförslaget som Socialdemokraterna presenterade på tisdagen.</a> Dessutom har Region Västernorrland flaggat för att <a href="https://www.svt.se/nyheter/lokalt/vasternorrland/valbesokt-mote-om-halsocentralen-i-trehoringsjo">hälsocentralen i Trehörningsjö kan komma att läggas ner</a>. Även framtiden för delar av äldreboendet i Björna är under utredning.</p>
      <p>– Vi är trötta på besparingar. Varje år är det något nytt vi måste kämpa för, säger Therese Edin, verksamhetsledare för föreningen Bygdsam Gideälvdal, som arrangerar Ljusmanifestationen.</p>
      <figure>
        <img src="https://www.svtstatic.se/image/wide/992/24585499/1574452721"/>
        <figcaption>Therese Edin, verksamhetsledare för föreningen Bygdsam Gideälvdal<cite>Foto: Lillemor Svanlund Jonsson</cite></figcaption>
      </figure>
      <p>Hundratals marschaller lyste under fredagskvällen upp vägarna i Flärke, Gideå, Hemling, Långviksmon, Trehörningsjö och byarna däremellan.</p>
      <p>– Vi gör det här för att visa att det bor folk här ute – och vi vill bo här, säger Therese Edin,</p>
    </article>
  </body>
</html>