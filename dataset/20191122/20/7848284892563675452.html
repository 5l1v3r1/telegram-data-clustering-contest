<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fcinternews.it/ex-nerazzurri/totti-su-zaniolo-spero-possa-restare-a-lungo-alla-roma-ma-credo-non-sara-cosi-323786"/>
    <meta property="og:site_name" content="FcInterNews.it"/>
    <meta property="article:published_time" content="2019-11-22T20:31:38+00:00"/>
    <meta property="og:title" content="Totti su Zaniolo: &quot;Spero possa restare a lungo alla Roma, ma credo non sarà così&quot;"/>
    <meta property="og:description" content="Francesco Totti, tiratosi ormai del tutto fuori dalla Roma, è tornato a parlare del club giallorosso escludendo un suo eventuale ritorno anche in caso dell'arrivo del nuovo investitore..."/>
  </head>
  <body>
    <article>
      <h1>Totti su Zaniolo: "Spero possa restare a lungo alla Roma, ma credo non sarà così"</h1>
      <address><time datetime="2019-11-22T20:31:38+00:00">22 Nov 2019, 20:31</time> by <a rel="author">Egle Patanè</a></address>
      <p><b>Francesco Totti,</b> tiratosi ormai del tutto fuori dalla Roma, è tornato a parlare del club giallorosso escludendo un suo eventuale ritorno anche in caso dell'arrivo del nuovo investitore Friedkin, sul quale nutre forti dubbi. Ed esprimendo un parere non certo piacevole per i tifosi della <i>Lupa </i>a proposito di <b>Nicolò</b> <b>Zaniolo</b>. “Io dal di fuori, per il bene di Zaniolo, non farei i paragoni con 10, Totti, etc… Se Zaniolo continuerà così, e lo spero, meriterà tutto il meglio che il calcio gli possa riservare. Cerchiamo di farlo crescere, è giovane. Mi ricordo quando stavo con Mazzone e tutti dicevano Totti, Totti Totti… più facevano così e più il mister si arrabbiava. Penso che lui ormai abbia capito la mentalità romana, io comunque spero che possa rimanere a Roma il più a lungo possibile anche se credo che non sarà così. Lui in Premier? Sarà una decisione della società”.</p>
    </article>
  </body>
</html>