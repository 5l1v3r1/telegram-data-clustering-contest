<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/economics/_premyerministr-ukrayini-oleksij-goncharuk-povernuvsya-z-londona-z-dvoma-ugodami-na-900-mln-evro/939503"/>
    <meta property="og:site_name" content="Gazeta.ua"/>
    <meta property="article:published_time" content="2019-11-22T20:33:00+00:00"/>
    <meta property="og:title" content="Прем'єр-міністр України Олексій Гончарук повернувся з Лондона з двома угодами на 900 млн евро"/>
    <meta property="og:description" content="Сьогодні, 22 листопада, Прем'єр-міністр України Олексій Гончарук взяв участь у Інвестиційному саміті країн-членів Східного партнерства, що відбувся у Лондоні. Під час нього глава українського Уряду підписав дві угоди про співпрацю з Європейським банком реконструкції та розвитку щодо виділення ..."/>
  </head>
  <body>
    <article>
      <h1>Прем'єр-міністр України Олексій Гончарук повернувся з Лондона з двома угодами на 900 млн евро</h1>
      <address><time datetime="2019-11-22T20:33:00+00:00">22 Nov 2019, 20:33</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/939/939503_w_300.jpg?v=0"/>
        <figcaption>Фото: "5 канал"</figcaption>
      </figure>
      <p>Сьогодні, 22 листопада, Прем'єр-міністр України Олексій Гончарук взяв участь у Інвестиційному саміті країн-членів Східного партнерства, що відбувся у Лондоні. Під час нього глава українського Уряду підписав дві угоди про співпрацю з Європейським банком реконструкції та розвитку щодо виділення Україні 900 млн євро на реконструкцію і будівництво нових доріг. <br/><br/>Про це прем'єр-міністр України Олексій Гончарук <a href="https://www.facebook.com/PMHoncharuk/posts/153291942717392?__xts__[0]=68.ARAKTJ4juLzj921fu1FzpP3pNw9G4IgDpRGpgZLQe9X2aAsoCplmtBK-fOtTTsUUwd-2OWUvMW73aJgCTTZGlEs21s7pslU0VMVE12BDbynppUvL7OHKU9kAiIg0XzY525IS8DEGFVwoEF_Xj1yCiUXh9HCL2LhX2f70G1lTqwXCLs3hhPKYXMRoudqHQ0JVezp8zyKxj6TdgyImTyECVxiWgoigGqW7-ThttyiiA6w32f0MmqLIO5fSbONhgaLvZ0U3FCOKmiAbp4eWwwF_5w79V0zGT3XtXPJDmhLyQXmqN-MSx80jIhBIIOoNyZkzk1n0ZMH9VS4c98gACbOo3-1EDHSoFzkPEjWxQKyXclilXB2yUNuFBg&amp;__tn__=-R">написав</a> на своїй сторінці у Facebook. <br/><br/>"​Повертаємось із Лондона з двома важливими документами на 900 млн євро на будівництво та реконструкцію доріг. А це 340 кілометрів у п'яти областях.<br/><br/>Підписав сьогодні Фінансову угоду між Україною та Європейським інвестиційним банком та Меморандум про порозуміння між Урядом та ЄБРР щодо спільної реалізації проекту. Обидва документи на суму по 450 млн євро — загалом 900 млн євро", – повідомив Олексій Гончарук. <br/><br/>Прем'єр-міністр також розповів, на реалізацію яких саме інфраструктурних проектів будуть спрямовані вказані кошти. <br/><br/>"На реконструкцію траси Київ-Одеса у Черкаській, Миколаївській та Одеській областях, а також будівництва північної ділянки об'їзної дороги навколо Львова. Вже через три роки траса Київ-Одеса стане першим автобаном європейського рівня по всій протяжності", – підкреслив Гончарук. <br/><br/>Нагадаємо, що напередодні Прем'єр-міністр України представив нового очільника "Укравтодору" – ним став народний депутат із фракції "Слуга народу" Олександр Кубраков. За словами Гончарука, таке кадрове рішення пов'язане з тим, що у наступному році Україна багато витрачатиме на ремонт українських доріг, а для цього "Укравтодору" потрібен професійний і чесний керівник.</p>
    </article>
  </body>
</html>