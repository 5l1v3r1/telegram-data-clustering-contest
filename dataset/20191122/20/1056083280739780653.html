<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090200317/%D8%AA%D9%88%D9%82%D9%81-%D8%AE%D9%88%D8%AF%D8%B1%D9%88%D9%87%D8%A7%DB%8C-%D8%AE%D8%B3%D8%A7%D8%B1%D8%AA-%D8%AF%DB%8C%D8%AF%D9%87-%D8%A7%D8%B2-%D8%B3%DB%8C%D9%84-%D8%AF%D8%B1-%D8%A7%DB%8C%D8%B3%D8%AA%DA%AF%D8%A7%D9%87-%D8%A8%D9%84%D8%A7%D8%AA%DA%A9%D9%84%DB%8C%D9%81%DB%8C"/>
    <meta property="og:site_name" content="ایسنا"/>
    <meta property="article:published_time" content="2019-11-22T20:35:26+00:00"/>
    <meta property="og:title" content="توقف خودروهای خسارت‌دیده از سیل در ایستگاه بلاتکلیفی!"/>
    <meta property="og:description" content="ایسنا/لرستان نماینده مردم پل‌دختر و معمولان می‌گوید: وضعیت خودروهای خسارت‌دیده از سیل مشخص نیست."/>
  </head>
  <body>
    <article>
      <h1>توقف خودروهای خسارت‌دیده از سیل در ایستگاه بلاتکلیفی!</h1>
      <address><time datetime="2019-11-22T20:35:26+00:00">22 Nov 2019, 20:35</time> by <a rel="author">مهران مریدی</a></address>
      <p>ایسنا/لرستان نماینده مردم پل‌دختر و معمولان می‌گوید: وضعیت خودروهای خسارت‌دیده از سیل مشخص نیست.</p>
      <p>سید حمیدرضا کاظمی در گفت‌وگو با ایسنا، اظهار کرد: با وجود پیگیری‌های زیاد در بحث خودروهای خسارت‌دیده از سیل به نتیجه نرسیده‌ایم.</p>
      <p>وی ادامه داد: در این زمینه قول‌های زیادی داده شده اما متاسفانه منجر به نتیجه خاصی نشده است.</p>
      <p>کاظمی یادآور شد: در سیل امسال لرستان ۸۳۸ خودرو یا خسارت دیدند یا مفقود شدند که ۶۵۰ دستگاه آن در پل‌دختر و معمولان بوده است.</p>
      <p>نماینده مردم پل‌دختر و معمولان یادآور شد: استانداری لرستان جزئیات این خودروها را به وزارت کشور اعلام و بنده هم برای جبران خسارت پیگیری کرده‌ام.</p>
      <p>وی بیان کرد: مالکان این خودروها بلاتکلیف هستند و نمی‌دانند خسارتی به آنان پرداخت می‌شود یا نه!</p>
      <p>کاظمی تأکید کرد: دولت باید توجه ویژه‌ای به این حوزه داشته باشد و خسارت‌ها جبران شود.</p>
      <p>انتهای پیام</p>
    </article>
  </body>
</html>