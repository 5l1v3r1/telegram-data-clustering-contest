<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641434/%D9%BE%D8%A7%D8%AF%D8%B4%D8%A7%D9%87-%D8%A7%D8%B1%D8%AF%D9%86-%D8%B1%D9%88%D8%A7%D8%A8%D8%B7-%D8%A8%D8%A7-%D8%A7%D8%B3%D8%B1%D8%A7%D8%A6%DB%8C%D9%84-%D8%AF%D8%B1-%D8%A8%D8%AF%D8%AA%D8%B1%DB%8C%D9%86-%D9%88%D8%B6%D8%B9%DB%8C%D8%AA-%D9%82%D8%B1%D8%A7%D8%B1-%D8%AF%D8%A7%D8%B1%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-22T20:55:00+00:00"/>
    <meta property="og:title" content="پادشاه اردن: روابط با اسرائیل در بدترین وضعیت قرار دارد"/>
    <meta property="og:description" content="پادشاه اردن روز جمعه در سخنانی گفت که روابط این کشور با رژیم صهیونیستی در بدترین حالت خود قرار دارد."/>
  </head>
  <body>
    <article>
      <h1>
        <a href="https://www.bultannews.com/fa/news/641434/%D9%BE%D8%A7%D8%AF%D8%B4%D8%A7%D9%87-%D8%A7%D8%B1%D8%AF%D9%86-%D8%B1%D9%88%D8%A7%D8%A8%D8%B7-%D8%A8%D8%A7-%D8%A7%D8%B3%D8%B1%D8%A7%D8%A6%DB%8C%D9%84-%D8%AF%D8%B1-%D8%A8%D8%AF%D8%AA%D8%B1%DB%8C%D9%86-%D9%88%D8%B6%D8%B9%DB%8C%D8%AA-%D9%82%D8%B1%D8%A7%D8%B1-%D8%AF%D8%A7%D8%B1%D8%AF">پادشاه اردن: روابط با اسرائیل در بدترین وضعیت قرار دارد</a>
      </h1>
      <h2>پادشاه اردن روز جمعه در سخنانی گفت که روابط این کشور با رژیم صهیونیستی در بدترین حالت خود قرار دارد.</h2>
      <address><time datetime="2019-11-22T20:55:00+00:00">22 Nov 2019, 20:55</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، «<b>عبدالله دوم</b>» پادشاه اردن روز جمعه گفت که <b>روابط</b> این کشور با <b>رژیم صهیونیستی</b> در بدترین حالت خود قرار دارد.</p>
      <p>به گزارش خبرگزاری صفا، وی که در اندیشکده واشنگتن برای مطالعات خاور دور حضور داشت درباره موضوعات داخلی رژیم صهیونیستی صحبت کرد.</p>
      <p>وی درباره شکستن بی تحرکی در روند صلح و نقش آمریکا در این زمینه گفت: «کسانی که می‌گویند امکان ایجاد صلح میان فلسطینیان و اسرائیل بدون حمایت آمریکا وجود دارد، منطقه ما و نقشی که آمریکا در آن ایفا می‌کند را نمی‌دانند.»</p>
      <p>عبدالله دوم گفت: «معتقدم که همه ما در این سالن اطمینان داریم که تنها راه حل برای درگیری میان فلسطینیان و اسرائیل راه حل دو دولت است چون هرگونه جایگزین آن، برای همه ما بد خواهد بود. »</p>
      <p>پادشاه اردن اضافه کرد: «متاسفانه همانطور که می‌دانید روند صلح در رکود قرار دارد. اسرائیل دو انتخابات برگزار کرده و احتمال دارد دور دیگری از انتخابات در آنجا برگزار شود و باعث تاسف است که نمی‌توانیم دو طرف را (اسرائیل و فلسطینیان) گرد میز مذاکرات آوریم.»</p>
      <p>پادشاه اردن درباره موضوع افراطی گری با اشاره به این موضوع به عنوان چالشی برای جهان، گفت: «می‌توانیم بگوییم که داعش در سوریه و عراق شکست داده شد اما این گروه نابود نشده است و طی دو ماه پیش شاهد حضور آنها در نزدیکی مرزهای اردن و در غرب عراق بودیم. این موضوعی جهانی است و سیاستمداران باید بدانند که دشمن واقعی کیست.»</p>
      <p>انتهای پیام/.</p>
    </article>
  </body>
</html>