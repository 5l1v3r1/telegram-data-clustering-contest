<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.basketnews.lt/news-134907-patvirtinti-olimpinio-atrankos-turnyro-krepseliai-lietuviai-pirmajame.html"/>
    <meta property="og:site_name" content="basketnews.lt"/>
    <meta property="article:published_time" content="2019-11-22T20:11:00+00:00"/>
    <meta property="og:title" content="Patvirtinti olimpinio atrankos turnyro krepšeliai: lietuviai – pirmajame"/>
    <meta property="og:description" content="Kaip ir tikėtasi, Lietuvos vyrų krepšinio rinktinė pateko į pirmąjį olimpinio atrankos turnyro burtų krepšelį ir tai reiškia, kad tarp jos potencialių varžovų tikrai nebus Graikijos, Rusijos ir Serbijos rinktinių. Mūsiškiai taip pat nesivaržys su Kroatijos ir Kanados rinktinėmis, kurios organizuos atrankas savo šalyse. Lapkričio 27 dieną, trečiadienį, FIBA būstinėje Ženevoje vyks burtų ceremonija, kurioje 24 rinktinės bus padalytos į keturis atrankos turnyrus. ..."/>
  </head>
  <body>
    <article>
      <h1>Patvirtinti olimpinio atrankos turnyro krepšeliai: lietuviai – pirmajame</h1>
      <address>
        <time datetime="2019-11-22T20:11:00+00:00">22 Nov 2019, 20:11</time>
      </address>
      <p>Nuotr.: BNS</p>
      <figure>
        <a href="https://www.basketnews.lt/paveikslelis-199934-any1000x1000.jpg">
          <img src="https://www.basketnews.lt/paveikslelis-199934-any630x500.jpg"/>
        </a>
      </figure>
      <p>Nuotr. BNS</p>
      <p>Kaip ir tikėtasi, Lietuvos vyrų krepšinio rinktinė pateko į pirmąjį olimpinio atrankos turnyro burtų krepšelį ir tai reiškia, kad tarp jos potencialių varžovų tikrai nebus Graikijos, Rusijos ir Serbijos rinktinių.</p>
      <p>Mūsiškiai taip pat nesivaržys su Kroatijos ir Kanados rinktinėmis, kurios organizuos atrankas savo šalyse.</p>
      <p>Lapkričio 27 dieną, trečiadienį, FIBA būstinėje Ženevoje vyks burtų ceremonija, kurioje 24 rinktinės bus padalytos į keturis atrankos turnyrus. Kiekvieno turnyro nugalėtojai iškovos teisę varžytis Tokijo olimpinėse žaidynėse.</p>
      <ul>
        <li><b>Pirmasis krepšelis:</b> Serbija, Graikija, Lietuva, Rusija.</li>
        <li><b>Antrasis krepšelis:</b> Čekija, Brazilija, Italija, Lenkija.</li>
        <li><b>Trečiasis krepšelis:</b> Kroatija, Turkija, Slovėnija, Puerto Rikas.</li>
        <li><b>Ketvirtasis krepšelis:</b> Vokietija, Dominikos respublika, Venesuela, Kanada.</li>
        <li><b>Penktasis krepšelis:</b> Naujoji Zelandija, Meksika, Kinija, Pietų Korėja.</li>
        <li><b>Šeštasis krepšelis:</b> Angola, Tunisas, Senegalas, Urugvajus.</li>
      </ul>
      <p>Atrankos varžybos birželio 23-28 dienomis vyks Kaune, Belgrade, Splite ir Viktorijoje (Kanada).</p>
    </article>
  </body>
</html>