<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sport.hotnews.ro/stiri-teamball-23508441-challenge-cup-handbal-csm-bucuresti-aproape-optimi-34-28-masheka.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-11-22T20:54:00+00:00"/>
    <meta property="og:title" content="​Challenge Cup (handbal m): CSM București, aproape de optimi (34-28 vs HC Masheka)"/>
    <meta property="og:description" content="​CSM Bucureşti a făcut un pas spre optimile de finală ale Cupei Challenge la handbal masculin, după ce a învins cu 34-28 (14-11) formaţia belarusă HC Maşeka, vineri, în deplasare, la"/>
  </head>
  <body>
    <article>
      <h1>​Challenge Cup (handbal m): CSM București, aproape de optimi (34-28 vs HC Masheka)</h1>
      <address><time datetime="2019-11-22T20:54:00+00:00">22 Nov 2019, 20:54</time> by <a rel="author">Silviu Dumitru</a></address>
      <p><b>​CSM Bucureşti a făcut un pas spre optimile de finală ale Cupei Challenge la handbal masculin, după ce a învins cu 34-28 (14-11) formaţia belarusă HC Masheka, vineri, în deplasare, la Moghilev, în prima manşă a turului al treilea, scrie <a href="https://www.agerpres.ro/sport-extern/2019/11/22/handbal-masculin-csm-bucuresti-cu-un-pas-in-optimile-cupei-challenge--407803">Agerpres</a>.<br/></b><br/>HC Masheka a controlat primul sfert de oră al meciului şi a condus cu 5-3 şi 6-4, dar apoi CSM Bucureşti, deţinătoarea trofeului, a dominat jocul, intrând la pauză cu un avans de trei goluri, 14-11. În partea secundă, avansul ''tigrilor'' a crescut până la şapte goluri, 32-25, câştigând cu 34-28.<br/><br/>Ionuţ Ramba a fost cel mai bun marcator de la CSM, cu 10 goluri. Au mai înscris Chike Osita Onyejekwe 7 goluri, Adrian Rotaru 6, Goce Georgievski 3, Allahkaram Esteki 2, Henrique Selicani Teixeira 2, Mihai Nica 1, Liviu Caba 1, Ciprian Aungurenci 1, Robert Militaru 1.<br/><br/>Pentru HC Masheka au marcat Serghei Mihalciuk 8 goluri, Pavel Duda 4, Ruslan Habibov 4, Denis Iankovski 4, Maksim Soncik 3, Anton Tihonkov 2, Maksim Drozdov 2, Aleksandr Buikevici 1.<br/><br/>Manşa secundă va avea loc sâmbătă 23 noiembrie, tot la Moghilev.<br/><br/><br/> </p>
    </article>
  </body>
</html>