<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904783/na-transfer-naar-club-brugge-geniet-okereke-met-volle-teugen-van-belgisch-leven.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-22T20:14:00+00:00"/>
    <meta property="og:title" content="Na transfer naar Club Brugge geniet Okereke met volle teugen van Belgisch leven"/>
    <meta property="og:description" content="David Okereke werd afgelopen zomer door Club Brugge naar België gehaald. De 22-jarige spits is de duurste transfer ooit van Club Brugge, maar kon zijn prijskaartje nog niet helemaal waarmaken. Intussen geniet de Nigeriaan wel van het leven in België."/>
  </head>
  <body>
    <article>
      <h1>Na transfer naar Club Brugge geniet Okereke met volle teugen van Belgisch leven</h1>
      <address>
        <time datetime="2019-11-22T20:14:00+00:00">22 Nov 2019, 20:14</time>
      </address>
      <p>
        <b>David Okereke werd afgelopen zomer door Club Brugge naar België gehaald. De 22-jarige spits is de duurste transfer ooit van Club Brugge, maar kon zijn prijskaartje nog niet helemaal waarmaken. Intussen geniet de Nigeriaan wel van het leven in België.</b>
      </p>
      <p>Op het veld loopt het nog niet helemaal lekker, maar daarnaast voelt Okereke zich wel bijzonder goed. "Het leven in Europa is kalm en aangenaam, zeker in België waar ik nu speel", zegt hij bij <i>Punch.</i></p>
      <p>"Het is een erg vredevol land, ideaal voor mensen met een rustige levensstijl. Zoals mij, ja. Ik ben niet zo'n flamboyant persoon, ik ben eerder stil en ontspannen. In de spotlights staan, daar hou ik niet zo van", aldus de spits.</p>
      <p>Voor Okereke dus geen dure auto's, geen dure kledij en ook geen duur... eten. Zo heeft hij wel heel verrassend lievelingseten. "Ik hou heel erg van bonen en brood, dat is echt mijn lievelingseten. Ik heb daar niet echt een verklaring voor, ik vind het gewoon erg lekker", lacht Okereke.</p>
    </article>
  </body>
</html>