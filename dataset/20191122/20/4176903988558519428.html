<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/vesti/svet/si-sa-kisindzerom-o-odnosima-sad-i-kine/"/>
    <meta property="og:site_name" content="Krstarica"/>
    <meta property="article:published_time" content="2019-11-22T20:40:00+00:00"/>
    <meta property="og:title" content="Si sa Kisindžerom o odnosima SAD i Kine"/>
    <meta property="og:description" content="PEKING - Kineski predsednik Si Đinping susreo se danas u Pekingu sa bivšim američkim državnim sekretarom Henrijem Kisindžerom (96), izrazivši nadu da će"/>
  </head>
  <body>
    <article>
      <h1>Si sa Kisindžerom o odnosima SAD i Kine</h1>
      <address><time datetime="2019-11-22T20:40:00+00:00">22 Nov 2019, 20:40</time> by <a rel="author" href="https://www.krstarica.com/author/tanjug/" target="_blank">Tanjug</a></address>
      <figure>
        <img src="https://www.krstarica.com/wp-content/uploads/2019/11/521089-750x430.jpg"/>
        <figcaption>Foto: Tanjug</figcaption>
      </figure>
      <p>PEKING – Kineski predsednik Si Đinping susreo se danas u Pekingu sa bivšim američkim državnim sekretarom Henrijem Kisindžerom (96), izrazivši nadu da će veteran diplomatije nastaviti da tokom mnogih godina koje dolaze doprinosi kinesko-američkim odnosima.</p>
      <p>Si je, napominjući da će Kisindžer ostati upamćen u istoriji, istakao doprinos američkog diplomate odnosima Pekinga i Vašingtona tokom proteklih decenija.</p>
      <p>„Pre više decenija, Kisindžer, uz njegov dubok uvid u istoriju i uz njegovo duboko razumevanje tradicionalne kineske kulture, radio je zajedno sa tadašnjim liderima dve zemlje na napretku u normalizaciji kinesko-američkih odnosa, uprkos tadašnjim različitostima u stanjima dve nacije“, rekao je Si, prenosi Sinhua.</p>
      <p>Kineski predsednik je primetio da se dve zemlje trenutno suočavaju sa kritičnim trenutkom u odnosima, zbog brojnih izazova i poteškoća u saradnji, dodajući da je potrebno da Vašington i Peking poboljšaju komunikaciju u vezi sa strateškim pitanjima, izbegnu nesuglasice i predrasude i poboljšaju međusobno razumevanje.</p>
      <p>Kisindžer je rekao da je za proteklih 50 godinu Kinu posetio gotovo 100 puta, i da je bio svedok ogromnim promenama koje su se dogodile u toj zemlji.</p>
      <p>On je dodao da su odnosi SAD i Kine tokom proteklih 50 godina imali uspona i padova, ali da su u suštini uvek išlu uzlaznom putanjom.</p>
      <p>Prema rečima američkog diplomate, današnji svet se značajno promenio i u skladu sa tim su odnosi SAD i Kine od većeg značaja.</p>
      <p>Peking je domaćin Novog ekonomskog foruma „Blumberg fondacije“ o ekonomiji, investicijama, inovacijama i klimatskim promenama, na kojem Kisindžer učestvuje kao član američke delegacije.</p>
      <p>(Tanjug)</p>
    </article>
  </body>
</html>