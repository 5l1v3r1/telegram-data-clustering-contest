<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnnturk.com/dunya/macron-itiraf-etti-hata-yaptim"/>
    <meta property="og:site_name" content="CNN Türk"/>
    <meta property="article:published_time" content="2019-11-22T20:49:58+00:00"/>
    <meta property="og:title" content="Macron itiraf etti: Hata yaptım"/>
    <meta property="og:description" content="Fransa Cumhurbaşkanı Emmanuel Macron, sarı..."/>
  </head>
  <body>
    <article>
      <h1>Macron itiraf etti: Hata yaptım</h1>
      <h2>Fransa Cumhurbaşkanı Emmanuel Macron, sarı yeleklilerin gösterilerinin başlamasına neden olan akaryakıt zamları konusunda hata yaptığını itiraf etti.</h2>
      <address><time datetime="2019-11-22T20:49:58+00:00">22 Nov 2019, 20:49</time> by <a rel="author">AA</a></address>
      <p><a href="https://www.cnnturk.com/haberleri/macron">Macron</a>, BFMTV kanalında yaptığı açıklamada, işe gitmek için araçlarını kullanan alt ve orta gelirli insanların ekonomik olarak güçlenmesi için geçen yıl adımlar atmaları gerektiğini belirtti. </p>
      <p>Geçen yıl akaryakıta zam yaparak hatalı davrandıklarını vurgulayan Macron, akaryakıta zam yaparken bir geçiş süreci inşa etmeleri gerektiğini ifade etti. </p>
      <p>Macron, sarı yeleklilerin eylemlerine bir yıl önce katılanlarla bugün sokağa çıkanların aynı kişiler olmadığına inandığını söyledi. </p>
      <p>Sarı yeleklilerin gösterileri, 17 Kasım 2018'de akaryakıt zamlarına ve kötü ekonomik koşullara tepki olarak başlamıştı. </p>
      <p>Macron ve hükümet, sarı yeleklilerin taleplerine yanıt olarak bazı ekonomik tavizlerde bulunsa da bu onları tatmin etmedi.</p>
      <p>Hükümetin paylaştığı son verilere göre, gösterilerde 4 bin 245 kişi yaralandı, 12 bin 107 kişi gözaltına alındı ve 3 bin 163 kişiye hapis cezası verildi.</p>
      <related>
        <h4>ilgili haberler</h4>
        <a href="https://www.cnnturk.com/spor/futbol/islam-slimani-fransayi-salliyor"/>
        <a href="https://www.cnnturk.com/magazin/acun-ilicali-itiraf-etti-en-korkutucu-animdi"/>
        <a href="https://www.cnnturk.com/dunya/binlerce-kisi-katildi-fransada-kadina-siddete-protesto"/>
      </related>
    </article>
  </body>
</html>