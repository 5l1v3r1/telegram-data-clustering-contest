<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagospia.com/rubrica-29/cronache/alt-gip-roma-si-riservato-decidere-richiesta-219825.htm"/>
    <meta property="og:site_name" content="DAGOSPIA"/>
    <meta property="article:published_time" content="2019-11-22T20:20:39+00:00"/>
    <meta property="og:title" content="Consip, il gip di roma si e' riservato di decidere sulla richiesta di archiviazione di tiziano renzi"/>
    <meta property="og:description" content="ALT! IL GIP DI ROMA SI È RISERVATO DI DECIDERE SULLA RICHIESTA DI ARCHIVIAZIONE PER TIZIANO RENZI SUL CASO CONSIP: I PM CHIEDONO DI NON PROCEDERE PER TRAFFICO DI INFLUENZE - È STATA FISSATA UNA NUOVA CAMERA DI CONSIGLIO ANCHE PER ALTRI INDAGATI, TRA CUI LOTTI, SALTALAMACCHIA E ALFREDO ROMEO"/>
  </head>
  <body>
    <article>
      <h1>Consip, il gip di roma si e' riservato di decidere sulla richiesta di archiviazione di tiziano renzi</h1>
      <address>
        <time datetime="2019-11-22T20:20:39+00:00">22 Nov 2019, 20:20</time>
      </address>
      <p>
        <b>ALT! IL GIP DI ROMA SI È RISERVATO DI DECIDERE SULLA RICHIESTA DI ARCHIVIAZIONE PER TIZIANO RENZI SUL CASO CONSIP: I PM CHIEDONO DI NON PROCEDERE PER TRAFFICO DI INFLUENZE - È STATA FISSATA UNA NUOVA CAMERA DI CONSIGLIO ANCHE PER ALTRI INDAGATI, TRA CUI LOTTI, SALTALAMACCHIA E ALFREDO ROMEO</b>
      </p>
      <hr/>
      <hr/>
      <p>
        <b>Da <a href="http://www.ilfattoquotidiano.it/">www.ilfattoquotidiano.it</a></b>
      </p>
      <figure>
        <a href="https://www.dagospia.com/mediagallery/Dago_fotogallery-256250/1120190.htm">
          <img src="https://cdn-static.dagospia.com/img/foto/02-2019/tiziano-renzi-1120190.jpg"/>
        </a>
        <figcaption>TIZIANO RENZI</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-256250/881544.htm">
          <img src="https://cdn-static.dagospia.com/img/foto/03-2017/luca-lotti-e-tiziano-renzi-881544.jpg"/>
        </a>
        <figcaption>LUCA LOTTI E TIZIANO RENZI</figcaption>
      </figure>
      <p>Il giudice delle indagini preliminari di Roma Gaspare Sturzo si è riservato di decidere sulla richiesta di archiviazione per Tiziano Renzi e fissa una nuova camera di consiglio. A inizio mese il gip aveva già disposto due udienze: la prima una settimana fa, la seconda oggi, 22 novembre. I pm Paolo Ielo e Mario Palazzi hanno ribadito la richiesta di archiviazione per il padre dell’ex premier in merito al presunto traffico di influenze contestato inizialmente a Tiziano con Alfredo Romeo, Italo Bocchino e Carlo Russo. Quando scioglierà la riserva, il gip potrà o accogliere la richiesta del pm archiviando (tutti o alcuni) o chiedere l’imputazione coatta o disporre al pm nuove indagini.</p>
      <figure>
        <a href="https://www.dagospia.com/mediagallery/Dago_fotogallery-256250/966854.htm">
          <img src="https://cdn-static.dagospia.com/img/foto/12-2017/saltalamacchia-966854.jpg"/>
        </a>
        <figcaption>SALTALAMACCHIA</figcaption>
      </figure>
      <p>Sturzo ha fissato una nuova camera di consiglio anche per gli altri nove indagati, nei confronti dei quali i pm di piazzale Clodio avevano chiesto di archiviare singoli capi di imputazione. Tra loro l’ex ministro dello Sport Luca Lotti (accusato di rivelazione del segreto d’ufficio), il generale dell’Arma in Toscana, Emanuele Saltalamacchia (rivelazione del segreto d’ufficio), l’imprenditore Carlo Russo (prima turbativa d’asta, poi millantato credito). Stessa richiesta anche per l’imprenditore Alfredo Romeo (corruzione e turbativa d’asta) e per l’ex parlamentare del Pdl Italo Bocchino (corruzione e turbativa d’asta), l’allora ad di Grandi stazioni Silvio Gizzi (turbativa d’asta), l’ex ad di Consip Domenico Casalino (turbativa d’asta) e il dirigente Francesco Licci (turbativa d’asta).</p>
      <figure>
        <a href="https://www.dagospia.com/mediagallery/Dago_fotogallery-256250/863868.htm">
          <img src="https://cdn-static.dagospia.com/img/foto/01-2017/tiziano-renzi-luca-lotti-863868.jpg"/>
        </a>
        <figcaption>tiziano renzi luca lotti</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-256250/929158.htm">
          <img src="https://cdn-static.dagospia.com/img/foto/08-2017/alfredo-romeo-929158.jpg"/>
        </a>
        <figcaption>ALFREDO ROMEO</figcaption>
      </figure>
      <p>Carlo Russo, l’amico di Tiziano che parlava con l’imprenditore campano Alfredo Romeo e spendeva (a sua insaputa, secondo i pm Ielo e Palazzi) il nome di Tiziano, è stato già rinviato a giudizio da un altro giudice, il gup Clementina Forleo. A processo andranno anche l’ex ministro e attuale deputato del Pd, Luca Lotti (per l’accusa di favoreggiamento), l’ex consigliere economico di Palazzo Chigi Filippo Vannoni, l’ex comandante generale dei carabinieri, Tullio Del Sette e il generale Emanuele Saltalamacchia (anche lui per l’accusa di favoreggiamento).</p>
      <figure>
        <a href="https://www.dagospia.com/mediagallery/Dago_fotogallery-256250/997879.htm">
          <img src="https://cdn-static.dagospia.com/img/foto/03-2018/matteo-renzi-tiziano-997879.jpg"/>
        </a>
        <figcaption>MATTEO RENZI TIZIANO</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-256250/1120527.htm">
          <img src="https://cdn-static.dagospia.com/img/foto/02-2019/matteo-e-tiziano-renzi-1120527.jpg"/>
        </a>
        <figcaption>MATTEO E TIZIANO RENZI</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-256250/879296.htm">
          <img src="https://cdn-static.dagospia.com/img/foto/03-2017/saltalamacchia-renzi-879296_tn.jpeg"/>
        </a>
        <figcaption>SALTALAMACCHIA RENZI</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-256250/879881.htm">
          <img src="https://cdn-static.dagospia.com/img/foto/03-2017/alfredo-romeo-879881.jpg"/>
        </a>
        <figcaption>ALFREDO ROMEO</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-256250/1092885.htm">
          <img src="https://cdn-static.dagospia.com/img/foto/12-2018/matteo-renzi-filippo-roma-le-iene-1092885.jpg"/>
        </a>
        <figcaption>matteo renzi filippo roma le iene</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-256250/879681.htm">
          <img src="https://cdn-static.dagospia.com/img/foto/03-2017/saltalamacchia-nardella-879681.jpg"/>
        </a>
        <figcaption>saltalamacchia nardella</figcaption>
      </figure>
    </article>
  </body>
</html>