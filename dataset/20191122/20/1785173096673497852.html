<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.ro/politic-intern/barna-alegerile-locale-sunt-prioritatea-pe-care-o-avem-in-vedere-cerem-presedintelui-iohannis-si-pnl-ca-alegerile-locale-in-doua-tururi-sa-devina-o-realitate-1922403422002019112019177921"/>
    <meta property="og:site_name" content="News.ro"/>
    <meta property="article:published_time" content="2019-11-22T20:34:00+00:00"/>
    <meta property="og:title" content="Barna: Alegerile locale sunt prioritatea pe care o avem în vedere/ Cerem preşedintelui Iohannis şi PNL ca alegerile locale în două tururi să devină o realitate"/>
    <meta property="og:description" content="Liderul USR, Dan Barna, a declarat, vineri, că prioritatea Alianţei 2020 sunt alegerile locale şi a cerut preşedintelui Klaus Iohannis şi Partidului Naţional Liberal ca alegerea primarilor în două tururi de scrutin să devină o realitate."/>
  </head>
  <body>
    <article>
      <h1>Barna: Alegerile locale sunt prioritatea pe care o avem în vedere/ Cerem preşedintelui Iohannis şi PNL ca alegerile locale în două tururi să devină o realitate</h1>
      <address><time datetime="2019-11-22T20:34:00+00:00">22 Nov 2019, 20:34</time> by <a rel="author">News.ro</a></address>
      <p>
        <b>Liderul USR, Dan Barna, a declarat, vineri, că prioritatea Alianţei 2020 sunt alegerile locale şi a cerut preşedintelui Klaus Iohannis şi Partidului Naţional Liberal ca alegerea primarilor în două tururi de scrutin să devină o realitate.</b>
      </p>
      <p>Dan Barna a declarat, vineri, într-o conferinţă de presă, că alegerile locale sunt prioritatea Alianţei USR-Plus.</p>
      <p>“Miza este foarte clară, alegerile locale sunt prioritatea pe care o avem în vedere. Rămânom solicita şi îi cerem preşedintele Iohannis care chiar a declarat săptămâna trecută şi PNL ca alegerile în două tururi să devină o realitate. Există acuma suport politic, există rezultatul acesta care ne îndreptăţeşte să revenim la normalitate şi în democraţia locală. Miza aceasta sau trebuie să ieşim din logica absurdă în care avem primari de localităţi aleşi cu 8 sau 12 la sută. Revenind la primari în două tururi şi aceasta este solicitarea pe care alianţa o face expres şi PNL şi preşedintelui Iohannis să folosească toată resursa şi toată forţa politică de care dispun în acest moment pentru a ajunge la primari în două tururi, pentru a avea următoarele alegeri locale cu primari în două tururi”, a declarat Barna.</p>
      <p>La rândul său, preşedintele Plus, Dacian Cioloş, a transmis, din aceeaşi conferinţă de presă, un mesaj pentru ca cetăţenii să se prezinte la vot, spunând oamenilor să nu considere că lucrurile sunt deja decise pentru că nu sunt.</p>
      <p>“Vreau să întăresc şi eu mesajul pe care l-a dat Dan Barna, acum important e ca duminică să ieşim la vot. Alianţa îl susţine clar şi fără echivoc pe Klaus Iohannis. E important să ieşim la vot şi vreau să amintesc de anul 2016, când multă lume s-a simţit liniştită, lucrurile se păreau că merg în direcţia bună şi am avut surpriza apoi la alegerile din 2016 şi în 2017 am început să ieşim din nou în stradă şi să stăm în frig. Haideţi să nu considerăm că lucrurile sunt deja decise pentru că nu sunt încă decise, pot fi decise doar dacă ieşim la vot”, a declarat Cioloş.</p>
      <footer>Articolul de mai sus este destinat exclusiv informării dumneavoastră personale. Dacă reprezentaţi o instituţie media sau o companie şi doriţi un acord pentru republicarea articolelor noastre, va rugăm să ne trimiteţi un mail pe adresa <a href="mailto:abonamente@news.ro">abonamente@news.ro</a>.</footer>
    </article>
  </body>
</html>