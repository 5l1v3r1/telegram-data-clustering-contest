<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904752/centurion-mbokani-100-doelpunten-bij-anderlecht-standard-en-antwerp.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-22T20:30:00+00:00"/>
    <meta property="og:title" content="Centurion Mbokani: 100 doelpunten bij Anderlecht, Standard en Antwerp"/>
    <meta property="og:description" content="Voor Mbokani was het donderdag nog een feestavond."/>
  </head>
  <body>
    <article>
      <h1>Centurion Mbokani: 100 doelpunten bij Anderlecht, Standard en Antwerp</h1>
      <address>
        <time datetime="2019-11-22T20:30:00+00:00">22 Nov 2019, 20:30</time>
      </address>
      <p>
        <b>Voor Mbokani was het donderdag nog een feestavond. <a href="https://www.voetbalprimeur.be/nieuws/904663/antwerp-gent.html?utm_source=doorlink&amp;utm_medium=doorlink&amp;utm_campaign=doorlink">In de partij tegen KAA Gent (3-2)</a> was de Congolees nog de grote uitblinker. Met doelpunt nummer 99 en 100 in de Jupiler Pro League schonk hij <a href="https://www.voetbalprimeur.be/clubs/antwerp?utm_source=doorlink&amp;utm_medium=doorlink&amp;utm_campaign=doorlink">Antwerp</a> de zege. Er zijn niet veel spelers die er in geslaagd zijn om 100 doelpunten te maken in onze competitie.</b>
      </p>
      <p>In 1974 werd het profvoetbal ingevoerd in België. Sindsdien konden amper 28 spelers 100 doelpunten scoren in de JPL. Althans, toch tot donderdag. Nu zit ook Mbokani in het select clubje met honderd doelpunten in onze competitie.</p>
      <p>Hij volgt daarmee Hamdi Harbaoui op, die vorig seizoen aan honderd doelpunten raakte in onze competitie. De nu nog actieve speler met het meeste JPL doelpunten is Jelle Vossen. Hij zit momenteel aan 125 stuks.</p>
      <p>De ploegen waar hij het vaakst tegen kon vieren kwamen uit Brugge. Tegen <a href="https://www.voetbalprimeur.be/clubs/cercle-brugge?utm_source=doorlink&amp;utm_medium=doorlink&amp;utm_campaign=doorlink">Cercle Brugge</a> wist de Congolees maar liefst tien keer te scoren. <a href="https://www.voetbalprimeur.be/clubs/club-brugge?utm_source=doorlink&amp;utm_medium=doorlink&amp;utm_campaign=doorlink">Club Brugge</a> doet het met één doelpunt minder iets beter (negen stuks). <a href="https://www.voetbalprimeur.be/clubs/standard-luik?utm_source=doorlink&amp;utm_medium=doorlink&amp;utm_campaign=doorlink">Standard</a> vervolledigt de top drie met acht tegendoelpunten.</p>
      <aside>Lees meer<br/><a href="https://www.voetbalprimeur.be/nieuws/904575/vp-team-van-de-heenronde-dit-zijn-de-uitblinkers-van-eerste-seizoenshelft.html?itm_source=www.voetbalprimeur.be&amp;itm_medium=highlighted-content">VP Team van de heenronde: Dit zijn de uitblinkers van eerste seizoenshelft</a></aside>
      <p><b>Overal goals</b><br/>Mbokani had uiteindelijk drie clubs nodig om aan 100 doelpunten in de JPL te komen. Opvallend genoeg heeft Mbokani geen 'favoriete' club om voor te scoren. De Congolees scoorde zowel voor Standard als voor <a href="https://www.voetbalprimeur.be/clubs/rsc-anderlecht?utm_source=doorlink&amp;utm_medium=doorlink&amp;utm_campaign=doorlink">Anderlecht</a> tot dusver 38 keer. Al had hij er bij Standard wel meer minuten voor nodig (6.744 minuten versus 4.789 minuten bij Anderlecht).</p>
      <p>Bij Antwerp zit Mbokani momenteel aan 24 doelpunten, al lijkt hij niet van plan om te stoppen met scoren. De Congolees wist dit seizoen al dertien keer de netten te doen trillen in de competitie. Vorig seizoen kwam Mbokani aan 'amper' elf doelpunten.</p>
      <p><b>De topschutterslijst</b><br/>Mbokani zit dus aan honderd doelpunten, maar lijkt niet meteen te moeten hopen van een plekje in de top tien-ranking. De nu al 34-jarige spits zal daarvoor nog minstens 39 keer moeten scoren.</p>
      <p>1. Erwin Vandenbergh (256 goals)<br/>2. Jan Ceulemans (229 goals)<br/>3. Marc Degryse (197 goals)<br/>4. Alex Czerniatynski (182 goals)<br/>5. Willy Wellens (159 goals)<br/>6. Patrick Goots (157 goals)<br/>7. Gert Verheyen (157 goals)<br/>8. Josip Weber (151 goals)<br/>9. Francis Severeyns (151 goals)<br/>10. Gunter Hofmans (139 goals)</p>
    </article>
  </body>
</html>