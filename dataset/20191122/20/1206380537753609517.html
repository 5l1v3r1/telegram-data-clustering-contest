<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.extra.cz/debbi-lambora-zach-a-fialova-kdo-ma-nejvetsi-sanci-vyhrat-tvoje-tvar-ma-znamy-hlas"/>
    <meta property="og:site_name" content="eXtra.cz"/>
    <meta property="article:published_time" content="2019-11-22T20:31:00+00:00"/>
    <meta property="og:title" content="Debbi, Lambora, Zach a Fialová: Kdo má největší šanci vyhrát Tvoje tvář má známý hlas"/>
    <meta property="og:description" content="Show Tvoje tvář má známý hlas se v sobotu dočká velkého finále. O vítězství budou bojovat Debbi (26), Marek Lambora (24), Kateřina Marie Fialová (22) a Roman Zach (46). Kdo má největší šanci z pódia odejít jako vítěz?"/>
  </head>
  <body>
    <article>
      <h6 class="kicker">finále</h6>
      <h1>Debbi, Lambora, Zach a Fialová: Kdo má největší šanci vyhrát Tvoje tvář má známý hlas</h1>
      <address><time datetime="2019-11-22T20:31:00+00:00">22 Nov 2019, 20:31</time> by <a rel="author">Eliška Reiglová</a></address>
      <slideshow>
        <figure>
          <img src="https://www.extra.cz/images/thumbs/97/98/9798e59-247517-pjimage-0d0000000-0d0000000-1d0000000-1d0000000-sector_2560x0-shrink.jpg"/>
          <figcaption>Finalisté show Tvoje tvář má známý hlas.<cite>extra.cz</cite></figcaption>
        </figure>
        <figure>
          <img src="https://www.extra.cz/images/thumbs/e0/46/e046896-246315-1-2560x0-shrink.jpg"/>
          <figcaption>Kateřina Marie Fialová se probojovala do finále.<cite>Facebook.com</cite></figcaption>
        </figure>
        <figure>
          <img src="https://www.extra.cz/images/thumbs/8d/23/8d23cb2-241107-2019-08-22-tvoje-tvar-1631-r-2560x0-shrink.jpg"/>
          <figcaption>Roman Zach bude bojovat o vítězství.<cite>tv nova</cite></figcaption>
        </figure>
        <figure>
          <img src="https://www.extra.cz/images/thumbs/27/a6/27a66af-240121-69755053-2403998936380040-392939-2560x0-shrink.jpg"/>
          <figcaption>Marek Lambora má šanci vyhrát.<cite>TV Nova</cite></figcaption>
        </figure>
        <figcaption>
          <a href="https://www.extra.cz/debbi-lambora-zach-a-fialova-kdo-ma-nejvetsi-sanci-vyhrat-tvoje-tvar-ma-znamy-hlas/galerie/4">+ Dalších 6 fotografií</a>
        </figcaption>
      </slideshow>
      <p>
        <b>Show Tvoje tvář má známý hlas se v sobotu dočká velkého finále. O vítězství budou bojovat Debbi (26), Marek Lambora (24), Kateřina Marie Fialová (22) a Roman Zach (46). Kdo má největší šanci z pódia odejít jako vítěz?</b>
      </p>
      <p><a href="https://www.extra.cz/tema/tvoje-tvar-ma-znamy-hlas">Tvoje tvář má známý hlas</a> se řítí do finále. Svůj boj o celkové vítězství svede čtveřice finalistů, ostatní soutěžící, jejichž body na postup do finále nestačily, si nesoutěžně zazpívají duety.</p>
      <p>Benjamínek pořadu <a href="https://www.extra.cz/tema/katerina-marie-fialova">Kateřina Marie Fialová</a> byla zpočátku soutěžící, kterou diváci na výhru rozhodně netipovali. Její šance na výhru se ale postupně začaly zvedat a především po bravurně odzpívané písni Seňorita od <a href="https://www.extra.cz/tema/camila-cabello">Camily Cabello</a> si někteří diváci myslí, že právě ona se stane absolutním vítězem. Ve finále bude zpívat píseň The Greatest od zpěvačky <a href="https://www.extra.cz/tema/sia">Sii</a>.</p>
      <p>Především mladší divačky budou ve finále fandit herci <a href="https://www.extra.cz/tema/marek-lambora">Marku Lamborovi</a>. Ten v show předvedl hned několik skvělých proměn, nepochybně tou nejlepší však byla ta v zpěvačku <a href="https://www.extra.cz/tema/cher">Cher</a>, kterou dokázal dokonale napodobit. Ve finále se promění v <a href="https://www.extra.cz/tema/prince">Prince</a> a zazpívá píseň Cream.</p>
      <related>
        <a href="https://www.extra.cz/mezi-katerinou-marii-fialovou-a-milanem-peroutkou-to-bude-na-parketu-jiskrit-v-realu-je-to-jinak"/>
      </related>
      <p>Podle komentářů na sociálních sítích má největší fanouškovskou základnu zpěvačka <a href="https://www.extra.cz/tema/debbi">Debbi</a>. Ve Tváři se jí povedlo napodobit specifický hlas zpěvačky <a href="https://www.extra.cz/tema/christina-aguilera">Christiny Aguilery</a> a ke svému dokonalému zpěvu navíc přidala i několik svůdných pohybů. V sobotu se promění na divu <a href="https://www.extra.cz/tema/beyonce">Beyoncé</a> a zazpívá píseň If I Were a Boy.</p>
      <p>Do finále se dostal i herec <a href="https://www.extra.cz/tema/roman-zach">Roman Zach</a>, jehož interpretace písně skupiny <a href="https://www.extra.cz/tema/rammstein">Rammstein</a> byla podle porotců tou nejlepší, kterou v show kdy viděli. Na finále si vybral píseň <a href="https://www.extra.cz/tema/lionel-richie">Lionela Richieho</a> Say You, Say Me. Právě Zach je mužským favoritem diváků, což ho staví do souboje s diváckou favoritkou Debbi.</p>
      <h3>Zklamání fanoušků</h3>
      <p>Až překvapivá spousta diskutujících na sociální síti tvrdí, že jednoho člena finálové čtveřice by měl nahradit <a href="https://www.extra.cz/tema/robert-urban">Robert Urban</a>. Jeho talent prý v soutěži zůstal nedoceněný a možnost bojovat o výhru mu podle diváků měla být poskytnuta.</p>
    </article>
  </body>
</html>