<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/vesti/svet/berluskoni-u-bolnici-nakon-pada-na-kongresu-epp-a-u-zagrebu/"/>
    <meta property="og:site_name" content="Krstarica"/>
    <meta property="article:published_time" content="2019-11-22T20:35:00+00:00"/>
    <meta property="og:title" content="Berluskoni u bolnici nakon pada na kongresu EPP-a u Zagrebu"/>
    <meta property="og:description" content="RIM - Bivši italijanski premijer Silvio Berluskoni hospitalizovan je nakon što je pao na kongresu Evropske narodne stranke u Zagrebu, pišu danas"/>
  </head>
  <body>
    <article>
      <h1>Berluskoni u bolnici nakon pada na kongresu EPP-a u Zagrebu</h1>
      <address><time datetime="2019-11-22T20:35:00+00:00">22 Nov 2019, 20:35</time> by <a rel="author" href="https://www.krstarica.com/author/tanjug/" target="_blank">Tanjug</a></address>
      <figure>
        <img src="https://www.krstarica.com/wp-content/uploads/2019/11/521087-750x430.jpg"/>
        <figcaption>Foto: Tanjug/Vikipedia, ilustracija</figcaption>
      </figure>
      <p>RIM – Bivši italijanski premijer Silvio Berluskoni hospitalizovan je nakon što je pao na kongresu Evropske narodne stranke u Zagrebu, pišu danas talijanski mediji.</p>
      <p>Berluskoni (83) je nezgodu doživeo u četvrtak na završetku kongresa evropskih narodnjaka, objavili su Korijere dela Sera i drugi mediji.</p>
      <p>Nekoliko dana bi trebalo da provede u bolnici La Madonina u Milanu radi lekarskih pretraga, pišu listovi.</p>
      <p>Izvori iz Berluskonijeve stranke Forca Italia navode da politički veteran nije pretrpeo ozbiljne povrede.</p>
      <p>„Nisu slomljeni kuk, ključna kost, potkolenične ili druge kosti“, naveli su izvori, preneo je portal Index.hr.</p>
      <p>U poslednje vreme Berluskoni ima zdravstvenih problema. Podvrgnut je operaciji srca 2016, a ove godine je dva puta operisan, prvi put zbog preponske kile, a drugi put zbog opstrukcije creva.</p>
      <p>(Tanjug)</p>
    </article>
  </body>
</html>