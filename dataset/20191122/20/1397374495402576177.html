<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportske.net/vest/kosarka/hornetsi-krecu-u-stvaranje-novog-tima-prva-meta-sjajni-centar-393467.html?utm_source=feedburner&amp;utm_medium=feed&amp;utm_campaign=Feed%3A+Sportske+%28Sportske.net+-+Najnovije+Vesti%29&amp;hl=en"/>
    <meta property="og:site_name" content="SPORTSKE NET"/>
    <meta property="article:published_time" content="2019-11-22T20:15:00+00:00"/>
    <meta property="og:title" content="Hornetsi kreću u stvaranje novog tima, prva meta sjajni centar?"/>
    <meta property="og:description" content="Ekipa iz Šarlota je tokom leta doživela velike promene i praktično kreće od nule."/>
  </head>
  <body>
    <article>
      <h1>Hornetsi kreću u stvaranje novog tima, prva meta sjajni centar?</h1>
      <h2>Ekipa iz Šarlota je tokom leta doživela velike promene i praktično kreće od nule.</h2>
      <address><time datetime="2019-11-22T20:15:00+00:00">22 Nov 2019, 20:15</time> by <a rel="author">Nikola Miloradović</a></address>
      <p>Hornetsi su doživeli velike promene, napustio ih je najbolji igrač u istoriji franšize Kemba Voker.<br/><br/>On je otišao u Boston, a kao zamena za njega stigao je Teri Rozir.<br/><br/>Džeremi Lemb je u Indijani, pojavili su se neki novi momci poput krilnog centra Pi Džej Vošingtona, dok u sve ozbiljnijeg igrača stasava i Devonte Grejem.<br/><br/>Najplaćeniji igrač u klubu je definitivno Nikola Batum sa 25,5 miliona koje će zaraditi ove sezone, ali uprava planira da se reši najiskusnijih igrača poput njega i Marvina Vilijamsa i posveti se mladim igračima.<br/><br/>Svesni su da im najviše škripi na centarskoj poziciji, gde u opcije Bijombo, Vili Ernangomez i Kodi Zeler, pa su rešeni da u svoje redove presele Andrea Dramonda.<br/><br/>Jedan od najboljih centara lige ima jako dobru sezonu u Detroitu, ali se čini da Pistonsi nemaju kvalitet ni za plej-of, a kamoli nešto više, pa bi Dramond mogao da potraži izlaz.<br/><br/>On će narednog leta imati opciju da ostane u "Motor sitiju" još godinu dana, ili da se okuša u slobodnim vodama, a Šarlot će kako vreme bude odmicalo sve agresivnije napadati njegov potpis.</p>
      <p>Izvor: Sportske.net</p>
      <related>
        <h4>Povezane vesti</h4>
        <a href="https://www.sportske.net/vest/kosarka/pedja-stojakovic-protiv-bobija-dzeksona-divac-kristi-i-ostali-u-neverici-393445.html"/>
        <a href="https://www.sportske.net/vest/kosarka/mocni-janis-rekordom-osvezio-karmelovo-secanje-393397.html"/>
        <a href="https://www.sportske.net/vest/kosarka/povreda-vucevica-orlando-bez-najboljeg-igraca-do-kraja-godine-393391.html"/>
        <a href="https://www.sportske.net/vest/kosarka/zamislite-tandem-janis-i-bogi-393380.html"/>
        <a href="https://www.sportske.net/vest/kosarka/gasol-nije-vise-clan-portlanda-393341.html"/>
      </related>
    </article>
  </body>
</html>