<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.moviezine.se/nyheter/en-biografi-om-michael-jackson-ar-pa-gang"/>
    <meta property="og:site_name" content="MovieZine"/>
    <meta property="article:published_time" content="2019-11-22T20:30:00+00:00"/>
    <meta property="og:title" content="En biografi om Michael Jackson är på gång"/>
    <meta property="og:description" content="Efter Queen och Elton John är det dags för kungen av pop att få en egen film."/>
  </head>
  <body>
    <article>
      <h1>En biografi om Michael Jackson är på gång</h1>
      <address><time datetime="2019-11-22T20:30:00+00:00">22 Nov 2019, 20:30</time> by <a rel="author">MovieZine</a></address>
      <p>
        <b>Efter Queen och Elton John är det dags för kungen av pop att få en egen film.</b>
      </p>
      <p>Förra årets stora hit "Bohemian Rhapsody" och vårens "Rocketman" var bara början på vågen av musikaliska biopics.</p>
      <p>Snart är det dags att rikta rampljuset mot The King of Pop. Producenten Graham King ("Bohemian Rhapsody") har skrivit avtal med Jacksons dödsbo om rättigheterna till hans liv och hans musik. John Logan ("Gladiator" och "The Aviator") skriver manus.</p>
      <p><a href="https://deadline.com/2019/11/michael-jackson-movie-bohemian-rhapsody-producer-john-logan-graham-king-1202792922/">Deadline</a> berättar att det inte blir någon "städad" filmatisering. Vi kan anta att såväl toppar och dalar ur den pågade artistens liv och karriär kommer få plats.</p>
      <p>Det framgår dock inte hur och om filmen väljer att bemöta de pedofilrykten som har förföljt Jackson under hans karriär. Tidigare i år kom <a href="https://www.moviezine.se/series/leaving-neverland">dokumentären "Leaving Neverland"</a> där stjärnan anklagades för flera fall av sexuellt utnyttjande av barn.</p>
      <p>Michael Jackson slog igenom som barnstjärna i popgruppen Jackson 5 med sina bröder. Under 1980-talet blev han enormt framgångsrik på egen hand. Förutom musiken hamnade snart fokus på hans fysiska förvandling, och Jackson figurerade ofta i skvallertidningarna. Han dog år 2009, 50 år gammal.</p>
      <related>
        <h4>Relaterade artiklar</h4>
        <a href="https://www.moviezine.se/nyheter/vad-hande-egentligen-hemma-hos-michael-jackson"/>
        <a href="https://www.moviezine.se/nyheter/streama-michael-jackson-dokumentaren-leaving-neverland"/>
        <a href="https://www.moviezine.se/nyheter/aretha-franklin-biografi-slapps-sommaren-2020"/>
        <a href="https://www.moviezine.se/nyheter/artistskildringar-pa-bio-darfor-faller-musik-biopics-ofta-platt"/>
        <a href="https://www.moviezine.se/nyheter/bee-gees-ska-till-bioduken-igen"/>
      </related>
    </article>
  </body>
</html>