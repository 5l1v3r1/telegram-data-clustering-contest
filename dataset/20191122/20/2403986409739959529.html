<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/lifestyle/meni_bulo_bolyache_i_nepriyemno_vodnochas__lyudmila_ignatenko_pro_serial_chornobil_n1238201"/>
    <meta property="og:site_name" content="24 Канал"/>
    <meta property="article:published_time" content="2019-11-22T20:22:00+00:00"/>
    <meta property="og:title" content="Мені було боляче і неприємно водночас, – Людмила Ігнатенко про серіал &quot;Чорнобиль&quot;"/>
    <meta property="og:description" content="Жінка, яка стала прототипом героїні з &quot;Чорнобиля&quot; розповіла, чому їй довелося переїхати зі столиці після виходу міні-серіалу. Вона тікала від надмірного інтересу журналістів, які безцеремонно ломилися до її квартири. І від тих історій, які перекрутили на власний манер."/>
  </head>
  <body>
    <article>
      <h1>Мені було боляче і неприємно водночас, – Людмила Ігнатенко про серіал "Чорнобиль"</h1>
      <address><time datetime="2019-11-22T20:22:00+00:00">22 Nov 2019, 20:22</time> by <a rel="author" href="https://24tv.ua/marina_dzhura_tag7228/" target="_blank">Марина Джура</a></address>
      <p>
        <b>Жінка, яка стала прототипом героїні з "Чорнобиля" розповіла, чому їй довелося переїхати зі столиці після виходу міні-серіалу. Вона тікала від надмірного інтересу журналістів, які безцеремонно ломилися до її квартири. І від тих історій, які перекрутили на власний манер.</b>
      </p>
      <p>Людмила Ігнатенко вперше, після виходу рейтингового міні-серіалу "Чорнобиль" розповіла, як склалося її реальне життя. Вперше після екранізації  вона наважилася на <a href="https://www.bbc.com/russian/av/media-50518456?fbclid=IwAR0GYUOiqa_jeQoXJSTuQGVOFypJ_16--Sl6S-SUV5WlcWP2jjH5W5yQ7Qw">інтерв'ю</a> з журналістами BBC. </p>
      <blockquote>Читайте також: <a href="https://24tv.ua/lifestyle/zirka_doktora_hausa_zyavivsya_v_pershomu_tizeri_komediynogo_serialu_pyata_avenyu_vid_hbo_video_n1235647">Зірка "Доктора Хауса" з'явився в першому тизері комедійного серіалу "П'ята авеню" від HBO: відео</a></blockquote>
      <figure>
        <img src="https://24tv.ua/resources/photos/news/620_DIR/201911/1238201_10198188.png?201911195637"/>
      </figure>
      <p>
        <i>Архівні фото з весілля Людмили та Василя Ігнатенків /кадри з інтерв'ю для кореспондентів BBC</i>
      </p>
      <p>Два роки тому їй зателефонувала представниця HBO і попросила стати консультантом у створенні фільму про Чорнобиль. Не знаючи істиних мотивів режисерів, вона не стала суперечити. Раніше батьки покійного чоловіка вмовляли жінку погодитися на пропозицію білоруської письменниці створити книгу з автобіографічною історією. Людмила була категорично проти публічно ділитися сокровенним, але батькам Василя відмовити не могла. </p>
      <p>Людмилі Ігнатенко декілька разів телефонували з HBO і запитувала про певні деталі. На цьому її участь у розробці фільму завершилася, як думала сама жінка. Про свою ключову роль Людмила Ігнатенко дізналася з реклами, вже тоді, коли фільм було знято. </p>
      <figure>
        <img src="https://24tv.ua/resources/photos/news/620_DIR/201911/1238201_10198176.png?201911195214"/>
        <figcaption>Людмила Ігнатенко, дружина пожежника Василя / кадри з інтерв'ю для кореспондентів BBC</figcaption>
      </figure>
      <p>Після оприлюднення серіалу жінка потерпала від надмірної уваги журналістів, які постійно пильнували за її квартирою. Проте найбільше болю їй завдало хибне висвітлення її життя. Історії змальовані у серіалі "Чорнобиль" не з її слів. </p>
      <aside>Знімальна група декілька разів спілкувалася з Людмилою до, під час та після зйомок, щоб ознайомити її з проєктом та інтерпритацією її історії в серіалі. Під час спілкування вона жодного разу не висловила спротиву у використанні її історії чи історії її чоловіка Василя,<cite>– висловили коментарі стосовно ситуації представники HBO. </cite></aside>
      <p>Аби більше не боятися чергового сплеску уваги до своєї персони, влітку 2019 року Людмила Ігнатенко переїхала до матері у селище під Києвом. </p>
      <aside>Знаєте, життя таке швидкоплинне. Минуло це життя. Вже не замислюєшся над тим, що про тебе пишуть, що про тебе говорять. Уже не звертаєш уваги, бо часу на це немає,<cite>– зізналася жінка в інтерв'ю. </cite></aside>
      <figure>
        <img src="https://24tv.ua/resources/photos/news/620_DIR/201911/1238201_10198198.jpg?201911200017"/>
        <figcaption>Людмила та Василь Ігнатенки / кадри з міні-серіалу "Чорнобиль"</figcaption>
      </figure>
    </article>
  </body>
</html>