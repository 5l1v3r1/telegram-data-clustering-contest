<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mgronline.com/china/detail/9620000112121"/>
    <meta property="og:site_name" content="MGR Online"/>
    <meta property="article:published_time" content="2019-11-22T04:44:00+00:00"/>
    <meta property="og:title" content="หอการค้าเรือสมุทรโลก ICS เปิดสนง.ในฮ่องกง ขณะอิทธิพลทางทะเลของจีนมาแรงสะท้านพิภพ"/>
    <meta property="og:description" content="สภาหอการค้าขนส่งทางเรือ ชื่อย่อ ICS) เปิดสำนักงานในต่างแดนแห่งแรกที่ฮ่องกง รับกระแสที่จีนกำลังเรืองอำนาจในภาคการเดินเรือสมุทร"/>
  </head>
  <body>
    <article>
      <h1>หอการค้าเรือสมุทรโลก ICS เปิดสนง.ในฮ่องกง ขณะอิทธิพลทางทะเลของจีนมาแรงสะท้านพิภพ</h1>
      <address><time datetime="2019-11-22T04:44:00+00:00">22 Nov 2019, 04:44</time> by <a rel="author">ผู้จัดการออนไลน์</a></address>
      <figure>
        <img src="https://mpics.mgronline.com/pics/Images/562000011599901.JPEG"/>
        <figcaption>OOCL Hong Kong หนึ่งในเรือขนส่งตู้สินค้าที่ใหญ่ที่สุดในโลก เทียบท่าในฮ่องกป้นครั้งแรกเมื่อเดือนก.ค. 2019 (ภาพ เซาท์ ไชน่า มอร์นิ่ง โพสต์/ Winson Wong)</figcaption>
      </figure>
      <p><b><i>เซาท์ ไชน่า มอร์นิ่ง โพสต์--</i>สภาหอการค้าขนส่งทางเรือ (<i>International Chamber of Shipping ชื่อย่อ ICS)</i> ซึ่งเป็นองค์กรคุ้มครองผลประโยชน์ของเจ้าของเรือขนส่งสินค้าทั่วโลก เปิดสำนักงานในต่างแดนแห่งแรกที่ฮ่องกง รับกระแสที่จีนกำลังเรืองอำนาจในภาคการเดินเรือสมุทร</b><br/><br/><i>ICS</i> ได้เปิดสำนักงานติดต่อประสานงานกับจีนในฮ่องกงเมื่อวานนี้(21 พ.ย.) โดยมีประธานคณะผู้บริหารเขตปกครองพิเศษแห่งฮ่องกง แคร์รี่ แลม เข้าร่วมในพิธี ในขั้นเบื้องต้นสำนักงานติดต่อประสานงานของ ICS แห่งนี้มีสต๊าฟทำงานเพียง 1 คน คือนักกฎหมายด้านทะเล <br/><br/>เป้าหมายการจัดตั้งสำนักงานฯคือ สร้างสัมพันธ์ที่ใกล้ชิดกับกลุ่มเจ้าของเรือขนส่งสินค้าจีนและผู้คุมกฎในภาคนี้เนื่องจากอิทธิพลจีนในภาคอุตสาหกรรมนี้กำลังมาแรง เลขาธิการใหญ่ของ <i>ICS</i> นาย Guy Platten กล่าว <br/><br/>“ฮ่องกงเป็นประตูสู่จีน และเราก็ต้องการสร้างสัมพันธ์ที่ใกล้ชิดกับกลุ่มเจ้าของเรือและผู้คุมกฎทางทะเลในจีน” Platten กล่าวให้สัมภาษณ์กับเซาท์ ไชน่า มอร์นิ่ง โพสต์ <br/><br/>กลุ่มบริษัทให้เช่าเรือจีน ซึ่งซื้อเรือและปล่อยเช่าภายใต้สัญญาระยะยาวกับสายจัดส่งสินค้า (shipping lines) กำลังขยายตัวอย่างรวดเร็วและขึ้นแท่นใหญ่ที่สุดในโลก<br/><br/>อุตสาหกรรมต่อเรือจีนเป็นคู่แข่งตัวเอ้ของญี่ปุ่นและเกาหลีใต้ ขณะนี้ 6 ใน 10 ท่าเทียบตู้สินค้าชั้นนำโลก (container ports) อยู่ในจีนโดยไม่รวมฮ่องกง ข้อมูล ณ กลางปี 2019 บริษัทวิเคราะห์ภาคเดินเรือสมุทร Vessels Value ประเมินว่าฝูงเรือเชิงพาณิชย์ของจีนมีมูลค่าสูงเป็นอันดับสองของโลก ตามหลังกรีซ<br/><br/><i>ICS </i>เป็นสมาคมการค้าระหว่างประเทศรายหลักในภาคออุตสาหกรรมเดินเรือสมุทร แต่สมาคมเจ้าของเรือสัญญาติจีน ไม่ได้เป็นสมาชิก ICS <br/><br/>การที่ ICS เข้ามาตั้งสำนักงานตัวแทนในฮ่องกง เกิดขึ้นในจังหวะเวลาที่อุตสาหกรรมชิปปิ้งในฮ่องกง กำลังถูกปรับรูปโฉมโครงสร้างใหม่เนื่องจากอิทธิพลในภาคอุตสาหกรรมฯนี้ของจีนกำลังสูงขึ้นๆ โดยจะโพกัสไปที่การจัดบริการให้แก่จีน</p>
    </article>
  </body>
</html>