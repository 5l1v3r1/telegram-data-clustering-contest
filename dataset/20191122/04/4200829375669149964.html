<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fotomac.com.tr/yeni-malatyaspor/2019/11/22/jahovicden-fenerbahceye-gozdagi-kazanacagiz"/>
    <meta property="og:site_name" content="FotoMaç"/>
    <meta property="article:published_time" content="2019-11-22T04:50:29+00:00"/>
    <meta property="og:title" content="Jahovic'den Fenerbahçe'ye gözdağı! &quot;Kazanacağız&quot;"/>
    <meta property="og:description" content="Yeni Malatya'nın golcüsü Jahovic, Fenerbahçe'ye gözdağı verdi: “Biz yine aynı sistemimizi, aynı mentaliteyi sahaya süreceğiz. Fenerbahçe maçını kazanarak, üst sıraları zorlayacağız ve hep böyle devam edecek.”"/>
  </head>
  <body>
    <article>
      <h1>Jahovic'den <u><a href="https://www.fotomac.com.tr/haberleri/fenerbahce?id=9316178f-018b-4b4e-b0de-2d6a0a877665">Fenerbahçe</a></u>'ye gözdağı! "Kazanacağız"</h1>
      <h2>Yeni Malatya'nın golcüsü Jahovic, <u><a href="https://www.fotomac.com.tr/haberleri/fenerbahce?id=9316178f-018b-4b4e-b0de-2d6a0a877665">Fenerbahçe</a></u>'ye gözdağı verdi: “Biz yine aynı sistemimizi, aynı mentaliteyi sahaya süreceğiz. Fenerbahçe maçını kazanarak, üst sıraları zorlayacağız ve hep böyle devam edecek.”</h2>
      <address>
        <time datetime="2019-11-22T04:50:29+00:00">22 Nov 2019, 04:50</time>
      </address>
      <p>Süper<b> </b>Lig'de 5 maçtır bileği bükülmeyen Y.<u><a href="https://www.fotomac.com.tr/haberleri/malatyaspor?id=d294196c-df90-406b-b6ce-5e5222ab57f4">Malatyaspor</a></u>'da 12 golle en skorer isim olan Adis Jahovic, F.Bahçe'yi evlerinde devirip üst sıraları zorlayacaklarını savundu. Ligde son 2 maçta deplasmanda 1 puanla ayrıldıklarını hatırlatan 32 yaşındaki golcü, "K.Paşa maçında rakibimiz 10 kişi kaldıktan sonra son dakikada yediğimiz bir gol var. <u><a href="https://www.fotomac.com.tr/haberleri/goztepe?id=4e112b09-05fb-4161-adda-8289974154fe">Göztepe</a></u> maçında bir topumuz direkten döndü. O maçları galibiyetle bitirebilirdik ama şu an önümüze bakacağız. F.Bahçeyi yenip, üst sıraları zorlayacağız" dedi.</p>
      <p>
        <b>ÖNEMLİ OLAN TAKIMIN KAZANMASI</b>
      </p>
      <p>"<u><a href="https://www.fotomac.com.tr/haberleri/fenerbahce?id=9316178f-018b-4b4e-b0de-2d6a0a877665">Fenerbahçe</a></u> çok iyi bir takım, taktiksel de sahada iyi duruyorlar" diyen Jahovic, "Biz yine aynı sistemimizi, mentaliteyi sahaya süreceğiz. Kazanarak, üst sıraları zorlayacağız ve hep böyle devam edecek" yorumunu yaptı. Bir gazetecinin, "Performansında düşüş var mı?" sorusuna Makedon santrfor, "K.Paşa'ya gol attıktan sonra Göztepe'yi boş geçtim. Burada konuşmamız gereken önemli şeylerden biri; Y.Malatya'nın performansı, takımın maç kazanması. Ben atarım atmam, önemli olan takımımızın kazanmasıdır" yanıtını verdi.</p>
    </article>
  </body>
</html>