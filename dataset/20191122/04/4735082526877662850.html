<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rp.pl/Dyplomacja/191129801-Okrety-wojenne-USA-w-poblizu-wysp-ktore-Chiny-uwazaja-za-swoje.html"/>
    <meta property="og:site_name" content="Rzeczpospolita"/>
    <meta property="article:published_time" content="2019-11-22T04:08:29+00:00"/>
    <meta property="og:title" content="Okręty wojenne USA w pobliżu wysp, które Chiny uważają za swoje"/>
    <meta property="og:description" content="Okręty wojenne USA dwukrotnie, w ciągu ostatnich dni, przepłynęły w pobliżu wysp na Morzu Południowochińskim, które są przedmiotem sporów terytorialnych między Chinami a kilkoma innymi krajami Azji Południowo-Wschodniej."/>
  </head>
  <body>
    <article>
      <h1>Okręty wojenne USA w pobliżu wysp, które Chiny uważają za swoje</h1>
      <address><time datetime="2019-11-22T04:08:29+00:00">22 Nov 2019, 04:08</time> by <a rel="author">arb</a></address>
      <p>
        <b>Okręty wojenne USA dwukrotnie, w ciągu ostatnich dni, przepłynęły w pobliżu wysp na Morzu Południowochińskim, które są przedmiotem sporów terytorialnych między Chinami a kilkoma innymi krajami Azji Południowo-Wschodniej.</b>
      </p>
      <p>Chodzi o archipelag Spratly i Wyspy Paracelskie, które Chiny uważają za część swojego terytorium a wody wokół nich - za swoje wody terytorialne. Roszczenia do wysp przedstawiają jednak również Wietnam, Filipiny, Malezja i Brunei.</p>
      <p>Z kolei USA obawiają się, że Chiny kontrolując wyspy mogą ograniczyć prawo swobodnej żeglugi na wodach, które Stany Zjednoczone uznają za międzynarodowe. W związku z tym Amerykanie regularnie przeprowadzają na tych wodach misje mające podkreślić prawo do swobodnej żeglugi na tych akwenach.</p>
      <p>Każde pojawienie się okrętów USA w pobliżu wysp wywołuje protest Chin.</p>
      <p>Relacje między USA a Chinami są obecnie napięte. Od 2018 roku oba kraje prowadzą wojnę handlową.</p>
      <p>Rzecznik amerykańskiej Siódmej Floty, kmdr. Reann Mommsen poinformował, że okręty USA w środę i czwartek przepłynęły w pobliżu Wysp Paracelskich i rafy Mischief znajdującej się w pobliżu <a href="https://www.rp.pl/article/20191118/SWIAT/191119538">wysp Spratly.</a></p>
    </article>
  </body>
</html>