<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aksam.com.tr/teknoloji/telegramin-kurucusu-uyardi-fotograflarinizin-yayilmasini-istemiyorsaniz-whatsappi-hemen-silin/haber-1023943?utm_referrer=https%3A%2F%2Fzen.yandex.com"/>
    <meta property="og:site_name" content="Akşam"/>
    <meta property="article:published_time" content="2019-11-22T04:11:00+00:00"/>
    <meta property="og:title" content="Telegram'ın kurucusu uyardı: Fotoğraflarınızın yayılmasını istemiyorsanız WhatsApp'ı hemen silin!"/>
    <meta property="og:description" content="Rus programcı Pavel Durov tarafından 2013 yılında yayınlanan anlık mesajlaşma uygulaması Telegram, WhatsAppa rakip olacağa benziyor. Geçtiğimiz günlerde 335.000 abone sayısıyla çarpıcı bir çıkış yapan Telegramın kurucusu Pavel Durov, Tüm fotoğraflarınızın ve mesajlarınızın bir gün herkese açık bir şekilde paylaşılmasını istemiyorsanız WhatsAppı silin ifadelerini kullandı."/>
  </head>
  <body>
    <article>
      <h1>Telegram'ın kurucusu uyardı: Fotoğraflarınızın yayılmasını istemiyorsanız WhatsApp'ı hemen silin!</h1>
      <h2>Rus programcı Pavel Durov tarafından 2013 yılında yayınlanan anlık mesajlaşma uygulaması Telegram, WhatsAppa rakip olacağa benziyor. Geçtiğimiz günlerde 335.000 abone sayısıyla çarpıcı bir çıkış yapan Telegramın kurucusu Pavel Durov, Tüm fotoğraflarınızın ve mesajlarınızın bir gün herkese açık bir şekilde paylaşılmasını istemiyorsanız WhatsAppı silin ifadelerini kullandı.</h2>
      <address>
        <time datetime="2019-11-22T04:11:00+00:00">22 Nov 2019, 04:11</time>
      </address>
      <p>Telegramın kurucusu Pavel Durov yaptığı açıklama ile WhatsApp kullanıcılarını tedirgin etti. Durov: Tüm fotoğraflarınızın ve mesajlarınızın bir gün herkese açık bir şekilde paylaşılmasını istemiyorsanız WhatsAppı silin sözleriyle popüler mesajlaşma uygulamasını kullananları korkuttu.</p>
      <figure>
        <img src="https://cdn2.aksam.com.tr/aksam/fotogaleri/haber_icerik/images/211120192200310445241.jpg"/>
      </figure>
      <p>Dünya çapında 200 milyon aylık aktif kullanıcıya sahip olan platform, WhatsApp'ın 1,6 milyarlık devasa kullanıcı tabanı yanında oldukça mütevazi kalıyor. Elbette bu sayılar, Telegramın WhatsAppa sağlam bir alternatif olmasını engellemiyor. Durovun WhatsAppın güvenli olmadığı yönündeki açıklamaları ise ilk değil.</p>
      <p>Rus girişimci, bu yılın başlarında WhatsAppta keşfedilen bir arka kapı üzerine, WhatsApptaki yeni güvenlik açığı şaşırtıcı değil. WhatsApp hiçbir zaman güvenli bir yer olmadı ifadelerini kullanarak, şirketin gizlilik odaklı bir hizmet haline gelmesi için, tüm pazarları kaybetme ve kendi ülkelerindeki yetkililerle çarpışma riskini göze almak zorunda olduğunu söylemişti.</p>
      <figure>
        <img src="https://cdn2.aksam.com.tr/aksam/fotogaleri/haber_icerik/images/211120192200420446250.jpg"/>
      </figure>
      <p>Rus istihbarat ajansı FSB, geçtiğimiz yıl Petersburg metro istasyonundaki bombalı terör saldırısı sonrasında Telegramdan kullanıcıların konuşma geçmişlerini teslim etmesini istemişti. Bu isteği reddeden Durov, kullanıcılarının güvenliğini riske atacak hiçbir veri paylaşımında bulunmayacaklarını ifade etmişti. Moskova hükümeti, teröristlerin saldırıyı organize etmek için Telegramı kullandığını düşünüyor.</p>
      <p>Bu hafta içinde platformda önemli bir güvenlik açığı keşfeden WhatsApp, kullanıcılardan uygulamanın en son sürümüne güncelleme yapmalarını istedi. Hindistan'da bulunan açık, hackerların içinde kötü amaçlı yazılım bulunan bir video ile kullanıcıların mesajlarına erişmesine olanak sağlıyordu. Facebook, bu hafta hatayı düzeltti; ancak uygulamanın daha eski bir sürümünü kullanan kişilerin hala risk altında olduğunu belirtiyor.</p>
    </article>
  </body>
</html>