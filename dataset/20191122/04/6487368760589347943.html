<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://femina.hu/hazai_sztar/byealex-felesege/"/>
    <meta property="og:site_name" content="FEMINA"/>
    <meta property="article:published_time" content="2019-11-22T04:50:05+00:00"/>
    <meta property="og:title" content="Fény derült ByeAlex valódi arcára - Ilyen valójában az X-Faktor mentora"/>
    <meta property="og:description" content="ByeAlex elárulta, milyen feleségre vágyik."/>
  </head>
  <body>
    <article>
      <h1>Fény derült ByeAlex valódi arcára - Ilyen valójában az X-Faktor mentora</h1>
      <h2>ByeAlex elárulta, milyen feleségre vágyik.</h2>
      <address><time datetime="2019-11-22T04:50:05+00:00">22 Nov 2019, 04:50</time> by <a rel="author">Orbán Violetta</a></address>
      <p><b>ByeAlexet</b> a nézők az X-Faktor legszigorúbb mentorának tartják, aki sosem rejti véka alá a véleményét, és keményen megmondja, mit gondol egy-egy versenyzőről. Az énekes a hétköznapi életben is szókimondó, azt viszont csak kevesen gondolnák róla, hogy imádja a kisbabákat, vagy egy feleségre vágyik. Ezt Lovász László Lakástalkshow című műsorában vallotta be, ami a Sony Max műsorán látható hat héten át minden hétköznap 22 órától.   </p>
      <p>A 35 éves sztár azt mondta, nem tud mit kezdeni a gyerekekkel, nem szereti, ha körülötte lógnak, nem érdeklik, nem váltanak ki belőle érzelmet, ellenben a kisbabákat nagyon cukinak tartja. </p>
      <blockquote>A kicsi babákat nagyon királynak tartom, az Instagramon is cuki babákat nézegetek,</blockquote>
      <p>meg kocsikat, órákat, tetoválásokat és kutyákat, de csak bullokat, harci kutyákat, mert én azt szeretem, ha egy kutya tökös, erős, agresszív. Nem vennék magamnak, mert nem tudnék róla gondoskodni, viszont ezeket a típusú kutyákat szeretem - osztotta meg a nézőkkel.</p>
      <p>El is érzékenyült, amikor Lovász László behozta a stúdióba a főszerkesztő héthetes kislányát, Pálmát, és ByeAlex karjába tette. </p>
      <p>- Nekem is kell egy! De cuki! Nagyon jó fej! Ez egy kicsi ember - lelkendezett a csöppségért. </p>
      <figure>
        <img src="https://kep.cdn.indexvas.hu/1/0/3045/30455/304557/30455753_9f5e6c6b4542967fab63bdbcec7d738f_wm.jpg"/>
        <figcaption>
          <cite>Fotó: Sony Max/Labancz Viktória</cite>
        </figcaption>
      </figure>
      <p>Az énekes arról is beszélt, hogy reméli, lesz felesége és gyereke, aki szeretné, ha kislány lenne, mert szerinte egy kislány jobban illene hozzá. Véleménye szerint egy fiút nem lehet nevelni.</p>
      <p>- Én nagyon konzervatív vagyok a négy fal között. Én hozom a pénzt, a feleségem, ő boldog, jár edzeni, vásárolgat, vigyáz a babákra, főz, megyünk nyaralni meg akárhova, amit csak akar - mesélte Lovász László műsorvezetőnek, aki szerint ehhez olyan nő kell, aki nem vágyik többre. </p>
      <p>- Mindegyik többet akar ennél. Akarják ezt is, de szeretnének 0-24-ben karriert építeni, mert különben ők értéktelenek. Pedig szerintem a nő attól a legértékesebb, ha jó családanya, jó feleség és jó anya. Ha a feleségemnek alkalmazottnak kellene valahol lennie úgy, hogy én dalszerző vagyok, és tévében szerepelek, akkor úgy érezném, hogy kudarcot vallottam az életemben.</p>
      <blockquote>Ne azért dolgozzon, hogy neki is haza kelljen pénzt hoznia, mert akkor én férfiként kudarcot vallottam. </blockquote>
      <p>ByeAlex ezt az otthon látott, apai példával magyarázta. Az édesapja 24 órázott biztonsági őrként, keveset keresett, de mindent megtett a családért. Hétköznapi figura volt, de a szemében férfiként hős volt, aki mindent megtett, hogy teljesítse a felesége kéréseit.</p>
      <figure>
        <img src="https://kep.cdn.indexvas.hu/1/0/3045/30455/304557/30455797_22446cde5fc782ca648a3484b50d695a_wm.jpg"/>
        <figcaption>
          <cite>Fotó: Sony Max/Labancz Viktória</cite>
        </figcaption>
      </figure>
      <p>Az X-Faktor mentora számára az is fontos, hogy a társa erős egyéniség legyen, a két elképzelés pedig nehezen találkozik. </p>
      <blockquote>Az erős nőket kedvelem, akiknek van tartásuk, okosak, szorgalmasak.</blockquote>
      <p>Nem szeretem a bénákat, meg az ingyenélőket sem. Egy ilyen nő nyilván szereti, ha saját privát szférája és saját karrierje van. Ő ettől ő, én meg emettől vagyok én, és van egy mi, de nem csak az utóbbi létezik. Nem tudom, hogy ez a jövőben hogyan fog működni, lehet, sehogy - konstatálta a Lakástalkshow-ban. </p>
      <h3>Gáspár Laci gyönyörű felesége</h3>
      <p>Gáspár Laci sokáig kereste az igazit, két házassága fulladt kudarcba, mígnem egy koncertje után megismerte Nikit, aki nagy rajongóként odament hozzá autogramot kérni. Hét éve alkotnak egy párt, és öt éve házasok, kisfiuk, Noel 2016-ban látta meg a napvilágot. A kicsinek két idősebb testvére van, Lacika 2011-ben, Mirjam 2002-ben született.</p>
      <figure>
        <img src="https://kep.index.hu/1/0/2995/29956/299566/29956605_2300031_23b0a3dbe4f482cb4a273ad8558a30fa_wm.jpg"/>
        <figcaption>
          <a href="https://femina.hu/hazai_sztar/gaspar-laci-felesege-foto/">Nézegess képeket! 5 kép<br/><b>Gáspár Laci felesége igazi bombázó ebben a ruhában - Alakját a modellek is irigyelhetik</b></a>
        </figcaption>
      </figure>
    </article>
  </body>
</html>