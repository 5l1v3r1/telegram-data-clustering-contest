<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837161-ukhl-ogolosila-kraschikh-trokh-gravtsiv-misyatsya-turniru"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-22T04:28:00+00:00"/>
    <meta property="og:title" content="УХЛ оголосила кращих трьох гравців місяця турніру"/>
    <meta property="og:description" content="КИЇВ. 22 листопада. УНН. Українська хокейна ліга продовжила традицію щомісячного вручення нагород кращим гравцям чемпіонату Української хокейної ліги …"/>
  </head>
  <body>
    <article>
      <h1>УХЛ оголосила кращих трьох гравців місяця турніру</h1>
      <address><time datetime="2019-11-22T04:28:00+00:00">22 Nov 2019, 04:28</time> by <a rel="author">Сергій Куркович</a></address>
      <p><b>КИЇВ. 22 листопада. УНН.</b> Українська хокейна ліга продовжила традицію щомісячного вручення нагород кращим гравцям чемпіонату Української хокейної ліги, інформує <b>УНН</b> з посиланням на сайт Ліги.</p>
      <p>Кращим воротарем жовтня став представник "Донбасу" Степан Горячевських. У 5 матчах голкіпер відбив 96,1 відсотків кидків, пропускаючи в середньому за гру менше однієї (0,90) шайби.</p>
      <p>Володарем нагороди кращому захисникові місяця став гравець "Кременчука" Ілля Бабрусев. У 6 матчах він набрав 7 (2 + 5) очок, видавши серію з 4 поспіль результативних матчів. В іграх проти "Дніпра" - прямого конкурента "городян" - Бабрусев заробив 2 (1 + 1) очки в двох матчах при грі в нерівних складах.</p>
      <p>Кращим нападаючим жовтня став форвард "Дніпра" Денис Василенков. У 7 матчах Василенков закинув 7 шайб і віддав 1 передачу при показнику корисності +6. У жовтні нападник відзначився хет-триком у ворота "Донбасу" і дублем проти "Кременчука" - в обох матчах його шайби стали переможними для херсонців.</p>
      <p>Автором кращої шайби місяця став нападник "Кременчука" Гліб Бондарук. У матчі проти "Дніпра" форвард підхопив шайбу в своїй зоні, обманними рухами по черзі обіграв двох захисників, і відправив шайбу під пасткою голкіперу херсонців.</p>
      <p>Як повідомлялося раніше, ХК "Донбас" був близьким до <a href="https://www.unn.com.ua/uk/news/1836321-seriya-bulitiv-ne-dozvolila-khk-donbas-viyti-v-superfinal-kontinentalnogo-kubku">виходу у Суперфінал Континентального кубку.</a></p>
    </article>
  </body>
</html>