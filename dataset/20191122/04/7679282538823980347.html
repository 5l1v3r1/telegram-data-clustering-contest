<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/bihar/story-16-flights-of-patna-airport-will-be-canceled-from-december-1-see-list-2862380.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-22T04:01:04+00:00"/>
    <meta property="og:title" content="एक दिसंबर से पटना एयरपोर्ट की 16 फ्लाइट रद्द रहेगी, देखें लिस्ट"/>
    <meta property="og:description" content="संभावित कोहरे को देखते हुए एक दिसंबर से पटना एयरपोर्ट की 16 फ्लाइट रद्द रहेगी। रद्द  होने वाले विमानों में इंडिगो की छह, गो एयर की आठ और स्पाइस जेट की दो उड़ानें शामिल हैं। गुरुवार की देर..."/>
  </head>
  <body>
    <article>
      <h1>एक दिसंबर से पटना एयरपोर्ट की 16 फ्लाइट रद्द रहेगी, देखें लिस्ट</h1>
      <address><time datetime="2019-11-22T04:01:04+00:00">22 Nov 2019, 04:01</time> by <a rel="author">हिन्दुस्तान टीम,पटना।</a></address>
      <p>संभावित कोहरे को देखते हुए एक दिसंबर से पटना एयरपोर्ट की 16 फ्लाइट रद्द रहेगी। रद्द  होने वाले विमानों में इंडिगो की छह, गो एयर की आठ और स्पाइस जेट की दो उड़ानें शामिल हैं। गुरुवार की देर रात मिली जानकारी के अनुसार दिल्ली और बंगलोर रूट के कोलकाता रूट के अधिकतर विमान रद्द किए गए हैं।</p>
      <p>एयरपोर्ट सूत्रों से मिली जानकारी के अनुसार सुबह के अधिकतर विमान या तो रद्द कर दिए जाएंगे या फिर उनका परिचालन संशोधित समय से किया जाएगा। इस बीच एक दिसंबर से ये विमान रद्द होंगे-</p>
      <ul>
        <li>इंडिगो की दिल्ली-पटना-दिल्ली 6ई 494/6367</li>
        <li>इंडिगो की कोलकात-पटना-कोलकाता 6ई 688/689</li>
        <li>इंडिगो की दिल्ली-पटना-दिल्ली 6ई 2039/2041</li>
        <li>गो एयर की दिल्ली-पटना-दिल्ली जी8 -135/136 व जी 8 -147/150</li>
        <li>गो एयर की दिल्ली-पटना-बंगलुरू जी8-143/273</li>
        <li>गो एयर की बंगलुरू-पटना-दिल्ली जी8-274/144</li>
        <li>स्पाइस जेट की कोलकाता-पटना-मुम्बई एसजी 6425</li>
      </ul>
      <p>एयरपोर्ट सूत्रों की मानें तो ये विमान 31 मार्च तक रद्द रहेंगे। हालांकि एयरपोर्ट प्रशासन या विमानन कंपनियों की ओर से विमानों को रद्द किए जाने की पुष्टि नहीं की गई है।</p>
      <p><b>कम दृश्यता बनती है वजह</b><br/>पटना एयरपोर्ट का रनवे अन्य एयरपोर्ट की अपेक्षाकृत छोटा है। ऐसे में कोहरे के कारण दृश्यता कम होने पर जाड़े के दिनों में हर साल यह समस्या आती है। इस बार भी संभावित कोहरे को देखते हुए विमानों का परिचालन रद्द किया जा रहा है। आने वाले दिनों में अन्य विमानों के समय में बदलाव भी संभावित है।</p>
    </article>
  </body>
</html>