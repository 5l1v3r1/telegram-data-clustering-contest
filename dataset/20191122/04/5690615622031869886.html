<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837162-u-noviy-zelandiyi-rozbivsya-litak-zaginuv-pilot"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-22T04:48:00+00:00"/>
    <meta property="og:title" content="У Новій Зеландії розбився літак, загинув пілот"/>
    <meta property="og:description" content="КИЇВ. 22 листопада. УНН. Літак зазнав аварії в четвер увечері в районі Кентербері на Південному острові Нової Зеландії, в результаті загинув пілот. Про це …"/>
  </head>
  <body>
    <article>
      <h1>У Новій Зеландії розбився літак, загинув пілот</h1>
      <address><time datetime="2019-11-22T04:48:00+00:00">22 Nov 2019, 04:48</time> by <a rel="author">Денис Масліков</a></address>
      <p><b>КИЇВ. 22 листопада. УНН.</b> Літак зазнав аварії в четвер увечері в районі Кентербері на Південному острові Нової Зеландії, в результаті загинув пілот. Про це повідомляє <b>УНН</b> з посиланням на Сіньхуа.</p>
      <p>Представник Авіаційного клубу Кентербері заявив, що повітряне судно розбилося під час чергового тренувального польоту над озером Елсмір, загинув пілот, який був членом клубу.</p>
      <p>За його словами, причини аварії поки невідомі. Управління цивільної авіації Нової Зеландії веде розслідування події.</p>
      <p>Авіаційний клуб Кентербері базується в міжнародному аеропорту міста Крайстчерч і є найбільшою подібною організацією в країні.</p>
      <p>Нагадаємо, в Одесі <a href="https://www.unn.com.ua/uk/news/1837141-v-odesi-avariyno-siv-pasazhirskiy-litak-zlamano-perednye-shasi">друга аварія за 21 листопада</a>: пасажирський літак сів зі зламаним переднім шасі.</p>
    </article>
  </body>
</html>