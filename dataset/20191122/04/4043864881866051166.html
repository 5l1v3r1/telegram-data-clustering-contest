<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/22/7232696/"/>
    <meta property="og:site_name" content="Українська правда"/>
    <meta property="article:published_time" content="2019-11-22T04:29:35+00:00"/>
    <meta property="og:title" content="Іспанія розслідує можливий вплив Росії на протести в Каталонії — ЗМІ"/>
    <meta property="og:description" content="Іспанські правоохоронці розслідують можливе втручання російських спецслужб у спробу Каталонії вийти зі складу країни."/>
  </head>
  <body>
    <article>
      <h1>Іспанія розслідує можливий вплив Росії на протести в Каталонії — ЗМІ</h1>
      <address>
        <time datetime="2019-11-22T04:29:35+00:00">22 Nov 2019, 04:29</time>
      </address>
      <p>Іспанські правоохоронці розслідують можливе втручання російських спецслужб у спробу Каталонії вийти зі складу країни.</p>
      <p><b>Джерело: </b><a href="https://elpais.com/elpais/2019/11/21/inenglish/1574324886_989244.html">El País</a> з посиланням на три джерела</p>
      <p><b>Деталі: </b>За словами співрозмовників, суддя Високого суду Іспанії Мануель Гарсія-Кастельйон почав закрите розслідування можливого втручання Росії, його доручили Головному інформаційному управлінню Нацполіції, яке спеціалізується на боротьбі з тероризмом.</p>
      <p>Так, слідство має встановити, чи причетний так званий Підрозділ 29155 — група агентів з Головного розвідувального управління (ГРУ) Росії — до дестабілізації Каталонії у 2017 році, коли регіон спробував вийти зі складу Іспанії в односторонньому порядку.</p>
      <p>
        <b>Нагадаємо:</b>
      </p>
      <ul>
        <li>Лідер Каталонії Кім Торра <b><a href="https://www.eurointegration.com.ua/news/2019/10/21/7102122/">заявляє</a></b>, що масові протести, які переросли в запеклі сутички з поліцією у регіоні, не припиняться, поки іспанський уряд не погодиться прислухатися до вимог сепаратистів.</li>
        <li>Протести почалися після вироку Верховного суду Іспанії, який 14 жовтня засудив дев'ять політиків-сепаратистів з Каталонії до 9-13 років ув'язнення. На суді їх звинувачували в організації незаконного референдуму про незалежність в регіоні 2017 року. </li>
      </ul>
      <related>
        <a href="https://www.pravda.com.ua/news/2019/11/21/7232637/"/>
        <a href="https://www.pravda.com.ua/news/2019/11/16/7232155/"/>
        <a href="https://www.pravda.com.ua/news/2019/11/16/7232135/"/>
      </related>
    </article>
  </body>
</html>