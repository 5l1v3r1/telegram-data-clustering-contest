<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/odesa/news/kapremont-vulici-sofijivskoji-viyshov-na-zavershalniy-etap-641594.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-22T04:19:58+00:00"/>
    <meta property="og:title" content="Капремонт вулиці Софіївської вийшов на завершальний етап"/>
    <meta property="og:description" content="Капремонт вулиці Софіївської в рамках створення магістрального трамвайного маршруту «Північ - Південь» вийшов на завершальний етап"/>
  </head>
  <body>
    <article>
      <h1>Капремонт вулиці Софіївської вийшов на завершальний етап</h1>
      <address>
        <time datetime="2019-11-22T04:19:58+00:00">22 Nov 2019, 04:19</time>
      </address>
      <h4>Капремонт вулиці Софіївської в рамках створення магістрального трамвайного маршруту «Північ - Південь» вийшов на завершальний етап</h4>
      <p>Капітальний ремонт вул. Софіївської в Одесі вийшов на завершальний етап. Роботи мають комплексний характер: змінюють дорожнє і трамвайне полотно, а також повністю всі інженерні комунікації, що проходять під вулицею. На сьогодні етап заміни інженерних мереж на вул. Софіївській завершено.</p>
      <p>Проводиться встановлення зовнішнього освітлення від вул. Кінної до вул. Ольгіївської. На цій ділянці необхідно ще провести контактну мережу трамвая і нанести двошарове асфальтне покриття на проїжджу частину між трамвайними плитами і тротуарами.</p>
      <p>Укладання нового трамвайного полотна на вул. Софіївській також завершено. Модернізація трамвайної колії на вул. Софіївській проходить за так званою чеською технологією (її ще називають бесшпальною блоковою), згідно з якою шляхи змонтовані в плитах. Трамвайні плити вже укладені до вул. Ольгіївської, проводиться монтаж рейок.</p>
      <p>Проводяться роботи з оновлення тротуарів від вул. Торгової до вул. Кінної. Тротуарну плитку укладають на основу з декількох шарів: гравійно-піщаної суміші, бетону і цементно-піщаної суміші. Така технологія забезпечує стійкість тротуарів до високих навантажень і механічних пошкоджень і, як наслідок, довгостроковість їх експлуатації. Тротуари на ділянці від вул. Кінної до вул. Ольгіївської розпочнуть облаштовувати після завершення встановлення опор під зовнішнє освітлення і нову контактну мережу трамвая.</p>
      <p>Проводяться роботи і з капремонту узвозу Маринеска. Тут трамвайні колії укладені на відокремленому полотні, тому оновлювати їх будуть за традиційною (залізничною) технологією - на бетонні шпали. Замінять також контактну трамвайну мережу, для цього встановлять 13 нових опор, а також 26 нових опор для вуличного освітлення.</p>
      <p>1 з 11<br/><a href="https://glavcom.ua/odesa/news/kapremont-vulici-sofijivskoji-viyshov-na-zavershalniy-etap-641594.html#">на весь екран згорнути</a></p>
      <figure>
        <img src="https://glavcom.ua/img/gallery/6415/94/674173_big.jpg"/>
      </figure>
      <figure>
        <img src="https://glavcom.ua/img/gallery/6415/94/674174_big.jpg"/>
      </figure>
      <figure>
        <img src="https://glavcom.ua/img/gallery/6415/94/674175_big.jpg"/>
      </figure>
      <figure>
        <img src="https://glavcom.ua/img/gallery/6415/94/674176_big.jpg"/>
      </figure>
      <figure>
        <img src="https://glavcom.ua/img/gallery/6415/94/674177_big.jpg"/>
      </figure>
      <figure>
        <img src="https://glavcom.ua/img/gallery/6415/94/674178_big.jpg"/>
      </figure>
      <figure>
        <img src="https://glavcom.ua/img/gallery/6415/94/674179_big.jpg"/>
      </figure>
      <figure>
        <img src="https://glavcom.ua/img/gallery/6415/94/674180_big.jpg"/>
      </figure>
      <figure>
        <img src="https://glavcom.ua/img/gallery/6415/94/674181_big.jpg"/>
      </figure>
      <figure>
        <img src="https://glavcom.ua/img/gallery/6415/94/674182_big.jpg"/>
      </figure>
      <p>
        <a href="https://glavcom.ua/photo.html">Всі фоторепоратажі</a>
      </p>
      <p>Крім того, замінять мережі водопроводу, обладнають зливову каналізацію, після цього оновлять покриття проїжджої частини і тротуарів, облаштують кишені для контейнерів твердих побутових відходів.</p>
      <p>Також буде виконано з'єднання трамвайних колій на перехресті вул. Софіївської, вул. Ольгіївської і узвозу Маринеска. Тут колії розташовані по вигину, тому, згідно з технічними вимогами, нові трамвайні рейки будуть укладені на дерев'яних шпалах. Характер проведених дорожніх робіт передбачає надалі повне перекриття руху узвозом Маринеска. Детальніше про це буде повідомлено додатково.</p>
      <related>
        <a href="https://glavcom.ua/odesa/news/z-turistichnim-potencialom-odesi-znayomili-na-mizhnarodniy-vistavci-u-varshavi-641585.html"/>
        <a href="https://glavcom.ua/odesa/news/zirvaniy-z-yakorya-tanker-delfi-siv-na-milinu-v-kilometri-vid-odeskogo-berega-641580.html"/>
        <a href="https://glavcom.ua/odesa/news/v-odeskiy-zatoci-terpit-liho-tanker-641576.html"/>
      </related>
    </article>
  </body>
</html>