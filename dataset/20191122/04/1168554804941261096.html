<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tennis.bg/article/grisho-e-favorit-da-stane-sportist-na-godinata-na-bulgariia-za-2019-g/16759/"/>
    <meta property="og:site_name" content="Tennis.bg"/>
    <meta property="article:published_time" content="2019-11-22T04:25:00+00:00"/>
    <meta property="og:title" content="Гришо е фаворит да стане Спортист на годината на България за 2019 г."/>
    <meta property="og:description" content="Петима влизат в зверска битка за званието Спортист №1 на България за 2019 г, пише вестник &quot;България днес&quot;.  Организаторите на традиционния вот от „Нове“ разкриха,…"/>
  </head>
  <body>
    <article>
      <h1>Гришо е фаворит да стане Спортист на годината на България за 2019 г.</h1>
      <address><time datetime="2019-11-22T04:25:00+00:00">22 Nov 2019, 04:25</time> by <a rel="author">Калоян Пламенов</a></address>
      <figure>
        <img src="https://tennis.bg/uploaded/thumbs/daf588d9fccfcbc1eaa06c9cb8c490a1.jpg"/>
      </figure>
      <p>Петима влизат в зверска битка за званието Спортист №1 на България за 2019 г, пише вестник "България днес". </p>
      <p>Организаторите на традиционния вот от „Нове“ разкриха, че това ще бъде една от най-интересните анкети сред журналистите.</p>
      <p>Право на гласуване имат действащи представители на спортни медии. Те публикуват своите класации Топ 10, от които ще бъдат излъчени призьорите.</p>
      <p>Григор Димитров ще гони за трети път наградата след 2014-а и 2017-а. Той се прероди през втората половина на сезона. Най-добрият български тенисист достигна до полуфинала на Откритото първенство на САЩ. Според изданието именно той е фаворит. <br/><br/>Сериозна конкуренция ще бъде биатлонистът Владимир Илиев. Той спечели исторически сребърен медал от световното първенство в дисциплината 20 км индивидуално. За последно представител на зимните спортове е печелил класацията през 2006-а. <br/><br/>Тогава световните шампиони във фигурното пързаляне Албена Денкова и Максим Ставийски бяха избрани за №1.Друг представител на зимните спортове - Алберт Попов, също e жестока конкуренция алпиецът влезе два пъти в десетката на състезания в слалома.<br/><br/>Божидар Андреев напомни за най-добрите години на българските щанги. Той стана категорично европейски шампион и остана трети в двубоя на световното първенство.</p>
      <p>Точно преди 20 години Гълъбин Боевски беше избран за най-добър спортист на България.</p>
      <p>Ивет Лалова продължава да бъде сред най-добрите лекоатлети в света. Тя направи силен сезон, а апогеят беше седмото място от световното първенство в Доха на 200 м. <br/><br/>За пръв път в историята на анкетата и феновете ще имат роля в избора на спортистите. Засега организаторите пазят в тайна как точно ще става това.Церемонията ще се състои в средата на декември. Очаква се тя да бъде свързана с предстоящата олимпиада в Токио.</p>
      <related>
        <h4>Виж още:</h4>
        <a href="https://tennis.bg/article/tijm-specheli-bitkata-s-raonich-i-chaka-gofen-ili-grisho-v-tretiia-krug-v-parizh/16542/"/>
        <a href="https://tennis.bg/gallery/grisho-si-podari-prikazna-pochivka-sled-silniia-zavurshek-na-sezona-galeriia/16602/"/>
        <a href="https://tennis.bg/article/grisho-v-edin-moment-ne-mozheh-da-vdigna-chasha-vseki-den-biah-po-bolnitsi/16632/"/>
      </related>
      <p> </p>
    </article>
  </body>
</html>