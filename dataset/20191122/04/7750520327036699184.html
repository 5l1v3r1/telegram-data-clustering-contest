<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://1news.com.ua/ipol/sbu-zatrymala-rosiyanyna-yakyj-za-habar-hotiv-otrymaty-ukrayinskyj-pasport.html"/>
    <meta property="og:site_name" content="1NEWS"/>
    <meta property="article:published_time" content="2019-11-22T04:39:49+00:00"/>
    <meta property="og:title" content="СБУ затримала росіянина, який за хабар хотів отримати український паспорт"/>
    <meta property="og:description" content="СБУ затримала росіянина, який за хабар хотів отримати український паспорт"/>
  </head>
  <body>
    <article>
      <h1>СБУ затримала росіянина, який за хабар хотів отримати український паспорт</h1>
      <h2>Наразі готується повідомлення про підозру</h2>
      <address>
        <time datetime="2019-11-22T04:39:49+00:00">22 Nov 2019, 04:39</time>
      </address>
      <figure>
        <img src="https://1news.com.ua/wp-content/uploads/2019/11/26-13.jpg"/>
      </figure>
      <p>Слідчими Головного управління СБУ в Донецькій та Луганській областях за процесуального керівництва військової прокуратури ОС викрито громадянина РФ, який при пособництві громадянки України передав співробітнику СБУ неправомірну вигоду в сумі 700 тис російських рублів за сприяння в незаконному одержанні паспорта громадянина України з несправжніми персональними даними.</p>
      <p>Про це повідомляє 1NEWS.</p>
      <p>Безпосередньо після незаконного заволодіння паспортом та обіцянки передачі другої частини неправомірної вигоди в сумі 300 тис російських рублів зазначених осіб затримано в порядку ст. 208 КПК України.</p>
      <p>Наразі готується повідомлення про підозру за ч. 3 ст. 369 (пропозиція, обіцянка або надання неправомірної вигоди службовій особі) та ч. 3 ст. 357 (незаконне заволодіння будь-яким способом паспортом або іншим важливим особистим документом) КК України, а також клопотання про обрання запобіжного заходу. Перевіряється причетність зазначених осіб до підривної діяльності проти України.</p>
      <p>Джерело: <a href="https://www.gp.gov.ua/ua/news.html?_m=publications&amp;_t=rec&amp;id=261385">Генпрокуратура</a></p>
    </article>
  </body>
</html>