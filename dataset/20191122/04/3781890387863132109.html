<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/sports/742960"/>
    <meta property="og:site_name" content="เดลินิวส์"/>
    <meta property="article:published_time" content="2019-11-22T04:20:00+00:00"/>
    <meta property="og:title" content="'ธงชัย' ยังนำร่วมรอบสามคัดทัวร์แชมเปี้ยนส์ "/>
    <meta property="og:description" content="'โปรช้าง' ธงชัย ใจดี ยังนำร่วมกับ จิม รูทเลดจ์ หลังจบรอบ 3 กอล์ฟ 2020 พีจีเอ ทัวร์ แชมเปี้ยนส์ ควอลิฟายอิง ทัวร์นาเมนต์ เฟิร์สต์ สเตจ ที่แคลิฟอร์เนีย "/>
  </head>
  <body>
    <article>
      <h1>'ธงชัย' ยังนำร่วมรอบสามคัดทัวร์แชมเปี้ยนส์ </h1>
      <address>
        <time datetime="2019-11-22T04:20:00+00:00">22 Nov 2019, 04:20</time>
      </address>
      <p>
        <b>"โปรช้าง" ธงชัย ใจดี ยังนำร่วมกับ จิม รูทเลดจ์ หลังจบรอบ 3 กอล์ฟ 2020 พีจีเอ ทัวร์ แชมเปี้ยนส์ ควอลิฟายอิง ทัวร์นาเมนต์ เฟิร์สต์ สเตจ ที่แคลิฟอร์เนีย </b>
      </p>
      <p>การแข่งขันกอล์ฟ ทัวร์ แชมเปี้ยนส์ หรือทัวร์นักกอล์ฟอาวุโสของ พีจีเอ ทัวร์ รายการ 2020 พีจีเอ ทัวร์ แชมเปี้ยนส์ ควอลิฟายอิง ทัวร์นาเมนต์ เฟิร์สต์ สเตจ ซึ่งเป็นรอบคัดเลือกรอบแรก ที่สนามพริมม์ วัลเลย์ กอล์ฟ คลับ เลค คอร์ส ในเมืองนิปตัน รัฐแคลิฟอร์เนีย สหรัฐอเมริกา หลังจบรอบแรกเมื่อวันอังคารที่ 19 พ.ย. ที่ผ่านมา ผลปรากฏว่า “โปรช้าง” ธงชัย ใจดี นักกอล์ฟชาวไทย ตีอีเวนพาร์ 71 สกอร์รวม 8 อันเดอร์พาร์ 205 รั้งตำแหน่งผู้นำร่วมกับ จิม รูทเลดจ์ จากแคนาดา นำหน้า เดฟ คันนิงแฮม จากสหรัฐ และ ยอน แม็คอินทอช จากสกอตแลนด์ ที่รั้งอันดับ 2 ร่วมด้วยสกอร์รวม 7 อันเดอร์พาร์ 206 อยู่สโตรกเดียว<br/>    <br/>ทั้งนี้ กอล์ฟ 2020 พีจีเอ ทัวร์ แชมเปี้ยนส์ ควอลิฟายอิง ทัวร์นาเมนต์ เฟิร์สต์ สเตจ ซึ่งเปินรอบคัดเลือกรอบแรกนั้น แบ่งแข่งขันกัน 3 สนามที่ แคลิฟอร์เนีย, ฟลอริดา และ เท็กซัส เพื่อคัดนักกอล์ฟอาวุโสราว 78 คนเข้าสู่ทัวร์นาเมนต์คัดเลือกรอบสุดท้ายต่อไป โดยนักกอล์ฟที่จบเป็น 5 อันดับแรกในทัวร์นาเมนต์คัดเลือกรอบสุดท้าย จะได้ทัวร์ การ์ด ลงแข่งขันในทัวร์ แชมเปี้ยนส์ ขณะที่อันดับ 6 ถึง 12 จะได้สิทธิ์ลงแข่งขันในทัวร์ แชมเปี้ยนส์ ในฐานะตัวสำรอง<br/><br/>เครดิตภาพ : Getty Images</p>
    </article>
  </body>
</html>