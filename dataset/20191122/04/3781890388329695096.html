<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/politics/742949"/>
    <meta property="og:site_name" content="เดลินิวส์"/>
    <meta property="article:published_time" content="2019-11-22T04:07:00+00:00"/>
    <meta property="og:title" content="&quot;ชวน&quot;แย้มสภาถกญัตติตั้งกมธ.ศึกษาแก้รธน.27พ.ย."/>
    <meta property="og:description" content="“ชวน” คาดสภาฯถกญัตติด่วนตั้งกมธ.ศึกษาแก้ไขรัฐธรรมนูญ 27 พ.ย.นี้ เผยกมธ.ขัดแย้งเรื่อส่วนตัวเคลียร์ยาก แนะทำความเข้าใจกันเอง"/>
  </head>
  <body>
    <article>
      <h1>"ชวน"แย้มสภาถกญัตติตั้งกมธ.ศึกษาแก้รธน.27พ.ย.</h1>
      <address>
        <time datetime="2019-11-22T04:07:00+00:00">22 Nov 2019, 04:07</time>
      </address>
      <p>
        <b>“ชวน” คาดสภาฯถกญัตติด่วนตั้งกมธ.ศึกษาแก้ไขรัฐธรรมนูญ 27 พ.ย.นี้ เผยกมธ.ขัดแย้งเรื่อส่วนตัวเคลียร์ยาก แนะทำความเข้าใจกันเอง</b>
      </p>
      <p>เมื่อวันที่ 22 พ.ย. ที่รัฐสภา นายชวน หลีกภัย ประธานสภาผู้แทนราษฎร กล่าวถึงปัญหาความขัดแย้​งภายในของคณะกรรมาธิการ (กมธ.)สามัญประจำสภาผู้​แทนราษฎรบางคณะว่า ส่วนใหญ่ไม่พบว่ามีปัญหา จะมีทะเลาะกันเพียง 1 หรือ 2 คณะเท่านั้น ซึ่งโดยทั่วไปก็ต้องแก้ปัญหากั​นภายในคณะกรรมาธิการ ด้วยการเชิญสมาชิกไปพูดคุยว่ามี​ปัญหาความขัดแย้งในเรื่องใด หากเป็นเรื่องงานก็ทำความเข้​าใจได้ง่าย แต่ถ้าเป็นเรื่องส่วนตัวก็​คงจะยากหน่อย ทั้งนี้เห็นว่าทุกปั​ญหาควรทำความเข้าใจกันเอง เพื่อไม่ให้ชาวบ้านรู้สึกเบื่​อหน่ายกับภาพความขัดแย้งที่​ออกมา<br/> <br/>ประธานสภาผู้แทนราษฎร กล่าวถึงการประชุมสภาผู้​แทนราษฎรนัดพิเศษวันที่ 22 พ.ย.นี้ว่า เป็นการพิจารณาญัตติทั่วไปที่ค้​างอยู่ตั้งแต่สมัยประชุมที่แล้ว แต่ไม่เกี่ยวกับการพิจารณาเรื่​องด่วน ทั้งการลงมติตั้ง กมธ.วิสามัญศึ​กษาผลกระทบการกระทำและคำสั่​งมาตรา 44 ของ คสช. รวมถึงไม่เกี่ยวกับการพิจารณาญั​ตติด่วน ขอให้ตั้ง กมธ.วิสามัญศึกษาแนวทางและวิธี​การแก้ไขรัฐธรรมนูญ ซึ่งคาดว่าเรื่องด่วนจะสามารถพิ​จารณาได้ในวันที่ 27 พ.ย.นี้.<br/> </p>
    </article>
  </body>
</html>