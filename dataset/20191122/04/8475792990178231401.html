<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.svt.se/nyheter/lokalt/dalarna/kraftig-brand-i-verkstad-kan-explodera"/>
    <meta property="og:site_name" content="SVT Nyheter"/>
    <meta property="article:published_time" content="2019-11-22T04:12:05+00:00"/>
    <meta property="og:title" content="Kraftig brand i verkstad – kan explodera"/>
    <meta property="og:description" content="En kraftig brand härjar i en verkstadsbyggnad i Fors norr om Avesta. Enligt polisen finns det gastuber i byggnaden som kan explodera. De har spärrat av platsen."/>
  </head>
  <body>
    <article>
      <h1>Kraftig brand i verkstad – kan explodera</h1>
      <address><time datetime="2019-11-22T04:12:05+00:00">22 Nov 2019, 04:12</time> by <a rel="author">Andreas Söderlund</a></address>
      <p>
        <b>En kraftig brand härjar i en verkstadsbyggnad i Fors norr om Avesta. Enligt polisen finns det gastuber i byggnaden som kan explodera. De har spärrat av platsen.</b>
      </p>
      <p>Larmet kom klockan 03.27. Då hade det börjat brinna i en verksatdsbyggnad i Fors norr om Avesta. Branden var fullt utvecklad och stora lågor slog upp genom taket.</p>
      <p>Enligt polisen finns gasflaskor i byggnaden som riskerar explodera.</p>
      <p>– Patrullerna har hjälpt räddningstjänsten att spärra av ett område. Dels vägen utanför och sedan 100 meter i radie runt, säger Jan Materne, vakthavande befäl vid polisen.</p>
      <p>Det är väg 736 som går igenom Fors som nu är avspärrad vid byggnaden. När avspärrningarna hävs är oklart.</p>
      <p>– Det kommer dröja en stund framåt dagen, säger Jan Materne vid 17-tiden.</p>
      <p>Det är oklart om någon har skadats av branden.</p>
      <p>
        <i>Texten uppdateras</i>
      </p>
    </article>
  </body>
</html>