<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.elcorreogallego.es/area-de-compostela/ecg/performance-colectiva-violencia-machista-padron/idEdicion-2019-11-22/idNoticia-1215146/"/>
    <meta property="og:site_name" content="www.elcorreogallego.es"/>
    <meta property="article:published_time" content="2019-11-22T04:23:00+00:00"/>
    <meta property="og:title" content="Performance colectiva contra a violencia machista en Padrón"/>
    <meta property="og:description" content="O pasado xoves, 21 de novembro, alumnado de 2º, 4º de ESO e 1º de Bacharelato do IES Camilo José Cela participou na acción 54x54, dirixida pola artista visual Ana Gesto e patrocinada polo Concello de Padrón. Esta acción supón o colofón ao Obradoiro de Performance desenvolvido no centro ao longo de seis sesións e incluído no Proxecto Club de Letras. 54 mozos e mozas percorreron as rúas de Padrón portando uns carteis cos datos das 54 vítimas de violencia machista deste ano. Cada persoa contaba mentalmente 54 pasos para, a continuación, lembrar en voz alta o nome de cada unha das asasinadas, a súa idade e o lugar onde a mataron. A continuación, depositaron os carteis no chan con cadansúa pedra enriba. O alumnado viviu con profundo respecto e emoción o acto que rematou na Praza de Macías."/>
  </head>
  <body>
    <article>
      <h1>Performance colectiva contra a violencia machista en Padrón</h1>
      <address><time datetime="2019-11-22T04:23:00+00:00">22 Nov 2019, 04:23</time> by <a rel="author">PADRÓN   </a></address>
      <p>O pasado xoves, 21 de novembro, alumnado de 2º, 4º de ESO e 1º de Bacharelato do IES Camilo José Cela participou na acción <b>54x54</b>, dirixida pola artista visual Ana Gesto e patrocinada polo Concello de Padrón. Esta acción supón o colofón ao <i>Obradoiro de Performance</i> desenvolvido no centro ao longo de seis sesións e incluído no <i>Proxecto</i> <i>Club de Letras</i>. 54 mozos e mozas percorreron as rúas de Padrón portando uns carteis cos datos das 54 vítimas de violencia machista deste ano. Cada persoa contaba mentalmente 54 pasos para, a continuación, lembrar en voz alta o nome de cada unha das asasinadas, a súa idade e o lugar onde a mataron. A continuación, depositaron os carteis no chan con cadansúa pedra enriba. O alumnado viviu con profundo respecto e emoción o acto que rematou na Praza de Macías.</p>
    </article>
  </body>
</html>