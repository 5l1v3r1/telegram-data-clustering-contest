<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3384243/abd-disisleri-bakanligi-yetkilisinden-hadsiz-s-400-aciklamasi"/>
    <meta property="og:site_name" content="Milli Gazete"/>
    <meta property="article:published_time" content="2019-11-22T04:51:00+00:00"/>
    <meta property="og:title" content="ABD Dışişleri Bakanlığı yetkilisinden hadsiz S-400 açıklaması"/>
    <meta property="og:description" content="ABD Dışişleri Bakanlığı'nın bir yetkilisi, Türkiye'nin S-400 hava savunma sistemini terk etmemesi halince ABD ile ilişkilerin normale dönmeyeceğini söyledi."/>
  </head>
  <body>
    <article>
      <h1>ABD Dışişleri Bakanlığı yetkilisinden hadsiz S-400 açıklaması</h1>
      <h2>ABD Dışişleri Bakanlığı'nın bir yetkilisi, Türkiye'nin S-400 hava savunma sistemini terk etmemesi halince ABD ile ilişkilerin normale dönmeyeceğini söyledi.</h2>
      <address>
        <time datetime="2019-11-22T04:51:00+00:00">22 Nov 2019, 04:51</time>
      </address>
      <p>ABD Dışişleri Bakanlığı'nın üst düzey bir yetkilisinin Türkiye ile ABD arasındaki ilişkinin düzelmesi için Türkiye'nin S-400'lerden <b>"bir şekilde kurtulması gerektiğini"</b> söyledi.</p>
      <p>S-400 hava savunma sisteminin NATO'nun savunma kapasitesine zarar verdiğini savunan ABD'li Dışişleri Bakanlığı yetkilisi <b>"Türkiye'nin masaya geri dönmesi mümkün. Bunun için S-400'leri imha etmeleri, iade etmeleri veya bir şekilde S-400'lerden kurtulmaları gerektiğini biliyorlar"</b> dedi.</p>
      <p>Adının açıklanmasını istemeyen ve Reuters haber ajansına konuşan ABD'li yetkili, ABD'nin Türkiye'ye yaptırım uygulamasının hâlâ masadaki seçeneklerden biri olduğunu söyledi.</p>
      <p>Ayrıca<b> "ABD'nin Hasımlarıyla Yaptırımlar Yoluyla Mücadele Etme Yasası (CAATSA) kapsamındaki yaptırımların zamanlaması nihai değil"</b> ifadelerini kullanan ABD Dışişleri Bakanlığı yetkilisi, Washington'ın Rusya'dan savaş uçağı aldığı gerekçesiyle Çin'e uygulayacağı CAATSA yaptırımlarına karar vermesinin dokuz ay sürdüğünü hatırlattı.</p>
    </article>
  </body>
</html>