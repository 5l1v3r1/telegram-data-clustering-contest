<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.trend-online.com/prp/mercati-finanziari-speranza-basta/"/>
    <meta property="og:site_name" content="Trend Online"/>
    <meta property="article:published_time" content="2019-11-22T09:55:00+00:00"/>
    <meta property="og:title" content="Sui mercati finanziari la speranza da sola non basta"/>
    <meta property="og:description" content="Mancano poco più di 20 giorni di contrattazioni alla fine del 2019, un anno sinora favorevole per i mercati."/>
  </head>
  <body>
    <article>
      <h1>Sui mercati finanziari la speranza da sola non basta</h1>
      <h2>Mancano poco più di 20 giorni di contrattazioni alla fine del 2019, un anno sinora favorevole per i mercati.</h2>
      <address><time datetime="2019-11-22T09:55:00+00:00">22 Nov 2019, 09:55</time> by <a rel="author" href="https://www.trend-online.com/pierpaolo-molinengo/" target="_blank">Pierpaolo Molinengo</a></address>
      <p>Stefan Scheurer, Director, Global Capital Markets &amp; Thematic Research di <a href="https://it.allianzgi.com/">Allianz Global Investors</a>, spiega <b>che mancano poco più di 20 giorni di contrattazioni alla fine del 2019, un anno sinora favorevole per i mercati</b>. Recentemente diversi indici azionari internazionali hanno raggiunto nuovi massimi, grazie all’aumento della propensione al rischio. Alla luce dei segnali di distensione nel conflitto commerciale sino-americano, anche le speranze di una ripresa ciclica hanno sostenuto il rialzo delle quotazioni azionarie.</p>
      <p>Tuttavia, la speranza da sola non basta. Ad oggi, l'accelerazione ciclica non è confermata dai dati economici complessivi. <b>La Germania ha evitato una recessione nel terzo trimestre e la solidità del mercato del lavoro USA continua a favorire i consumi delle famiglie</b>, ma in ottobre la produzione industriale statunitense ha deluso le attese, registrando un tasso annuo ai minimi da ottobre 2016. Le esportazioni giapponesi hanno registrato una flessione anno su anno per l’undicesimo mese consecutivo (al ritmo più elevato degli ultimi tre anni) e i dati modesti sull’attività cinese hanno temporaneamente frenato la produzione industriale, ai minimi dal 1998.</p>
      <p>In risposta, Pechino ha attuato misure di stimolo all’economia - spiega Stefan Scheurer -. Nell’ultima settimana la Banca Popolare Cinese (PBoC) ha ridotto i tassi di riferimento. Il tasso di interesse per prestiti a medio termine a istituti finanziari (MLF), il tasso di interesse per operazioni di pronti contro termine a una settimana (prestiti a breve termine della PBoC a banche commerciali) e i tassi di riferimento per prestiti a breve e lungo termine (LPR) sono stati tagliati di 5pb ciascuno, rispettivamente al 3,25%, al 2,50%, al 4,15% e al 4,80%. Inoltre, le autorità hanno iniettato una maggiore liquidità nel sistema finanziario.</p>
      <footer>
        <a href="https://www.trend-online.com/prp/mercati-finanziari-speranza-basta/./2.html">CONTINUA A LEGGERE </a>
        <br/>
        <br/>
        <br/>
        <a href="https://www.spreaker.com/show/il-fatto-di-giancarlo-marcotti">Listen to "Il Fatto di Giancarlo Marcotti" on Spreaker.</a>
      </footer>
    </article>
  </body>
</html>