<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webcafe.bg/id_146310343_Kak_proklyatieto_na_Ayaks_uvolni_shestima_trenyori_za_po-malko_ot_godina"/>
    <meta property="og:site_name" content="webcafé"/>
    <meta property="article:published_time" content="2019-11-22T09:03:00+00:00"/>
    <meta property="og:title" content="Как &quot;проклятието на Аякс&quot; уволни шестима треньори за по-малко от година"/>
    <meta property="og:description" content="Реал, Юве, Байерн, а сега и Тотнъм"/>
  </head>
  <body>
    <article>
      <h1>Как "проклятието на Аякс" уволни шестима треньори за по-малко от година</h1>
      <address><time datetime="2019-11-22T09:03:00+00:00">22 Nov 2019, 09:03</time> by <a rel="author" href="https://www.webcafe.bg/author/id_4_Sportcafe" target="_blank">Sportcafe</a></address>
      <figure>
        <img src="https://images.webcafe.bg/2019/11/22/ajaxcurse/1170x1170.jpg"/>
        <figcaption>Проклятието на Аякс застигна всичките му съперници от миналогодишното издание на Шампионската лига<cite>Снимка: © Daily Mail</cite></figcaption>
      </figure>
      <p>
        <b>Тотнъм уволни Маурисио Почетино и само часове по-късно го замени с Жозе Моуриньо.</b>
      </p>
      <p>„Дейли Мейл“ откри, че Поч е последният треньор, попаднал под ударите на „проклятието на Аякс“, което преди това застигна наставниците на други европейски грандове.</p>
      <p>Оказва се, че всеки един от шестте съперника на Аякс от миналогодишното издание на Шампионската лига е сменил треньора от началото на годината.</p>
      <p>Първи беше <b>Руи Фария от Бенфика</b>, който бе уволнен през януари. Месец по-късно дойде време и за <b>Маринос Узунидис</b> – друг съперник на холандците от груповата фаза на Лигата от миналия сезон, който бе уволнен от <b>АЕК</b>.</p>
      <p>През март работата си загуби <b>Сантяго Солари в Реал Мадрид</b>, където се завърна Зинедин Зидан. „Кралете“ бяха отстранени от Аякс на 1/8-финалите след смазващото 4:1 на „Сантяго Бернабеу“ и общ резултат 5:3.</p>
      <p>Краят на сезона бе белязан от раздялата между <b>Ювентус и Масимилиано Алегри</b>, чиято „стара госпожа“ преклони глава пред младите таланти на Аякс, един от които вече носи фланелката на Юве – Матейс де Лихт.</p>
      <p><b>Нико Ковач</b> пък бе уволнен от <b>Байерн Мюнхен</b> – третият съперник на Аякс от груповата фаза, в началото на ноември, а малко по-късно дойде и смяната на Почетино с Моуриньо.</p>
      <p>Шест съперника през миналия сезон в Шампионската лига, и шестте вече са с нови треньори.</p>
      <p>Ето на това му се казва проклятие!</p>
      <related>
        <a href="https://www.webcafe.bg/sportcafe/futbol-svyat/id_675956852_Obyasneno_Zashto_Mourinyo_shte_e_starshi-trenyor_a_ne_menidjar_na_Totnam"/>
        <a href="https://www.webcafe.bg/sportcafe/futbol-svyat/id_701147893_Kakvo_napisa_Pochetino_na_futbolistite_v_sablekalnyata_na_Totnam"/>
      </related>
    </article>
  </body>
</html>