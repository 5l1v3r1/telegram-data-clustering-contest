<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posta.com.tr/dogum-agrilarini-azaltan-dogal-yontem-aroma-terapi-2221129"/>
    <meta property="og:site_name" content="Posta"/>
    <meta property="article:published_time" content="2019-11-22T09:01:42+00:00"/>
    <meta property="og:title" content="Doğum ağrılarını azaltan doğal yöntem: Aroma terapi"/>
    <meta property="og:description" content="Normal doğum bir annenin bebeğe verilebileceği en büyük armağan. Hamilelikte doğum beklentisi, beklenen acı ve rahatsızlıktan dolayı bazı kadınlara endişe verebilir. Ancak bebek bekleyen anne adayları artık olabildiğince müdahalesiz, tamamen doğasında seyreden normal doğum yapmayı istiyor. Ağrısız normal doğum yapmanın bazı yolları var. Aromaterapi doğum ağrısını azaltan doğal yöntemlerden biri. Peki, Doğum ağrısını azaltmak mümkün mü? Hangi pozisyonda doğum yapmak ağrıyı azaltır? Normal doğum için yapılan egzersizler nelerdir? Kadın Hastalıkları ve Doğum Uzmanı Yrd. Doç. Dr. Aslıhan Yazıcıoğlu kolay normal doğum yapmanın yollarını anlattı."/>
  </head>
  <body>
    <article>
      <h1>Doğum ağrılarını azaltan doğal yöntem: Aroma terapi</h1>
      <address>
        <time datetime="2019-11-22T09:01:42+00:00">22 Nov 2019, 09:01</time>
      </address>
      <h3>Normal doğum bir annenin bebeğe verilebileceği en büyük armağan. Hamilelikte doğum beklentisi, beklenen acı ve rahatsızlıktan dolayı bazı kadınlara endişe verebilir. Ancak bebek bekleyen anne adayları artık olabildiğince müdahalesiz, tamamen doğasında seyreden normal doğum yapmayı istiyor. Ağrısız normal doğum yapmanın bazı yolları var. Aromaterapi doğum ağrısını azaltan doğal yöntemlerden biri. Peki, Doğum ağrısını azaltmak mümkün mü? Hangi pozisyonda doğum yapmak ağrıyı azaltır? Normal doğum için yapılan egzersizler nelerdir? Kadın Hastalıkları ve Doğum Uzmanı Yrd. Doç. Dr. Aslıhan Yazıcıoğlu kolay normal doğum yapmanın yollarını anlattı.</h3>
      <p>Anne adaylarının artık olabildiğince müdahalesiz, tamamen doğasında seyreden normal doğum yapmayı istediklerini belirten Kadın Hastalıkları ve Doğum Uzmanı Yrd. Doç. Dr. Aslıhan Yazıcıoğlu normal doğumda aroma terapi yöntemini anlattı.</p>
      <figure>
        <img src="https://i.pstimaj.com/img/75/640x0/5dd7a1a1ae298bc603e90454"/>
      </figure>
      <h3>Hangi pozisyonda doğum yapmak ağrıyı azaltır?</h3>
      <p>Kadın Hastalıkları ve Doğum Uzmanı Yrd. Doç. Dr. Aslıhan Yazıcıoğlu, normal doğum için takip ettikleri anne adaylarının doğum esnasında olabildiğince aktif ve hareketli olmalarını tercih ettiklerini bildirdi. Bu şekilde anne adayının ağrıya odaklanmadığını ve süreci daha pozitif şekilde takip etmesine yardımcı olduğunu belirten Yazıcıoğlu, doğum esnasında anne adayının dikey pozisyonda yer çekiminden faydalanarak doğumu gerçekleştirmesinin ağrıyı yönetmede büyük oranda fayda sağlayacağını kaydetti.</p>
      <figure>
        <img src="https://i.pstimaj.com/img/75/640x0/5dd7a34aae298bc60460ad65"/>
      </figure>
      <h3>‘<a href="https://www.posta.com.tr/haberler/gul-ve-lavanta-yagi">Gül ve lavanta yağı </a>annenin doğum ağrısını azaltıyor’</h3>
      <p>Yazıcıoğlu, normal doğum esnasında anne adayının doğum ağrılarını yönetmekte zorluk yaşadığını söyleyerek, "Bu durumda ’epidural anestezi’ tercih ediliyorken, artık anneler olabildiğince müdahalesiz, tamamen doğasında seyreden normal doğum yapmayı istiyor. Bu noktada aroma terapi bize büyük oranda destek sağlıyor. Aroma terapi esnasında kullandığımız birtakım güzel kokulu esanslar ve yağlar sayesinde annenin doğum esnasını yönetmede kolaylık sağlayabiliyoruz. Özellikle yasemin, gül ve lavanta yağı annenin doğum ağrısını yönetmede büyük oranda fayda sağlıyor" dedi.</p>
      <figure>
        <img src="https://i.pstimaj.com/img/75/640x0/5dd7a06566a97c55ba490f8c"/>
      </figure>
      <h3><a href="https://www.posta.com.tr/haberler/normal-dogum-icin-yapilan-egzersizler">Normal doğum için yapılan egzersizler </a>nelerdir?</h3>
      <p>Yazıcıoğlu, normal doğum gerçekleştirecek anne adayının doğum esnasında pilates ve squat hareketleri ile özellikle doğum öncesi eşinin desteğiyle yapacağı yürüyüşlerin anneyi oldukça rahatlatacağına dikkati çekti.</p>
      <figure>
        <img src="https://i.pstimaj.com/img/75/640x0/5dd7a360ae298bc603e90459"/>
      </figure>
      <h3>Aromatik yağlar normal doğum ağrısını azaltır mı?</h3>
      <p>Egzersiz yönteminin yeterli olmadığı noktada aroma terapi yönteminin kendilerine büyük oranda yardımcı olduğunu kaydeden Yazıcıoğlu, şöyle konuştu:</p>
      <p>"Aromatik birtakım yağlardan faydalanıyoruz. Bu esanslar özel bir hurdanlık içerisine konulup, odanın havalandırılmasında kullanılabilir. Anne bu yağlardan tülbente koyup, burnuna yakın bir noktaya koyabilir ya da fular tarzı bir şeye bu yağlardan döküp, boynuna bağlayabilir. Bu esansların vücudunda sağladığı rahatlatıcı etkiler ile normal doğum ağrısını büyük oranda yönetebilir. Ayrıca aroma terapi yönteminde kullanılan yağlar ile bilek ve ayak tabanına yapılan masajlarla da annenin rahatlamasında büyük fayda sağlayacaktır. Eskiden normal doğumlarda hemen epidural anestezi yöntemini tercih ediyorduk. Artık anne adaylarımız daha bilinçli. Özellikle doğumun tamamen doğasında normal seyrinde seyretmesini tercih ediyorlar. Olabildiğince az müdahale istiyorlar. İşte bu noktada ağrıyı yönetmek için ilaç dışı tekniklere yönelmeye başladık."</p>
      <p>BUNLARI OKUDUN MU?</p>
      <figure>
        <a href="https://www.posta.com.tr/cocuklarda-en-sik-gorulen-ortopedik-hastaliklar-2221397">
          <img src="https://i.pstimaj.com/img/100/180x95/5dd928d3ae298b091cb5886b"/>
        </a>
      </figure>
      <p>
        <a href="https://www.posta.com.tr/cocuklarda-en-sik-gorulen-ortopedik-hastaliklar-2221397">1 Çocuklarda en sık görülen ortopedik hastalıklar</a>
      </p>
      <figure>
        <a href="https://www.posta.com.tr/kurbaga-olaf-tup-bebek-yontemiyle-dunyaya-geldi-2221467">
          <img src="https://i.pstimaj.com/img/100/180x95/5dda257e66a97cc3e8b8cd06"/>
        </a>
      </figure>
      <p>
        <a href="https://www.posta.com.tr/kurbaga-olaf-tup-bebek-yontemiyle-dunyaya-geldi-2221467">2 Kurbağa Olaf tüp bebek yöntemiyle dünyaya geldi</a>
      </p>
      <figure>
        <a href="https://www.posta.com.tr/dunyayi-saran-uzay-savaslari-korkusu-2221443">
          <img src="https://i.pstimaj.com/img/100/180x95/5dda155dae298b384a1c0508"/>
        </a>
      </figure>
      <p>
        <a href="https://www.posta.com.tr/dunyayi-saran-uzay-savaslari-korkusu-2221443">3 Dünyayı saran uzay savaşları korkusu</a>
      </p>
      <figure>
        <a href="https://www.posta.com.tr/tulay-gunal-tiyatro-ugruna-ac-susuz-kaldim-ama-onurumu-satmadim-2221426">
          <img src="https://i.pstimaj.com/img/100/180x95/5dd995a6ae298b1c45c81939"/>
        </a>
      </figure>
      <p>
        <a href="https://www.posta.com.tr/tulay-gunal-tiyatro-ugruna-ac-susuz-kaldim-ama-onurumu-satmadim-2221426">4 Tülay Günal: Tiyatro uğruna aç, susuz kaldım ama onuru...</a>
      </p>
      <figure>
        <a href="https://www.posta.com.tr/turkiyenin-sifasi-en-iyi-termal-ve-kaplica-merkezleri-2221428">
          <img src="https://i.pstimaj.com/img/100/180x95/5dd996de66a97ca9554020a7"/>
        </a>
      </figure>
      <p>
        <a href="https://www.posta.com.tr/turkiyenin-sifasi-en-iyi-termal-ve-kaplica-merkezleri-2221428">5 Türkiye'nin şifası, en iyi termal ve kaplıca merkezler...</a>
      </p>
      <figure>
        <a href="https://www.posta.com.tr/ozcan-deniz-yeni-dizisi-icin-oyuncu-ariyor-2221425">
          <img src="https://i.pstimaj.com/img/100/180x95/5dd9936cae298b1d1c8c4772"/>
        </a>
      </figure>
      <p>
        <a href="https://www.posta.com.tr/ozcan-deniz-yeni-dizisi-icin-oyuncu-ariyor-2221425">6 Özcan Deniz yeni dizisi için oyuncu arıyor</a>
      </p>
      <figure>
        <a href="https://www.posta.com.tr/hamile-bir-kadina-ne-kadar-kilo-almissin-demek-bir-siddettir-2221423">
          <img src="https://i.pstimaj.com/img/100/180x95/5dd9906266a97ca95618a668"/>
        </a>
      </figure>
      <p>
        <a href="https://www.posta.com.tr/hamile-bir-kadina-ne-kadar-kilo-almissin-demek-bir-siddettir-2221423">7 Hamile bir kadına "Ne kadar kilo almışsın" demek bir ş...</a>
      </p>
      <figure>
        <a href="https://www.posta.com.tr/evlilik-krizi-alina-boz-ne-diyecegini-sasirdi-2221439">
          <img src="https://i.pstimaj.com/img/100/180x95/5dd9b3d3ae298b261bebef84"/>
        </a>
      </figure>
      <p>
        <a href="https://www.posta.com.tr/evlilik-krizi-alina-boz-ne-diyecegini-sasirdi-2221439">8 Evlilik krizi! Alina Boz ne diyeceğini şaşırdı</a>
      </p>
      <figure>
        <a href="https://www.posta.com.tr/demet-akalindan-hadiseye-zeytin-dali-2221429">
          <img src="https://i.pstimaj.com/img/100/180x95/5dd9a0d0ae298b1c44c39ee6"/>
        </a>
      </figure>
      <p>
        <a href="https://www.posta.com.tr/demet-akalindan-hadiseye-zeytin-dali-2221429">9 Demet Akalın'dan Hadise'ye zeytin dalı!</a>
      </p>
      <figure>
        <a href="https://www.posta.com.tr/nilufer-kizi-ayse-nazli-ile-hasret-giderdi-2221420">
          <img src="https://i.pstimaj.com/img/100/180x95/5dd98c01ae298b1d1d4a9ad1"/>
        </a>
      </figure>
      <p>
        <a href="https://www.posta.com.tr/nilufer-kizi-ayse-nazli-ile-hasret-giderdi-2221420">10 Nilüfer, kızı Ayşe Nazlı ile hasret giderdi</a>
      </p>
      <figure>
        <img src="https://i.pstimaj.com/img/78/90x50/5dd6906dae298ba082ccde25"/>
      </figure>
      <p>SIRADAKİ HABER Bebeğim bu hafta ne kadar büyüdü? Hafta hafta büyüme rehberi</p>
    </article>
  </body>
</html>