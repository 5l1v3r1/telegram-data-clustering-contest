<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/152759-zhytelka-buenos-ajresa-shukaie-rodychiv-na-volyni"/>
    <meta property="og:site_name" content="ВолиньPost"/>
    <meta property="article:published_time" content="2019-11-22T09:45:00+00:00"/>
    <meta property="og:title" content="Жителька Буенос-Айреса шукає родичів на Волині"/>
    <meta property="og:description" content="Жителька Буенос-Айреса Лорна Агюеро Малан, шукає своїх предків з Маневицького району, які проживали тут у селі Костюхнівка до 1928-1932 років."/>
  </head>
  <body>
    <article>
      <h1>Жителька Буенос-Айреса шукає родичів на Волині</h1>
      <address>
        <time datetime="2019-11-22T09:45:00+00:00">22 Nov 2019, 09:45</time>
      </address>
      <p>Жителька Буенос-Айреса (Аргентина) <b>Лорна Агюеро Малан</b>, шукає своїх предків з Маневицького району, які проживали тут у селі Костюхнівка до 1928-1932 років.<br/><br/>Жінка каже, що її родичі емігрували спочатку до Аргентини, а потім до Уругваю, - пише<a href="https://manevychi.rayon.in.ua/news/197265-argentinka-shukae-rodichiv-u-kostiuhnivtsi"> Район.Маневичі.</a><br/><br/>Прадіда звали <b>Данило Коновальчук</b>, він був сином <b>Андрія Коновальчука</b> та Т<b>етяни Конотопчик</b>. Данило був одружений з <b>Ганною Паничик</b> (прабабуся), вона була дочкою <b>Василя Паничика</b> та <b>Прасковії Баранської</b>. У них було шестеро дітей, троє з них народилися в Україні.<br/><br/>«Моїй бабусі <b>Любі Коновальчук</b> 81 рік, і вона остання вижила в сім'ї. Вона сказала мені, що її батько та мати мали сім'ю в Костюхнівці, але ніколи не знала їхніх імен та як з ними зв’язатися. Мені хотілося б знати, чи ще в селі живе хтось, хто знає мою родину чи пов’язаний з ними», – каже Лорна.<br/><br/>Отже, якщо у когось з наших читачів є інформація, яка допоможе Лорні знайти своїх предків з Маневицького району, звертайтеся у приватні повідомлення на сторінку <a href="https://www.facebook.com/manevychi.rayon/">Район.Маневичі у facebook</a> або пишіть на електронну пошту manevychi.rayon@gmail.com або на пошту Лорни lorna.vonbehring@gmail.com.</p>
      <figure>
        <img src="http://www.volynpost.com/img/modules/news/9/9b/b8ff605d64768c37cdb6c02d24b6a9b9/cb-4argentinka_shukae_rodichiv_na_manevichchini_6.jpg"/>
        <figcaption>Лорна Агюеро Малан</figcaption>
      </figure>
      <figure>
        <img src="http://www.volynpost.com/img/modules/news/9/9b/b8ff605d64768c37cdb6c02d24b6a9b9/cb-1argentinka_shukae_rodichiv_na_manevichchini_3.jpg"/>
        <figcaption>Прадід Данило Коновальчук та прабабуся Анна Паничик</figcaption>
      </figure>
      <figure>
        <img src="http://www.volynpost.com/img/modules/news/9/6b/f7ee5b04f9b036379b8e60d9736036b9/cb-2argentinka_shukae_rodichiv_na_manevichchini_2.jpg"/>
        <figcaption>Бабуся Люба Коновальчук</figcaption>
      </figure>
      <figure>
        <img src="http://www.volynpost.com/img/modules/news/9/6b/f7ee5b04f9b036379b8e60d9736036b9/cb-3argentinka_shukae_rodichiv_na_manevichchini_4.jpg"/>
        <figcaption>Зліва направо бабуся Люба Коновальчук, прадід Данило Коновальчук та мама Лорни, Естела</figcaption>
      </figure>
    </article>
  </body>
</html>