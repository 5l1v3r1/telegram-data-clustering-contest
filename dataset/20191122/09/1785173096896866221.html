<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.ro/economic/edenred-anunta-o-infectie-cu-malware-a-sistemelor-sale-it-1922405722362019110919177314"/>
    <meta property="og:site_name" content="News.ro"/>
    <meta property="article:published_time" content="2019-11-22T09:57:36+00:00"/>
    <meta property="og:title" content="Edenred anunţă o infecţie cu malware a sistemelor sale IT"/>
    <meta property="og:description" content="Edenred, emitent de carduri, tichete şi soluţii pentru beneficii extra-salariale, a anunţat, vineri, că, pe 21 noiembrie, sistemele sale IT au fost atinse de o infecţie malware."/>
  </head>
  <body>
    <article>
      <h1>Edenred anunţă o infecţie cu malware a sistemelor sale IT</h1>
      <address><time datetime="2019-11-22T09:57:36+00:00">22 Nov 2019, 09:57</time> by <a rel="author">Dinu Boboc</a></address>
      <p>
        <b>Edenred, emitent de carduri, tichete şi soluţii pentru beneficii extra-salariale, a anunţat, vineri, că, pe 21 noiembrie, sistemele sale IT au fost atinse de o infecţie malware.</b>
      </p>
      <p>Edenred investighează în continuare pentru a identifica dimensiunea atacului.</p>
      <p>”În momentul detectării acestui atac, Edenred a implementat imediat contramăsuri pentru a limita şi diminua infectarea sistemelor, în concordanţă cu politicile de securitate cibernetică în funcţiune. Edenred foloseste toate mijloacele necesare pentru a-si proteja operaţiunile şi informaţiile clienţilor”, a anunţat compania.</p>
      <p>Edenred a anunţat că a început deja să contacteze autorităţile guvernamentale abilitate în acest sens.</p>
      <p>Edenred este activ în zona soluţiilor de plată pentru piaţa muncii şi conectează 830.000 de clienţi corporaţii, 47 de milioane de utilizatori-angajaţi şi 1.7 milioane de comercianţi parteneri din 45 de ţări.</p>
      <footer>Articolul de mai sus este destinat exclusiv informării dumneavoastră personale. Dacă reprezentaţi o instituţie media sau o companie şi doriţi un acord pentru republicarea articolelor noastre, va rugăm să ne trimiteţi un mail pe adresa <a href="mailto:abonamente@news.ro">abonamente@news.ro</a>.</footer>
    </article>
  </body>
</html>