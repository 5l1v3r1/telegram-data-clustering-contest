<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/business/story-rbi-may-cut-repo-rate-again-in-monetary-policy-meeting-next-month-2862614.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-22T09:48:31+00:00"/>
    <meta property="og:title" content="क्या एक बार फिर सस्ता होगा कर्ज? RBI दे सकता है राहत "/>
    <meta property="og:description" content="अर्थव्यवस्था की रफ्तार तेज करने के लिए आरबीआई पिछली पांच मौद्रिक समीक्षा में 135 आधार अंकों की कटौती रेपो रेट में कर चुका है। इसके बावजूद भी अर्थव्यवस्था में सुधार के संकेत नहीं है। ऐसे में..."/>
  </head>
  <body>
    <article>
      <h1>क्या एक बार फिर सस्ता होगा कर्ज? RBI दे सकता है राहत </h1>
      <address><time datetime="2019-11-22T09:48:31+00:00">22 Nov 2019, 09:48</time> by <a rel="author">लाइव हिन्दुस्तान टीम,नई दिल्ली</a></address>
      <p>अर्थव्यवस्था की रफ्तार तेज करने के लिए आरबीआई पिछली पांच मौद्रिक समीक्षा में 135 आधार अंकों की कटौती रेपो रेट में कर चुका है। इसके बावजूद भी अर्थव्यवस्था में सुधार के संकेत नहीं है।</p>
      <p>ऐसे में विशेषज्ञों का कहना है कि एक बार फिर से आरबीआई ब्याज दरों में कटौती कर सकता है। गौरतलब है कि एसबीआई ने चालू वित्त वर्ष की दूसरी तिमाही में वृद्धि दर 4.2 प्रतिशत रहने का अनुमान लगया है। (एजेंसी)</p>
      <p>सार्वजनिक क्षेत्र के बैंकों ने अक्तूबर के त्योहारी मौसम में रिकॉर्ड 2.52 लाख करोड़ रुपये का कर्ज वितरित किया। वित्त मंत्रालय ने गुरुवार को यह जानकारी दी।</p>
      <p>वित्तीय सेवा विभाग ने बयान जारी कर कहा कि इसमें 1.05 लाख करोड़ रुपये का नया कर्ज शामिल है। इसके अलावा 46,800 करोड़ रुपये की कार्यशील पूंजी ऋण के रूप में दी गई। उल्लेखनीय है कि सरकार ने सितंबर में सरकारी बैंकों से कर्ज वितरण बढ़ाने और 400 जिलों में लोन मेला आयोजित करने के लिए कहा था। (एजेंसी)<br/><a href="https://www.livehindustan.com/business/story-diwali-does-not-give-boost-to-economy-complaint-traders-2862567.html">अर्थव्यवस्था को ऑक्सीजन नहीं दे पाई दिवाली, मांग में नहीं हुई बढ़ोतरी</a></p>
    </article>
  </body>
</html>