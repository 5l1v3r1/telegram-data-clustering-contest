<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ert.gr/perifereiakoi-stathmoi/notio_aigaio/bazaar-gia-tin-enischysi-ton-aporon-dodekanision-foititon/"/>
    <meta property="og:site_name" content="ert.gr"/>
    <meta property="article:published_time" content="2019-11-22T09:12:58+00:00"/>
    <meta property="og:title" content="Bazaar για την ενίσχυση των άπορων Δωδεκανήσιων φοιτητών"/>
    <meta property="og:description" content="Bazaar, με προϊόντα από τα νησιά της Δωδεκανήσου, οργανώνει στην Αθήνα η Δωδεκανησιακή Μέλισσα. Είναι η 4η φορά που οργανώνεται Bazaar εκτός Ρόδου και σκοπός είναι η ενίσχυση των υποτροφιών που χορηγεί η Δωδεκανησιακή Μέλισσα σε οικονομικά αδύνατους Δωδεκανήσιους φοιτητές. Το Bazaar θα διεξαχθεί στις 30 Νοεμβρίου, απέναντι από το Μουσείο Μπενάκη. Οι επισκέπτες θα έχουν την ευκαιρία να αγοράσουν παραδοσιακά εδέσματα και ΠΟΠ είδη διατροφής, αλμυρές και γλυκές δημιουργίες από τα χέρια των γυναικών της Ρόδου, καθώς και εξαιρετικά προϊόντα των νησιών. Τα αρώματα της υπαίθρου, οι παραδοσιακές συνταγές που περνάνε από χέρι σε χέρι, τα βότανα, τα χόρτα, το βιολογικό αγουρέλαιο με ονομασία προελεύσεως, τα όσπρια, τα τυριά, τα αλίπαστα, τα γλυκά του κουταλιού και πολλά άλλα, θα είναι στο επίκεντρο της γευστικής πανδαισίας."/>
  </head>
  <body>
    <article>
      <h1>Bazaar για την ενίσχυση των άπορων Δωδεκανήσιων φοιτητών</h1>
      <address><time datetime="2019-11-22T09:12:58+00:00">22 Nov 2019, 09:12</time> by <a rel="author">Χριστίνα Μέγα</a></address>
      <p>Bazaar, με προϊόντα από τα νησιά της Δωδεκανήσου, οργανώνει στην Αθήνα η Δωδεκανησιακή Μέλισσα.<br/>Είναι η 4η φορά που οργανώνεται Bazaar εκτός Ρόδου και σκοπός είναι η ενίσχυση των υποτροφιών που χορηγεί η Δωδεκανησιακή Μέλισσα σε οικονομικά αδύνατους Δωδεκανήσιους φοιτητές.<br/>Το Bazaar θα διεξαχθεί στις 30 Νοεμβρίου, απέναντι από το Μουσείο Μπενάκη.<br/>Οι επισκέπτες θα έχουν την ευκαιρία να αγοράσουν παραδοσιακά εδέσματα και ΠΟΠ είδη διατροφής, αλμυρές και γλυκές δημιουργίες από τα χέρια των γυναικών της Ρόδου, καθώς και εξαιρετικά προϊόντα των νησιών.<br/>Τα αρώματα της υπαίθρου, οι παραδοσιακές συνταγές που περνάνε από χέρι σε χέρι, τα βότανα, τα χόρτα, το βιολογικό αγουρέλαιο με ονομασία προελεύσεως, τα όσπρια, τα τυριά, τα αλίπαστα, τα γλυκά του κουταλιού και πολλά άλλα, θα είναι στο επίκεντρο της γευστικής πανδαισίας.</p>
      <related>
        <h4>ΣΧΕΤΙΚΕΣ ΕΙΔΗΣΕΙΣ</h4>
        <a href="https://www.ert.gr/perifereiakoi-stathmoi/komotini/komotini-agorazo-stin-poli-poy-spoydazo/"/>
        <a href="https://www.ert.gr/%ce%b1%cf%84%ce%b1%ce%be%ce%b9%ce%bd%cf%8c%ce%bc%ce%b7%cf%84%ce%b1/chania-kinitopoiiseis-apo-toys-foitites-photo-video/"/>
        <a href="https://www.ert.gr/perifereiakoi-stathmoi/kerkira/kerkyra-psifisma-tis-elme-gia-to-asylo/"/>
        <a href="https://www.ert.gr/%ce%b1%cf%84%ce%b1%ce%be%ce%b9%ce%bd%cf%8c%ce%bc%ce%b7%cf%84%ce%b1/polytechneio-kritis-kinitopoiiseis-foititon/"/>
        <a href="https://www.ert.gr/%ce%b1%cf%84%ce%b1%ce%be%ce%b9%ce%bd%cf%8c%ce%bc%ce%b7%cf%84%ce%b1/chania-kinitopoiiseis-foititon-sto-tei-pagkritia-syskepsi-kai-draseis/"/>
        <a href="https://www.ert.gr/perifereiakoi-stathmoi/tripoli/panepistimio-peloponnisoy-exypni-efarmogi-apo-exypna-myala/"/>
      </related>
    </article>
  </body>
</html>