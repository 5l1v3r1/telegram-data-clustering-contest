<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nieuws.nl/algemeen/20191122/wit-poeder-in-pakketje-fiscus-heerlen/"/>
    <meta property="og:site_name" content="Nieuws.nl"/>
    <meta property="article:published_time" content="2019-11-22T09:40:47+00:00"/>
    <meta property="og:title" content="Wit poeder in pakketje fiscus Heerlen"/>
    <meta property="og:description" content="HEERLEN (ANP) - In Heerlen is vrijdagochtend in het belastingkantoor aan de Kloosterweg een brief gevonden met een onbekend poeder. Uit voorzorg is het gebouw ontruimd, maakte de politie bekend."/>
  </head>
  <body>
    <article>
      <h1>Wit poeder in pakketje fiscus Heerlen</h1>
      <address><time datetime="2019-11-22T09:40:47+00:00">22 Nov 2019, 09:40</time> by <a rel="author" href="https://nieuws.nl/author/anpnieuws/" target="_blank">ANP</a></address>
      <p>
        <b>In Heerlen is vrijdagochtend in het belastingkantoor aan de Kloosterweg een brief gevonden met een onbekend poeder. Uit voorzorg is het gebouw ontruimd, maakte de politie bekend.</b>
      </p>
      <p>De hulpdiensten sloegen groot alarm. Zoâ€™n honderd werknemers van de Belastingdienst zijn overgebracht naar een tegenoverliggend gebouw van de fiscus. Vijf werknemers die mogelijk in aanraking zijn gekomen met het poeder, zijn nog binnen. Ze worden voorlopig apart gehouden om verspreiding van het poeder te voorkomen, aldus een woordvoerster van de Veiligheidsregio Zuid Limburg.</p>
      <p>Een gespecialiseerd team van Defensie is gearriveerd bij het gebouw. Dit team gaat het poeder analyseren. Het gaat om het zogenoemde CBRN-team, specialisten op het gebied van chemische, biologische, radiologische, nucleaire (CBRN) incidenten. Daarnaast kan dit team ondersteuning bieden aan hulpverleners.</p>
    </article>
  </body>
</html>