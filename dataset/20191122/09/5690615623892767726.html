<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837183-na-prikarpatti-tsilu-nich-shukali-zablukalogo-u-lisi-cholovika"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-22T09:06:00+00:00"/>
    <meta property="og:title" content="На Прикарпатті цілу ніч шукали заблукалого у лісі чоловіка"/>
    <meta property="og:description" content="КИЇВ. 22 листопада. УНН. На Прикарпатті вранці у п'ятницю знайшли чоловіка, який ще напередодні ввечері заблукав у лісі. Про це УНН повідомляє з посиланням …"/>
  </head>
  <body>
    <article>
      <h1>На Прикарпатті цілу ніч шукали заблукалого у лісі чоловіка</h1>
      <address><time datetime="2019-11-22T09:06:00+00:00">22 Nov 2019, 09:06</time> by <a rel="author">Юлія Шрамко</a></address>
      <p><b>КИЇВ. 22 листопада. УНН. </b>На Прикарпатті вранці у п'ятницю знайшли чоловіка, який ще напередодні ввечері заблукав у лісі. Про це <b>УНН</b> повідомляє з посиланням на дані управління ДСНС в Івано-Франківській області.</p>
      <p>Повідомлення про те, що чоловік, 1971 р.н., втратив орієнтування в лісовій місцевості у районі села Темирівці Галицького району області і його шукають поліцейські, рятувальники отримали 21 листопада о 22:46.</p>
      <p>22 листопада о 00:24 до місця події для проведення пошуково-рятувальних робіт було направлено рятувальників - 3 осіб на 1 одиниці техніки та кінологічне відділення - 4 осіб на 1 одиниці техніки та 2 собаки, працівників поліції та місцеве населення.</p>
      <p>О 4:10 чоловік вийшов на зв’язок та повідомив приблизне місце його знаходження.</p>
      <p>О 6:40 рятувальниками знайдено заблукалу особу в селі Темирівці та доставлено до місця постійного проживання.</p>
      <p>Медичної допомоги він не потребував.</p>
      <p>Нагадаємо, літній чоловік майже <a href="https://www.unn.com.ua/uk/news/1595813-litniy-cholovik-mayzhe-dva-dni-proviv-u-lisi-na-lvivschini">два дні</a> провів у лісі на Львівщині.</p>
    </article>
  </body>
</html>