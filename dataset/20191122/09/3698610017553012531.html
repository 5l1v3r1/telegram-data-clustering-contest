<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/UKRAINE/ukrayinu-nakrilo-poholodannya-na-pivdni-shtormi-ta-mokriy-snig-330511_.html"/>
    <meta property="og:site_name" content="DT.ua"/>
    <meta property="article:published_time" content="2019-11-22T09:34:00+00:00"/>
    <meta property="og:title" content="Україну накрило похолодання, на півдні шторми та мокрий сніг"/>
    <meta property="og:description" content="На сході прогнозують до 13 градусів морозу.  "/>
  </head>
  <body>
    <article>
      <h1>Україну накрило похолодання, на півдні шторми та мокрий сніг</h1>
      <h2>На сході прогнозують до 13 градусів морозу.  </h2>
      <address>
        <time datetime="2019-11-22T09:34:00+00:00">22 Nov 2019, 09:34</time>
      </address>
      <p>Українців попереджають про серйозне погіршення погодних умов, особливо на сході, півдні та заході країни. Очікуються шторми, шквальні вітри та суттєве зниження температури, повідомили в Укргідрометеоцентрі.</p>
      <p>"22 листопада у східній, південній та західній частинах країни пориви 15-20 м/с, у Приазов'ї 25-28 м/с. На акваторії Азовського моря та в портах Маріуполь, Бердянськ пориви вітру 25-30 м/с, висота хвиль 15-20 дм (в портах 13-15 дм)", - йдеться в попередженні.</p>
      <p>У Києві сьогодні буде без опадів. Температура вночі 6-8°, вдень 1-3° морозу, вітер південно-східний, 7-12 м/с</p>
      <p>У суботу, 23 листопада, в Україні буде без опадів, лише в західних областях і в Одеській області місцями невеликий дощ і мокрий сніг. Вітер східний та південно-східний, 7-12 м/с, у східній та південній частині пориви 15-20 м/с. Температура вночі 4-9° морозу, в східних областях до 13° морозу, вдень від 3° тепла до 3° морозу; в західних, південних областях та в Криму вночі 0-5° морозу, вдень 0-4° тепла; на Закарпатті вночі 0-5° тепла, вдень 7-12°.</p>
      <p>У Києві 23 листопада буде без опадів. Вітер південно-східний, 7-12 м / с. Температура вночі мінус 5-7°, вдень близько.</p>
      <p>Раніше завідуюча відділом синоптичної метеорології Українського гідрометеорологічного інституту Віра Балабух розповіла про те, що <b><a href="https://dt.ua/UKRAINE/meteorolog-rozpovila-yakoyu-bude-cogorichna-zima-v-ukrayini-327816_.html">зима 2019-2020 років буде переважно теплою</a></b> з великою кількістю днів з плюсовою температурою, більшою, ніж у попередні роки.</p>
      <p>За її словами, зміни клімату передбачають збільшення кількості днів із температурами вище 0 взимку, але при цьому кількість днів із температурою -10…-20 не змінюється – в залежності від регіону кількість таких днів може бути 2-3 за сезон, тоді як переважатиме протягом зими температура від -5 до +5 градусів.</p>
      <p>Також вона наголосила, що перші 9 місяців поточного року вже показали, що рік, включно із зимою, буде теплішим за попередні.</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>