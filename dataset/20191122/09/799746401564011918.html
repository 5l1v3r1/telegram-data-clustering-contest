<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurointegration.com.ua/news/2019/11/22/7103363/"/>
    <meta property="og:site_name" content="Європейська правда"/>
    <meta property="article:published_time" content="2019-11-22T09:35:01+00:00"/>
    <meta property="og:title" content="Орбан заявив, що його партія може вийти з ЄНП"/>
    <meta property="og:description" content="Угорська партія влади “Фідес” може покинути Європейську народну партію - об’єднання консервативних партій в Європі."/>
  </head>
  <body>
    <article>
      <h1>Орбан заявив, що його партія може вийти з ЄНП</h1>
      <address>
        <time datetime="2019-11-22T09:35:01+00:00">22 Nov 2019, 09:35</time>
      </address>
      <p>Угорська партія влади "Фідес" може покинути Європейську народну партію - об'єднання консервативних партій в Європі.</p>
      <p>Про це 22 листопада заявив прем'єр-міністр Угорщини Віктор Орбан, повідомляє "Європейська правда" з посиланням на <a href="https://www.reuters.com/">Reuters</a>.</p>
      <p>У березні членство "Фідес" у ЄНП <b><a href="https://www.eurointegration.com.ua/news/2019/03/20/7094204/">було призупинено </a></b>через <b><a href="https://www.eurointegration.com.ua/news/2019/02/19/7093004/">кампанію угорського уряду </a></b>проти міграційної політики ЄС, ерозію верховенства права, свободи преси та прав меншин.</p>
      <p>Після цього "Фідес" <b><a href="https://www.eurointegration.com.ua/news/2019/03/21/7094210/">не вийшла</a></b> зі складу ЄНП, хоча Орбан погрожував таким розвитком подій.</p>
      <p>Новообраний президент Європейської народної партії Дональд Туск <b><a href="https://www.eurointegration.com.ua/news/2019/11/21/7103317/">заявив </a></b>у четвер, що група "мудреців", яка оцінює питання членства "Фідес" в ЄНП, представить свій звіт до кінця року.</p>
      <p>На запитання про зауваження Туска, Орбан сказав, що ЄНП стала жертвою лівого дрейфу, і якщо Туск не зупинить це, то ЄНП втратить "Фідес".</p>
      <p>"Ми залишаємо наше членство призупиненим", - сказав він. "Ми чекаємо, що ЄНП прояснить про свої погляди та плани, і тоді ми визначимо свою думку".</p>
    </article>
  </body>
</html>