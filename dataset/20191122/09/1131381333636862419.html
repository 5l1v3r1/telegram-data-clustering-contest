<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tg24.sky.it/spettacolo/musica/2019/11/22/francesco-renga-concerto-crotone-scaletta.html"/>
    <meta property="og:site_name" content="Sky TG24"/>
    <meta property="article:published_time" content="2019-11-22T09:57:00+00:00"/>
    <meta property="og:title" content="Francesco Renga in concerto a Crotone: info e scaletta"/>
    <meta property="og:description" content="Fa tappa a Crotone il tour di Francesco Renga: le informazioni e la scaletta del concerto"/>
  </head>
  <body>
    <article>
      <h1>Francesco Renga in concerto a Crotone: info e scaletta</h1>
      <h2>Fa tappa a Crotone il tour di Francesco Renga: le informazioni e la scaletta del concerto</h2>
      <address>
        <time datetime="2019-11-22T09:57:00+00:00">22 Nov 2019, 09:57</time>
      </address>
      <related>
        <a href="https://tg24.sky.it/spettacolo/musica/2019/10/08/francesco-renga-canzoni-famose.html"/>
      </related>
      <p>Fa tappa al Palamilone di Crotone il nuovo tour di Francesco Renga nei teatri delle principali città d’Italia. Una serie di appuntamenti live che sono dedicati ai brani estratti da “<a href="https://tg24.sky.it/spettacolo/musica/2019/04/19/francesco-renga-nuovo-album.html">L’altra metà</a>”, il più recente album di inediti dell’artista bresciano. Di seguito tutte le informazioni relative all’orario di inizio del concerto, ai prezzi dei biglietti ancora in vendita e alla probabile scaletta che sarà eseguita nel corso del concerto.</p>
      <h3>Francesco Renga in concerto a Crotone: le info</h3>
      <p>L’inizio del <a href="https://tg24.sky.it/spettacolo/musica/2019/11/07/francesco-renga-concerto-sanremo-scaletta.html">concerto</a> di Francesco Renga, sabato 23 novembre al Palamilone di Crotone, è in programma per le 21.30. Sul sito di TicketOne e presso i punti vendita abituali sono ancora in vendita i biglietti per la serata, a partire da 25 euro, prezzo relativo a un posto nella tribuna numerata con visibilità limitata. A 30 euro si trovano i tagliandi per la tribuna numerata, a 34.50 euro per la poltrona, infine a 46 euro per la poltronissima gold. Tutti i prezzi dei biglietti sono comprensivi dei costi relativi ai diritti di prevendita.</p>
      <h3>Francesco Renga in concerto a Crotone: la scaletta</h3>
      <p>L’inizio del concerto di Francesco Renga al Palamilone di Crotone dovrebbe essere con “L’amore del mostro”, mentre la conclusione dovrebbe essere affidata alle note di “Oltre”. La serata vedrà l’alternarsi dei pezzi estratti dall’ultimo album di inediti di Francesco Renga, “<a href="https://tg24.sky.it/spettacolo/musica/2019/04/16/francesco-renga-nuovo-album-l-altra-meta-intervista.html">L’altra metà</a>”, e dei brani più famosi e amati appartenenti al suo repertorio. Di seguito, la probabile scaletta che Francesco Renga eseguirà nel corso del concerto in programma a Crotone. Non è da escludere ovviamente che l’artista decida di apportare delle modifiche alla scaletta, decidendo di aggiungere o eliminare dei brani o di variare l’ordine della loro esecuzione nel corso della serata.</p>
      <ol>
        <li>L’amore del mostro</li>
        <li>L’unica risposta</li>
        <li>Ferro e cartone</li>
        <li>A un isolato da te</li>
        <li>Improvvisamente</li>
        <li>Era una vita che ti stavo aspettando</li>
        <li>L’odore del caffè</li>
        <li>Ci sarai</li>
        <li>Scriverò il tuo nome</li>
        <li>Finire anche noi</li>
        <li>Prima o poi</li>
        <li>L’amore altrove</li>
        <li>Guardami amore</li>
        <li>Ancora di lei</li>
        <li>Tracce di te</li>
        <li>Aspetto che torni</li>
        <li>Dimmi…</li>
        <li>Angelo</li>
        <li>Un giorno bellissimo/Mr. Rockstar/Alba/Segreti/Nuvole e sale/Come mi viene/Senza sorridere (medley acustico)</li>
        <li>Splendido!</li>
        <li>Così diversa</li>
        <li>Il bene</li>
        <li>Bacon</li>
        <li>Il mio giorno più bello nel mondo</li>
        <li>Sbaglio perfetto</li>
        <li>La tua bellezza</li>
        <li>Vivendo adesso</li>
        <li>Meravigliosa (la luna)</li>
        <li>Nuova luce</li>
        <li>Meglio di notte</li>
        <li>Dentro ogni sbaglio commesso</li>
        <li>Migliore</li>
        <li>Oltre</li>
      </ol>
      <h3>Il tour di Francesco Renga</h3>
      <p>Dopo il concerto in programma a Crotone, il tour di Francesco Renga proseguirà con una serie di date in programma nei teatri delle principali città d’Italia. L’appuntamento successivo sarà per il 25 novembre al teatro Golden di Palermo, mentre il concerto conclusivo sarà il 23 divembre alla Fiera – Padiglione E di Cagliari. Di seguito, le rimanenti date della tournée:</p>
      <ul>
        <li>23 novembre Crotone, Pala Milione</li>
        <li>25 novembre Palermo, Teatro Golden</li>
        <li>27 novembre Catania, Teatro Metropolitan</li>
        <li>28 novembre Marsala, Teatro Impero</li>
        <li>3 dicembre Piacenza, Teatro Politeama</li>
        <li>5 dicembre Varese, Teatro Openjobmetis</li>
        <li>6 dicembre Trento, Teatro Auditorium Santa Chiara</li>
        <li>7 dicembre Mantova, Grana Padano Theatre</li>
        <li>9 dicembre Trieste, Teatro Rossetti</li>
        <li>10 dicembre Bologna, Europauditorium</li>
        <li>12 e 13 dicembre Torino, Teatro Colosseo</li>
        <li>14 dicembre Parma, Teatro Regio</li>
        <li>16 dicembre Biella, Teatro Odeon</li>
        <li>17 dicembre Bologna, Europauditorium</li>
        <li>19 dicembre Reggio Emilia, Teatro Romolo Valli</li>
        <li>20 dicembre La Spezia, Teatro Civico</li>
        <li>22 dicembre Sassari, Teatro Comunale</li>
        <li>23 dicembre Cagliari, Fiera - Padiglione E</li>
      </ul>
    </article>
  </body>
</html>