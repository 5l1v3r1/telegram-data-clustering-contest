<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://varta1.com.ua/lvivske-dbr-vykrylo-na-habari-volynskogo-pravoohorontsya-foto/"/>
    <meta property="og:site_name" content="VARTA1"/>
    <meta property="article:published_time" content="2019-11-22T09:40:57+00:00"/>
    <meta property="og:title" content="Львівське ДБР викрило на хабарі волинського правоохоронця (фото)"/>
    <meta property="og:description" content="Портал оперативних та новин Varta1 ( Варта1 ) був створений на тлі державних подій, активістами які не змогли залишитися байдужими. Varta1 повідомляє про події у Львові та Україні."/>
  </head>
  <body>
    <article>
      <h1>Львівське ДБР викрило на хабарі волинського правоохоронця (фото)</h1>
      <address>
        <time datetime="2019-11-22T09:40:57+00:00">22 Nov 2019, 09:40</time>
      </address>
      <p>Post Views: 0</p>
      <p>Слідчі територіального управління Державного бюро розслідувань, розташованого у місті Львові, затримали оперуповноваженого відділу моніторингу та зонального контролю Волинського управління Департаменту внутрішньої безпеки Нацполіції України під час одержання ним 3 000 доларів США неправомірної вигоди. Про це повідомляє ДБР.</p>
      <p>Правоохоронець вимагав та одержав від громадянина, який працює фрілансером у сфері IT, неправомірну вигоду в сумі 3 000 доларів США. За гроші правоохоронець обіцяв не повідомляти підрозділи поліції по боротьбі з кіберзлочинністю про нібито протиправну діяльність потерпілого, яка полягала у поширенні вірусних програм.</p>
      <p>Відбулося затримання оперуповноваженого у порядку ст. 208 Кримінального процесуального кодексу України.</p>
      <p>Наразі вирішується питання щодо повідомлення затриманому про підозру та обрання відносно нього запобіжного заходу.</p>
      <p>Процесуальне керівництво у кримінальному провадженні здійснює прокуратура Волинської області. Оперативний супровід – Управління Служби безпеки України у Волинській області.</p>
      <p>Кваліфікація: одержання службовою особою для себе неправомірної вигоди за вчинення або не вчинення такою службовою особою в інтересах того, хто надає неправомірну вигоду, будь-якої дії з використанням службового становища, поєднане з вимаганням неправомірної вигоди (ч. 3 ст. 368 Кримінального кодексу України).</p>
      <p>У разі доведення вини, поліцейському загрожує позбавлення волі на строк від п’яти до десяти років з позбавленням права обіймати певні посади чи займатися певною діяльністю на строк до трьох років, з конфіскацією майна.</p>
      <figure>
        <img src="https://varta1.com.ua/wp-content/uploads/2019/11/IMG-20191121-WA0013.jpg"/>
      </figure>
      <figure>
        <img src="https://varta1.com.ua/wp-content/uploads/2019/11/IMG-20191121-WA0015.jpg"/>
      </figure>
      <figure>
        <img src="https://varta1.com.ua/wp-content/uploads/2019/11/IMG-20191121-WA0014.jpg"/>
      </figure>
      <p>загрузка...</p>
      <figure>
        <a href="https://reindaks.com/link?i=p1jgx8tf9db46an0ef">
          <img src="https://reindaks.com/img?i=p1jgx8tf9db46an0ef"/>
        </a>
      </figure>
      <p> </p>
      <p> </p>
    </article>
  </body>
</html>