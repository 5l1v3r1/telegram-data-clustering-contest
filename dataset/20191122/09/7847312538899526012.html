<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://wpolityce.pl/polityka/474167-semka-najwieksze-znaczenie-dla-pis-maja-najblizsze-miesiace"/>
    <meta property="og:site_name" content="wPolityce.pl"/>
    <meta property="article:published_time" content="2019-11-22T09:47:10+00:00"/>
    <meta property="og:title" content="Trafne! Semka: &quot;Największe znaczenie ma przeprowadzenie rządu i PiS przez okres do wyborów prezydenckich&quot;"/>
    <meta property="og:description" content="&quot;Sprawy dotyczące relacji w ramach Zjednoczonej Prawicy premier może przekazać Kaczyńskiemu, który jako szef partii władny jest podejmować polityczne decyzje&quot;."/>
  </head>
  <body>
    <article>
      <h1>Trafne! Semka: "Największe znaczenie ma przeprowadzenie rządu i PiS przez okres do wyborów prezydenckich"</h1>
      <address><time datetime="2019-11-22T09:47:10+00:00">22 Nov 2019, 09:47</time> by <a rel="author" href="https://wpolityce.pl/autorzy/725-ciekawa-opinia" target="_blank">Ciekawa opinia</a></address>
      <p>
        <b>Piotr Semka w rozmowie z „Faktem” podsumowuje expose premiera Mateusza Morawieckiego i wskazuje, jakie działania PiS powinien podejmować przez najbliższe miesiące.</b>
      </p>
      <blockquote>Expose premiera dodało PiS-owi energii, której tej partii brakowało w ciągu powyborczego miesiąca.</blockquote>
      <p>— mówi publicysta „Do Rzeczy”Piotr Semka.</p>
      <blockquote>Przemówienie Morawieckiego można zdefiniować jako syntezę haseł polskiego państwa dobrobytu z wyraźnym zaznaczeniem, że są pola ideologiczne, na których PiS nie będzie „pękał”, mówiąc kolokwialnie</blockquote>
      <p>— ocenia wystąpienie szefa nowego rządu.</p>
      <p>
        <b>Wskazuje priorytety władzy w pierwszym półroczu rządów.</b>
      </p>
      <blockquote>Największe znaczenie ma przeprowadzenie rządu i PiS przez okres do wyborów prezydenckich.<br/><br/>Rząd musi się też zająć w sposób odczuwalny dla opinii publicznej kwestiami, które są trendy: ekologią i bezpieczeństwem na drogach</blockquote>
      <p>— podkreśla Semka w rozmowie z „Faktem”.</p>
      <p>Podkreśla, że najważniejsze przez premiera nowego rządu będzie utrzymanie silnego centrum.</p>
      <blockquote>Morawiecki musi iść środkiem drogi</blockquote>
      <p>— zaznacza.</p>
      <p>
        <b>Według Semki arbitrem w konfliktach w ramach Zjednoczonej Prawicy powinien być prezes PiS Jarosław Kaczyński.</b>
      </p>
      <blockquote>Sprawy dotyczące relacji w ramach Zjednoczonej Prawicy premier może przekazać Kaczyńskiemu, który jako szef partii władny jest podejmować polityczne decyzje</blockquote>
      <p>— dodaje.</p>
      <p>
        <b>Za największy błąd PiS uważa brak jasnej polityki komunikacyjnej.</b>
      </p>
      <blockquote>PiS powinien prowadzić czytelna politykę. Nieszczęściem tej partii jest to, że często nie wiadomo, czy zgłaszane projekty bądź zapowiedzi są elementem dogrania na najwyższych szczeblach czy radosnej twórczości pojedynczego posła</blockquote>
      <p>— podsumowuje Semka.</p>
      <p>ems/„Fakt”</p>
    </article>
  </body>
</html>