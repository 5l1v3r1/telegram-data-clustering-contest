<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/914f810fc0ee683c/filip-afirma-ca-i-a-cerut-lui-constantin-botnari-alias-borsetka-lui-plahotniuc-sa-si-depuna-mandatul-de-deputat.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-22T09:15:39+00:00"/>
    <meta property="og:title" content="Filip afirmă că i-a cerut lui Constantin Botnari, alias „Borsetka” lui Plahotniuc, să-și depună mandatul de deputat"/>
    <meta property="og:description" content="Președintele PD, Pavel Filip, afirmă că i-a cerut deputatului democrat Constantin Botnari, supranumit și „Borsetka”, să-și depună mandatul de deputat. Și asta pentru că acesta nu vine la ședințele Parlamentului."/>
  </head>
  <body>
    <article>
      <h1>Filip afirmă că i-a cerut lui Constantin Botnari, alias „Borsetka” lui Plahotniuc, să-și depună mandatul de deputat</h1>
      <address><time datetime="2019-11-22T09:15:39+00:00">22 Nov 2019, 09:15</time> by <a rel="author">Jurnal.md</a></address>
      <p>
        <b>Președintele PD, Pavel Filip, afirmă că i-a cerut deputatului democrat Constantin Botnari, supranumit și „Borsetka”, să-și depună mandatul de deputat. Și asta pentru că acesta nu vine la ședințele Parlamentului.</b>
      </p>
      <p>„Nu l-am văzut demult timp. Am vorbit cu Botnari la telefon și i-am solicitat să depună mandatul, pentru că eu nu văd sensul existenței unui deputat care nu frecventează ședințele Parlamentului. Nu pot înțelege pentru ce se mai ține de acest mandat. Suntem o fracțiune, în Parlament trebuie de muncit, sunt proiecte, trebuie examinate, trebuie să te dai cu părerea, trebuie să vii să votezi. Or, să obții mandat de deputat și să nu vii în Parlament mi se pare incorect”, a declarat Pavel Filip în cadrul emisiunii „Puterea a patra” de la N4.</p>
      <p>„Eu nu-l pot impune pentru că mandatul este imperativ. A zis că se va gândi”, a adăugat liderul PD.</p>
      <p>Constantin Botnari a fost poreclit „Borsetka” oligarhului Vladimir Plahotniuc întrucât a fost văzut des în preajma acestuia. A fost secretar general al Partidului Democrat, iar până să devină deputat, în 2014, a exercitat funcţia de şef de cabinet al fracţiunii parlamentare a PD.</p>
    </article>
  </body>
</html>