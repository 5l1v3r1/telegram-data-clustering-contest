<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://pcpress.rs/procureo-datum-lansiranja-playstation-5-konzole/"/>
    <meta property="og:site_name" content="PC Press"/>
    <meta property="article:published_time" content="2019-11-22T09:37:26+00:00"/>
    <meta property="og:title" content="„Procureo“ datum lansiranja PlayStation 5 konzole"/>
    <meta property="og:description" content="Sony je već ranije najavio da će njihova nova konzola biti spremna za prodaju tokom praznične sezone 2020. godine, ali sada su u javnost procurele i konkretnije informacije. Prema njima, PlayStatio…"/>
  </head>
  <body>
    <article>
      <h1>„Procureo“ datum lansiranja PlayStation 5 konzole</h1>
      <address><time datetime="2019-11-22T09:37:26+00:00">22 Nov 2019, 09:37</time> by <a rel="author" href="https://pcpress.rs/author/bbubanja/" target="_blank">Branislav Bubanja</a></address>
      <p>Sony je već ranije najavio da će njihova nova konzola biti spremna za prodaju tokom praznične sezone 2020. godine, ali sada su u javnost procurele i konkretnije informacije. Prema njima, <b><a href="https://pcpress.rs/PCout/?url=https://www.playstation.com/en-us/">PlayStation</a> 5 konzola biće najverovatnije zvanično predstavljena 20. novembra 2020. godine</b>. Takođe, objavljeno je i da će <b>preporučena cena ove konzole iznositi 499 dolara</b>. PS5 će tog datuma biti lansiran u nekoliko država, uključujući i SAD, dok će se na ostalim tržištima najverovatnije pojaviti malo kasnije.</p>
      <figure>
        <img src="https://i1.wp.com/pcpress.rs/wp-content/uploads/2019/11/ps5.jpg"/>
      </figure>
      <p>Prethodne glasine pominjale su da će PS5 biti predstavljen između oktobra i decembra sledeće godine. Zatim smo čuli informacije da bi to moglo da bude oko 4. decembra. Međutim, <b>pošto će se proslava 25. godišnjice PlayStation-a završiti 2. decembra, izgleda da je Sony odlučio da objavom nove konzole još više da na značaju tom jubileju</b>. Za sada su ove informacije na nivou nagađanja, ali moramo da kažemo da su zasnovane i na nekim istorijskim činjenicama. Na primer, pored pomenute godišnjice PlayStation-a, poslednji datum objave poklapa se i sa godišnjicom PS4 konzole (pet dana nakon njene sedme godišnjice).</p>
      <figure>
        <iframe data-src="https://twitter.com/PSErebus/status/1196654395070582784?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <related>
        <a href="https://pcpress.rs/procurela-informacija-o-novoj-sony-konzoli-koju-niko-nije-ocekivao/"/>
      </related>
      <p><b>Verujemo da će oficijelne informacije biti dostupne na sledećoj E3 konferenciji</b> koja će se održati tokom juna 2020. godine. Sony nije ove godine učestvovao na njoj, ali je predsednik Sony Interactive Entertainment-a, dao naznake da će sledeće godine biti prisutan tamo.</p>
      <p>Izvor:<a href="https://pcpress.rs/PCout/?url=https://www.mirror.co.uk/tech/playstation-5-launch-date-leaks-20926951"> Mirror</a></p>
      <p>Tagovi: <a href="https://pcpress.rs/tag/playstation/">Playstation</a>, <a href="https://pcpress.rs/tag/playstation-5/">PlayStation 5</a>, <a href="https://pcpress.rs/tag/pocetak-prodaje/">početak prodaje</a>, <a href="https://pcpress.rs/tag/ps4/">PS4</a>, <a href="https://pcpress.rs/tag/sony/">Sony</a></p>
      <related>
        <h4>
          <i>Možda će vas zanimati:</i>
        </h4>
        <a href="https://pcpress.rs/sony-potvrdio-da-priprema-playstation-5/"/>
        <a href="https://pcpress.rs/sony-playstation-5-prilagoden-amd-ryzen-cpu-navi-gpu-uz-ssd/"/>
        <a href="https://pcpress.rs/xbox-scarlet-ce-razbiti-ps5-u-odnosu-performansi-i-cene-obecava-microosft/"/>
      </related>
    </article>
  </body>
</html>