<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.0352.ua/news/2580946/na-teatralnomu-majdani-ternopola-vidbulosa-vice"/>
    <meta property="og:site_name" content="0352.ua - Сайт міста Тернополя"/>
    <meta property="article:published_time" content="2019-11-22T09:02:00+00:00"/>
    <meta property="og:title" content="На Театральному майдані Тернополя відбулося віче"/>
    <meta property="og:description" content="Віче організували саме в День Гідності та Свободи"/>
  </head>
  <body>
    <article>
      <h1>На Театральному майдані Тернополя відбулося віче</h1>
      <address><time datetime="2019-11-22T09:02:00+00:00">22 Nov 2019, 09:02</time> by <a rel="author">Антоніна Албул</a></address>
      <p>
        <i>Синьо-жовті прапори майоріли сьогодні вночі, 21 листопада на Театральному майдані Тернополя – це відбулося віче,  спрямоване на захист України та протидії державній зраді.</i>
      </p>
      <p>Як поділилися організатори заходу, віче організували саме в День Гідності та Свободи - свято, що відзначається щороку на честь початку цього дня двох революцій в Україні. Учасники із прапорами в руках намагалися донести головний меседж: не можна допустити, щоби теперішня українська погодилася на ультиматум окупанта та допустила здачу українських позицій, пишуть <a href="https://ternopoliany.te.ua/zhittya/41076-ne-damo-prodaty-ukrainu-na-holovnii-ploshchi-ternopolia-vidbulosia-viche-na-zakhyst-derzhavy">Тернополяни</a>.</p>
      <p>—  Герої Небесної Сотні та учасники Майдану вийшли на протест, щоби показати, як уміють боронити свою Батьківщину. Щоби при владі не було людей, які служать, купуються загарбнику. І українські патріоти під час Революції Гідності змогли вистояти, а наші вояки на сході стоять зараз. На жаль, сьогодні ми бачимо іншу картину. Влада готова легалізувати бойовиків і сепаратистів, за грати кидають тих, хто піднімав з колін армію і захищав країну. А теперішні заяви про необхідність налагодження відносин з Росією – це не що інше, як державна зрада. Неприпустимо йти на поступки з ворожою державою, яка принесла нам агресію, анексію Криму, окупацію частини Донбасу та сотні смертей українських вояків. Отож тому ми й вийшли сьогодні на головну площу міста, щоби сказати – ми маємо гідність. Хочемо жити на своїй, а не загарбаній землі, — наголосив один із учасників акції пан Олег.</p>
    </article>
  </body>
</html>