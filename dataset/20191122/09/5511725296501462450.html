<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.delfi.lv/bizness/biznesa_vide/vid-piemero-divus-nodrosinajumus-kurzemes-granulam.d?id=51659857"/>
    <meta property="og:site_name" content="DELFI"/>
    <meta property="article:published_time" content="2019-11-22T09:53:36+00:00"/>
    <meta property="og:title" content="VID piemēro divus nodrošinājumus 'Kurzemes granulām' "/>
    <meta property="og:description" content="Valsts ieņēmumu dienesta (VID) Nodokļu kontroles pārvalde piemērojusi divus nodrošinājumus granulu ražotājam SIA &quot;Kurzemes granulas&quot;, ziņo &quot;Lursoft&quot; Klientu portfelis."/>
  </head>
  <body>
    <article>
      <h1>VID piemēro divus nodrošinājumus 'Kurzemes granulām' </h1>
      <address><time datetime="2019-11-22T09:53:36+00:00">22 Nov 2019, 09:53</time> by <a rel="author">DELFI Bizness</a></address>
      <p>
        <b>Valsts ieņēmumu dienesta (VID) Nodokļu kontroles pārvalde piemērojusi divus nodrošinājumus granulu ražotājam SIA "Kurzemes granulas", ziņo "Lursoft" Klientu portfelis.</b>
      </p>
      <p>Abi nodrošinājumi reģistrēti 21. novembrī.</p>
      <p>Viens no tiem ir aizliegums komercķīlas reģistrācijai, pārjaunošanai un grozīšanai. Savukārt ar otru nodrošinājumu "Kurzemes granulas" piemērots aizliegums reorganizācijai, likvidācijai, valdes locekļu un daļu īpašnieka izslēgšanas reģistrācijai komercreģistrā, atļaujot SIA "Kurzemes granulas" reģistrēt papildus dalībniekus un amatpersonas.</p>
      <p>Šī ir pirmā reize, kad "Kurzemes granulas" piemēroti nodrošinājumi.</p>
      <p>SIA "Kurzemes granulas" Ventspils brīvostas teritorijā ražo granulas. Uzņēmuma apgrozījums 2018. gadā bija 8,664 miljoni eiro un tas strādāja ar 722 tūkstošu eiro peļņu. Tajā gadā "Kurzemes granulas" nodarbināja 37 darbiniekus.</p>
      <p>"Kurzemes granulas" vienīgais īpašnieks ir kokmateriālu ražotājs SIA "Kurekss", kas vienādās daļās pieder Arnim Apsītim un Jānim Apsītim.</p>
    </article>
  </body>
</html>