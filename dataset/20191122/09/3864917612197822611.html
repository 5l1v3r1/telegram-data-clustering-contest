<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-polytics/2823365-ukraina-skasuvala-bezkostovni-dovgostrokovi-vizi-dla-estonciv.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-22T09:16:00+00:00"/>
    <meta property="og:title" content="Україна скасувала безкоштовні довгострокові візи для естонців"/>
    <meta property="og:description" content="Кабінет міністрів скасував урядове розпорядження від 18 липня 2018 р. № 517 “Про оформлення довгострокових віз для в’їзду в Україну громадянам Естонської Республіки”."/>
  </head>
  <body>
    <article>
      <h1>Україна скасувала безкоштовні довгострокові візи для естонців</h1>
      <h2>Кабінет міністрів скасував урядове розпорядження від 18 липня 2018 р. № 517 “Про оформлення довгострокових віз для в’їзду в Україну громадянам Естонської Республіки”.</h2>
      <address>
        <time datetime="2019-11-22T09:16:00+00:00">22 Nov 2019, 09:16</time>
      </address>
      <p>Текст відповідного документа від 15 листопада оприлюднений на<a href="https://www.kmu.gov.ua/npas/pro-vizkim-shcho-vtratilo-chinnist-rozp-a1088r"> Урядовому порталі.</a></p>
      <p>“Визнати таким, що втратило чинність, розпорядження Кабінету міністрів України від 18 липня 2018 р. № 517 “Про оформлення довгострокових віз для в’їзду в Україну громадянам <a href="https://www.ukrinform.ua/tag-estonia">Естонської Республіки</a>” (Офіційний вісник України, 2018 р., № 59, ст. 2066)”, - йдеться в розпорядженні.</p>
      <p>25 вересня уряд Естонії скасував своє рішення 2010 року, яке дозволяло українцям не сплачувати державне мито за довготермінові візи. Рішення набуло чинності з 1 листопада.</p>
      <blockquote>
        <b>Читайте також: </b>
        <a href="https://www.ukrinform.ua/rubric-world/2821807-glava-mzs-estonii-zaavlae-pro-zagrozu-z-boku-neperedbacuvanoi-rosii.html">Глава МЗС Естонії заявляє про загрозу з боку "непередбачуваної Росії"</a>
      </blockquote>
      <p>За словами міністра закордонних справ Естонії Урмаса Реймсалу, серед українців, які звертаються по довгострокову візу, близько 90% просять її з метою працевлаштування. Тому, вважає він, надалі необґрунтовано продовжувати дію такого винятку для громадян України.</p>
    </article>
  </body>
</html>