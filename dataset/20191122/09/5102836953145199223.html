<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.document.no/2019/11/22/nettverk-av-menneskesmuglere-opplost-i-italia/"/>
    <meta property="og:site_name" content="Document"/>
    <meta property="article:published_time" content="2019-11-22T09:08:40+00:00"/>
    <meta property="og:title" content="Nettverk av menneskesmuglere oppløst i Italia"/>
    <meta property="og:description" content="Det halvmilitære italienske politiet Carabinieri og påtalemyndigheten i Torino har innledet straffeforfølgelse mot åtte personer fra Pakistan, India og Bangladesh som er siktet for å ha smuglet landsmenn av seg til Italia og videre til andre europeiske land, også i Nord-Europa."/>
  </head>
  <body>
    <article>
      <h1>Nettverk av menneskesmuglere oppløst i Italia</h1>
      <address><time datetime="2019-11-22T09:08:40+00:00">22 Nov 2019, 09:08</time> by <a rel="author">Christian Skaug</a></address>
      <figure>
        <img src="https://www.document.no/wp-content/uploads/2019/11/smuglerruter-fra-torino.jpg"/>
        <figcaption>
          <i>Stillbilde: Carabinieri / ANSA / Il Sole 24 Ore / <a href="https://www.youtube.com/watch?v=8PY1kD67fMQ">YouTube</a>.</i>
        </figcaption>
      </figure>
      <p>Det halvmilitære italienske politiet Carabinieri og påtalemyndigheten i Torino har innledet straffeforfølgelse mot åtte personer fra Pakistan, India og Bangladesh som er siktet for å ha smuglet landsmenn av seg til Italia og videre til andre europeiske land, også i Nord-Europa.</p>
      <p>En kjent advokat fra Torino er også siktet for medvirkning i den samme saken, går det frem av en ANSA-melding som er offentliggjort i <a href="https://torino.repubblica.it/cronaca/2019/11/20/news/torino_traffico_di_mibranti_otto_msure_cautelari_in_tutta_italia-241479652/">La Repubblica</a>.</p>
      <p>Det var i april i fjor at politiet kom på sporet av smuglernettverket, da en mann fra Bangladesh fortalte at søsteren hans var blitt mishandlet av mannen sin fordi hun hadde nektet å forfalske en vigselsattest og andre dokumenter for å få to mindreårige til Italia under dekke av å være barna deres.</p>
      <p>Onsdag morgen gikk mer enn 60 tjenestepersoner fra Carabineri til aksjon for å iverksette frihetsbegrensende tiltak som meldeplikt, husarrest og reiseforbud overfor de siktede i saken.</p>
      <blockquote>Blant dem som er gjenstand for disse tiltakene, er også advokat Luca Schera fra Torino, som mot betaling hjalp til i arbeidet med å skaffe oppholdstillatelser.</blockquote>
      <blockquote>Etterforskningen har påvist eksistensen av falske folkeregisterdokumenter og invitasjoner som ble benyttet til å organisere utlendingenes innreise ved hjelp av falsk familiegjenforening. Den siktede advokaten hadde ifølge etterforskerne en viktig rolle</blockquote>
      <p>Organisasjonen sørget også for overnatting på flere steder i Nord-Italia, samt transport videre til Frankrike og andre europeiske land, også i Nord-Europa.</p>
      <blockquote>«Det dreier seg om flere titalls reiser i måneden, til priser mellom 400 og 8000 euro, sier operativ leder Giuliano Gerbo.</blockquote>
      <p>En potensielt nokså pikant detalj gjengitt av <a href="http://www.ilgiornale.it/news/cronache/mercato-migranti-smantellato-dai-carabinieri-1787935.html">Il Giornale</a> er at Schera har vært forsvareren til Bouriqi Bouchta, en imam som holdt til i Torino, men siden ble utvist fra Italia på grunn av mistanker om terrorforbindelser.</p>
      <h3>Støtt Document – ingen andre gir deg denne informasjonen</h3>
      <p>Du kan enkelt sette opp et <b>fast, månedlig trekk med bankkort</b>:</p>
      <p>Eller du kan velge et <b>enkeltbeløp</b>:</p>
      <p>Du kan også overføre direkte til vårt kontonummer <b>1503.02.49981</b></p>
      <p>Vårt Vipps nummer er <b>13629</b></p>
      <p>For Paypal og SMS se vår<a href="https://www.document.no/stott-oss/">Støtt Oss-side.</a></p>
      <p>
        <a href="https://www.documentforlag.no/produkt/mot-nasjonalt-sammenbrudd-norge-i-masseinnvandringens-tid/">Forhåndsbestill Halvor Foslis nye bok til spesialpris her!</a>
      </p>
      <figure>
        <a href="https://www.documentforlag.no/produkt/mot-nasjonalt-sammenbrudd-norge-i-masseinnvandringens-tid/">
          <img src="https://www.document.no/wp-content/uploads/2019/11/halvor-fosli-annonse.jpg"/>
        </a>
      </figure>
      <related>
        <h4>Les også</h4>
        <a href="https://www.document.no/2019/10/22/italiensk-kystvaktskip-brakte-68-migranter-til-sicilia/"/>
        <a href="https://www.document.no/2019/09/12/hemmelig-eu-plan-for-fordeling-av-migranter-italia-og-malta-ankomst%c2%adhavner/"/>
        <a href="https://www.document.no/2019/07/07/sjoveien-til-europa-fra-pakistan/"/>
        <a href="https://www.document.no/2019/09/29/polen-sier-nei-til-eus-plan-om-a-fordele-migranter/"/>
        <a href="https://www.document.no/2019/10/19/ocean-viking-sier-nei-til-en-havn-i-tripoli-fyller-opp-skipet-sa-lenge/"/>
        <a href="https://www.document.no/2019/07/15/italias-utenriks%c2%administer-etterlyser-ny-migrasjons%c2%adpolitikk-i-eu/"/>
        <a href="https://www.document.no/2019/08/08/kirkeledere-i-italia-vil-ta-hand-om-migrantene-pa-open-arms/"/>
        <a href="https://www.document.no/2019/06/23/betydelig-okt-trafikk-over-balkan-ruten/"/>
        <a href="https://www.document.no/2019/07/02/italiensk-mafia-tjente-millioner-av-euro-pa-migrantsvindel/"/>
        <a href="https://www.document.no/2019/06/28/salvini-lufter-tanken-om-en-mur-pa-grensen-mot-slovenia/"/>
      </related>
    </article>
  </body>
</html>