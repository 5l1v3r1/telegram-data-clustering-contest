<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bt.no/sport/i/jdnd80/landslagsnykommer-overrasket-og-vant-prologen-paa-beitostoelen"/>
    <meta property="og:site_name" content="Bergens Tidende"/>
    <meta property="article:published_time" content="2019-11-22T09:58:10+00:00"/>
    <meta property="og:title" content="Landslagsnykommer overrasket og vant prologen på Beitostølen"/>
    <meta property="og:description" content="Ane Appelkvist Stenseth (24) var halvsekundet foran Maiken Caspersen Falla."/>
  </head>
  <body>
    <article>
      <h1>Landslagsnykommer overrasket og vant prologen på Beitostølen</h1>
      <h2>Ane Appelkvist Stenseth (24) var halvsekundet foran Maiken Caspersen Falla.</h2>
      <address><time datetime="2019-11-22T09:58:10+00:00">22 Nov 2019, 09:58</time> by <a rel="author">Lars Sørnes</a></address>
      <p>Stenseth, som ble en del av landslaget foran årets sesong, var raskest av alle kvinnene under sprintprologen på Beitostølen fredag formiddag.</p>
      <p>– Det funket bra, men det var hardt å gå skirenn igjen. Jeg følte jeg traff bra og det var artig å gå, sa Ane Appelkvist Stenseth i intervju med NRK.</p>
      <p>Stenseth representerer trønderklubben Grong IL.</p>
      <p>
        <a href="https://www.bt.no/sport/i/y303wA/langrenn-direkte-i-dag-konkurrerer-eliten-igjen-dukker-det-opp-nye-n">Les også<br/>Langrenn direkte: I dag konkurrerer eliten igjen. Dukker det opp nye norske stjerner?</a>
      </p>
      <h3>Halvsekundet foran Falla</h3>
      <p>Hun ble klokket inn til 2.57.03 og var halvsekundet foran sprintverdensmesteren Maiken Caspersen Falla på den 1,2 kilometer lange prologen. Amerikanske Sophie Caldwell gikk inn til den tredje beste tiden.</p>
      <p>– Maiken går bra på ski. Hun er god spesielt i de flate partiene, sa NRKs langrennsekspert Fredrik Aukland.</p>
      <p>Fjorårets komet, Kristine Stavås Skistad, endte på 6.-plass i sprintprologen.</p>
      <p>Finalerundene starter klokken 12.30.</p>
      <p>Lørdag og søndag skal kvinnene gå 10 kilometer på Beitostølen, mens herrene går 15 kilometer.</p>
      <h3>Weng falt på trening</h3>
      <p>Heidi Weng går ikke fredagens sprint på Beitostølen som følge av hodepine etter et fall for to dager siden.</p>
      <p>– Det er ikke grunn å presse seg hardt når man har hodepine. Det er ikke noe farlig, og vi håper det går fort over, sa landslagslege Øystein Andersen til NRK.</p>
      <related>
        <h4>Mest lest akkurat nå</h4>
        <a href="https://www.bt.no/kultur/i/xPzP4Q/kevin-vaagenes-bodde-i-usa-da-parterapi-tok-av-da-han-skulle-fly-hje"/>
        <a href="https://www.bt.no/nyheter/lokalt/i/K3K3Q7/knut-midttun-er-doed"/>
        <a href="https://www.bt.no/nyheter/direkte/i/8mGLLd/trafikken-direkte"/>
        <a href="https://www.bt.no/nyheter/lokalt/i/pLOLqG/naa-begynner-bybanebyggingen-i-sentrum"/>
        <a href="https://www.bt.no/nyheter/lokalt/i/QoXpK8/slik-blir-lysfesten-2019"/>
        <a href="https://www.bt.no/nyheter/lokalt/i/narA9Q/voldtektsmann-tiltalt-for-ny-voldtekt"/>
      </related>
      <ol>
        <li>
          <a href="https://www.bt.no/tag/Beitost%C3%B8len">Beitostølen</a>
        </li>
      </ol>
    </article>
  </body>
</html>