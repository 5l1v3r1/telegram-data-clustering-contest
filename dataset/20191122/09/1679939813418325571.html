<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.publika.md/romanii-din-republica-moldova-voteaza-presedintele-foto-_3059792.html"/>
    <meta property="og:site_name" content="PUBLIKA"/>
    <meta property="article:published_time" content="2019-11-22T09:42:48+00:00"/>
    <meta property="og:title" content="Românii din Republica Moldova votează preşedintele (FOTO)"/>
    <meta property="og:description" content="Cetăţenii români din Republica Moldova îşi exercită astăzi dreptul la vot în cadrul celui de-al doilea tur al alegerilor prezidențiale din România. În diasporă, la fel ca în primul tur, se va vota timp de trei zile, vineri, sâmbătă și duminică. În ţara no"/>
  </head>
  <body>
    <article>
      <h1>Românii din Republica Moldova votează preşedintele (FOTO)</h1>
      <address><time datetime="2019-11-22T09:42:48+00:00">22 Nov 2019, 09:42</time> by <a rel="author">PUBLIKA.MD</a></address>
      <slideshow>
        <figure>
          <img src="https://media.publika.md/md/image/201911/w720/fa2a0700_20117000.jpg"/>
          <figcaption>Românii din Republica Moldova votează</figcaption>
        </figure>
        <figure>
          <img src="https://media.publika.md/md/image/201911/w720/fa2a0704_84949300.jpg"/>
          <figcaption>Românii din Republica Moldova votează</figcaption>
        </figure>
        <figure>
          <img src="https://media.publika.md/md/image/201911/w720/fa2a0691_15326000.jpg"/>
          <figcaption>Românii din Republica Moldova votează</figcaption>
        </figure>
        <figure>
          <img src="https://media.publika.md/md/image/201911/w720/fa2a0696_10686800.jpg"/>
          <figcaption>Românii din Republica Moldova votează</figcaption>
        </figure>
        <figure>
          <img src="https://media.publika.md/md/image/201911/w720/fa2a0698_75668100.jpg"/>
          <figcaption>Românii din Republica Moldova votează</figcaption>
        </figure>
        <figure>
          <img src="https://media.publika.md/md/image/201911/w720/fa2a0702_85758100.jpg"/>
          <figcaption>Românii din Republica Moldova votează</figcaption>
        </figure>
        <figure>
          <img src="https://media.publika.md/md/image/201911/w720/fa2a0706_13523800.jpg"/>
          <figcaption>Românii din Republica Moldova votează</figcaption>
        </figure>
        <figure>
          <img src="https://media.publika.md/md/image/201911/w720/photo5343570767067065379_44373500.jpg"/>
          <figcaption>Românii din Republica Moldova votează</figcaption>
        </figure>
        <figure>
          <img src="https://media.publika.md/md/image/201911/w720/photo5343674765405170584_85233600.jpg"/>
          <figcaption>Românii din Republica Moldova votează</figcaption>
        </figure>
      </slideshow>
      <p><b>Cetăţenii români din Republica Moldova îşi exercită astăzi dreptul la vot în cadrul celui de-al doilea tur al alegerilor prezidențiale din România.</b> În diasporă, la fel ca în primul tur, se va vota timp de trei zile, vineri, sâmbătă și duminică.</p>
      <p>
        <b>În ţara noastră au fost deschise 37 de secţii de votare, iar una dintre acestea se află în sediul Ambasadei României din Chişinău. </b>
      </p>
      <p>
        <b>Iată ce spun participanţii la vot:</b>
      </p>
      <p>"Eu cred că toată lumea trebuie să vină la vot, pentru că suntem mulţi români care am primit cetăţenia română".<br/><br/>"Pentru viitorul Moldovei noastre. Să ne unim odată cu România şi să avem şi noi ce au ei. Am o săptămână şi eu nu pot să vă spun, să compar care era nivelul de trai acolo şi la noi".<br/><br/>"Am ales un preşedinte care, sper eu, să nu fie din partidul gorpaciovist - iliicist şi care ar striga în gura mare şi ar cere anularea acestui pact ruşinos şi să dea Dumnezeu să am dreptate".<br/><br/>"Odată ce am luat cetăţenia avem şi obligaţiuni, automat".<br/><br/>"Vrem ca să ne unim malurile noastre şi să avem o prosperitate, să avem prosperitate, să fim alături de fraţii noştri români şi să ne simţim mai liberi, să nu avem hotare între noi".<br/><br/><b>La vot a venit şi poetul Iulian Filip: </b>"Să nu pierdem din toate câte le are neamul românesc vrednice din toţi parametrii timpului. Să nu trăim numai cu segmentele de la preelectorală la preelectorală. Să fim mai deştepţi".<br/><br/><b>La secţiile de vot deschise în Republica Moldova sunt aşteptaţi peste 230 de mii de alegători. În turul întâi al alegerilor prezidenţiale au votat peste 43 de mii de oameni.</b> <br/><br/>"A fost un record de participare comparativ cu toate alegerile care au avut loc în Republica Moldova. Au fost 43 de mii 308 cetăţeni români care s-au prezentat la urne", a declarat Daniel Ioniţă, ambasadorul României în Republica Moldova.</p>
      <figure>
        <img src="https://media.publika.md/md/image/201911/large/photo_2019-11-22_12-17-52_27080700.jpg"/>
      </figure>
      <p>În diasporă, la fel ca în primul tur, se va vota timp de trei zile, vineri, sâmbătă și duminică. Măsura a fost luată după ce în ultimii ani, la precedentele scrutinuri prezidenţiale şi europarlamentare, zeci de mii de români din străinătate nu au reușit să voteze.   </p>
      <p>Tot în premieră, anul acesta se votează şi prin corespondență.</p>
      <figure>
        <img src="https://media.publika.md/md/image/201911/large/photo_2019-11-22_11-58-19_30984800.jpg"/>
      </figure>
      <p>Până duminică la urne sunt aşteptaţi peste 230.900 de cetăţeni români din Republica Moldova.</p>
      <figure>
        <img src="https://media.publika.md/md/image/201911/large/photo_2019-11-22_11-58-20_54538200.jpg"/>
      </figure>
    </article>
  </body>
</html>