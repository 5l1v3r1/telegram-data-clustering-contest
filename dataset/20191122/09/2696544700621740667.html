<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hvg.hu/kultura/20191122_Donald_Trump_kituntette_egyik_kedvenc_szineszet_Jon_Voightot"/>
    <meta property="og:site_name" content="HVG.hu"/>
    <meta property="article:published_time" content="2019-11-22T09:06:00+00:00"/>
    <meta property="og:title" content="Donald Trump kitüntette egyik kedvenc színészét, Jon Voightot"/>
    <meta property="og:description" content="Angelina Jolie édesapja a kezdetek óta támogatja az amerikai elnököt."/>
  </head>
  <body>
    <article>
      <h1>Donald Trump kitüntette egyik kedvenc színészét, Jon Voightot</h1>
      <address><time datetime="2019-11-22T09:06:00+00:00">22 Nov 2019, 09:06</time> by <a rel="author">MTI</a></address>
      <p><b>Angelina Jolie édesapja a kezdetek óta támogatja az amerikai elnököt. <br/></b>Nemzeti Művészeti Érdeméremmel tüntette ki az amerikai elnök Jon Voight színészt<br/>Járai Judit, az MTI tudósítója jelenti:<br/>Washington, 2019. november 22., péntek (MTI) - Az Egyesült Államok legmagasabb művészeti elismerésével, a Nemzeti Művészeti Érdeméremmel tüntette ki Donald Trump amerikai elnök Jon Voight Oscar- és Golden Globe-díjas színészt.<br/>A Fehér Házban csütörtökön rendezett ünnepségen Donald Trump "a mozi egyik legnagyobb élő legendájaként" méltatta a 80 esztendős színészt. Voight Hollywoodban azon kevesek közé tartozik, akik támogatják a jelenlegi elnök politikáját.<br/>"Fantasztikus művész, játékával különleges mélységeket csillant meg" - mondta Donald Trump. Felidézte Voight Éjféli cowboy című filmjét is. Ebben nyújtott alakításáért a színészt 1970-ben Golden Globe-díjjal ismerték el.<br/>"Micsoda fantasztikus film ez!" - fogalmazott Trump, és az ünnepségen felcsendültek a mozi zenéjének dallamai.<br/>Jon Voight - akinek második házasságából született lánya, Angelina Jolie szintén Oscar-díjas színész - az Amerikai Katolikus Egyetem középiskolájában, majd Lee Strasberg híres színészképzőjében végezte tanulmányait.<br/>Csaknem hatvan filmben nyújtott emlékezetes alakítást, s olyan híres mozik fűződnek a nevéhez, mint A 22-es csapdája, Az Odessa-dosszié, a Hazatérés, a Szökevényvonat, Az esőcsináló, a Ray Donovan, vagy a 2005-ben bemutatott II. János Pál - A béke pápája című alkotás, amelyben a szentatyát személyesítette meg. A Hazatérés című filmjéért 1979-ben a legjobb főszereplőnek járó Oscar-díjat kapott. Munkásságát négyszer ismerték el Golden Globe-díjjal.<br/>Méltatásakor csütörtökön Donald Trump úgy fogalmazott: Jon Voight egyike a kedvenc színészeinek.<br/>Voight attól kezdve támogatja Trumpot, hogy a milliárdos bejelentette indulását az elnökségért. Többször, több fórumon kiállt az államfő és politikája mellett. Mostani kitüntetésekor az amerikai médiában felidézték azt is, hogy idén májusban Voight a Twitteren azt írta Trumpról: "Abraham Lincoln óta ő a legnagyszerűbb elnök".<br/>A Nemzeti Művészeti Érdemérmet 1984-ben hozta létre az amerikai kongresszus. Az elismerést évente adják át az amerikai kulturális élet kiemelkedő tagjainak. Az idén Voight mellett díjazták még James Patterson írót, Teresa Lozano Long texasi filantrópot, a kaliforniai konzervatív agytrösztöt, a Claremont Intézetet, és egy virginiai étterem tulajdonosát is.</p>
      <p>Az Egyesült Államok legmagasabb művészeti elismerésével, a Nemzeti Művészeti Érdeméremmel tüntette ki Donald Trump amerikai elnök Jon Voight Oscar- és Golden Globe-díjas színészt.</p>
      <p>A Fehér Házban csütörtökön rendezett ünnepségen Donald Trump "a mozi egyik legnagyobb élő legendájaként" méltatta a 80 esztendős színészt. Voight Hollywoodban azon kevesek közé tartozik, akik támogatják a jelenlegi elnök politikáját.</p>
      <blockquote>Fantasztikus művész, játékával különleges mélységeket csillant meg</blockquote>
      <p>- mondta Donald Trump. Felidézte Voight <i>Éjféli cowboy</i> című filmjét is. Ebben nyújtott alakításáért a színészt 1970-ben Golden Globe-díjjal ismerték el.</p>
      <p>"Micsoda fantasztikus film ez!" - fogalmazott Trump, és az ünnepségen felcsendültek a mozi zenéjének dallamai.</p>
      <p>Jon Voight - akinek második házasságából született lánya, Angelina Jolie szintén Oscar-díjas színész - az Amerikai Katolikus Egyetem középiskolájában, majd Lee Strasberg híres színészképzőjében végezte tanulmányait.</p>
      <figure>
        <iframe src="https://giphy.com/embed/3LFuq1GtuOgpQRacox" width="640" height="360" data-service="Giphy" scrolling="no"/>
      </figure>
      <p>
        <a href="https://giphy.com/gifs/raydonovan-season-1-showtime-ray-donovan-3LFuq1GtuOgpQRacox">via GIPHY</a>
      </p>
      <p>Csaknem hatvan filmben nyújtott emlékezetes alakítást, s olyan híres mozik fűződnek a nevéhez, mint <i>A 22-es csapdája</i>, <i>Az Odessa-dosszié</i>, a <i>Hazatérés</i>, a <i>Szökevényvonat</i>, <i>Az esőcsináló</i>, a <i>Ray Donovan</i>, vagy a 2005-ben bemutatott <i>II. János Pál - A béke pápája</i> című alkotás, amelyben a szentatyát személyesítette meg. A <i>Hazatérés </i>című filmjéért 1979-ben a legjobb főszereplőnek járó Oscar-díjat kapott. Munkásságát négyszer ismerték el Golden Globe-díjjal.</p>
      <blockquote>Méltatásakor csütörtökön Donald Trump úgy fogalmazott: Jon Voight egyike a kedvenc színészeinek.</blockquote>
      <p>Voight attól kezdve támogatja Trumpot, hogy a milliárdos bejelentette indulását az elnökségért. Többször, több fórumon kiállt az államfő és politikája mellett. Mostani kitüntetésekor az amerikai médiában felidézték azt is, hogy idén májusban Voight a Twitteren azt írta Trumpról:</p>
      <blockquote>Abraham Lincoln óta ő a legnagyszerűbb elnök.</blockquote>
      <p>A Nemzeti Művészeti Érdemérmet 1984-ben hozta létre az amerikai kongresszus. Az elismerést évente adják át az amerikai kulturális élet kiemelkedő tagjainak. Az idén Voight mellett díjazták még James Patterson írót, Teresa Lozano Long texasi filantrópot, a kaliforniai konzervatív agytrösztöt, a Claremont Intézetet, és egy virginiai étterem tulajdonosát is.</p>
    </article>
  </body>
</html>