<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/valve-serie-half-life/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-22T09:06:00+00:00"/>
    <meta property="og:title" content="Valve è fortemente intenzionata a tornare sulla serie di Half-Life | Game Division"/>
    <meta property="og:description" content="Dopo il rilascio del trailer di Half-Life Alyx, sembrerebbe che in Valve siano fortemente interessanti a tornare sulla serie tanto attesa."/>
  </head>
  <body>
    <article>
      <h1>Valve è fortemente intenzionata a tornare sulla serie di Half-Life | Game Division</h1>
      <address>
        <time datetime="2019-11-22T09:06:00+00:00">22 Nov 2019, 09:06</time>
      </address>
      <p>L’annuncio di <b>Half-Life Alyx si è concretizzato</b> solamente qualche ora fa e ha scosso gli animi dei videogiocatori di tutto il mondo. Il nuovo titolo per Realtà Virtuale riporta<b> Valve a pubblicare un prodotto targato Half-Life dopo ben tredici anni</b>. Gli appassionati sperano che il prequel del secondo capitolo per dispositivi VR sia solo l’inizio di una rifioritura del brand, e a quanto pare potrebbe essere proprio così.</p>
      <p>In una recente intervista <b>David Speyrer di Valve ha dichiarato</b> che: <i>“Probabilmente non è una sorpresa sapere che molte persone all’interno di Valve desiderassero tornare a lavorare con l’universo di Half-Life. L’esperienza di Half-Life Alyx non ha fatto altro che rafforzare questo desiderio”. </i></p>
      <figure>
        <img src="https://www.tomshw.it/images/images/2019/11/half-life-alyx-64501.768x432.jpg"/>
      </figure>
      <p>Leggi anche: <a href="https://www.tomshw.it/videogioco/flight-simulator-aerodinamica/">Microsoft Flight Simulator: un nuovo video mostra l’aerodinamica</a></p>
      <p>Parlando di quello che <b>riserverà il futuro</b> dopo il rilascio del gioco per VR, Speyrer ha affermato: <i>“Nel processo di creazione di Half-Life: Alyx, abbiamo dovuto esplorare nuovi modi per raccontare storie con i personaggi di questo mondo e abbiamo scoperto molte nuove esperienze di gioco che vanno oltre ciò che siamo stati in grado di fare negli anni passati. Ovviamente, dovremo aspettare e vedere come le persone reagiranno a Half-Life: Alyx una volta che sarà uscito, ma ci piacerebbe andare anche oltre”.</i></p>
      <p>Vi ricordiamo che Half-Life Alyx sarà ambientato tra il primo e il secondo capitolo, e il giocatore verrà messo nei panni di Alyx Vance intenta a trovare un modo per salvare l’umanità dall’assalto degli alieni Combine. Il gioco uscirà a marzo 2020 e sarà disponibile sui dispositivi VR: Valve Index, htc Vive, Oculus e Windows Mixed Reality.<b> Siete pronti per una nuova era per il brand di Half-Life?</b> Diteci la vostra.</p>
      <blockquote>Se siete degli amanti di Half-Life e non state più nella pelle per il nuovo titolo della serie potete acquistare una tazza proveniente direttamente dal laboratorio di Black Mesa su Amazon a <a href="https://toms.it/T5ikf">questo indirizzo</a>.</blockquote>
    </article>
  </body>
</html>