<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dutchcowboys.nl/marketing/dit-zijn-de-e-commerce-trends-en-ontwikkelingen-voor-2020"/>
    <meta property="og:site_name" content="DutchCowboys"/>
    <meta property="article:published_time" content="2019-11-22T09:15:00+00:00"/>
    <meta property="og:title" content="​Dit zijn de e-commerce trends en ontwikkelingen voor 2020"/>
    <meta property="og:description" content="E-commerce is booming, zeker in deze tijd van het jaar waarin webshops het aantal bestellingen enorm zien toenemen. Dit zijn de e-commerce trends &amp; ontwikkelingen!"/>
  </head>
  <body>
    <article>
      <h1>​Dit zijn de e-commerce trends en ontwikkelingen voor 2020</h1>
      <address><time datetime="2019-11-22T09:15:00+00:00">22 Nov 2019, 09:15</time> by <a rel="author">Redactie Dutchcowboys</a></address>
      <p><a href="https://www.dutchcowboys.nl/e-commerce">E-commerce</a> is booming, zeker in deze tijd van het jaar waarin webshops het aantal bestellingen enorm zien toenemen. Black Friday, Sinterklaas en Kerst moeten nog komen en de kans is groot dat het aantal online bestellingen weer alle records gaat breken.</p>
      <p>Wij blikken alvast vooruit op de trends en ontwikkelingen in de e-commerce voor 2020. Eind januari vindt een nieuwe editie van de <a href="https://www.dutchcowboys.nl/webwinkel-vakdagen">Webwinkel Vakdagen</a> plaats in de Jaarbeurs in Utrecht. Tijdens dit evenement zie en hoor je alles over de belangrijkste onderwerpen in e-commerce en de nieuwe trends.</p>
      <h3>Trends en ontwikkelingen in e-commerce</h3>
      <h4>Wallet payment</h4>
      <p>Wallet payment is trending en steeds meer banken maken het mogelijk. In 2019 werd Apple Pay in Nederland geïntroduceerd. Ideaal, want door te betalen met je smartphone hoef je geen bankpassen meer bij je te hebben. Naast de wallet van Apple zijn er meer online wallets die bedoeld zijn om veilig online betalingen uit te voeren, zoals Paypal. Veel consumenten vinden dit een veilig idee, want op die manier hoeven bankgegevens niet online verstuurd te worden.</p>
      <h4>Personalisatie</h4>
      <p>Iedereen vindt het fijn om persoonlijk aangesproken te worden. Het is voor webshops dan ook kansrijk om hiermee hun omzet te vergroten. Betrokkenheid tonen en inspelen op klantbehoeften is dé manier om individuele consumenten aan je te binden. Wie in deze markt wil overleven moet verwachtingen van klanten overtreffen. Vergeet niet dat data hierbij goud is, want je kunt het nog steeds inzetten om personalisatie toe te passen.</p>
      <h4>Voice search en conversational commerce</h4>
      <p>We moeten voice search heel serieus nemen. Steeds meer consumenten hebben een spraakassistent in huis en shoppen met voice search gaat steeds grotere vormen aannemen. Veel producten wil je misschien zien voordat je ze koopt, maar het oriënteren gebeurt al meer via de spraakassistent.</p>
      <p>En vergeet niet dat we via onze smartphone inmiddels allemaal een voice assistent hebben. We voorspellen dan ook dat voice search steeds belangrijker wordt, net als conversational commerce: de interactie tussen consumenten en winkels via chatberichten en voice. Vaak worden deze gesprekken gevoerd met een slimme computer en een groot aantal chatprogramma’s werkt er al mee.</p>
      <h4>Automatisering</h4>
      <p>Dagelijks ontstaan er nieuwe mogelijkheden om processen slimmer in te richten en automatiseren. Artificial Intelligence neemt steeds meer processen over en de mogelijkheden zijn bijna eindeloos. Voor e-commerce een heel belangrijke pijler.</p>
      <h4>Platform-economie blijft groeien</h4>
      <p>Één platform waarop je alles vindt wat je zoekt, de consument waardeert het nog steeds. In plaats van het aanbod komt de vraag centraal te staan. Zoek je een hamburger? Dan kun je kiezen uit verschillende aanbieders, die op één platform worden gepresenteerd. Airbnb, Uber en Booking.com hebben het principe van platform-economie goed begrepen.</p>
      <h3>Wat kun je verwachten tijdens de Webwinkel Vakdagen 2020?</h3>
      <p>Deze trends en meer ontwikkelingen worden uitgelicht tijdens de Webwinkel Vakdagen op 29 en 30 januari 2020 in Utrecht. Naast 280 exposanten worden er inhoudelijke lezingen georganiseerd. De sprekers geven praktische tips en delen hun visie over specifieke onderwerpen en strategieën. Vorig jaar waren er ruim 12.000 bezoekers en ook dit jaar verwachten we dat het programma veel geïnteresseerden trekt.</p>
      <p>Tijdens de WWV volg je lezingen over de thema’s:</p>
      <ul>
        <li>B2B e-commerce</li>
        <li>Content en branding</li>
        <li>Cross borders</li>
        <li>Data driven insight en personalisatie</li>
        <li>Logistics &amp; fulfillment</li>
        <li>Marketing &amp; online advertisement</li>
        <li>Marketing automation &amp; e-mail</li>
        <li>Payment</li>
        <li>Platform economy</li>
        <li>Strategy &amp; growth</li>
        <li>User experience &amp; CRO</li>
      </ul>
      <p><a href="https://www.webwinkelvakdagen.nl/nl/de-beurs/aanmelden-bezoekers?company_name=&amp;email=&amp;submit=Gratis+inschrijven#no-back">Schrijf je nu in voor Webwinkel Vakdagen 2020</a>.</p>
      <related>
        <h4>Lees ook:</h4>
        <a href="https://www.dutchcowboys.nl/events/de-webwinkel-vakdagen-komen-er-weer-aan"/>
      </related>
    </article>
  </body>
</html>