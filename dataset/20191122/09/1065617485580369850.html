<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.forzaroma.info/rassegna-stampa-roma/la-repubblica/dal-de-russie-allo-stadio-tour-segreto-e-gourmet-di-dan-friedkin/"/>
    <meta property="og:site_name" content="Forzaroma.info"/>
    <meta property="article:published_time" content="2019-11-22T09:21:01+00:00"/>
    <meta property="og:title" content="Dal de Russie allo stadio: tour segreto e gourmet di Dan Friedkin"/>
    <meta property="og:description" content="Il magnate statunitense ha trascorso cinque giorni a Roma tra piccole passeggiate e lunghe riunioni"/>
  </head>
  <body>
    <article>
      <h1>Dal de Russie allo stadio: tour segreto e gourmet di Dan Friedkin</h1>
      <h2>Il magnate statunitense ha trascorso cinque giorni a Roma tra piccole passeggiate e lunghe riunioni</h2>
      <address><time datetime="2019-11-22T09:21:01+00:00">22 Nov 2019, 09:21</time> by <a rel="author" href="https://www.forzaroma.info/author/redazioneforzaroma/" target="_blank">Redazione</a></address>
      <p>Una passeggiata serale, utile a smaltire il jet leg, in una via Margutta deserta o quasi: era il giorno in cui il volto di <b>Dan Friedkin</b> non diceva ancora nulla a nessuno, a <b>Roma</b>. Oggi, come scrive <i>La Repubblica,</i> forse non sarebbe così facile per il magnate statunitense di 54 anni passare inosservato. Oggi, l’americano a Roma compare su siti e giornali.<br/><b>Le cinque giornate romane tra venerdì e mercoledì</b> sono scivolate via tutte piuttosto simili per Friedkin, con lunghe riunioni negli uffici di via Principessa Clotilde, percorrendo a piedi i 230 metri che la separano dall’ingresso dell’hotel de Russie, il suo quartier generale. Ha infilato una visita in viale Tolstoj all’Eur, dove è stato ricevuto dal <b>management della Roma</b>, pur nel completo anonimato.<br/>Certo non ha fatto in tempo a vivere la città come turista, ma non era la prima volta che la visitava.<br/>E’ ripartito la sera di mercoledì lasciando l’hotel intorno alle 19. Potrebbe tornare a dicembre, quando la trattativa potrebbe essere già definita con Pallotta. <b>Roma lo aspetta</b>, lo stadio Olimpico pure.<b> Roma-Brescia</b>, tra pioggia e pochi spettatori, non era la cornice giusta per dare il benvenuto (forse) a chi ha intenzione di regalare alla Roma <b>una nuova occasione per sognare.</b></p>
    </article>
  </body>
</html>