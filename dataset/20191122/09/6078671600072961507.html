<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.cross.bg/kyrtev-taka-nosa-1618546.html"/>
    <meta property="og:site_name" content="Cross"/>
    <meta property="article:published_time" content="2019-11-22T09:27:00+00:00"/>
    <meta property="og:title" content="Мъж е с отхапан нос след спор на пътя"/>
    <meta property="og:description" content="/КРОСС/ Отново агресия на пътя. Доставчик на храна е пребит жестоко след скандал с пешеходец. Случаят е от столичният квартал „Люлин&quot;. Пострадалият е с няколко шева на носа, а нападателят все още се издирва."/>
  </head>
  <body>
    <article>
      <h1>Мъж е с отхапан нос след спор на пътя</h1>
      <address>
        <time datetime="2019-11-22T09:27:00+00:00">22 Nov 2019, 09:27</time>
      </address>
      <p>/КРОСС/ Отново агресия на пътя. Доставчик на храна е пребит жестоко след скандал с пешеходец. Случаят е от столичният квартал „Люлин". Пострадалият е с няколко шева на носа, а нападателят все още се издирва.</p>
      <p>Докато пътувах, чух много силен удар по колата. Отбих, за да видя какво се случва. Оказа се, че по автомобила е хвърлена кора с яйца. Видях един господин, който ми се пъчеше. Попитах го каква е причината да направи това. Тогава започна да ръкомаха и ми посегна. Отвърнах му, стана бой и накрая ме захапа за носа, разказа пострадалият Андрей Куртев.</p>
      <p>Видимо не беше пиян или дрогиран. С тези негови действия обаче мисля, че не беше нормално мислещ човек. Не зная защо този мъж реагира така. Възможно е да има някаква причина. След свадата изкоментира нещо за пешеходна пътека. Може би не съм му направил път, не знам. За мен в 21 век права не се заявяват така, допълни Куртев.</p>
    </article>
  </body>
</html>