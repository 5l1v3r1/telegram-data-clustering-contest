<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.kamuajans.com/egitim-personeli/okul-oncesi-ogretmenleri-ne-istiyor-h543896.html"/>
    <meta property="og:site_name" content="KamuAjans"/>
    <meta property="article:published_time" content="2019-11-22T09:36:58+00:00"/>
    <meta property="og:title" content="Okul Öncesi Öğretmenleri Ne İstiyor?"/>
    <meta property="og:description" content="Bir öğretmenler günü daha yaklaşırken okul öncesi öğretmenleri diğer meslektaşları gibi teneffüs yapabilecekleri bir öğretmenler günü hayal ediyor."/>
  </head>
  <body>
    <article>
      <h1>Okul Öncesi Öğretmenleri Ne İstiyor?</h1>
      <address><time datetime="2019-11-22T09:36:58+00:00">22 Nov 2019, 09:36</time> by <a rel="author">KamuAjans</a></address>
      <p>
        <b>Bir öğretmenler günü daha yaklaşırken okul öncesi öğretmenleri diğer meslektaşları gibi teneffüs yapabilecekleri bir öğretmenler günü hayal ediyor.</b>
      </p>
      <p> Okul öncesi eğitim kurumları yönetmeliği bir ders saati 50 dakika ve aralıksız 6 ders saati yapılması esasına dayanıyor. Kısaca matematik hesabı ile 300 dakika yani tam 5 saat sınıflarda öğrencileri ile birlikte okul öncesi öğretmenleri. Beş saat boyunca okul öncesi öğretmenlerinin tuvalete gitmeden, su veya sıcak içecek içmeden aralıksız eğitim yapması bekleniyor. Bütün okulöncesi eğitim öğretmeni meslektaşlarımız bu şartlarda görev yapıyor. Okullarda çalışan diğer meslektaşlarını görmeden iletişim kurmadan çalışıyor. İlköğretim kurumlarında bir ders saati kırk dakika, ortaöğretim kurumlarında da kırk dakikadır. Öğrencilerin küçük olması nedeni ile teneffüs hakkı verilmemiş ise ders saati kırk dakika olarak hesaplanmalıdır. Eğitsel olarak ilgi ve dikkat süreleri dikkate alındığında ise okul öncesi eğitim alan çocuklardan elli dakikalık dikkat süresi beklemek büyük hata olacaktır. Okul öncesi öğretmenlerine de nefes alabilecekleri bir zaman verilmeli ya da ders süresi kısaltılmalıdır. Okul öncesi öğretmenleri ne istiyor sorusunun cevabına gelecek olursak Okul öncesi öğretmeni insani ihtiyaçlarını karşılamak istiyor, nefes almak istiyor, bir bardak çay içmek istiyor, tuvalete gitmek istiyor, okulda çalışan diğer öğretmen arkadaşlarına selam vermek istiyor. Çok mu şey istiyor?</p>
      <p>Sendikamız yönetmeliğin ilgili maddesini Danıştay’a taşıyıp yürütmeyi durdurma talebinde bulunmuştu. Şuan dava temyiz sürecindedir. AES Hukuk servisi ile okul öncesi öğretmenlerimizin hakları için takipteyiz.</p>
      <p>Demet KARAKAYA</p>
      <p>AES Yenimahalle İlçe Temsilcisi</p>
    </article>
  </body>
</html>