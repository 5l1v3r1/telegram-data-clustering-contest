<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nooz.gr/perierga/1562770/mpike-gia-mpanio-kai-emeine-sfinwmeni-sti-mpaniera-gia-8-meres"/>
    <meta property="og:site_name" content="NOOZ."/>
    <meta property="article:published_time" content="2019-11-22T09:21:00+00:00"/>
    <meta property="og:title" content="Μπήκε για μπάνιο και έμεινε σφηνωμένη στη μπανιέρα για 8 μέρες"/>
    <meta property="og:description" content="Τα περιττά κιλά εκτός από ανεπιθύμητα είναι και επικίνδυνα, κυρίως για λόγους υγείας, αλλά σε κάποιες περιπτώσεις μπορούν να προκαλέσουν κι άλλων ειδών προβλήματα."/>
  </head>
  <body>
    <article>
      <h1>Μπήκε για μπάνιο και έμεινε σφηνωμένη στη μπανιέρα για 8 μέρες</h1>
      <address>
        <time datetime="2019-11-22T09:21:00+00:00">22 Nov 2019, 09:21</time>
      </address>
      <p>
        <b>Τα περιττά κιλά εκτός από ανεπιθύμητα είναι και επικίνδυνα, κυρίως για λόγους υγείας, αλλά σε κάποιες περιπτώσεις μπορούν να προκαλέσουν κι άλλων ειδών προβλήματα.</b>
      </p>
      <p>Μια ηλικιωμένη γυναίκα στη Βρετανία πήρε ένα πολύ καλό μάθημα γιατί δεν πρέπει να τρως χωρίς... αύριο. Πήγε να κάνει το μπάνιο της, κόλλησε στη μπανιέρα της κι έμεινε εκεί παγιδευμένη για 8 μέρες. Χωρίς φαγητό. Υπάρχει πιο τραγική ειρωνεία; </p>
      <p>Υπάρχει, είναι η απάντηση. Εντοπίστηκε και σώθηκε χάρη σε μια εταιρία που κάνει παράδοση γευμάτων διαίτης κατ' οίκον. Οι υπεύθυνοί της καλούσαν την άτυχη γυναίκα αλλά τα τηλεφωνήματά τους έμεναν αναπάντητα με αποτέλεσμα ένας από τους διανομείς να φτάσει μέχρι το σπίτι της για να δει αν συμβαίνει κάτι. </p>
      <p>Βλέποντας ότι κανείς δεν είχε συλλέξει για μέρες την αλληλογραφία αποφάσισε να καλέσει την αστυνομία. Οι αρχές μπήκαν στο σπίτι περιμένοντας τα χειρότερα, εντούτοις διαψεύστηκαν. Η ηλικιωμένη πρωταγωνίστρια της ιστορίας μας ήταν μια χαρά στην υγεία της αν και ιδιαιτέρως πεινασμένη...</p>
    </article>
  </body>
</html>