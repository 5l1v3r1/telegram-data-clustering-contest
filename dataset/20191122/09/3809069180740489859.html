<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazzetta.gr/football/serie-a/article/1417342/kristiano-gyrise-sti-gioyventoys-kai-paraponethike-gia-enohliseis"/>
    <meta property="og:site_name" content="gazzetta.gr"/>
    <meta property="article:published_time" content="2019-11-22T09:56:28+00:00"/>
    <meta property="og:title" content="Κριστιάνο: Γύρισε στη Γιουβέντους και παραπονέθηκε για ενοχλήσεις!"/>
    <meta property="og:description" content="Έπειτα απ' όλο το θέμα που δημιουργήθηκε με την φυσική του κατάσταση, τη συνεργασία με τον Σάρι και τα γκολ με την εθνική ομάδα της Πορτογαλίας, ο Κριστιάνο Ρονάλντο επέστρεψε στο Τορίνο για να ενσωματωθεί ξανά στη Γιουβέντους και... παραπονέθηκε για ενοχλήσεις! "/>
  </head>
  <body>
    <article>
      <h1>Κριστιάνο: Γύρισε στη Γιουβέντους και παραπονέθηκε για ενοχλήσεις!</h1>
      <h2>Έπειτα απ' όλο το θέμα που δημιουργήθηκε με την φυσική του κατάσταση, τη συνεργασία με τον Σάρι και τα γκολ με την εθνική ομάδα της Πορτογαλίας, ο Κριστιάνο Ρονάλντο επέστρεψε στο Τορίνο για να ενσωματωθεί ξανά στη Γιουβέντους και... παραπονέθηκε για ενοχλήσεις! </h2>
      <address><time datetime="2019-11-22T09:56:28+00:00">22 Nov 2019, 09:56</time> by <a rel="author" href="http://www.gazzetta.gr/dimosiografos/kostas-zaliaris" target="_blank">Κώστας Ζάλιαρης</a></address>
      <p>Ο Πορτογάλος σούπερ σταρ έκανε γι' ακόμα μια φορά τα πάντα στα δύο παιχνίδια που αγωνίστηκε με τη φανέλα με το εθνόσημο στο φινάλε της προκριματικής φάσης του Euro 2020, έφτασε στα 99 τέρματα με το αντιπροσωπευτικό συγκρότημα της πατρίδας του, έδειχνε μια χαρά και τώρα που επέστρεψε στο Τορίνο... έχει ξανά πρόβλημα. </p>
      <p>Αυτό έκανε γνωστό ο Μαουρίτσιο Σάρι που τελικά ίσως και να κερδίζει κάποιους πόντους αναφορικά με τον τρόπο που διαχειρίζεται τον CR7 και που είχε τονίσει πριν την διακοπή των πρωταθλημάτων ότι ο παίκτης δεν είναι στο 100%...</p>
      <p><i>«Δεν υπάρχει τίποτα που να χρειάζεται επεξήγηση για τον Κριστιάνο. Οι ποδοσφαιριστές ορισμένες φορές οφείλουν να ξεκουράζονται και ν' αναρρώσουν σωστά. Το πρόβλημα αυτή τη στιγμή είναι πως ο Κριστιάνο μας έχει πει από την Τρίτη ότι πάλι δεν αισθάνεται απόλυτα καλά για να παίξει. Έτσι, ελπίζουμε τουλάχιστον να τον έχουμε την επόμενη εβδομάδα στο Champions League» </i>ήταν η δήλωση του Σάρι στη συνέντευξη Τύπου που παρέθεσε για το ματς των «μπιανκονέρι» με την Αταλάντα. </p>
      <p>Φωτογραφίες: Getty Images / Ideal Image.</p>
    </article>
  </body>
</html>