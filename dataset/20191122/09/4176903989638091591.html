<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/vesti/ekonomija/cg-evropski-rekorder-po-broju-korisnika-mobilne-telefonije/"/>
    <meta property="og:site_name" content="Krstarica"/>
    <meta property="article:published_time" content="2019-11-22T09:22:00+00:00"/>
    <meta property="og:title" content="CG evropski rekorder po broju korisnika mobilne telefonije"/>
    <meta property="og:description" content="PODGORICA - Crna Gora je rekorder u Evropi po broju korisnika mobilne telefonije, kojih je do kraja septembra ove godine registrovano 1.294.942, što je,"/>
  </head>
  <body>
    <article>
      <h1>CG evropski rekorder po broju korisnika mobilne telefonije</h1>
      <address><time datetime="2019-11-22T09:22:00+00:00">22 Nov 2019, 09:22</time> by <a rel="author" href="https://www.krstarica.com/author/tanjug/" target="_blank">Tanjug</a></address>
      <p>PODGORICA – Crna Gora je rekorder u Evropi po broju korisnika mobilne telefonije, kojih je do kraja septembra ove godine registrovano 1.294.942, što je, ipak, nešto manje u odnosu na 2008. godinu, kada ih je bilo 1,3 miiona.</p>
      <p>Od ukupnog broja korisnika 53,6 odsto su pripejd korisnici, dok je postpejd korisnika 46,4 odsto, navodi se u Izveštaju o razvoju tržišta elektronskih komunikacija, koji je razmatrala crnogorska vlada na jučerašnjoj sednici, preneo je portal CdM.</p>
      <p>Inače, usluge mobilne telefonije u Crnoj Gori pružaju tri operatora-Crnogorski Telekom, Telenor i M:Tel i to na teritoriji čitave države.</p>
      <p>Tržišni lider u ukupnom broju korisnika je Mtel.</p>
      <p>Najviše telefonskih korisnika zabeleženo je u Crnoj Gori 2008. godine, kada ih je bilo čak 1,3 miliona.</p>
      <p>(Tanjug)</p>
    </article>
  </body>
</html>