<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.novella2000.it/alessandro-zarino-scelta-social/"/>
    <meta property="og:site_name" content="Novella 2000"/>
    <meta property="article:published_time" content="2019-11-22T09:18:49+00:00"/>
    <meta property="og:title" content="Alessandro Zarino dopo la scelta torna sui social: le prime parole"/>
    <meta property="og:description" content="Dopo la scelta a Uomini e Donne, Alessandro Zarino torna sui social e parla per la prima volta. Ecco le sue dichiarazioni in merito."/>
  </head>
  <body>
    <article>
      <h1>Alessandro Zarino dopo la scelta torna sui social: le prime parole</h1>
      <address><time datetime="2019-11-22T09:18:49+00:00">22 Nov 2019, 09:18</time> by <a rel="author" href="https://www.novella2000.it/author/vincenzo/" target="_blank">Vincenzo Chianese</a></address>
      <h3>Dopo la scelta a Uomini e Donne, Alessandro Zarino torna sui social e parla per la prima volta</h3>
      <p>Tra i protagonisti della nuova stagione di <b><a href="https://www.wittytv.it/uomini-e-donne/">Uomini e Donne</a></b> c’è stato certamente <b>Alessandro Zarino</b>. Il giovane modello partenopeo, come ben sappiamo, ha partecipato al dating show di <b>Maria De Filippi</b> in qualità di tronista, conquistando il cuore di gran parte del pubblico. Tuttavia le cose per lui non sono andate come sperato, e <a href="https://www.novella2000.it/alessandro-zarino-scelta-uomini-e-donne-veronica-burchielli/">al momento della <b>scelta</b>, ricaduta su <b>Veronica Burchielli</b>, <b>Alessandro</b> è stato rifiutato dalla corteggiatrice, che ha preso il posto di <b>Zarino</b> come nuova tronista</a> del programma. Nel mentre l’ex tentatore di <b>Temptation Island</b> ha ricevuto il supporto di tantissimi utenti. Così, adesso, ad alcune settimane dalla <b>scelta</b>, <b>Alessandro</b> è tornato sui <b>social</b>, parlando così per la prima volta di quello che è accaduto. Scopriamo le sue dichiarazioni.</p>
      <p>Non è stato un percorso semplice quello di <b>Alessandro Zarino</b> a <b>Uomini e Donne</b>. Tuttavia il bel tronista fin da subito ha mostrato un particolare interesse per <b>Veronica Burchiello</b>, costruendo con lei un percorso che non è passato inosservato. Quando però le cose sono diventate serie, ad un tratto il modello è entrato in panico, ed ha cercato di fare un passo indietro. La cosa ha naturalmente scatenato l’ira di <b>Veronica</b>, che ha così deciso di eliminarsi. A quel punto, certo dei suoi sentimenti, <b>Zarino</b>, per non perdere la <b>Burchiello</b>, ha deciso di fare la sua <b>scelta</b> anticipata, tra lo stupore generale. Nonostante le critiche <b>Alessandro</b> ha deciso di voler lasciare il programma, sperando di iniziare una conoscenza con la sua corteggiatrice lontano dalle telecamere.</p>
      <p>Tuttavia <b>Veronica Burchiello</b> ha rifiutato <b>Alessandro Zarino</b>, che così si è trovato col cuore spezzato. Adesso, dopo la sua <b>scelta</b>, l’ex tronista è tornato sui <b>social</b> e solo poche ore fa ha tenuto una diretta su Instagram. Scopriamo cosa ha dichiarato nel corso della live.</p>
      <h3>Il ritorno di Alessandro Zarino sui social dopo la scelta a Uomini e Donne</h3>
      <p>Dopo la <b>scelta</b> di <b>Alessandro Zarino</b> a <b>Uomini e Donne</b>, in molti si sono schierati con il modello, che nel mentre ha visto <b>Veronica Burchiello</b> indossare le vesti di tronista. Solo poche ore fa, così, l’ex tentatore ha fatto ritorno sui <b>social</b>, parlando così per la prima volta. Queste le sue parole:</p>
      <blockquote>“Ciao ragazzi, questa è la prima diretta che faccio. Volevo ringraziare tutti quelli che mi hanno supportato in questa esperienza, sono un po’ emozionato. Veramente grazie per il supporto, sono veramente tanto contento di aver avuto voi che mi avete sostenuto sia durante e soprattutto dopo. Ho sempre cercato di essere me stesso, in tutto il percorso, e spero di aver regalato un qualcosa in questo percorso a tutti quelli che mi hanno guardato. Vorrei rispondere a tante di quelle domande che mi avete posto e spero di farlo al più presto possibile”</blockquote>
      <p>Proseguendo, <b>Alessandro Zarino</b> svela anche come sta oggi, a diverse settimane dalla <b>scelta</b>, promettendo di rispondere presto a tutte le domande dei fan:</p>
      <blockquote>“Io come sto adesso? Sono contento e diciamo che sto bene in questo momento. Sono stato abbastanza male quando mi si è posta la situazione, non credevo andasse a finire in quel modo. Però nella vita non ci possono essere solo si, in generale. Presto risponderà a tutte le vostre domande. Spero solo che la mia sincerità e onestà sia arrivata non a tutti, ma a qualcuno”</blockquote>
      <p>Pare dunque che <b>Alessandro Zarino</b> si sia lasciato alle spalle <b>Uomini e Donne</b> e <b>Veronica Burchiello</b>, e che stia cercando di voltare pagina dopo la <b>scelta</b>. Noi facciamo un enorme in bocca al lupo all’ex tronista, e attendiamo ulteriori commenti sul suo percorso e su <b>Veronica</b>.</p>
      <related>
        <a href="https://www.novella2000.it/maria-de-filippi-commenta-diffida-milly-carlucci/"/>
        <a href="https://www.novella2000.it/cristiano-ronaldo-georgina-rodriguez-sposati-segreto-indiscrezione-esclusivo-novella-2000/"/>
        <a href="https://www.novella2000.it/paolo-bonolis-contro-ex-tronista-marco-cartasegna-frosinone/"/>
      </related>
    </article>
  </body>
</html>