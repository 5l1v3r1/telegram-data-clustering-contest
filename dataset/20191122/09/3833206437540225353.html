<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/sport/915881.html"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-22T09:25:00+00:00"/>
    <meta property="og:title" content="Голям проблем в Локо! Езе опериран, Алмейда с контузия в коляното!"/>
    <meta property="og:description" content="Локомотив Пловдив е изправен пред доста сериозен проблем преди утрешното супердерби срещу Лудогорец...."/>
  </head>
  <body>
    <article>
      <h1>Голям проблем в Локо! Езе опериран, Алмейда с контузия в коляното!</h1>
      <address>
        <time datetime="2019-11-22T09:25:00+00:00">22 Nov 2019, 09:25</time>
      </address>
      <p>Локомотив Пловдив е изправен пред доста сериозен проблем преди утрешното супердерби срещу Лудогорец. Двубоят между първия и втория във временното класиране е в събота (23 ноември) от 17,30 часа на "Лудогорец Арена" в Разград.</p>
      <p>Има вероятност черно-белите да бъдат без двама от титулярните си централни защитници, на които трудно може да се намерят подходящи алтернативи. Става въпрос за <a href="https://www.plovdiv24.bg/sport/persons/5212.html">Стивън Езе</a> и Диниш Алмейда, разбра <b>Plovdiv24.bg</b>.</p>
      <p>Нигериецът не е тренирал пълноценно през паузата в първенството заради козметична операция, която му е била направена в Пловдив. Хирурзите са премахнали мастно образувание, което е създавало дискомфорт на Езе, информира "Меридиан мач“.</p>
      <p>Португалецът Алмейда също не тренираше пълноценно, но заради травма в дясното коляно, провери <b>Plovdiv24.bg</b>. Бившият футболист на Монако е най-резултатният бранител на Локо през настоящия сезон с 4 гола и 2 асистенции.</p>
    </article>
  </body>
</html>