<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090100152/%D8%AF%D9%88-%D8%B4%DA%A9%D8%B3%D8%AA-%D9%88-%DB%8C%DA%A9-%D9%BE%DB%8C%D8%B1%D9%88%D8%B2%DB%8C-%DA%A9%D8%A7%D8%B1%D9%86%D8%A7%D9%85%D9%87-%D8%AE%D8%A7%D8%AF%D9%85-%D8%A7%D9%84%D8%B4%D8%B1%DB%8C%D8%B9%D9%87-%D8%AF%D8%B1-%D9%85%D8%B3%D8%A7%D8%A8%D9%82%D8%A7%D8%AA-%D8%A7%DB%8C%D8%B3%DB%8C-%D8%A7%D8%B3%DA%A9%D8%A7%DB%8C%D8%B1"/>
    <meta property="og:site_name" content="ایسنا"/>
    <meta property="article:published_time" content="2019-11-22T09:35:15+00:00"/>
    <meta property="og:title" content="دو شکست و یک پیروزی کارنامه خادم الشریعه در مسابقات ایسی اسکایر"/>
    <meta property="og:description" content="بانوی شطرنج باز ایرانی در مسابقات ایسی اسکایر یک پیروزی و دو شکست کسب کرد."/>
  </head>
  <body>
    <article>
      <h1>دو شکست و یک پیروزی کارنامه خادم الشریعه در مسابقات ایسی اسکایر</h1>
      <address><time datetime="2019-11-22T09:35:15+00:00">22 Nov 2019, 09:35</time> by <a rel="author">امیررضا امیری‌نژاد</a></address>
      <p>بانوی شطرنج باز ایرانی در مسابقات ایسی اسکایر یک پیروزی و دو شکست کسب کرد.</p>
      <p>به گزارش ایسنا، سارا خادم الشریعه بانوی شطرنج باز ایران به مسابقات ایسی اسکایر دعوت شده است. این مسابقات به دلیل سی امین سالگرد باشگاه Selfoss در حال برگزاری است که در این رقابت‌ها ۱۰ شطرنج باز به رقابت می‌پردازند.</p>
      <p>سایت برگزاری این مسابقات بیان کرده است که این ۱۰ شطرنج باز قهرمان پیشین جهان در سنین مختلف بوده‌اند. در این مسابقات سه شطرنج باز ایسلندی حضور دارند و ۷ بازیکن دیگر از شش کشور و چهار قاره متفاوت به رقابت خواهند پرداخت.</p>
      <p>سارا خادم الشریعه با ریتینگ بین المللی ۲۴۹۱ شرکت کرده است و او با یک برد و دوشکست با یک امتیاز در رده هشتم این رقابت‌ها قرار گرفته است. </p>
      <p>او در دور اول در مقابل حریفی با ریتینگ ۲۵۷۴ شکست خورد و در دور دوم میزبان این رقابت‌ها را شکست داد. هم‌چنین او در دور سوم مقابل حریفی از برزیل با ریتینگ ۲۶۰۶ شکست را پذیرا شد.</p>
      <p>کارنامه خادم الشریعه در این رقابت‌ها:</p>
      <figure>
        <img src="https://cdn.isna.ir/d/2019/11/22/3/61491945.jpg"/>
      </figure>
      <p>این مسابقات از ۱۸ تا ۲۹ نوامبر در ۹ دور در ایسلند پیگیری خواهد شد.</p>
      <p>انتهای پیام</p>
    </article>
  </body>
</html>