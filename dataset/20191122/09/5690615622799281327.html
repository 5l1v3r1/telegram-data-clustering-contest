<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837184-situatsiya-na-kpvv-na-donbasi-zranku-220-avtivok-u-chergakh-1"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-22T09:14:00+00:00"/>
    <meta property="og:title" content="Ситуація на КПВВ на Донбасі: зранку 220 автівок у чергах"/>
    <meta property="og:description" content="КИЇВ. 22 листопада. УНН. Зранку в п'ятницю, 22 листопада, на контрольних пунктах в'їзду-виїзду в районі проведення операції Об'єднаних сил у чергах застрягли …"/>
  </head>
  <body>
    <article>
      <h1>Ситуація на КПВВ на Донбасі: зранку 220 автівок у чергах</h1>
      <address><time datetime="2019-11-22T09:14:00+00:00">22 Nov 2019, 09:14</time> by <a rel="author">Роман Рудський</a></address>
      <p><b>КИЇВ. 22 листопада. УНН. </b>Зранку в п'ятницю, 22 листопада, на контрольних пунктах в'їзду-виїзду в районі проведення операції Об'єднаних сил у чергах застрягли 220 автомобілів. Про це <b>УНН</b> повідомили у пресслужбі Держприкордонслужби. </p>
      <p>"Сьогодні зранку в КПВВ на в’їзд та виїзд знаходилася така кількість транспортних засобів: "Майорське" – 60/50; "Мар’їнка" – 0/30; "Новотроїцьке" – 10/30; "Гнутове" – 20/20", - йдеться в повідомленні. </p>
      <p>Також у пресслужбі зазначили, що 21 листопада прикордонні наряди Краматорського загону спільно з працівниками ДФС зі складу Об'єднаних сил у КПВВ "Мар’їнка" завадили спробі переміщення на тимчасово окуповану територію України аксесуарів для смартфонів. Товар вартістю понад 20 тисяч гривень вилучено представниками ДФС для подальшого процесуального оформлення.</p>
      <p>Крім того через КПВВ "Новотроїцьке" до тимчасово окупованої території України прослідували 19 вантажівок з гуманітарною допомогою від Управління Верховного комісара ООН у справах біженців. Для жителів Донбасу направлено медичні препарати, гігієнічні набори та будівельні матеріали загальною вагою 157,3 тонни.</p>
      <p>Прикордонники додали, що інтенсивність пасажиро-транспортного потоку була динамічною та залишалась на рівні попередньої доби. Загалом через КПВВ прослідувало 44 тисячі осіб та 5,1 тисячі транспортних засобів.</p>
      <p>Усі КПВВ на лінії розмежування функціонують у штатному режимі, пропускні операції здійснюються з 07.00 до 18.30.</p>
      <p>Нагадаємо, під час переходу <a href="https://www.unn.com.ua/uk/news/1836301-na-kpvv-stanitsya-luganska-pomerla-lyudina">КПВВ "Станиця Луганська"</a> помер чоловік похилого віку.</p>
    </article>
  </body>
</html>