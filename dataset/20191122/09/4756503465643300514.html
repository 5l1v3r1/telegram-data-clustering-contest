<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://cekin.si/premozenje/dodatek-za-delovno-aktivnost-2.html"/>
    <meta property="og:site_name" content="Cekin.si"/>
    <meta property="article:published_time" content="2019-11-22T09:17:00+00:00"/>
    <meta property="og:title" content="Dodatek za delovno aktivnost ostaja"/>
    <meta property="og:description" content="Marko Koprivc iz SD je poudaril, da dodatek večinoma prejemajo tisti, ki so zaposleni, a ne zaslužijo dovolj za normalno preživetje. Tadeja Šuštar iz NSi pa opozarja, da število prejemnikov socialnih transferjev narašča, in to kljub temu, da mnoga podjetja ne najdejo delavcev."/>
  </head>
  <body>
    <article>
      <h1>Dodatek za delovno aktivnost ostaja</h1>
      <address><time datetime="2019-11-22T09:17:00+00:00">22 Nov 2019, 09:17</time> by <a rel="author">STA/M.M.</a></address>
      <p>
        <i>Marko Koprivc iz SD je poudaril, da dodatek večinoma prejemajo tisti, ki so zaposleni, a ne zaslužijo dovolj za normalno preživetje. Tadeja Šuštar iz NSi pa opozarja, da število prejemnikov socialnih transferjev narašča, in to kljub temu, da mnoga podjetja ne najdejo delavcev.</i>
      </p>
      <figure>
        <img src="https://images.24ur.com/media/images/1920xX/Oct2019/e0e1249712_62319966.jpg?v=d41d"/>
        <figcaption>Dodatek večinoma prejemajo tisti, ki so zaposleni, a ne zaslužijo dovolj za normalno preživetje, pravijo v SD.<cite>FOTO: Shutterstock</cite></figcaption>
      </figure>
      <p>Sedaj je tudi uradno: dodatek za delovno aktivnost, ki se izplačuje delovno aktivnim prejemnikom denarne socialne pomoči, ostaja.</p>
      <p>Ministrstvo za delo, družino, socialne zadeve in enake možnosti je želelo ukiniti dodatek za delovno aktivnost. Najprej je državni svet vložil veto, danes pa tudi v državnem zboru ni bilo zadostne večine za njegovo ukinitev. Za ukinitev bi moralo glasovati 46 poslancev, a jih je bilo za le 39, proti ukinitvi pa 20. Še pred četrtkovo obravnavo novele v DZ so se pred poslopjem parlamenta zbrali predstavniki nevladnih organizacij in opozorili na stisko, v kateri bi se znašli nekateri, če bi jim ukinili dodatek. V ta namen sta Inštitut 8. marec in Sindikat Mladi plus tudi predstavila konkretne zgodbe ljudi, ki bi jih ukinitev dodatka najbolj prizadela.</p>
      <p>Marko Koprivc iz stranke SD je poudaril, da dodatek večinoma prejemajo tisti, ki so zaposleni, a ne zaslužijo dovolj za normalno preživetje. "<i>Ukinitev dodatka bi zanje pomenila poslabšanje socialnega položaja in jih potisnila v še večjo revščino</i>," je opozoril.</p>
      <p>A na drugi strani je Tadeja Šuštar iz stranke NSi povedala, da novelo podpirajo, saj število prejemnikov socialnih transferjev narašča in to kljub temu, da v državi ni več gospodarske krize in da mnoga podjetja ne najdejo delavcev. "<i>To je nesprejemljivo</i>," je dejala.</p>
      <p> </p>
      <p> </p>
      <related>
        <h4>Sorodni članki</h4>
        <a href="https://cekin.si/premozenje/dodatek-za-delovno-aktivnost.html"/>
      </related>
    </article>
  </body>
</html>