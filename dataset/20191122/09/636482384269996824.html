<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cancan.ro/andra-si-catalin-maruta-au-intors-toate-privirile-azi-noapte-cum-au-aparut-la-o-petrecere-20097395"/>
    <meta property="og:site_name" content="Cancan.ro"/>
    <meta property="article:published_time" content="2019-11-22T09:22:39+00:00"/>
    <meta property="og:title" content="Andra și Cătălin Măruță au întors toate privirile azi-noapte. Cum au apărut la o petrecere"/>
    <meta property="og:description" content="Andra și Cătălin Măruță se află în prim-plan nu numai prin activitatea profesională - acolo unde înregistrează succes după succes - sau prin viața de"/>
  </head>
  <body>
    <article>
      <h1>Andra și Cătălin Măruță au întors toate privirile azi-noapte. Cum au apărut la o petrecere</h1>
      <address><time datetime="2019-11-22T09:22:39+00:00">22 Nov 2019, 09:22</time> by <a rel="author">Cristian Lisandru</a></address>
      <p>
        <b>Andra și Cătălin Măruță se află în prim-plan nu numai prin activitatea profesională – acolo unde înregistrează succes după succes – sau prin viața de familie, ci și prin ținutele deosebite pe care le aleg atunci când participă la un eveniment monden. Reușesc, de fiecare dată, să întoarcă privirile, semn că sunt tot timpul atenți la felul în care se prezintă în fața jurnaliștilor și a fanilor.</b>
      </p>
      <p>Joi seara a avut loc <a href="https://www.unica.ro/vedete/cupluri-la-gala-unica-2019-296338">Gala Unica 2019</a>, iar invitații au fost, firește, numai unul și unul. Ținute provocatoare, elegante, coafuri sofisticate, și, bineînțeles, foarte multe vedete ale showbizului autohton. Fiecare dintre ele a dorit să arate cât mai bine, să ia ”caimacul” la nivel de imagine, iar Andra și Cătălin Măruță nu s-au lăsat mai prejos, după cum se poate observa în fotografie.</p>
      <p>Asortați, zâmbitori și… eleganți, Andra și Cătălin Măruță au fost admirați, deopotrivă, atât de către ceilalți invitați ai galei, cât și de jurnaliștii și fotoreporterii prezenți la eveniment.</p>
      <figure>
        <img src="https://www.cancan.ro/wp-content/uploads/2019/11/maruta-si-andra-1.jpg"/>
        <figcaption>Andra și Cătălin Măruță. Sursa Foto – Unica</figcaption>
      </figure>
    </article>
  </body>
</html>