<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tvn24.pl/wiadomosci-ze-swiata,2/sri-lanka-mahinda-radzpaksa-premierem,987344.html"/>
    <meta property="og:site_name" content="TVN24"/>
    <meta property="article:published_time" content="2019-11-22T09:50:00+00:00"/>
    <meta property="og:title" content="Nowy prezydent wyznaczył na premiera brata, byłego prezydenta"/>
    <meta property="og:description" content="Nowy prezydent Sri Lanki, Gottabaja Radźpaksa wyznaczył nowy 15-osobowy rząd tymczasowy, w tym swego brata jako premiera - podała państwowa telewizja. Rodzina Radźpaksów została odsunięta od władzy..."/>
  </head>
  <body>
    <article>
      <h1>Nowy prezydent wyznaczył na premiera brata, byłego prezydenta</h1>
      <address><time datetime="2019-11-22T09:50:00+00:00">22 Nov 2019, 09:50</time> by <a rel="author">ft\mtom</a></address>
      <slideshow>
        <figure>
          <img src="https://r-scale-40.dcs.redcdn.pl/scale/o2/tvn/web-content/m/p1/i/de03beffeed9da5f3639a621bcab5dd4/9dcbe5de-f4d6-4a83-b5a9-f0a1eba917bf.jpg?type=1&amp;srcmode=0&amp;srcx=1/1&amp;srcy=0/1&amp;srcw=1/1&amp;srch=17/20&amp;dstw=970&amp;dsth=546&amp;quality=80"/>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/de03beffeed9da5f3639a621bcab5dd4/cd60db5c-cf6f-4c00-9032-02afcc7f975d-480p.mp4"/>
          <figcaption>Prezydent Sri Lanki zaprzysiągł swojego brata na premiera</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/de03beffeed9da5f3639a621bcab5dd4/2205700a-2d89-4cf9-862c-949af94008de-480p.mp4"/>
          <figcaption>Gotabaya Rajapaksa, nowy prezydent Sri Lanki</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/1f71e393b3809197ed66df836fe833e5/e2ea4c58-6804-4355-b3f1-3c2ff8131dfd-480p.mp4"/>
          <figcaption>Gotabaya Rajapaksa wygrał w wyborach prezydenckich na Sri Lance</figcaption>
        </figure>
        <figcaption>Prezydent Sri Lanki zaprzysiągł swojego brata na premiera<cite>Foto: PAP/EPA/STR | Video: PAP/EPA</cite></figcaption>
      </slideshow>
      <h3>Nowy prezydent Sri Lanki, Gottabaja Radźpaksa wyznaczył nowy 15-osobowy rząd tymczasowy, w tym swego brata jako premiera - podała państwowa telewizja. Rodzina Radźpaksów została odsunięta od władzy w 2015 roku. Wcześniej bracia piastowali już najważniejsze stanowiska w kraju.</h3>
      <p>Mahinda Radźpaksa, były prezydent Sri Lanki, został zaprzysiężony jako premier, minister finansów i polityki rozwoju gospodarczego. Odpowiadać będzie też za kulturę, sprawy religijne i buddyzmu, a także za urbanizację, zaopatrzenie w wodę i szkolnictwo wyższe.</p>
      <related>
        <a href="https://www.tvn24.pl/wiadomosci-ze-swiata,2/rodzina-rajapaksow-wraca-do-wladzy,986143.html"/>
      </related>
      <p>Drugi brat nowego prezydenta, Szamal, został ministrem rolnictwa, nawadniania i spraw wewnętrznych.</p>
      <p>Prezydent Radźpaksa zapowiedział, że doprowadzi do wcześniejszych wyborów parlamentarnych. Obecna kadencja parlamentu kończy się w sierpniu przyszłego roku i konstytucja pozwala prezydentowi rozwiązać w marcu parlament i przeprowadzić nowe wybory.</p>
      <p>Zwycięstwo w listopadowych wyborach Gottabai Radźpaksy, byłego ministra obrony, oznacza powrót do władzy rodziny Radźpaksów, którą odsunięto w wyborach w 2015 roku. Wielokrotnie oskarżano ją o nepotyzm, zarabianie na umowach z Chinami, które doprowadziły do powstania w kraju kosztownych i niepotrzebnych inwestycji, a także łamanie praw człowieka podczas wojny domowej na Sri Lance.</p>
      <figure>
        <img src="https://r-scale-40.dcs.redcdn.pl/scale/o2/tvn/web-content/m/p1/i/de03beffeed9da5f3639a621bcab5dd4/9dcbe5de-f4d6-4a83-b5a9-f0a1eba917bf.jpg?type=1&amp;srcmode=4&amp;srcx=0/1&amp;srcy=0/1&amp;srcw=640&amp;srch=2000&amp;dstw=640&amp;dsth=2000&amp;quality=80"/>
        <figcaption>Bracia Radźpaksa: Mahinda (po lewo) i Gottabaja (prawo)<cite>Źródło: PAP/EPA/STR</cite></figcaption>
      </figure>
      <related>
        <h4>Seria zamachów na Sri Lance</h4>
        <a href="https://www.tvn24.pl/wiadomosci-ze-swiata,2/rodzina-rajapaksow-wraca-do-wladzy,986143.html"/>
        <a href="https://www.tvn24.pl/wiadomosci-ze-swiata,2/moglismy-uniknac-katastrofy-kardynal-o-zamachach-na-sri-lance,946685.html"/>
        <a href="https://www.tvn24.pl/wiadomosci-ze-swiata,2/jeden-z-glownych-podejrzanych-w-sprawie-zamachow-wydany-sri-lance,944952.html"/>
        <a href="https://www.tvn24.pl/wiadomosci-ze-swiata,2/fala-przemocy-po-zamachach-w-sri-lance-wladze-blokuja-media-spolecznosciowe,935065.html"/>
        <a href="https://www.tvn24.pl/wiadomosci-ze-swiata,2/wladze-sri-lanki-zapewniaja-powiazani-z-zamachami-zatrzymani-lub-martwi,933279.html"/>
      </related>
    </article>
  </body>
</html>