<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.investireoggi.it/certificati/1586-2/"/>
    <meta property="og:site_name" content="InvestireOggi"/>
    <meta property="article:published_time" content="2019-11-22T09:43:11+00:00"/>
    <meta property="og:title" content="Certificati Leonteq: due Phoenix Memory a breve scadenza su basket di indici WO"/>
    <meta property="og:description" content="2 Phoenix Memory a stampo Leonteq, negoziati su Euro TLX, cedole mensili condizionate con effetto memoria, opzione di rimborso anticipato e protezione condizionata del capitale."/>
  </head>
  <body>
    <article>
      <h1>Certificati Leonteq: due Phoenix Memory a breve scadenza su basket di indici WO</h1>
      <h2>2 Phoenix Memory a stampo Leonteq, negoziati su Euro TLX, cedole mensili condizionate con effetto memoria, opzione di rimborso anticipato e protezione condizionata del capitale.</h2>
      <address><time datetime="2019-11-22T09:43:11+00:00">22 Nov 2019, 09:43</time> by <a rel="author" href="https://www.investireoggi.it/certificati/author/danilofieni/" target="_blank">Danilo Fieni</a></address>
      <p>Leonteq, in data 18/11/2019, ha emesso due Phoenix memory su Basket di indici Worst Of (WO). Si tratta di un certificati quotati e negoziato su Euro TLX con scadenza a 1 anno, cedole mensili condizionate (con effetto memoria), opzione di rimborso anticipato e rimborso condizionato del capitale a scadenza.<br/>Ogni certificato ha inoltre un prezzo di emissione di 1000 Euro (uguale al valore nominale).<br/>Nel dettaglio.</p>
      <h3>Punti di forza in sintesi</h3>
      <ul>
        <li>Cedole mensili condizionate fino ad un max annuo dell’8%</li>
        <li>Trigger pagamento cedole pari al 75% o all’80% dei rispettivi livelli iniziali</li>
        <li>A partire dal terzo mese, il certificato può essere richiamato anticipatamente grazie all’autocall trigger, pari 100% dei livelli iniziali, al valore nominale più le eventuali cedole se dovute.</li>
        <li>Barriera di protezione del capitale di tipo americano (osservata, però, alla sola chiusura di ogni giorno e non intraday) pari al 75% o all’80% dei livelli iniziali</li>
      </ul>
      <h3>Caratteristiche</h3>
      <figure>
        <img src="https://www.investireoggi.it/certificati/wp-content/uploads/sites/18/2019/11/181119-leo-phoen-mem_4.png"/>
      </figure>
      <p> </p>
      <h3>Meccanismo cedolare</h3>
      <p>Se non si verifica il rimborso anticipato, dal primo all’ultimo mese, ad ogni data di valutazione (mensile) l’investitore percepisce una cedola calcolata in % sul valore nominale di 1000 Euro se il prezzo di chiusura di ogni sottostante è maggiore al rispettivo trigger; se il prezzo di chiusura di almeno un sottostante è invece pari o inferiore al suddetto trigger non viene corrisposta alcuna cedola. Tuttavia, l’effetto memoria fa si che se alla data di valutazione successiva si verifica la condizione del pagamento, l’investitore, oltre alla cedola del mese in questione, riceverà tutte le cedole precedenti non distribuite.</p>
      <h3>Rimborso anticipato mensile condizionato</h3>
      <p>Dal 3° all’ultimo mese il certificate viene rimborsato se, ad ogni data di valutazione mensile del rimborso automatico, il prezzo di ogni sottostante è superiore all’autocall trigger pari al 100% del rispettivo livello iniziale. Se la condizione si attiva l’investitore riceve 1000 Euro per ogni certificato più le eventuali cedole se dovute; in caso contrario la vita del prodotto continua.</p>
      <h3>Scadenza</h3>
      <p>Alla data di rimborso si prefigurano 3 scenari:</p>
      <ol>
        <li>se durante il periodo di monitoraggio della barriera (13/11/2019-13/11/2020) il valore di ogni sottostante è sempre superiore alla barriera (rilevata ad ogni chiusura giornaliera) l’investitore riceve 1000 euro</li>
        <li>se durante il periodo di monitoraggio della barriera il valore di uno o più sottostanti è pari o inferiore alla rispettiva barriera anche solo una volta ma il valore finale del sottostante con performance peggiore è superiore al valore iniziale l’investitore percepisce 1000 euro.</li>
        <li>se invece, durante il periodo di monitoraggio della barriera il valore di uno o più sottostanti è pari o inferiore alla rispettiva barriera anche solo una volta ed il valore finale del sottostante con performance peggiore (ossia con quotazione minore) è pari o inferiore al valore iniziale,  l’investitore percepisce un importo determinato moltiplicando la suddetta performance (calcolata come valore finale in  rapporto al valore iniziale) per il valore nominale del certificato.</li>
      </ol>
    </article>
  </body>
</html>