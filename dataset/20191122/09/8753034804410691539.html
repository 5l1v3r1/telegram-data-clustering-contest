<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aftenbladet.no/innenriks/i/opypqV/tar-av-paa-twitter-er-greta-thunberg-en-tidsreisende-fra-1800-tallet"/>
    <meta property="og:site_name" content="Aftenbladet"/>
    <meta property="article:published_time" content="2019-11-22T09:05:16+00:00"/>
    <meta property="og:title" content="Greta Thunbergs dobbeltgjenger fra 1800-tallet tar av på Twitter"/>
    <meta property="og:description" content="Et bilde, angivelig er fra 1898, viser en jente som er prikk lik Greta Thunberg. Nå går spekulasjonene høyt på Twitter om den svenske klimaktivisten har levd før."/>
  </head>
  <body>
    <article>
      <h1>Greta Thunbergs dobbeltgjenger fra 1800-tallet tar av på Twitter</h1>
      <h2>Et bilde, angivelig er fra 1898, viser en jente som er prikk lik Greta Thunberg. Nå går spekulasjonene høyt på Twitter om den svenske klimaktivisten har levd før.</h2>
      <address><time datetime="2019-11-22T09:05:16+00:00">22 Nov 2019, 09:05</time> by <a rel="author">Wenche Fuglehaug</a></address>
      <p>Bildet, som er hentet fra arkivet til <a href="https://digitalcollections.lib.washington.edu/digital/collection/hegg/id/601/">University of Washington</a> og skal være fra 1898, får flere til å spøke om at Grete Thunberg er en «tidsreisende som er sendt fra fortiden for å redde oss og verden.»</p>
      <p>Bildet viser tre barn ved en gullgruve ved Yukon- territoriet som ligger helt nordvest i Canada. Men barnet til venstre på bildet, en jente, viser seg å være prikk lik den svenske klimaaktivisten.</p>
      <p>Bildet får flere til å måpe, men også trekke på smilebåndet på Twitter. Noen undrer seg om hun faktisk er forut for sin tid og har levd før.</p>
      <figure>
        <iframe data-src="https://twitter.com/randomiotas/status/1197706489785286658?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/AlexandriaV2005/status/1197703866441060356?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Flere aviser og<a href="https://edition.cnn.com/2019/11/21/world/greta-thunberg-lookalike-time-travel-trnd/index.html"> CNN har kastet seg over historien og skriver at bildet selvfølgelig </a>kan være forfalsket og er blitt behandlet i redigeringsprogrammet Photoshop. Dette fordi jenta på bildet og Greta Thunberg er nærmest identiske.</p>
      <p>Thunberg selv befinner seg for tiden i en katamaran på vei over Atlanteren til klimatoppmøtet i Lisboa, og har ikke kommentert dobbeltgjengeren sin.</p>
      <figure>
        <iframe data-src="https://twitter.com/GretaThunberg/status/1197221196149989377?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <aside>
        <a href="https://www.aftenbladet.no/article/sa-K3Xg4G.html">Thunberg tar katamaran til Spania</a>
      </aside>
      <aside>
        <a href="https://www.aftenbladet.no/article/sa-8mVoBG.html">Portrett av Greta Thunberg skal pryde fasade i San Francisco</a>
      </aside>
      <aside>
        <a href="https://www.aftenbladet.no/article/sa-AdB3R5.html">Thunberg stjal showet under Nordisk råds prisutdeling – nektet å ta imot pris</a>
      </aside>
    </article>
  </body>
</html>