<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportske.net/vest/domaci-fudbal/partizanov-rival-u-ogromnom-problemu-393400.html?utm_source=feedburner&amp;utm_medium=feed&amp;utm_campaign=Feed%3A+Sportske+%28Sportske.net+-+Najnovije+Vesti%29&amp;hl=en"/>
    <meta property="og:site_name" content="SPORTSKE NET"/>
    <meta property="article:published_time" content="2019-11-22T09:18:00+00:00"/>
    <meta property="og:title" content="Partizanov rival u OGROMNOM problemu!"/>
    <meta property="og:description" content="Hoće li se izboriti?"/>
  </head>
  <body>
    <article>
      <h1>Partizanov rival u OGROMNOM problemu!</h1>
      <h2>Hoće li se izboriti?</h2>
      <address><time datetime="2019-11-22T09:18:00+00:00">22 Nov 2019, 09:18</time> by <a rel="author">Darko Mitrović</a></address>
      <p>Dvonedeljna prvenstvena pauza je završena, sedamnaesto kolo Linglong Superlige Srbije počinje večeras, utakmicom između Partizana i Javor Matisa od 18 časova u Humskoj. <br/><br/>Ivanjičani su u prošlom kolu na svom terenu uspeli da iznenade Crvenu zvezdu, osvojili su bod, a u samom finišu im je i pobeda izmakla. <br/><br/>Međutim, sada imaju mnogo više kadrovskih problema, što je i istakao trener Igor Bondžulić u najavi večerašnjeg meča. <br/><br/><i>''Susrećemo se sa ogromnim kadrovskim problemima. Igrači koji igraju na istoj poziciji su nam u problemu, što zbog kartona što zbog povreda.<br/></i><i><br/></i><i>Naime, Amanović i Pavišić imaju četiri žuta kartona, dok kapiten Kolaković već 10 dana ne trenira. Danas je probao prvi. Nismo sigurno da li će moći da igra, ali verovatno da neće biti u stanju.<br/></i><i><br/></i><i>Od štopera nam preostaje još mladi Filipović, koji, nažalost, takođe ima problema sa kolenom. Jako je teško spremiti ekipu za ovakvu utakmicu.<br/></i><i><br/></i><b><i>Uvek kažem da se bez svakog igrača može i da se tim može formirati, ali smo sada zaista u problemu, jer su povređeni igrači koji igraju na istoj poziciji.<br/></i></b><i><br/></i><i>Moraćemo da pravimo određene rotacije i snađemo se u hodu. Bez obzira na sve kadrovske probleme koje imamo, atmosfera je jako dobra i momci su radi da pokažu da imaju kvalitet, da mogu da se ponavljaju i odigraju dobru utakmicu'',</i> istakao je Bondžulić, a prenosi zvanični sajt Javor Matisa.<br/><br/>Ipak, bez obzira na sve pomenute probleme, pristalice ivanjičkog superligaša priželjkuju još jedno prijatno iznenađenje.<br/><br/><i>''Zbog serije dobrih rezultata podignuta je lestvica očekivanja, pa se nakon 11 osvojenih bodova u poslednjih 5 utakmica javila euforija. To je problem i za mene kao trenera, da uspem da smirim igrače posle utakmice protiv Crvene zvezde.<br/></i><i><br/></i><i>Takvi rezultati mogu da ponesu ekipu i dovedu do opuštanja. Vidim da je atmosfera i među navijačima u Ivanjici pozitivna i mnogi očekuju da možemo protiv Patizana da ponovimo izdanje iz duela protiv Zvezde'',</i> poručio je Bondžulić.</p>
      <p>Izvor: Sportske.net, fkjavor.com</p>
      <related>
        <h4>Povezane vesti</h4>
        <a href="https://www.sportske.net/vest/domaci-fudbal/rajkovic-u-crno-belom-393390.html"/>
        <a href="https://www.sportske.net/vest/domaci-fudbal/nije-gotovo-partizan-ima-novu-ponudu-za-pavlovica-jos-primamljiviju-393384.html"/>
        <a href="https://www.sportske.net/vest/domaci-fudbal/milosevic-istice-pred-partizanom-jako-bitna-nedelja-sta-se-desava-sa-pavlovicem-i-rajkovicem-393371.html"/>
        <a href="https://www.sportske.net/vest/domaci-fudbal/gotovo-pavlovic-je-monakov-ovo-su-cifre-393325.html"/>
        <a href="https://www.sportske.net/vest/domaci-fudbal/knezevi-i-pavlovic-evo-sta-kaze-potpredsednik-monaka-393282.html"/>
      </related>
    </article>
  </body>
</html>