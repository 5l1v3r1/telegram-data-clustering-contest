<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vesti.bg/bulgaria/hero-mustafa-sasht-shte-izpratiat-energijni-eksperti-6102405"/>
    <meta property="og:site_name" content="Vesti"/>
    <meta property="article:published_time" content="2019-11-22T09:41:00+00:00"/>
    <meta property="og:title" content="Херо Мустафа: САЩ ще изпратят енергийни експерти"/>
    <meta property="og:description" content="Те ще посетят АЕЦ &quot;Козлодуй&quot; и &quot;Белене&quot;, да не зависите от една държава, каза Мустафа"/>
  </head>
  <body>
    <article>
      <h1>Херо Мустафа: САЩ ще изпратят енергийни експерти</h1>
      <h2>Те ще посетят АЕЦ "Козлодуй" и "Белене", да не зависите от една държава, каза Мустафа</h2>
      <address><time datetime="2019-11-22T09:41:00+00:00">22 Nov 2019, 09:41</time> by <a rel="author">Виолета Русенова</a></address>
      <aside>
        <a href="https://vbox7.com/emb/external.php?vid=f821260e4d&amp;autoplay=1">Видео</a>
      </aside>
      <p>САЩ ще изпрати екип от енергийни експерти, които да помогнат за развитието на България като енергиен център на Балканите, съобщи посланикът на САЩ у нас Херо Мустафа. Експертите ще посетят АЕЦ "Козлодуй" и "Белене", както и хранилищата за газ в страната.</p>
      <p>"Прекрасно е, че България има възможности за доставка на газ от други източници, освен Русия, и така е възможна диверсификацията, тоест - да не зависите само от една държава", допълни Мустафа.</p>
      <p>Херо Мустафа разказа как вижда развитието на България в следващите три години.</p>
      <p>„На първо място нека изградим България, която да се превърне в истински енергиен хъб. Тя има потенциал да се превърне в един динамичен газов пазар и пазар за електроенергия в региона”, посочи посланикът.</p>
      <p>
        <a href="https://www.vesti.bg/sviat/donald-trymp-shte-prieme-bojko-borisov-na-25-noemvri-6101868">Белият дом: Доналд Тръмп ще приеме Борисов на 25 ноември </a>
      </p>
      <p>„Целта ни ще бъде да дадем възможност на втечнения природен газ да се превърне в реалност на Балканите. Подобрената конкуренция ще доведе до намаляване на разходите на българските дружества и на потребителите“, заяви тя.</p>
      <p>Херо Мустафа се надява след три години страната ни да поеме към допълнителна интеграция във водещите икономически институции като ОИСР и еврозоната.</p>
      <p>„България е лидер в интеграцията на Балканите, но тя има и сериозен потенциал да се превърне и във важен член на едни, както регионални, така и световни институции. България трябва да направи сериозни стъпки напред в областта на върховенството на закона и борбата с корупцията“, посочи още посланикът на САЩ у нас.</p>
      <p>Тя обяви, че в следващите три години нейни приоритети в работата й ще бъдат свързаността, сътрудничеството и борбата с корупцията.</p>
      <p>
        <a href="https://www.vesti.bg/bulgaria/bylgariia-e-61-va-v-sveta-po-usloviia-za-biznes-6101260">България е 61-ва в света по условия за бизнес</a>
      </p>
      <p>Херо Мустафа коментира и предстоящата среща на Доналд Тръмп с премиера ни Бойко Борисов като подчерта, че поводът за нея не е закупуването на Ф-16 и най-вероятно тази тема няма да е във фокуса на разговорите.</p>
      <p>
        <a href="https://www.vesti.bg/bulgaria/premieryt-dogodina-vtechnen-gaz-ot-sasht-6101920">Премиерът: Догодина втечнен газ от САЩ</a>
      </p>
      <p>„Самата среща представлява възможност лидерите ни, както и страните ни да се опознаят и да ознаменуват силата на стратегическите отношения между двете страни ни и да преминат към следващо ниво във взаимоотношенията ни. Предполагам, че двамата ще говорят за тясното ни сътрудничество в областта на сигурността, за взаимната ни търговия и инвестиции, ще подкрепят върховенството на закона и ще обсъдят и сигурността на енергийните доставки“, обясни тя и призова да работим заедно за една по-успешна и стабилна България. </p>
      <p>
        <i>Следете ни навсякъде и по всяко време с мобилното приложение на Vesti.bg. Можете да го изтеглите от<u> <a href="https://play.google.com/store/apps/details?id=bg.vesti">Google Play</a></u> и <u><a href="https://itunes.apple.com/mk/app/vesti-bg/id495932400">AppStore</a></u>.</i>
      </p>
      <p>
        <i>За още актуални новини от Vesti.bg последвайте страницата ни в <u><a href="https://www.instagram.com/vesti.bg_/">Instagram</a></u></i>
      </p>
    </article>
  </body>
</html>