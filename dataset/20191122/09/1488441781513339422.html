<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.androidworld.it/2019/11/22/google-sta-preparando-nuova-modalita-digital-wellbeing-uno-sguardo-minimal-phone-foto-684145/"/>
    <meta property="og:site_name" content="AndroidWorld"/>
    <meta property="article:published_time" content="2019-11-22T09:32:54+00:00"/>
    <meta property="og:title" content="Google sta preparando una nuova modalità per Digital Wellbeing: uno sguardo a Minimal Phone (foto)"/>
    <meta property="og:description" content="Con Digital Wellbeing Google ha dato inizio allo sviluppo di strumenti che forniscono una valida misura di quanto e come..."/>
  </head>
  <body>
    <article>
      <h1>Google sta preparando una nuova modalità per Digital Wellbeing: uno sguardo a Minimal Phone (foto)</h1>
      <address><time datetime="2019-11-22T09:32:54+00:00">22 Nov 2019, 09:32</time> by <a rel="author" href="https://www.androidworld.it/author/vincent/" target="_blank">Vincenzo Ronca</a></address>
      <p>Con <a href="https://www.androidworld.it/tag/digital-wellbeing/">Digital Wellbeing</a> Google ha dato inizio allo sviluppo di strumenti che forniscono una valida misura di <b>quanto e come usiamo lo smartphone</b>. L’app di Google è in continuo sviluppo e presto potrebbe ricevere una <b>nuova modalità</b>.</p>
      <p>La novità è stata scovata da XDA e arriverebbe con il nome <i><b>Minimal Phone</b></i>: come vedete dall’esempio riportato nella <b>galleria a fine articolo</b>, si tratta di una modalità che sarebbe disponibile nella categoria <i><b>Wind Down</b></i> e che si <b>attiverebbe</b> allo stesso modo della scala di grigi per il display e della modalità <i>Non Disturbare</i>. La nuova modalità avrebbe lo scopo di rendere <b>visibili ed utilizzabili</b> giusto le app impostate per l’uso <b>notturno</b>.</p>
      <p>La novità è attualmente <b>in fase di sviluppo</b> e non è disponibile nemmeno per coloro che hanno aderito al programma di <i>beta testing</i>. Per provare in anteprima le future novità vi suggeriamo di <b>iscrivervi</b> al programma tramite <a href="https://play.google.com/apps/testing/com.google.android.apps.wellbeing">questo indirizzo</a>.</p>
      <p>Fonte: <a href="https://www.xda-developers.com/digital-wellbeing-minimal-phone-mode-wind-down/">XDA</a></p>
    </article>
  </body>
</html>