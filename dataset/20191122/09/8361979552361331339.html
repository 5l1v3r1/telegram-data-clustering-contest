<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/korniyenko-pro-dubinskogo-i-buzhanskogo-novini-ukrajini-50055066.html"/>
    <meta property="og:site_name" content="НВ"/>
    <meta property="article:published_time" content="2019-11-22T09:20:00+00:00"/>
    <meta property="og:title" content="Запитуємо у Дубінського або Бужанського: покажи телефон! У Слузі народу розповіли, як шукають Темного лицаря"/>
    <meta property="og:description" content="Телеграм-канал Темний лицар можуть вести група депутатів Слуги народу, вважає Олександр Корнієнко."/>
  </head>
  <body>
    <article>
      <h1>Запитуємо у Дубінського або Бужанського: покажи телефон! У Слузі народу розповіли, як шукають Темного лицаря</h1>
      <h2>Телеграм-канал Темний лицар можуть вести група депутатів Слуги народу, вважає Олександр Корнієнко.</h2>
      <address><time datetime="2019-11-22T09:20:00+00:00">22 Nov 2019, 09:20</time> by <a rel="author">Дмитро Бобрицький</a></address>
      <p>Керівник партії Слуга народу Олександр Корнієнко розповів, як іноді керівництво фракції звертається жартома до депутатів <a href="https://nv.ua/tags/aleksandr-dubinskiy.html">Олександра Дубінського</a> і до <a href="https://nv.ua/tags/maxim-buzhanskiy.html">Максима Бужанського</a> показати вміст смартфонів, можливо, це вони ведуть анонімний телеграм-канал Темний лицар, який розповсюджує внутрішні секрети Слуги народу.</p>
      <p>Про це Корнієнко повідомив в інтерв'ю НВ.</p>
      <p>«Ми іноді, по приколу, запитуємо у [мажоритарників від СН Олександра] Дубінського або [Максима] Бужанського: "Ну, покажи телефон! "Саня [Дубінський], звичайно, з цього зробив новину, як завжди», - зазначив Корнієнко.</p>
      <p>За його словами, в цьому анонімному телеграм-каналі багато інформації відповідає дійсності, але акценти часто змінені. «Простежується лінія: нічого у них не вийде, дохле діло», - каже Корнієнко.</p>
      <p>Також політик стверджує, що у керівництва немає підтвердженої інформації, хто стоїть за авторством Темного лицаря.</p>
      <p>Глава політсили вважає, що канал можуть наповнювати група депутатів зі Слуги народу або ж хтось із депутатів ділиться інформацією: «Ще потрібно з'ясувати, - це один депутат робить або хтось із наших колег зливає інформацію із загального чату, а Темний лицар на її основі створює контент. Можливо, це група авторів або група депутатів». <br/><br/>Якщо аноніми будуть встановлені, то рішення про виключення цих депутатів розгляне фракція.</p>
      <p>У самого Корнієнка немає впевненості, чи варто виганяти за ведення анонімних каналів з фракції. «Я не знаю, як би я в такому випадку проголосував [з питання про виключення «Темного лицаря]», - зазначив він.</p>
      <p>На думку Корнієнка, анонімні телеграм-канали транслюють одну лінію, що, мовляв, скоро фракція більшості розпадеться.</p>
      <p>За однією з версій керівника партії, за мережею телеграм-каналів, що описують внутрішню кухню влади, можуть стояти «ідеологічно ворожі сили, інспіровані ззовні» на кшталт місцевого офісу «Ольгинських тролів» [російська професійна ботоферма, що працює на Кремль] «Від них від усіх [телеграм-каналів] йде така лінія - нас розірвати», - підкреслив Корнієнко.</p>
    </article>
  </body>
</html>