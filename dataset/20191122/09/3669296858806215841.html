<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnnturk.com/spor/futbol/fenerbahce-ozan-tufanla-anlasamadi"/>
    <meta property="og:site_name" content="CNN Türk"/>
    <meta property="article:published_time" content="2019-11-22T09:36:18+00:00"/>
    <meta property="og:title" content="Fenerbahçe Ozan Tufan'la anlaşamadı"/>
    <meta property="og:description" content="İç transfer çalışmalarını sürdüren ve ilk imzayı..."/>
  </head>
  <body>
    <article>
      <h1>Fenerbahçe Ozan Tufan'la anlaşamadı</h1>
      <h2>İç transfer çalışmalarını sürdüren ve ilk imzayı Nabil Dirar'a attıran Fenerbahçe, Ozan Tufan'la yapılan görüşmelerde sonuç alamadı.</h2>
      <address>
        <time datetime="2019-11-22T09:36:18+00:00">22 Nov 2019, 09:36</time>
      </address>
      <p><a href="https://www.cnnturk.com/haberleri/fenerbahce">Fenerbahçe</a>, Süper Lig'de geride kalan 11 haftada 20 puan topladı. Ligde 2. sırada bulunan ve 5 yıllık şampiyonluk hasretine son vermek isteyen Fenerbahçe'de iç <a href="https://www.cnnturk.com/haberleri/transfer">transfer</a> için çalışmalar tüm hızıyla sürüyor. Faslı oyuncusu Nabil Dirar'ın sözleşmesini 2 yıl uzatan sarı-lacivertlilerin, <a href="https://www.cnnturk.com/haberleri/ozan-tufan">Ozan Tufan</a> ile yürüttüğü görüşmelerde beklenen sonuç alınamadı.</p>
      <p>Milliyet'in haberine göre; 24 yaşındaki orta saha oyuncusu, kariyerine Fenerbahçe'de devam etmek istese de kendisine önerilen şartları kabul etmedi. 3 yıllık anlaşma yerine daha uzun süreli bir <a href="https://www.cnnturk.com/haberleri/sozlesme">sözleşme</a> bekleyen futbolcunun, ayrıca kendisine teklif edilen ücreti de düşük bulduğu öğrenildi. Tufan'ın üzerinde durduğu ilk konunun uzun süreli bir mukavele imzalamak olduğu öğrenildi.</p>
      <p>Milli futbolcuyu Avrupa'nın birçok kulübü de takibe almış durumda. Sezon sonu sözleşmesi sona ereceği için bonservissiz ayrılma hakkı da söz konusu olan Tufan'ın gideceği takımda bu avantajını kullanarak yüksek ücret alması söz konusu.</p>
      <p>Yönetim ise yeni yapılacak sözleşmelerde maaş skalasını düşürmeye çalışıyor. Artık 2 milyon <a href="https://www.cnnturk.com/haberleri/euro">euro</a> ve üzerinde hiçbir oyuncuya garanti ücret vermek istemiyor. Bu yüzden oyunculara 1-1.5 milyon euro bandından teklifler yapılıyor. Finansal Fair Play nedeniyle maaş bütçe zorunluluğu yönetimi oldukça zorluyor.</p>
      <p>Ozan Tufan bu sezon Süper Lig'de tamamı ilk 11 olmak üzere 11 maçta görev aldı ve bu maçlarda 1 gol atıp 1 de asist yaptı.</p>
      <related>
        <h4>ilgili haberler</h4>
        <a href="https://www.cnnturk.com/spor/futbol/fenerbahceden-kapa-isim-hakki-aciklamasi"/>
        <a href="https://www.cnnturk.com/spor/futbol/emre-kilinctan-transfer-aciklamasi"/>
        <a href="https://www.cnnturk.com/spor/futbol/pochettino-ayrilik-mesajini-taktik-tahtasina-yazdi"/>
      </related>
    </article>
  </body>
</html>