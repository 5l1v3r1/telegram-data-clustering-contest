<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/zivot/muskarci/muskarci-pocinju-da-sazrevaju-tek-u-ovim-godinama/"/>
    <meta property="og:site_name" content="Krstarica"/>
    <meta property="article:published_time" content="2019-11-22T09:37:24+00:00"/>
    <meta property="og:title" content="Muškarci počinju da sazrevaju tek u ovim godinama"/>
    <meta property="og:description" content="Verovatno ste mnogo puta čuli kako muškarci, čak i kad odrastu, nastavljaju da se ponašaju kao deca."/>
  </head>
  <body>
    <article>
      <h1>Muškarci počinju da sazrevaju tek u ovim godinama</h1>
      <address><time datetime="2019-11-22T09:37:24+00:00">22 Nov 2019, 09:37</time> by <a rel="author" href="https://www.krstarica.com/author/marina/" target="_blank">M. P.</a></address>
      <figure>
        <img src="https://www.krstarica.com/wp-content/uploads/2019/03/uspeh-muskarac-osmeh-750x430.jpg"/>
        <figcaption>Foto: Pexels/pixabay.com</figcaption>
      </figure>
      <p>Verovatno ste mnogo puta čuli kako muškarci, čak i kad odrastu, nastavljaju da se ponašaju kao deca.</p>
      <p>Mnogi takođe veruju da su u muško-ženskim odnosima žene uvek te koje preuzimaju odgovornost i ponašaju se zrelije, a kratko oksfordsko istraživanje ima odlično objašnjenje za ovo.</p>
      <p>Istraživanje obavljeno na Univerzitetu u Oksfordu bavilo se proučavanjem razlika u zrelosti u razvoju muškaraca i žena. Uporedili su sve rezultate i izvukli zaključke o mogućim razlikama.</p>
      <p>Cilj istraživanja bio je da se otkrije koje se funkcije mozga menjaju tokom procesa sazrevanja, a koje ostaju iste. Koristila se magnetna rezonanca kako bi se pregledale aktivnosti mozga 121 učesnika starosti od četiri do 40 godina.</p>
      <p>Rezultati su pokazali da, iako mozgovi muškaraca imaju isti potencijal za funkcionisanje u svakodnevnom životu, muškarci vrlo često pokazuju određeno odlaganje u dugoročnom razvoju funkcionalnih mreža u poređenju sa ženama.</p>
      <related>
        <h4>Slični tekstovi</h4>
        <a href="https://www.krstarica.com/zivot/muskarci/veciti-decaci-otkriveno-u-kojoj-godini-muskarci-konacno-sazrevaju/"/>
        <a href="https://www.krstarica.com/zivot/tinejdzeri/resili-ste-da-cekate-s-intimnim-odnosima/"/>
        <a href="https://www.krstarica.com/zivot/tinejdzeri/jos-uvek-vas-ne-interesuju-momci/"/>
      </related>
      <p>To može da traje oko 40 godina, navodi se u rezultatima istraživanja. Međutim, važno je naglasiti da žene ranije pokazuju pogoršanje ovih funkcionalnih mreža.</p>
      <p>Profesor Eduardo Kaliksto sa meksičkog UNAM-a objasnio je da, iako muškarci imaju veći mozak, žene često pokazuju bolju udelotvornost i oštrije su u nekoliko aspekata. Dodao je da se to dešava zbog hormonskih razlika.</p>
    </article>
  </body>
</html>