<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://beta.rs/vesti/politika-vesti-srbija/119635-ssp-mali-umanjio-budzetsku-podrsku-univerzitetu-za-525-miliona-dinara?utm_source=feedburner&amp;utm_medium=feed&amp;utm_campaign=Feed%3A+betavesti+%28Novinska+agencija+Beta+-+Vesti%29&amp;hl=en"/>
    <meta property="og:site_name" content="Novinska agencija Beta"/>
    <meta property="article:published_time" content="2019-11-22T09:55:03+00:00"/>
    <meta property="og:title" content="SSP: Mali umanjio budžetsku podršku Univerzitetu za 525 miliona dinara"/>
    <meta property="og:description" content="Stranka slobode i pravde (SSP) saopštila je danas da je ministar finansija Siniša Mali umanjio budžetska sredstva Univerzitetu u Beogradu za 2020. godinu za 25 miliona dinara.&quot;Lažni doktor Siniša Mali se javno hvalio da će pocepati doktorat i napisati novi, a u svom kabinetu je kukavički smanjio budžetsku podršku Univerzitetu u Beogradu za 525 miliona dinara&quot;, naveli su u saopštenju iz SSP.Kako je navedeno, Mali je zloupotrebio svoj položaj i &quot;osvetio&quot; se Univerzitetu smanjenjem sredstava sa 19,24 na 18,71 milijardu dinara.&quot;Ovim potezom očajnika, lažni doktor je samo potvrdio da mu nije mesto ni na jednoj javnoj funkciji, kao ni ostalim članovima Vlade koji su izglasali ovakav budžet.Ne postoji razvojni budžet kojim se smanjuju sredstva namenjena visokom obrazovanju i budućnosti mladih i zato Univerzitetu u Beogradu mora biti vraćena budžetska podrška&quot;, ističu iz SSP."/>
  </head>
  <body>
    <article>
      <h1>SSP: Mali umanjio budžetsku podršku Univerzitetu za 525 miliona dinara</h1>
      <address>
        <time datetime="2019-11-22T09:55:03+00:00">22 Nov 2019, 09:55</time>
      </address>
      <p><b>Stranka slobode i pravde (SSP) saopštila je danas da je ministar finansija Siniša Mali umanjio budžetska sredstva Univerzitetu u Beogradu za 2020. godinu za 25 miliona dinara.</b><br/><br/>"Lažni doktor Siniša Mali se javno hvalio da će pocepati doktorat i napisati novi, a u svom kabinetu je kukavički smanjio budžetsku podršku Univerzitetu u Beogradu za 525 miliona dinara", naveli su u saopštenju iz SSP.<br/><br/>Kako je navedeno, Mali je zloupotrebio svoj položaj i "osvetio" se Univerzitetu smanjenjem sredstava sa 19,24 na 18,71 milijardu dinara.<br/><br/>"Ovim potezom očajnika, lažni doktor je samo potvrdio da mu nije mesto ni na jednoj javnoj funkciji, kao ni ostalim članovima Vlade koji su izglasali ovakav budžet.Ne postoji razvojni budžet kojim se smanjuju sredstva namenjena visokom obrazovanju i budućnosti mladih i zato Univerzitetu u Beogradu mora biti vraćena budžetska podrška", ističu iz SSP.</p>
    </article>
  </body>
</html>