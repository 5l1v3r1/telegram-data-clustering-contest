<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cotidianul.ro/bullying-ul-combatut-prin-lege-dar-fara-sanctiuni/"/>
    <meta property="og:site_name" content="Cotidianul"/>
    <meta property="article:published_time" content="2019-11-22T09:21:53+00:00"/>
    <meta property="og:title" content="Bullying-ul combătut prin lege, dar fără sancţiuni"/>
    <meta property="og:description" content="Legea care interzice bullying-ul în școli a intrat în vigoare, vineri, iar potrivit prevederilor este interzis orice comportament care constă în violență psihologică. Profesorii vor fi instruiți astfel încât să recunoască acest fenomen și să ia măsurile potrivite."/>
  </head>
  <body>
    <article>
      <h1>Bullying-ul combătut prin lege, dar fără sancţiuni</h1>
      <address><time datetime="2019-11-22T09:21:53+00:00">22 Nov 2019, 09:21</time> by <a rel="author">(R.C.)</a></address>
      <p>Legea care interzice bullying-ul în școli a intrat în vigoare, vineri, iar potrivit prevederilor este interzis orice comportament care constă în violență psihologică. Profesorii vor fi instruiți astfel încât să recunoască acest fenomen și să ia măsurile potrivite.</p>
      <p>Potrivit legii, bullying-ul (violența psihologică) poate fi definit ca: „acțiunea sau seria de acțiuni fizice, verbale, relaționale și/sau cibernetice, într-un context social dificil de evitat, săvârșite cu intenție, care implică un dezechilibru de putere, au drept consecință atingerea demnității ori crearea unei atmosfere de intimidare, ostile, degradante, umilitoare sau ofensatoare, îndreptate împotriva unei persoane sau grup de persoane și vizează aspecte de discriminare și excludere socială, care pot fi legate de apartenența la o anumită rasă, naționalitate, etnie, religie, categorie socială sau la o categorie defavorizată ori de convingerile, sexul sau orientarea sexuală, caracteristicile personale, acțiune sau serie de acțiuni, comportamente ce se desfășoară în unitățile de învățământ și în toate spațiile destinate educației și formării profesionale”.</p>
      <p>În termen de 90 de zile de la intrarea în vigoare a acestor modificări, Ministerul Educației trebuie să elaboreze toate normele necesare aplicării. În lege nu au fost introduse sancțiunile pentru bullying, însă este menționat că profesorii vor aplica măsurile.</p>
      <p>Legea a fost promulgată luni de președintele Klaus Iohannis.</p>
      <related>
        <h4>Articole asemănătoare</h4>
        <a href="https://www.cotidianul.ro/deseuri-periculoase-aruncate-la-intamplare/"/>
        <a href="https://www.cotidianul.ro/cruciada-lui-vladimir-putin/"/>
        <a href="https://www.cotidianul.ro/scandalul-de-tip-roberta-hoata-revine/"/>
      </related>
    </article>
  </body>
</html>