<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.yenicaggazetesi.com.tr/necmettin-kuyucu-cinayetinin-ilk-davasina-bakanliktan-kimse-gelmedi-257430h.htm"/>
    <meta property="og:site_name" content="Yeni Çağ Gazetesi"/>
    <meta property="article:published_time" content="2019-11-22T09:22:00+00:00"/>
    <meta property="og:title" content="Necmettin Kuyucu cinayetinin ilk davasına Bakanlıktan kimse gelmedi"/>
    <meta property="og:description" content="Kocaeli Gebze'de bulunan Atatürk Anadolu Lisesi'nde öğretmen Necmettin Kuyucu'yu bıçaklayarak öldüren F.Ç.'nin ilk duruşması bugün görüldü. Mahkeme ileri bir tarihe ertelendi. Milli Eğitim Bakanlığı'ndan davayı takip etmek adına hiçbir temsilcinin görevlendirilmemesi tepki çekti."/>
  </head>
  <body>
    <article>
      <h1>Necmettin Kuyucu cinayetinin ilk davasına Bakanlıktan kimse gelmedi</h1>
      <address><time datetime="2019-11-22T09:22:00+00:00">22 Nov 2019, 09:22</time> by <a rel="author">Yeni Çağ Gazetesi</a></address>
      <p>
        <b>Kocaeli Gebze'de bulunan Atatürk Anadolu Lisesi'nde öğretmen Necmettin Kuyucu'yu bıçaklayarak öldüren F.Ç.'nin ilk duruşması bugün görüldü. Mahkeme ileri bir tarihe ertelendi. Milli Eğitim Bakanlığı'ndan davayı takip etmek adına hiçbir temsilcinin görevlendirilmemesi tepki çekti.</b>
      </p>
      <p>
        <b>TUGAY TOPÇU - YENİÇAĞ</b>
      </p>
      <p>Kocaeli Gebze'deki Atatürk Anadolu Lisesi'nin müdür yardımcısı Necmettin Kuyucu'yu bıçak darbeleriyle öldüren F.Ç. adındaki öğrenci ilk kez bugün hakim karşısına çıktı. Sendika temsilcileri, sendikaların mağduriyeti söz konusu olmadığı için davanın görüldüğü Gebze Adliyesi'ndeki duruşma salonuna alınmadı. Kuyucu'nun ailesi ve aile avukatı haricinde kimse mahkemeye giremedi. Basın mensupları, dosya gizliliği sebebiyle mahkemenin akıbetine dair herhangi bir bilgi alamadı.</p>
      <p>
        <b>BAKANLIKTAN KİMSE GELMEDİ</b>
      </p>
      <p>Öte yandan Türkiye'de infial yaratan cinayetin ilk duruşmasına Milli Eğitim Bakanlığı'ndan davayı takip etmek adına bir temsilcinin bile gelmemesi adliye önünde bekleyen vatandaşların tepkisini çekti.</p>
      <p>
        <b>NECMETTİN KUYUCU CİNAYETİ</b>
      </p>
      <p>Kocaeli’nin Gebze ilçesi İnönü Mahallesi İbrahim Ağa Caddesi’nde bulunan Atatürk Anadolu Lisesi’nin müdür yardımcısı öğretmen Necmettin Kuyucu, öğrencisi tarafından bıçakla öldürülmüştü.</p>
      <figure>
        <img src="https://www.yenicaggazetesi.com.tr/d/other/nm.jpg"/>
      </figure>
      <p>2 Nisan 2019 tariihinde meydana gelen olayda sabah okula gelen F.Ç. isimli öğrenci, müdür yardımcısı Necmettin Kuyucu ile tartışmaya başlamış, tartışmanın büyümesi sonrasında cebindeki bıçağı çıkartan F.Ö. isimli öğrenci, müdür yardımcısı Necmettin Kuyucu’yu 3 yerinden bıçaklamıştı. Uğradığı bıçaklı saldırı sonrasında Kuyucu ağır yaralanmış, kaldırıldığı hastanede tüm müdahalelere rağmen kurtarılamamıştı.</p>
      <p>
        <b>İSMİ OKULA VERİLDİ</b>
      </p>
      <p>Daha önce yaşanan bir hadiseden dolayı okuldan 3 gün uzaklaştırma cezası alan öğrencisi tarafından bıçaklanarak öldürülen müdür yardımcısı Necmettin Kuyucu'nun adı olayın hemen ardıdnan okuluna verilmişti.</p>
      <related>
        <a href="https://www.yenicaggazetesi.com.tr/pakize-akbaba-hakkindaki-skandal-dava-basliyor-254998h.htm"/>
        <a href="https://www.yenicaggazetesi.com.tr/adnan-oktar-aylik-gelirim-3-bin-lira-250988h.htm"/>
      </related>
    </article>
  </body>
</html>