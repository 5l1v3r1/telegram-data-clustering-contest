<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dilei.it/vip/dettp-fatto-bianca-guaccero-commenta-ritocchini-stefano-de-martino-gaffe-belen-rodriguez/658409/"/>
    <meta property="og:site_name" content="DiLei"/>
    <meta property="article:published_time" content="2019-11-22T09:29:12+00:00"/>
    <meta property="og:title" content="Bianca Guaccero commenta i ritocchini di De Martino e fa una gaffe su Belen"/>
    <meta property="og:description" content="Bianca Guaccero commenta i ritocchini di Stefano De Martino in televisione a Detto Fatto e fa una gaffe su Belen Rodriguez."/>
  </head>
  <body>
    <article>
      <h1>Bianca Guaccero commenta i ritocchini di De Martino e fa una gaffe su Belen</h1>
      <h2>Bianca Guaccero commenta i ritocchini di De Martino e fa una gaffe su Belen</h2>
      <address>
        <time datetime="2019-11-22T09:29:12+00:00">22 Nov 2019, 09:29</time>
      </address>
      <p><b>Bianca Guaccero</b> parla dei <b>presunti ritocchini</b> di Stefano De Martino e fa una gaffe su Belen Rodriguez. La conduttrice di <i>Detto Fatto</i> ha commentato insieme a <b>Jonathan Kashanian</b> i trattamenti a cui si sarebbe sottoposto l’ex ballerino di <i><b>Amici.</b></i></p>
      <p>Sono trascorsi dieci anni da quando Stefano esordì nel <b>talent di Maria De Filippi</b>, conquistando tutti con la sua simpatia e bellezza. Da allora molte cose sono cambiate: De Martino ha sposato <a href="https://dilei.it/vip/video/belen-rodriguez-stefano-de-martino-sposano-foto-instagram/642196/">Belen Rodriguez</a>, da cui ha avuto <b>Santiago</b>, ed è diventato un conduttore, guidando con successo prima <i><b>Made In Sud</b></i>, poi <a href="https://dilei.it/vip/stasera-tutto-e-possibile-de-martino-blocca-ospitata-ex-per-belen/650990/"><i>Stasera Tutto è Possibile.</i></a></p>
      <p>Nel corso dell’ultima puntata di <a href="https://dilei.it/vip/bianca-guaccero-si-riscatta-la-verita-sullamore-e-su-detto-fatto/652719/"><i>Detto Fatto</i></a>, Jonathan ha stilato la classifica degli uomini famosi che sono ricorsi al <b>chirurgo estetico</b>. Fra loro anche Stefano De Martino, decimo della lista. “Che cosa si è rifatto Stefano De Martino?” ha domandato la Guaccero. “Che cosa non si è rifatto – la pronta risposta di Jonathan -. È bono come il pane però ha rifatto il naso, i denti, le labbra, le orecchie e gli zigomi. Le orecchie me lo ricordo perché le aveva a sventola e per un periodo ha girato con la fascia. Le labbra erano sottilissime e il naso si vede. Ha avuto senso del limite e il risultato si vede”.</p>
      <p>A <a href="https://dilei.it/vip/stefano-de-martino-confessione-ritocchini-fabrizio-corona/581255/">confermare i ritocchini</a>, diverso tempo fa, era stato lo stesso De Martino, che a<i> FanPage</i> aveva svelato. “Chirurgia? Ero molto più brutto, ma il risultato è quello che conta. Il primo intervento l’ho fatto al naso perché me l’ero spaccato. Ho messo a posto qual cosina, tipo i denti”.</p>
      <p>Se Stefano non ha mai fatto mistero degli <b>interventi estetici fatti</b>, Bianca Guaccero è convinta che il conduttore non avesse bisogno di nessun aiuto per <b>essere più bello</b>. “Non ne aveva assolutamente bisogno – ha detto la regina di <i><b>Detto Fatto</b> </i>-. Se mi piace? Ho altri gusti, mi piacciono quelli scuri come me”.</p>
      <p>La Guaccero poi ha fatto una gaffe, criticando <b>gli ex di Belen</b> che, a suo dire, sarebbero tutti uguali: “Però va detto che gli ex di Belén tendono ad assomigliarsi tutti con il passare del tempo” ha commentato parlando anche di <b>Fabrizio Corona </b>e<b> Andrea Iannone</b>.</p>
      <p>“Lei avrà un abbonamento mensile con lo stesso chirurgo – ha concluso <b>Kashanian</b> -. I suoi ex si assomigliano tutti. Iannone è rifattissimo”. E Bianca ha chiuso la questione con una battuta: “Sì, non erano così all’inizio. Qual è lo stampino originale?”.</p>
      <related>
        <h4>Leggi anche</h4>
        <a href="https://dilei.it/vip/stefano-de-martino-confessione-ritocchini-fabrizio-corona/581255/"/>
        <a href="https://dilei.it/vip/stefano-de-martino-sostituisce-bianca-guaccero-nuovo-show-al-posto-detto-fatto/607384/"/>
        <a href="https://dilei.it/vip/video/belen-rodriguez-signorini-rivela-lato-b-rifatto-esagerava-punturine/582651/"/>
        <a href="https://dilei.it/vip/caterina-balivo-gaffe-diretta-tv-bianca-guaccero/656651/"/>
        <a href="https://dilei.it/vip/video/belen-rodriguez-stefano-de-martino-marocco-instagram/599764/"/>
      </related>
    </article>
  </body>
</html>