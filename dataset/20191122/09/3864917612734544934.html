<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-economy/2823413-ukrzaliznica-prograla-u-verhovnomu-sudi-spravu-pro-straf-amku.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-22T09:48:00+00:00"/>
    <meta property="og:title" content="Укрзалізниця програла у Верховному суді справу про штраф АМКУ"/>
    <meta property="og:description" content="Верховний суд України підтримав позицію Антимонопольного комітету України (АМКУ) у справі про зловживання монопольним становищем АТ &quot;Укрзалізниця&quot;."/>
  </head>
  <body>
    <article>
      <h1>Укрзалізниця програла у Верховному суді справу про штраф АМКУ</h1>
      <h2>Верховний суд України підтримав позицію Антимонопольного комітету України (АМКУ) у справі про зловживання монопольним становищем АТ "Укрзалізниця".</h2>
      <address>
        <time datetime="2019-11-22T09:48:00+00:00">22 Nov 2019, 09:48</time>
      </address>
      <p>Про це повідомляє <a href="https://amcu.gov.ua/news/verhovnij-sud-postaviv-krapku-u-spravi-ukrzaliznici-proti-amku">пресслужба Антимонопольного комітету України.</a></p>
      <p>«Верховний суд підтвердив правомірність висновків АМКУ у справі про зловживання монопольним становищем АТ «Укрзалізниця», - йдеться у повідомленні.</p>
      <p>Справу було відкрито за заявою Акціонерної судноплавної компанії «Укррічфлот» через відмову філії Укрзалізниці розвести залізничні мости на Дніпрі для пропуску великогабаритного судна.</p>
      <p>В <a href="https://www.ukrinform.ua/tag-amku">АМКУ</a> додають, що Укрзалізниця також встановила високу вартість піднімання прогінних споруд моста, зловживаючи своїм монопольним становищем. Адже вартість піднімання прогінних споруд мостів, яку заявила компанія не відповідала реальним витратам компанії, тобто Укрзалізницею встановлено таку вартість цієї послуги, яку неможливо було б встановити за умов існування значної конкуренції на ринку.</p>
      <blockquote>
        <b>Читайте також: </b>
        <a href="https://www.ukrinform.ua/rubric-economy/2823393-apelacijnij-sud-pidtverdiv-risenna-amku-sodo-artemsoli.html">Апеляційний суд підтвердив рішення АМКУ щодо Артемсолі</a>
      </blockquote>
      <p>За результатами розглянутої справи тимчасова адміністративна колегія АМКУ прийняла рішення та наклала на Укрзалізницю штраф у розмірі 760 тис. грн, а також зобов’язала припинити порушення — скласти економічно обґрунтований кошторис витрат на вказану послугу.</p>
      <p>Укрзалізниця не погодилась з рішенням Комітету та оскаржила його в судовому порядку. Але 14 листопада 2019 року Верховний суд прийняв постанову, якою відмовив у задоволенні касаційної скарги Укрзалізниці.</p>
    </article>
  </body>
</html>