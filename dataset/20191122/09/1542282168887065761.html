<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gr.euronews.com/2019/11/22/perissoteroi-600-anthropoi-eftasan-ellada-teleftaio-24wro"/>
    <meta property="og:site_name" content="euronews"/>
    <meta property="article:published_time" content="2019-11-22T09:45:30+00:00"/>
    <meta property="og:title" content="Περισσότεροι από 600 άνθρωποι έφτασαν στην Ελλάδα το τελευταίο 24ωρο"/>
    <meta property="og:description" content="Στη διάσωση και περισυλλογή 400 μεταναστών και προσφύγων και στη σύλληψη τριών διακινητών, προχώρησε το τελευταίο 24ωρο το Λιμενικό Σώμα"/>
  </head>
  <body>
    <article>
      <h1>Περισσότεροι από 600 άνθρωποι έφτασαν στην Ελλάδα το τελευταίο 24ωρο</h1>
      <address><time datetime="2019-11-22T09:45:30+00:00">22 Nov 2019, 09:45</time> by <a rel="author">euronews </a></address>
      <p>Περισσότεροι από 600 άνθρωποι έφτασαν στην Ελλάδα το τελευταίο 24ωρο</p>
      <p>Στη διάσωση και περισυλλογή <a href="https://gr.euronews.com/tag/migrants">400 μεταναστών και προσφύγων</a> και στη σύλληψη τριών διακινητών, προχώρησε το τελευταίο 24ωρο το Λιμενικό Σώμα Ελληνική Ακτοφυλακή, σε 10 διαφορετικά περιστατικά που έλαβαν χώρα σε θαλάσσιες περιοχή της Αλεξανδρούπολης, της Λέσβου και της Χίου.</p>
      <p>Άλλοι 222 μετανάστες και πρόσφυγες αποβιβάστηκαν από λέμβους σε έξι διαφορετικά περιστατικά <a href="https://gr.euronews.com/2019/11/21/xr-xristou-sok-apeili-elpida-giatrwn-xwris-synora">που έλαβαν χώρα στα νησιά Λέσβος</a>, Χίος και Σάμος.</p>
      <p>Στο μεταξύ, στο λιμάνι του Πειραιά κατέπλευσαν το πρωί δύο επιβατηγά πλοία μεταφέροντας 96 μετανάστες και πρόσφυγες από νησιά του ανατολικού Αιγαίου.</p>
      <p>Στις 6.30 το πρωί το επιβατηγό οχηματαγωγό πλοίο «Νήσος Σάμος» αποβίβασε στο λιμάνι του Πειραιά 36 μετανάστες και πρόσφυγες από τη Χίο, ενώ το «blue star 1» 24 μετανάστες και πρόσφυγες από τη Λέρο και 36 από την Κω.</p>
      <p>Οι μετανάστες και πρόσφυγες αναμένεται να οδηγηθούν σε δομές φιλοξενίας.</p>
    </article>
  </body>
</html>