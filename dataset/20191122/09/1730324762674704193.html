<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.thebangkokinsight.com/242966/"/>
    <meta property="og:site_name" content="The Bangkok Insight"/>
    <meta property="article:published_time" content="2019-11-22T09:10:33+00:00"/>
    <meta property="og:title" content="‘วัดพระบาทน้ำพุ’ มอบผลิตภัณฑ์สนับสนุนนักกีฬาทีมชาติไทย"/>
    <meta property="og:description" content="พันโทรุจ แสงอุดม รองผู้ว่าการการกีฬาแห่งประเทศไทย ฝ่ายกีฬาเป็นเลิศและวิทยาศาสตร์การกีฬา เป็นประธานพิธีรับมอบผลิตภัณฑ์ “น้ำพริกป้าติ๋ว” สำหรับนักกีฬาทีมชาติไทย ในโครงการเตรียมนักกีฬาช่วงเก็บตัวฝึกซ้อม เพื่อเข้าร่วมการแข่งขันกีฬาซีเกมส์ ครั้งที่ 30 และกีฬาอาเซียนพาราเกมส์ ครั้งที่ 10 ณ สาธารณรัฐฟิลิปปินส์"/>
  </head>
  <body>
    <article>
      <h1>‘วัดพระบาทน้ำพุ’ มอบผลิตภัณฑ์สนับสนุนนักกีฬาทีมชาติไทย</h1>
      <address><time datetime="2019-11-22T09:10:33+00:00">22 Nov 2019, 09:10</time> by <a rel="author" href="https://www.thebangkokinsight.com/author/sarawuth/" target="_blank">Surachet Srisomwongse</a></address>
      <p>พันโทรุจ แสงอุดม รองผู้ว่าการการกีฬาแห่งประเทศไทย ฝ่ายกีฬาเป็นเลิศและวิทยาศาสตร์การกีฬา เป็นประธานพิธีรับมอบผลิตภัณฑ์ “น้ำพริกป้าติ๋ว” สำหรับนักกีฬาทีมชาติไทย ในโครงการเตรียมนักกีฬาช่วงเก็บตัวฝึกซ้อม เพื่อเข้าร่วมการแข่งขันกีฬาซีเกมส์ ครั้งที่ 30 และกีฬาอาเซียนพาราเกมส์ ครั้งที่ 10 ณ สาธารณรัฐฟิลิปปินส์</p>
      <figure>
        <img src="https://www.thebangkokinsight.com/wp-content/uploads/2019/11/1574403557998.jpg"/>
        <figcaption>
          <i>ภาพจาก : กองประชาสัมพันธ์ กกท. @prsatfanpage</i>
        </figcaption>
      </figure>
      <p>งานนี้มี นายวิษณุ ไล่ชะพิษ รองผู้ว่าการ กกท. ฝ่ายบริหาร, ผู้แทนเจ้าอาวาสวัดพระบาทน้ำพุ, ผู้บริหาร, พนักงาน และนักกีฬาทีมชาติไทย เข้าร่วมในพิธี ณ ห้องโถงชั้น 1 อาคารเฉลิมพระเกียรติ 7 รอบ พระชนมพรรษา การกีฬาแห่งประเทศไทย</p>
      <p>วัดพระบาทน้ำพุ มอบผลิตภัณฑ์ “น้ำพริกป้าติ๋ว” ให้กับการกีฬาแห่งประเทศไทย เพื่อสนับสนุนนักกีฬาทีมชาติไทย ในโครงการเตรียมนักกีฬาช่วงเก็บตัวฝึกซ้อม โดยวัดพระบาทน้ำพุได้เล็งเห็นถึงความสำคัญของการเป็นอยู่ที่ดีของนักกีฬาทีมชาติไทย และเพื่อให้นักกีฬาทีมชาติไทยได้มีพลังกายและพลังใจในการเข้าร่วมการแข่งขันที่กำลังจะมาถึง ซึ่งเป็นประโยชน์กับนักกีฬาทีมชาติไทยในการเก็บตัวฝึกซ้อมและเดินทางไปแข่งขันต่างประเทศเป็นอย่างมาก</p>
      <p>พันโทรุจ กล่าวว่า “การกีฬาแห่งประเทศไทย ขอขอบคุณวัดพระบาทน้ำพุ ที่ให้การสนับสนุนผลิตภัณฑ์ “น้ำพริกป้าติ๋ว” สำหรับนักกีฬาทีมชาติไทยในโครงการเตรียมนักกีฬาดังกล่าว ซึ่งผลิตภัณฑ์ “น้ำพริกป้าติ๋ว” เป็นผลิตภัณฑ์ที่มีชื่อเสียง มีคุณภาพ อำนวยความสะดวกให้กับนักกีฬาในการรับประทาน และหวังเป็นอย่างยิ่งว่านักกีฬาจะมีกำลังในการเก็บตัวฝึกซ้อมและเข้าแข่งขันมากยิ่งขึ้น ซึ่งการกีฬาแห่งประเทศไทย จะนำผลิตภัณฑ์ดังกล่าวส่งมอบให้กับนักกีฬาทีมชาติไทยในโครงการเตรียมนักกีฬาต่อไป”</p>
      <p>
        <a href="https://www.facebook.com/sharer/sharer.php?u=https%3A%2F%2Fwww.thebangkokinsight.com%2F242966%2F&amp;src=sdkpreparse">Share</a>
      </p>
      <related>
        <h4>You may also like</h4>
        <a href="https://www.thebangkokinsight.com/244505/"/>
        <a href="https://www.thebangkokinsight.com/244490/"/>
        <a href="https://www.thebangkokinsight.com/244275/"/>
        <a href="https://www.thebangkokinsight.com/243577/"/>
      </related>
    </article>
  </body>
</html>