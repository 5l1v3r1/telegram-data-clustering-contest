<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsit.gr/melas-blogposts/euro-2020-terastia-anatropi-gia-proti-fora-den-tha-to-doume-stin-ert/2921071/"/>
    <meta property="og:site_name" content="Newsit.gr"/>
    <meta property="article:published_time" content="2019-11-22T09:57:42+00:00"/>
    <meta property="og:title" content="EURO 2020: Ξεκινά η μεγάλη γιορτή του ποδοσφαίρου στον ΑΝΤ1"/>
    <meta property="og:description" content="Άλλαξαν όλα με τα δικαιώματα μετάδοσης της κορυφαίας ευρωπαϊκής ποδοσφαιρικής διοργάνωσης εθνικών ομάδων, αφού αυτή τη φορά τα έχει εξασφαλίσει ο ΑΝΤ1 και έτσι από τις 12 Ιουνίου έως και τις 12 Ιουλίου οι τηλεθεατές μέσα από τη συχνότητά του πιάνουν κερκίδα στο EURO 2020."/>
  </head>
  <body>
    <article>
      <h1>EURO 2020: Ξεκινά η μεγάλη γιορτή του ποδοσφαίρου στον ΑΝΤ1</h1>
      <h2>Άλλαξαν όλα με τα δικαιώματα μετάδοσης της κορυφαίας ευρωπαϊκής ποδοσφαιρικής διοργάνωσης εθνικών ομάδων, αφού αυτή τη φορά τα έχει εξασφαλίσει ο ΑΝΤ1 και έτσι από τις 12 Ιουνίου έως και τις 12 Ιουλίου οι τηλεθεατές μέσα από τη συχνότητά του πιάνουν κερκίδα στο EURO 2020.</h2>
      <address><time datetime="2019-11-22T09:57:42+00:00">22 Nov 2019, 09:57</time> by <a rel="author">Γρηγόρης Μελάς</a></address>
      <p>Να σημειωθεί το EURO 2020 θα είναι η πρώτη διοργάνωση του Ευρωπαϊκού Πρωταθλήματος Ποδοσφαίρου που θα μεταδοθεί από ιδιωτικό κανάλι.</p>
      <p>Το EURO καθηλώνει τους λάτρεις της στρογγυλής θεάς και όχι μόνο αφού μετά το Μουντιάλ είναι η δεύτερη δημοφιλέστερη ποδοσφαιρική διοργάνωση στον πλανήτη σε επίπεδο εθνών. Έτσι τα μεγάλα αστέρια του παγκοσμίου ποδοσφαίρου, όπως ο Κριστιάνο Ρονάλντο, ο Αντουάν Γκριεζμάν , ο Σέρχιο Ράμος και πολλοί άλλοι, ετοιμάζονται να προσφέρουν μεγάλες συγκινήσεις και να «μονομαχήσουν» για να βρεθούν στην κορυφή της Ευρώπης.</p>
      <p>Ο «πυρετός» του ΕURO θα ξεκινήσει στη συχνότητα του ΑΝΤ1 σύντομα, το Σάββατο 30 Νοεμβρίου, στις 18:45, με την απευθείας μετάδοση της κλήρωσης για τη φάση των Ομίλων από το Βουκουρέστι. Στο στούντιο του ΑΝΤ1, ο Δημοσθένης Γεωργακόπουλος θα υποδεχτεί ποδοσφαιριστές και δημοσιογράφους για να σχολιάσουν μαζί το αποτέλεσμα της κλήρωσης.</p>
      <p>Οι 24 κορυφαίες εθνικές ομάδες της Ευρώπης θα αναμετρηθούν σε 12 πόλεις, με τον μεγάλο τελικό και τους δυο ημιτελικούς να διεξάγονται στο εμβληματικό στάδιο Wembley.</p>
      <p>Όπως είναι λογικό ο ΑΝΤ1 ποντάρει πολύ στην κορυφαία ποδοσφαιρική διοργάνωση για να βάλει… γκολ στον αγώνα της τηλεθέασης…!</p>
      <figure>
        <img src="https://www.newsit.gr/wp-content/themes/newsit/common/imgs/melas-sign.png"/>
      </figure>
    </article>
  </body>
</html>