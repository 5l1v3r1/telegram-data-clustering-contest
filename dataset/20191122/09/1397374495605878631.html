<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportske.net/vest/medjunarodni-fudbal/napoli-drakonske-kazne-novi-trener-posle-ovoga-ce-izbiti-ustanak-393399.html?utm_source=feedburner&amp;utm_medium=feed&amp;utm_campaign=Feed%3A+Sportske+%28Sportske.net+-+Najnovije+Vesti%29&amp;hl=en"/>
    <meta property="og:site_name" content="SPORTSKE NET"/>
    <meta property="article:published_time" content="2019-11-22T09:15:00+00:00"/>
    <meta property="og:title" content="Napoli - Drakonske kazne, novi trener, posle ovoga će izbiti ustanak!"/>
    <meta property="og:description" content="Predsednik drži reč, igrači će skupo platiti pobunu, ali ako istraje u nameri, čeka nas još veća bura u Napulju!"/>
  </head>
  <body>
    <article>
      <h1>Napoli - Drakonske kazne, novi trener, posle ovoga će izbiti ustanak!</h1>
      <h2>Predsednik drži reč, igrači će skupo platiti pobunu, ali ako istraje u nameri, čeka nas još veća bura u Napulju!</h2>
      <address><time datetime="2019-11-22T09:15:00+00:00">22 Nov 2019, 09:15</time> by <a rel="author">Vladimir Stojanović</a></address>
      <p>Aurelio De Laurentis neće popustiti, ali postoji mogućnost da posle njegovih poteza izbije pravi ustanak igrača.<br/><br/>On će se posle nekoliko nedelja početkom decembra vratiti iz SAD, već je razradio kazne sa advokatima, ali to je tek početak.<br/><br/>Svi fudbaleri biće kažnjeni sa 25% bruto plate, u nekim slučajevima, s obzirom da su vođe pobune indentifikovane biće im oduzeta polugodišnja primanja.<br/><br/>To bi recimo značilo da Kulibali izgubi tri miliona evra, pisali smo, u njega je De Laurentis najviše razočaran.<br/><br/>Kažu da je tim podeljen, da se igrači međusobno optužuju, da se kao kolovođe, osim Malijca, pominju još kapiten Insinje, Merterns i Kaljehon, poslednjoj dvojici ističe ugovor na kraju sezone.<br/><br/>Neki igrači će biti otpušteni, neki prodati, u Napoliju planiraju revoluciju, obistinjuju se reči De Laurentisa da će igrači skupo platiti to što su se oglušili o naređenja i odbili da odu u karantin nakon meča sa Salcburgom.<br/><br/>Šta je sa Anćelotijem?<br/><br/>Njemu neće biti ponuđen produžetak ugovora, ako se ne plasira u top 16 Lige šampiona dobiće otkaz, a izvesno je da Napoli traži novog trenera.<br/><br/>Neke mete poput Erika Ten Katea iz Ajaksa su nerealne, a sve su glasnije priče da bi od leta na klupu Napolitanaca mogao da sedne trener Lacija, Simone Inzagi.</p>
      <p>Izvor: Sportske.net</p>
      <related>
        <h4>Povezane vesti</h4>
        <a href="https://www.sportske.net/vest/medjunarodni-fudbal/napolitanci-nemaju-srece-defanzivac-obnovio-povredu-393364.html"/>
        <a href="https://www.sportske.net/vest/transferi/rajola-seo-za-sto-sa-rosonerima-393289.html"/>
        <a href="https://www.sportske.net/vest/medjunarodni-fudbal/roma-se-pokajala-ali-ne-vredi-tadicev-saigrac-na-meti-velikana-393219.html"/>
        <a href="https://www.sportske.net/vest/medjunarodni-fudbal/albanija-za-selektora-dovodi-jednog-od-najpoznatijih-trenera-na-svetu-393154.html"/>
        <a href="https://www.sportske.net/vest/transferi/inter-trazi-pojacanja-konte-sanja-vezistu-napolija-393121.html"/>
      </related>
    </article>
  </body>
</html>