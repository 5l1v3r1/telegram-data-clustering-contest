<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rijnmond.nl/nieuws/188848/Financiering-Dordtse-fietsgarage-rond-na-bijdrage-van-het-Rijk"/>
    <meta property="og:site_name" content="RTV Rijnmond"/>
    <meta property="article:published_time" content="2019-11-22T09:34:46+00:00"/>
    <meta property="og:title" content="Financiering Dordtse fietsgarage rond na bijdrage van het Rijk"/>
    <meta property="og:description" content="De overheid trekt miljoenen uit voor de bouw van een fietsenstalling van tweeduizend fietsen bij het treinstation van Dordrecht. Het gaat om een nieuwe stalling aan de parkzijde van het station."/>
  </head>
  <body>
    <article>
      <h1>Financiering Dordtse fietsgarage rond na bijdrage van het Rijk</h1>
      <address>
        <time datetime="2019-11-22T09:34:46+00:00">22 Nov 2019, 09:34</time>
      </address>
      <h4>De overheid trekt miljoenen uit voor de bouw van een fietsenstalling van tweeduizend fietsen bij het treinstation van Dordrecht. Het gaat om een nieuwe stalling aan de parkzijde van het station.</h4>
      <p>De stalling wordt circulair gebouwd, een deel van de bouwmaterialen is hergebruikt. Ook komen er zonnepanelen op het dak, zodat de stalling zijn eigen energie opwekt.</p>
      <p>Met de rijksbijdrage is de financiering rond. De totale kosten worden geraamd op tien miljoen euro. Daarvan betaalt het Rijk nu rond de vier miljoen euro mee. Andere geldschieters zijn de gemeente Dordrecht, de Drechtstedenregio en de Provincie Zuid-Holland.</p>
      <p>"Iedereen die de parkzijde van ons station kent, weet dat deze fietsenstalling broodnodig is", zegt wethouder Van der Linden.</p>
      <p>Volgens hem is de bouw van de stalling een eerste stap naar de ontwikkeling van de hele omgeving van het station.</p>
    </article>
  </body>
</html>