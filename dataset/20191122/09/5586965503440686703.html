<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gandul.info/sport-miscare/anunt-neasteptat-in-lumea-sportului-simona-halep-nu-vrea-sa-joace-la-fed-cup-explicatia-tenismenei-18604602"/>
    <meta property="og:site_name" content="Gândul"/>
    <meta property="article:published_time" content="2019-11-22T09:17:05+00:00"/>
    <meta property="og:title" content="Anunţ neaşteptat în lumea sportului: Simona Halep nu vrea să joace la Fed Cup / Explicaţia tenismenei"/>
    <meta property="og:description" content="Mai multe detalii pe Gândul.info"/>
  </head>
  <body>
    <article>
      <h1>Anunţ neaşteptat în lumea sportului: Simona Halep nu vrea să joace la Fed Cup / Explicaţia tenismenei</h1>
      <h2>România va juca împotriva Rusiei, în play-off-ul din Fed Cup pentru calificarea la turneul final de la Budapesta. Potrivit anunţului făcut de preşedintele Federaţiei Române de Tenis, Ion Ţiriac, echipa „tricoloră” nu o va avea în lot pe cea mai bună jucătoare, Simona Halep.</h2>
      <address><time datetime="2019-11-22T09:17:05+00:00">22 Nov 2019, 09:17</time> by <a rel="author" href="https://www.gandul.info/autor/mihaela-mancila" target="_blank">Mihaela Măncilă</a></address>
      <p>„Simona mi-a zis că nu vrea să vină să joace la Fed Cup pentru că se concentrează pe Jocurile Olimpice”, a dezvăluit Ion Ţiriac la SportEd Talks.</p>
      <p>Turneul final Fed Cup va avea loc la Budapesta, între 14 şi 19 aprilie 2020. La turneul final vor participa 12 echipe, iar pentru a fi acolo, România va trebui să treacă de Rusia, împotriva căreia va juca la Cluj, în 7 şi 8 februarie.</p>
      <p>Nu este o surpriză că Simona Halep nu va participa. Fostul lider mondial a anunţat încă din vară că dacă ITF va schimba formatul Fed Cup va renunţa:</p>
      <p>„Iubesc Fed Cup şi nu aş schimba-o niciodată. Dacă se va schimba Fed Cup, nu voi mai juca. Îmi place formatul de acum, iar dacă îl vor schimba va fi diferit, pentru că Fed Cup înseamnă să joci acasă şi în deplasare”.</p>
      <p>În ediţia trecută de Fed Cup Simona Halep şi Co. au ajuns până în semifinale, acolo unde au fost eliminate de echipa Franţei.</p>
      <related>
        <h4>Citeşte şi</h4>
        <a href="https://www.gandul.info/sport-miscare/nicolae-dica-jucatorii-de-la-nationala-romaniei-si-au-pierdut-placerea-de-a-juca-fotbal-18603601?utm_source=Gandul&amp;utm_medium=Click%2BCitesteSi+200&amp;utm_campaign=CitesteSi%2Bgandul"/>
      </related>
      <related>
        <h4>Citeşte şi</h4>
        <a href="https://www.gandul.info/sport-miscare/meciul-simona-halep-serena-williams-de-la-australian-open-printre-cele-mai-bune-din-2019-18603398?utm_source=Gandul&amp;utm_medium=Click%2BCitesteSi+200&amp;utm_campaign=CitesteSi%2Bgandul"/>
      </related>
      <related>
        <h4>Citeşte şi</h4>
        <a href="https://www.gandul.info/sport-miscare/fotbalist-promitator-suspendat-dupa-ce-a-fost-filmat-in-timp-ce-intretinea-relatii-intime-in-toaleta-unui-club-18602808?utm_source=Gandul&amp;utm_medium=Click%2BCitesteSi+200&amp;utm_campaign=CitesteSi%2Bgandul"/>
      </related>
    </article>
  </body>
</html>