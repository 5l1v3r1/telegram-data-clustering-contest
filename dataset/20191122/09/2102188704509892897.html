<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.epravda.com.ua/news/2019/11/22/654018/"/>
    <meta property="og:site_name" content="Економічна правда"/>
    <meta property="article:published_time" content="2019-11-22T09:13:00+00:00"/>
    <meta property="og:title" content="У Новий Розділ теж почали подавати тепло — Кабмін"/>
    <meta property="og:description" content="У Новому Роздолі ліквідували всі витоки на магістральному трубопроводі, і вже розпочали подавати теплоносій до будинків."/>
  </head>
  <body>
    <article>
      <h1>У Новий Розділ теж почали подавати тепло — Кабмін</h1>
      <address>
        <time datetime="2019-11-22T09:13:00+00:00">22 Nov 2019, 09:13</time>
      </address>
      <p>У Новому Роздолі ліквідували всі витоки на магістральному трубопроводі, і вже розпочали подавати теплоносій до будинків.</p>
      <p>Про це повідомляє <a href="https://www.kmu.gov.ua/news/u-novomu-rozdoli-tezh-rozpochali-podachu-tepla">урядовий портал.</a><br/><br/>Також Кабмін повідомив про ситуацію у Новояворівську, де тепло подали тільки вчора.</p>
      <p>"На даний час у Новояворівську теплоносій з температурою +45 С почав надходити в тепломережу 2-го мікрорайону і зараз відбувається заповнення мереж дошкільних і шкільних закладів та внутрішньо будинкових систем житлових будинків, інших споживачів.</p>
      <p>Відновлюється циркуляція по системах споруд. Про це повідомляють у Львівській ОДА", - йдеться у повідомленні уряду.</p>
      <p>В уряді нагадали, що через затримку з подачею тепла, було обрано нового голову Новояворівської та Новороздільської ТЕЦ.<br/><br/><b>Нагадаємо</b>, що 21 листопада Кабмін відсторонив <a href="https://www.epravda.com.ua/news/2019/11/21/654000/">від виконання обов'язків керівництво Нацагентства з розшуку і менеджменту активів </a>через допуск зриву опалювального сезону у містах Новояворівськ та Новий Розділ Львівської області.<br/><br/>У Новояворівську тепло подали ще 21 листопада зранку.</p>
      <p>Економічна правда</p>
    </article>
  </body>
</html>