<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fanatik.com.tr/fenerbahcede-unutulan-isimler-haber-fotograf-2103554"/>
    <meta property="og:site_name" content="Fanatik"/>
    <meta property="article:published_time" content="2019-11-22T09:05:00+00:00"/>
    <meta property="og:title" content="Fenerbahçe'de unutulan isimler"/>
    <meta property="og:description" content="Yeni sezona şampiyonluk parolası ile giren Fenerbahçede sezon boyunca forma şansı bulamayan bazı isimler dikkatlerden kaçmadı. Bazı isimler ise her ne kadar sürekli gündeme gelse de bir ütrlü Ersun Yanalın gözüne giremedi. İşte o isimlerden bazıları... (Hazırlayan: Mehmet Caner Kolağasıgil)"/>
  </head>
  <body>
    <article>
      <h1>Fenerbahçe'de unutulan isimler</h1>
      <h2>Yeni sezona şampiyonluk parolası ile giren <a href="https://www.fanatik.com.tr/haberler/fenerbahce">Fenerbahçe</a>'de sezon boyunca forma şansı bulamayan bazı isimler dikkatlerden kaçmadı. Bazı isimler ise her ne kadar sürekli gündeme gelse de bir ütrlü Ersun Yanal'ın gözüne giremedi. İşte o isimlerden bazıları... (Hazırlayan: Mehmet Caner Kolağasıgil)</h2>
      <address>
        <time datetime="2019-11-22T09:05:00+00:00">22 Nov 2019, 09:05</time>
      </address>
      <figure>
        <img src="https://img.fanatik.com.tr/img/78/700x0/5dd7a24cae298bc5715e5814"/>
        <figcaption><b>Jailson<br/></b>Fenerbahçe'nin en çalışkan isimlerinden biri olan Jailson özellikle sezon başında stoper bölgesinde tercih edilmiş ve zaman zaman yaptığı hatalarla büyük eleştiriler almıştı.</figcaption>
      </figure>
      <figure>
        <img src="https://img.fanatik.com.tr/img/78/700x0/5dd7a24cae298bc572dd26e5"/>
        <figcaption>Savunmada Serdar Aziz'in dönmesi ile kulübeye geri dönen Brezilyalı futbolcu orta sahada istediği forma şansını bir türlü bulamadı.</figcaption>
      </figure>
      <figure>
        <img src="https://img.fanatik.com.tr/img/78/700x0/5dd7a24c66a97c55b95f5fa9"/>
        <figcaption>Gelen bilgiler arasında Fenerbahçe'nin iyi bir teklif gelmesi durumunda kendisi ile yolların ayrılacağı...</figcaption>
      </figure>
      <figure>
        <img src="https://img.fanatik.com.tr/img/78/700x0/5dd7a28e66a97c55ba490f8f"/>
        <figcaption><b>Miha Zajc<br/></b>Empoli'den transfer olmasının ardından Fenerbahçe'nin 10 numara pozisyonundaki tüm sorunları halledebileceği belirtilirken Sloven oyuncu aradığı şansı bir türlü Ersun Yanal'dan bulamadı.</figcaption>
      </figure>
      <figure>
        <img src="https://img.fanatik.com.tr/img/78/700x0/5dd7a28eae298bc60460ad63"/>
        <figcaption>Max Kruse'nin yeni sezonda takıma katılması ve Ersun Yanal'ın oyun şablonu içinde forma şansı bulmasının zorluğu gibi etkenlerin fazla olması Zajc'ı her geçen gün formadan daha da uzaklaştırıyor.</figcaption>
      </figure>
      <figure>
        <img src="https://img.fanatik.com.tr/img/78/700x0/5dd7a28e66a97c55ba490f8e"/>
        <figcaption>Fenerbahçe yönetiminin ara transfer döneminde Zajc ile yolların ayrılması için uygun bir takım aradığı öğrenildi.</figcaption>
      </figure>
      <figure>
        <img src="https://img.fanatik.com.tr/img/78/700x0/5dd7a2ed66a97c565fbf9ca0"/>
        <figcaption><b>Sadık Çiftpınar<br/></b>Yeni Malatyaspor'da gösterdiği başarılı performans ile 3 Büyükler'in ilgisini çeken Sadık Çiftpınar, çocukluk tutukusu olan Fenerbahçe'ye gelmeyi tercih etti.</figcaption>
      </figure>
      <figure>
        <img src="https://img.fanatik.com.tr/img/78/700x0/5dd7a2edae298bc572dd26e7"/>
        <figcaption>Transfer olduktan sonra başarılı olmasa da mücadeleci yapısı ile kısa zamanda Fenerbahçe taraftarının sevgisini kazandı.</figcaption>
      </figure>
      <figure>
        <img src="https://img.fanatik.com.tr/img/78/700x0/5dd7a2ed66a97c55ba490f92"/>
        <figcaption>Ancak yeni sezonda işler onun için de iyi gitmiyor. Serdar Aziz ve Zanka ikilisini tercih eden Ersun Yanal, Serdar'ın sakatlığında bile formayı Sadık'a vermek yerine Jailson'u tercih etmişti.</figcaption>
      </figure>
      <figure>
        <img src="https://img.fanatik.com.tr/img/78/700x0/5dd7a32866a97c55b95f5fad"/>
        <figcaption><b>Mehmet Ekici<br/></b>Fenerbahçe'ye gelmek için yarım sezon futbol oynamamayı göze alan transfer olduktan sonra da sık sık sakatlıklarla boğuşan Mehmet Ekici'nin yeni sezonda lisansı çıkartılmamıştı.</figcaption>
      </figure>
      <figure>
        <img src="https://img.fanatik.com.tr/img/78/700x0/5dd7a328ae298bc603e90457"/>
        <figcaption>Sarı Lacivertli taraftarların beklentilerini bür türlü karşılayamayan Mehmet Ekici ile de yolların ayrılması gündemde.</figcaption>
      </figure>
      <figure>
        <img src="https://img.fanatik.com.tr/img/78/700x0/5dd7a37dae298bc5715e5818"/>
        <figcaption><b>Ferdi Kadıoğlu<br/></b>Geçtiğimiz sezon transfer edilen ve geleceğe yatırım olarak Ali Koç'un bizzat planlamasını yaptığı Ferdi Kadıoğlu da bir türlü aradığı şansı bulamayanlardan.</figcaption>
      </figure>
      <figure>
        <img src="https://img.fanatik.com.tr/img/78/700x0/5dd7a37cae298bc603e9045b"/>
        <figcaption>Sezon başında AUDİ Cup'ta Real Madrid'e karşı oldukça istekli bir görüntü çizen Ferdi, sezonun ilk 3 haftasında Fenerbahçe adına oldukça olumlu işlere imza atmıştı.</figcaption>
      </figure>
      <figure>
        <img src="https://img.fanatik.com.tr/img/78/700x0/5dd7a37d66a97c55ba490f94"/>
        <figcaption>Ancak sonrası yine ipler kopmuşa benziyor. Ersun Yanal sonraki haftalarda genç futbolcuya neredeyse hiç şans tanımadı.</figcaption>
      </figure>
      <figure>
        <img src="https://img.fanatik.com.tr/img/78/700x0/5dd7a3d766a97c566066d3ae"/>
        <figcaption><b>Murat Sağlam<br/></b>Sezon başı transferinin ilk bombası olan Murat Sağlam hazırlık maçlarının en istekli ve en başarılı ismi olarak dikkat çekti.</figcaption>
      </figure>
      <figure>
        <img src="https://img.fanatik.com.tr/img/78/700x0/5dd7a3d766a97c565fbf9ca2"/>
        <figcaption>Sağ bek olarak taraftarların Gökhan Gönül'ün gençliği olarak nitelendirdiği genç futbolcu Süper Lig'de henüz şans bulamadı.</figcaption>
      </figure>
      <figure>
        <img src="https://img.fanatik.com.tr/img/78/700x0/5dd7a40266a97c55ba490f96"/>
        <figcaption><b>Harun Tekin<br/></b>Geçtiğimiz sezon Fenerbahçe'de Volkan Demirel'den fomayı kapan Harun Tekin bu sezon genç Altay Bayındır'a formayı kaptımış durumda.</figcaption>
      </figure>
      <figure>
        <img src="https://img.fanatik.com.tr/img/78/700x0/5dd7a402ae298bc60460ad68"/>
        <figcaption>Çalışmalarını tüm hızıyla sürdüren Harun'un sadece Ziraat Türkiye Kupası maçlarında forma giyebileceği görülüyor.</figcaption>
      </figure>
      <figure>
        <img src="https://img.fanatik.com.tr/img/78/700x0/5dd7a452ae298bc60460ad6c"/>
        <figcaption><b>Adil Rami<br/></b>Fenerbahçe'nin yeni sezon transfer çalışmalarında sürpriz bir şekilde gelen Adil Rami de forma şansı bulmakta zorlanan isimlerden.</figcaption>
      </figure>
      <figure>
        <img src="https://img.fanatik.com.tr/img/78/700x0/5dd7a452ae298bc60460ad6a"/>
        <figcaption>Fransız futbolcu yakaladığı şansı da iyi değerlendiremedi ve Ersun Yanal tarafından yedek kulübesine çekildi.</figcaption>
      </figure>
      <figure>
        <img src="https://img.fanatik.com.tr/img/78/700x0/5dd7a45166a97c55b95f5faf"/>
        <figcaption>Tecrübeli futbolcu özellikle sakatlık sorunları nedeniyle bu sezon Fenerbahçe'nin bir hayli başını ağrıtacak gibi duruyor.</figcaption>
      </figure>
      <figure>
        <img src="https://img.fanatik.com.tr/img/78/700x0/5dd7a480ae298bc5715e581c"/>
        <figcaption><b>Tolgay Arslan<br/></b>Beşiktaş'tan ayrıldıktan sonra Fenerbahçe'ye transfer olan ve sakatlık sorunlarıyla uğraşan Tolgay Arslan sağlığına kavuştu ama su sefer önündeki engel diğer takım arkadaşları.</figcaption>
      </figure>
      <figure>
        <img src="https://img.fanatik.com.tr/img/78/700x0/5dd7a480ae298bc603e9045d"/>
        <figcaption>Ozan Tufan, Luiz Gustavo ve Emre Belözoğlu 3'lüsünün iyi bir performans ortaya koyması ve Ersun Yanal'ın joker olarak Tolga Ciğerci'yi seçmesi Tolgay Arslan'ı seçenekeler arasında geriye atmış durumda.</figcaption>
      </figure>
      <figure>
        <img src="https://img.fanatik.com.tr/img/78/700x0/5dd7a4adae298bc603e9045f"/>
        <figcaption><b>Alper Potuk<br/></b>Fenerbahçe'de yeni sözleşme imzalayan ve mevcut sözleşmesindeki rakamlarda indirime giden Alper Potuk da takımda sürekli forma bulamayan bir diğer isimlerden.</figcaption>
      </figure>
      <figure>
        <img src="https://img.fanatik.com.tr/img/78/700x0/5dd7a4adae298bc60460ad70"/>
        <figcaption>Ersun Yanal Alper'i genel oyunun son 5 dakikasında tercih ediyor. Bunun da nedeni oyunu soğutmak ve topu ileride tutacak bir sprinter olması.</figcaption>
      </figure>
    </article>
  </body>
</html>