<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/sport/kokoskov-nisam-sanjao-da-radim-u-nba-nego-da-vodim-srbiju/"/>
    <meta property="og:site_name" content="Krstarica"/>
    <meta property="article:published_time" content="2019-11-22T09:12:00+00:00"/>
    <meta property="og:title" content="Kokoškov: Nisam sanjao da radim u NBA, nego da vodim Srbiju"/>
    <meta property="og:description" content="SAKRAMENTO - Novi selektor košarkaške reprezentacije Srbije Igor Kokoškov, koji radi kao pomoćni trener Sakramenta, izjavio je da nikada nije sanjao da"/>
  </head>
  <body>
    <article>
      <h1>Kokoškov: Nisam sanjao da radim u NBA, nego da vodim Srbiju</h1>
      <address><time datetime="2019-11-22T09:12:00+00:00">22 Nov 2019, 09:12</time> by <a rel="author" href="https://www.krstarica.com/author/tanjug/" target="_blank">Tanjug</a></address>
      <p>SAKRAMENTO – Novi selektor košarkaške reprezentacije Srbije Igor Kokoškov, koji radi kao pomoćni trener Sakramenta, izjavio je da nikada nije sanjao da radi u NBA ligi, nego da vodi svoju zemlju.</p>
      <p>„Čast je da predstavljate svoju zemlju, školu košarke iz koje dolazite. Kada sam krenuo sa trenerskim poslom, nikada nisam sanjao da ću biti u NBA, nego da budem selektor reprezentacije“, rekao je Kokoškov za klupski TV kanal.</p>
      <p>On je dodao da je, uprkos tome što radi u Americi, veoma dobro upućen u evropsku košarku.</p>
      <p>„Otišao sam iz Srbije pre 20 godina, jednu godinu proveo na koledžu, a 19 u NBA. Nikad se nisam distancirao od evropske košarke, trenirao sam i različite reprezentacije u prethodnih 10 godina. Sada sam trener svoje države, što je malo drugačije od svega“, poručio je Kokoškov, koji je na prethodnom Evropskom šampionatu osvojio zlato kao selektor Slovenije.</p>
      <p>(Tanjug)</p>
    </article>
  </body>
</html>