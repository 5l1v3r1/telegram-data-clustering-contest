<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.cross.bg/plazha-sozopol-horata-1618545.html"/>
    <meta property="og:site_name" content="Cross"/>
    <meta property="article:published_time" content="2019-11-22T09:19:00+00:00"/>
    <meta property="og:title" content="Протести в Созопол заради изграждането на пясъчна дига на централния плаж"/>
    <meta property="og:description" content="/КРОСС/ На централния плаж в Созопол се изгражда пясъчна дига, която е почти готова. Тя е по цялото протежение на ивицата, висока е почти три метра и е съвсем близо до брега на морето. Изграждането на защитни диги вече е практика на някои големи плажове. По този начин концесионерите защитават заведенията от зимните бури. Тук това се случва за първи път и хората се притесняват, че разкопавенето на пясъка може да унищожи плажа."/>
  </head>
  <body>
    <article>
      <h1>Протести в Созопол заради изграждането на пясъчна дига на централния плаж</h1>
      <address>
        <time datetime="2019-11-22T09:19:00+00:00">22 Nov 2019, 09:19</time>
      </address>
      <p>/КРОСС/ На централния плаж в Созопол се изгражда пясъчна дига, която е почти готова. Тя е по цялото протежение на ивицата, висока е почти три метра и е съвсем близо до брега на морето. Изграждането на защитни диги вече е практика на някои големи плажове. По този начин концесионерите защитават заведенията от зимните бури. Тук това се случва за първи път и хората се притесняват, че разкопавенето на пясъка може да унищожи плажа.</p>
      <p>По време на проверката от Басейнова дирекция багерът изненадващо спря работа 20 метра преди края на ивицата, а по-късно напусна плажа.</p>
      <p>Местните хора са подготвили подписка срещу разкопаването на плажа. Спред тях морето няма да причини щети на заведенията. Те твърдят още, че дигата е опасна, защото може например дете се покатери по нея и падне, ще се удави и няма как да бъде спасено. А дигата спира и достъпа до самия плаж.</p>
      <p>Срещу изграждането на дигата се обяви и ръководството на общината. Тихомир Янакиев - кмет на община Созопол заяви, че общината не отдава плажа на концесия и не е собственик, но е разпоредена проверка. По думите му от Басейнова дирекция са констатирали нарушения, защото пясъкът се изгребва от прибоя.</p>
      <p>Представител на концесионера заяви, че тревогите на хората не са основателни. "Това се прави тук за първа година и затова хората са притеснени. Пясъкът ще бъде на същото място догодина", каза Илиян Иванов.</p>
    </article>
  </body>
</html>