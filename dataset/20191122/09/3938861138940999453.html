<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/edu-and-science/_samostijnist-i-riziki-chi-zberezhennya-tradicij-i-bezpeka-viznachili-najvazhlivishi-aspekti-v-roboti-dlya-riznih-pokolin/939318"/>
    <meta property="og:site_name" content="Gazeta.ua"/>
    <meta property="article:published_time" content="2019-11-22T09:37:00+00:00"/>
    <meta property="og:title" content="Самостійність і ризики чи збереження традицій і безпека - визначили найважливіші аспекти в роботі для різних поколінь"/>
    <meta property="og:description" content="В пресцентрі ІА &quot;Глаком&quot; відбулася пресконференція на тему &quot;Формула Поколінь: Цінності та Мотиви сучасних генерацій&quot;. Дослідження на цю тему проводили Academy DTEK та hh.ua. Протягом 2 місяців вони опитували 2182 відвідувачів Job-порталу та підписників сторінок організаторів експерименту в ..."/>
  </head>
  <body>
    <article>
      <h1>Самостійність і ризики чи збереження традицій і безпека - визначили найважливіші аспекти в роботі для різних поколінь</h1>
      <address><time datetime="2019-11-22T09:37:00+00:00">22 Nov 2019, 09:37</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/939/939318_w_300.jpg?v=0"/>
        <figcaption>Експерти визначили найважливіші аспекти в роботі різних поколінь Фото: Соломія Цура</figcaption>
      </figure>
      <p>В пресцентрі ІА "Глаком" відбулася пресконференція на тему "Формула Поколінь: Цінності та Мотиви сучасних генерацій". <br/><br/>Дослідження на цю тему проводили Academy DTEK та hh.ua. Протягом 2 місяців вони опитували 2182 відвідувачів Job-порталу та підписників сторінок організаторів експерименту в соціальних мережах: Facebook та Telegram віком від 15 до 72 років.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/edu-and-science/_v-ukrayinskih-shkolah-rozvivatimut-myaki-navichki/939200"/>
      </related>
      <p>"Зараз ринок праці сильно змінюється. З'являються нові покоління працівників і роботодавців, які відрізняються своїми баченнями та бажаннями, - говорить керівниця експертно-аналітичного центру hh.ua Юлія Дрожжина. - Своїм дослідженням ми намагалися зрозуміти з якими цінностями вони вступають на ринок праці і як ми можемо зробити взаємодію між роботодавцями і працівниками більш ефективною і продуктивною.</p>
      <p>Організатори опитали чотири типи поколінь - X, Y, Z і ВВ - baby boomers. У ході дослідження виявили, що молодь прагне до самостійності, нових ідей, пригод та ризиків. Старше покоління – до збереження традицій і звичаїв, конформності та безпеки. Також більшість зацікавлені в отриманні нових знань та навичок.</p>
      <p>"Абсолютна більшість респондентів декларує готовність працювати понаднормово заради більшого заробітку, - каже соціолог-аналітик експертно-аналітичного центру кадрового порталу Олена Васильченко. - При цьому для багатьох важливо мати баланс робочого та особистого життя. І це, своєю чергою, може призводити до тривалого ціннісного конфлікту".</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/edu-and-science/_hlopci-chi-divchata-viznachili-hto-ye-bilsh-zdibnim-v-matematici/938925"/>
      </related>
      <p>Також визначили, що найбільшим мотиватором для респондентів емігрувати з України є нестабільна ситуація в державі. Особи з покоління Y, які розглядають тимчасову міграцію, пояснюють це бажанням більше заробити. А покоління Z та X - набути досвіду життя в іншій країні.</p>
      <blockquote>Зараз існують як мінімум 4 поділи за роками народження поколінь, які мають свої особливі відмінності. Покоління Z – особи, які народилися в 2000-х роках. Покоління Y – 1984-2000 роках. Покоління X – 1963-1984 роках. Покоління BB – 1943-1963 роках.</blockquote>
    </article>
  </body>
</html>