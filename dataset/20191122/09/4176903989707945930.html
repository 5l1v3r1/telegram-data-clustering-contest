<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/vesti/svet/podignuta-optuznica-protiv-netanjahua/"/>
    <meta property="og:site_name" content="Krstarica"/>
    <meta property="article:published_time" content="2019-11-22T09:54:00+00:00"/>
    <meta property="og:title" content="Podignuta optužnica protiv Netanjahua"/>
    <meta property="og:description" content="JERUSALIM - Izraelski premijer Benjamin Netanjahu (70) optužen je danas za korupciju i sada se suočava sa pravnim procesom koji bi mogao da traje"/>
  </head>
  <body>
    <article>
      <h1>Podignuta optužnica protiv Netanjahua</h1>
      <address><time datetime="2019-11-22T09:54:00+00:00">22 Nov 2019, 09:54</time> by <a rel="author" href="https://www.krstarica.com/author/tanjug/" target="_blank">Tanjug</a></address>
      <figure>
        <img src="https://www.krstarica.com/wp-content/uploads/2019/11/520924-750x430.jpg"/>
        <figcaption>Foto: Tanjug/AP Photo/Oded Balilty, File</figcaption>
      </figure>
      <p>JERUSALIM – Izraelski premijer Benjamin Netanjahu (70) optužen je danas za korupciju i sada se suočava sa pravnim procesom koji bi mogao da traje godinama.</p>
      <p>Odluku da je podignuta optužnica saopštio je generalni tužilac Avičai Mandelbilt, koji je kazao da je protiv Netanjahua pokrenuta istraga zavedena kao slučajevi 1000, 2000 i 4000, prenosi Rojters.</p>
      <p>Kako ocenjuje britanska agencija, ovim je Izrael još dublje potonuo u političku krizu, nakon dva izborna procesa koja su održana ove godine, a nakon kojih nije formirana vlada.</p>
      <p>Prema optužnici, Netanjahu se tereti da je zloupotrebio svoju javnu funkciju.</p>
      <p>„Ovim akcijama je okrivljeni Netanjahu izvršio dela kršenja poverenja koja ozbiljno narušavaju poverenje javnosti“, navodi se u optužnici.</p>
      <p>(Tanjug)</p>
    </article>
  </body>
</html>