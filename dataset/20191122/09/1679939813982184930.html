<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.publika.md/vremea-rece-se-dezlantuie-in-romania-ninsori-ploi-si-vant-puternic-pana-sambata-dimineata_3059818.html"/>
    <meta property="og:site_name" content="PUBLIKA"/>
    <meta property="article:published_time" content="2019-11-22T09:23:43+00:00"/>
    <meta property="og:title" content="Vremea rece se dezlănțuie în România. Ninsori, ploi și vânt puternic până sâmbătă dimineață"/>
    <meta property="og:description" content="Vremea va fi rece în sudul, centrul şi estul ţării, chiar deosebit de rece în Moldova şi estul Transilvaniei, vor fi temperaturi negative în următoarele 24 de ore, potrivit Administraţiei Naţionale de Meteorologie.Până sâmbătă dimineaţa la ora 10:00, în C"/>
  </head>
  <body>
    <article>
      <h1>Vremea rece se dezlănțuie în România. Ninsori, ploi și vânt puternic până sâmbătă dimineață</h1>
      <address><time datetime="2019-11-22T09:23:43+00:00">22 Nov 2019, 09:23</time> by <a rel="author">PUBLIKA.MD</a></address>
      <p>Vremea va fi rece în sudul, centrul şi estul ţării, chiar deosebit de rece în Moldova şi estul Transilvaniei, vor fi temperaturi negative în următoarele 24 de ore, potrivit Administraţiei Naţionale de Meteorologie.</p>
      <p>Până sâmbătă dimineaţa la ora 10:00, în Carpaţii Meridionali şi Orientali precum şi în zonele submontane aferente vor predomina ninsorile, iar local în Oltenia, Muntenia, dealurile Moldovei şi în zonele depresionare precipitaţiile vor fi mixte (ploaie, lapoviţă şi ninsoare) şi trecător se poate depune polei. În Oltenia, cantităţile de apă vor depăşi izolat 15-20 l/m.</p>
      <p>Vântul va avea intensificări în Munţii Banatului şi în vestul Carpaţilor Meridionali, unde la altitudini de peste 1500 m vitezele la rafală vor fi de 70...90 km/h, iar trecător ninsoarea va fi viscolită. Intensificări temporare ale vântului vor fi şi în celelalte regiuni, cu precădere în cele sudice, unde pe arii restrânse vor fi viteze de 55...65 km/h.</p>
    </article>
  </body>
</html>