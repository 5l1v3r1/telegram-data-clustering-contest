<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/22/ilon-mask-predstavyv-pershyj-elektrychnyj-pikap-tesla/"/>
    <meta property="og:site_name" content="Рубрика"/>
    <meta property="article:published_time" content="2019-11-22T09:33:32+00:00"/>
    <meta property="og:title" content="Ілон Маск представив перший електричний пікап Tesla"/>
    <meta property="og:description" content="Американський виробник електромобілів Tesla Inc. представив свій новий електромобіль – броньований пікап Cybertruck, стартова ціна якого становить приблизно $40 тис. Голова Tesla Ілон Маск показав новий електрокар у четвер на презентації в Лос-Анджелесі, яку транслювали на сайті компанії. Корпус електричного пікапа з футуристичним дизайном зроблений із надтвердої холоднокатаної нержавіючої сталі, його стекла броньовані. Cybertruck випускатиметься […]"/>
  </head>
  <body>
    <article>
      <h1>Ілон Маск представив перший електричний пікап Tesla</h1>
      <address><time datetime="2019-11-22T09:33:32+00:00">22 Nov 2019, 09:33</time> by <a rel="author" href="https://rubryka.com/author/daria-trokhimovich/" target="_blank">Daria Trokhimovich</a></address>
      <figure>
        <img src="https://rubryka.com/wp-content/uploads/2018/06/12-11-860x580-c-1.jpg"/>
      </figure>
      <p>
        <b>
          <b>Американський виробник електромобілів Tesla Inc. представив свій новий електромобіль – броньований пікап Cybertruck, стартова ціна якого становить приблизно $40 тис.</b>
        </b>
      </p>
      <p>Голова Tesla Ілон Маск показав новий електрокар у четвер на презентації в Лос-Анджелесі, яку транслювали на <a href="https://www.tesla.com/">сайті компанії.</a></p>
      <p>Корпус електричного пікапа з футуристичним дизайном зроблений із надтвердої холоднокатаної нержавіючої сталі, його стекла броньовані.</p>
      <p>Cybertruck випускатиметься у трьох комплектаціях, залежно від яких автомобіль зможе проїхати на одному заряді батареї майже 400, 480 і 800 км.</p>
      <p>Вартість пікапа в базовій комплектації становитиме $39,9 тис., модель, здатна проїхати 480 км, обійдеться в $49,9 тис., а найпросунутіша версія коштуватиме $69,9 тис. Моделі також відрізняються кількістю двигунів – від одного до трьох.</p>
      <p>Вантажопідйомність електричного пікапа Tesla становить понад 1,5 тонни.</p>
      <p>Компанія почала приймати попередні замовлення на своєму сайті, проте не уточнила термін надходження пікапа в продаж. Виробництво Cybertruck розпочнеться в 2021 році (версії з трьома двигунами – у 2022-му).</p>
      <figure>
        <iframe data-src="https://twitter.com/ReedSAlbers/status/1197738594653351936?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>