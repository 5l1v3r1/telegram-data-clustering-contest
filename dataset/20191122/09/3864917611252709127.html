<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-economy/2823357-novij-rekord-u-bankivskomu-sektori-cistij-pributok-zris-u-35-raza.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-22T09:14:00+00:00"/>
    <meta property="og:title" content="Новий рекорд у банківському секторі: чистий прибуток зріс у 3,5 раза"/>
    <meta property="og:description" content="Прибуток банківської системи за січень-жовтень 2019 року зріс у 3,5 раза - до 52 млрд грн."/>
  </head>
  <body>
    <article>
      <h1>Новий рекорд у банківському секторі: чистий прибуток зріс у 3,5 раза</h1>
      <h2>Прибуток банківської системи за січень-жовтень 2019 року зріс у 3,5 раза - до 52 млрд грн.</h2>
      <address>
        <time datetime="2019-11-22T09:14:00+00:00">22 Nov 2019, 09:14</time>
      </address>
      <p>Про це повідомляє пресслужба Національного банку України у <a href="https://www.facebook.com/NationalBankOfUkraine/photos/a.1505513382996162/2423186374562187/?type=3&amp;theater">Facebook</a>.</p>
      <p>"Новий рекорд банківського сектору України. За 10 місяців 2019 року платоспроможні банки отримали 52 млрд грн чистого прибутку, що у 3,5 раза більше, ніж за аналогічний період минулого року (14,8 млрд грн)", - йдеться у повідомленні.</p>
      <p>У <a href="https://www.ukrinform.ua/tag-nacbank">НБУ</a> зазначили, що доходи банків цьогоріч зросли на 23% - до 201 млрд грн, тоді як витрати збільшились на 0,4% - до 149 млрд грн.</p>
      <p>У регуляторі назвали чотири основні фактори зростання банківського прибутку: зростання чистих процентних доходів банків на 17% - до 66,1 млрд грн; зростання чистих комісійних доходів банків на 12% - до 36 млрд грн; позитивний результат від переоцінки та від операцій купівлі продажу - 13,9 млрд грн; низький обсяг відрахувань банками в резерви - 9,3 млрд грн проти 21,4 млрд грн минулого року.</p>
      <blockquote>
        <b>Читайте також: </b>
        <a href="https://www.ukrinform.ua/rubric-economy/2820596-nbu-ocikue-kosti-vid-prodazu-pulu-za-kreditnimi-dogovorami-troh-bankiv-u-grudni.html">НБУ очікує кошти від продажу пулу за кредитними договорами трьох банків у грудні</a>
      </blockquote>
      <p>Як повідомив Укрінформ, за три квартали 2019 року українські банки отримали 48,35 млрд грн чистого прибутку проти 10,9 млрд грн за цей же період торік. Понад половину цього фінансового результату - 27,4 млрд грн - забезпечив ПриватБанк.</p>
    </article>
  </body>
</html>