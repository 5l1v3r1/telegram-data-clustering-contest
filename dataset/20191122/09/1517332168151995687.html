<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fanpage.it/cultura/pompei-il-tempo-ritrovato-le-nuove-scoperte-il-nuovo-libro-di-massimo-osanna/"/>
    <meta property="og:site_name" content="fanpage.it"/>
    <meta property="article:published_time" content="2019-11-22T09:08:55+00:00"/>
    <meta property="og:title" content="“Pompei. Il tempo ritrovato. Le nuove scoperte”, il nuovo libro di Massimo Osanna"/>
    <meta property="og:description" content="Il nuovo libro del direttore del Parco Archeologico di Pompei, Massimo Osanna, pubblica “Pompei. Il tempo ritrovato. Le nuove scoperte” sarà presentato a Pompei il 25 novembre. Nello stesso giorno saranno riaperti la Casa degli Amorini Dorati e le Terme Centrali. E per la prima volta, dopo il ritrovamento, sarà presentata la domus di Leda e il Cigno."/>
  </head>
  <body>
    <article>
      <h1>“Pompei. Il tempo ritrovato. Le nuove scoperte”, il nuovo libro di Massimo Osanna</h1>
      <h2>Il nuovo libro del direttore del Parco Archeologico di Pompei, Massimo Osanna, pubblica “Pompei. Il tempo ritrovato. Le nuove scoperte” sarà presentato a Pompei il 25 novembre. Nello stesso giorno saranno riaperti la Casa degli Amorini Dorati e le Terme Centrali. E per la prima volta, dopo il ritrovamento, sarà presentata la domus di Leda e il Cigno.</h2>
      <address><time datetime="2019-11-22T09:08:55+00:00">22 Nov 2019, 09:08</time> by <a rel="author" href="https://www.fanpage.it/author/redazione-cultura/" target="_blank">Redazione Cultura</a></address>
      <p>Un libro che nasce letteralmente nel fango. Quello che agli scavi archeologici a <b>Pompei</b>, in questi anni, sotto la direzione di <b>Massimo Osanna</b>, è stato tolto via ai secoli e che portato al ritrovamento di importanti reperti e ancor più significativi restauri di ambienti e domus che oggi fanno parlare della rinascita di Pompei in tutto il mondo. A compimento di questo percorso arriva “<b>Pompei. Il tempo ritrovato. Le nuove scoperte</b>” (Rizzoli), il <b>nuovo libro</b> di Massimo Osanna, che sarà presentato al pubblico lunedì 25 novembre alle 18 a Pompei e il giorno successivo al Teatro Mercadante di Napoli.</p>
      <h3>Leda e il cigno, terme e Amorini: le riaperture a Pompei</h3>
      <figure>
        <img src="https://staticfanpage.akamaized.net/wp-content/uploads/2019/11/terme-638x425.jpg"/>
      </figure>
      <p>L'evento sarà preceduto da due importanti inaugurazioni per Pompei, lunedì 25 novembre con la riapertura di <b>via del Vesuvio</b>, al termine degli interventi di messa in sicurezza dei fronti di scavo che stanno interessando i tre chilometri di perimetro che circonta l’area non scavata dell’antica città, nell’ambito del <b>Grande Progetto Pompei</b>. La restituzione della strada e degli edifici che vi si affaccian  permetterà al pubblico di ammirare, per la prima volta, la <a href="https://www.fanpage.it/cultura/da-leda-e-il-cigno-a-priapo-il-significato-nascosto-dietro-gli-affreschi-mitologici-di-pompei/"><b>domus di </b><b>Leda e il cigno</b></a> rinvenuta nel corso degli scavi alla Regio V e, a seguito dei recenti restauri, il <b>complesso delle Terme Centrali</b>, mai finora accessibile. Riapre al pubblico anche la <b>Casa degli Amorini Dorati</b> al termine degli interventi di manutenzione.</p>
      <h3>Anni di scavi nel libro di Massimo Osanna</h3>
      <figure>
        <img src="https://staticfanpage.akamaized.net/wp-content/uploads/2019/11/amorini-dorati.jpg"/>
      </figure>
      <p>Gli straordinari ritrovamenti frutto dei nuovi scavi, tra cui quello della vasta area del “cuneo” –  posto tra la casa delle Nozze d’argento e il vicolo di Marco Lucrezio Frontone – sono stati raccontati nel loro aspetto storico scientifico, ma anche più romantico legato all’emozione delle scoperte stesse, nel libro del <a href="https://napoli.fanpage.it/scavi-pompei-massimo-osanna-confermato-direttore-al-parco-di-appia-arriva-simone-quilici/">Direttore del Parco Archeologico di Pompei Massimo Osanna</a>, che ne ha curato gli scavi.</p>
    </article>
  </body>
</html>