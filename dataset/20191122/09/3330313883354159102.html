<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/904695/gewezen-toptalent-verpietert-in-friesland-dacht-dat-ik-vaker-zou-gaan-spelen-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-22T09:58:00+00:00"/>
    <meta property="og:title" content="Gewezen toptalent verpietert in Friesland: 'Dacht dat ik vaker zou gaan spelen'"/>
    <meta property="og:description" content="Alen Halilovic beleeft vooralsnog geen gelukkige huurperiode bij SC Heerenveen. Het gewezen toptalent uit Kroatië, nu 23 jaar, zit op de bank bij de Friezen en had eigenlijk verwacht dat hij meer zou spelen. Heerenveen huurt de linkspoot van AC Milan, maar dat blijkt nog geen gelukkig huwelijk. &quot;Ik had ook verwacht dat ik al wat meer zou spelen&quot;, zegt Halilovic tegenover de NOS. &quot;Daarom heb ik ook voor de stap naar de eredivisie gekozen. Ik heb in genoeg harde competities gespeeld en dat heeft bijgedragen aan mijn ontwikkeling. Maar hier wordt echt open gevoetbald. En dat is wat ik nu wil.&quot;"/>
  </head>
  <body>
    <article>
      <h1>Gewezen toptalent verpietert in Friesland: 'Dacht dat ik vaker zou gaan spelen'</h1>
      <address>
        <time datetime="2019-11-22T09:58:00+00:00">22 Nov 2019, 09:58</time>
      </address>
      <p>
        <b>Alen Halilovic beleeft vooralsnog geen gelukkige huurperiode bij SC Heerenveen. Het gewezen toptalent uit Kroatië, nu 23 jaar, zit op de bank bij de Friezen en had eigenlijk verwacht dat hij meer zou spelen.</b>
      </p>
      <p>Heerenveen huurt de linkspoot van AC Milan, maar dat blijkt nog geen gelukkig huwelijk. "Ik had ook verwacht dat ik al wat meer zou spelen", zegt Halilovic tegenover de <a href="https://nos.nl/artikel/2311499-wat-halilovic-in-heerenveen-doet-is-het-grootste-mysterie-van-de-eredivisie.html">NOS</a>. "Daarom heb ik ook voor de stap naar de eredivisie gekozen. Ik heb in genoeg harde competities gespeeld en dat heeft bijgedragen aan mijn ontwikkeling. Maar hier wordt echt open gevoetbald. En dat is wat ik nu wil."</p>
      <p>Halilovic is gretig en heeft bewijsdrang. "Ik voel dat ik er klaar voor ben", legt hij uit. "Ik ben fit en wil me graag laten zien. Het is belangrijk dat ik weer een wedstrijd of twintig achter elkaar kan voetballen. Goed voetballen ook, beslissend zijn. Dan kan het ineens weer hard de goede kant opgaan. En misschien is het wel goed voor me om nog een jaar hier te blijven. Maar dat bepaal ik niet in mijn eentje."</p>
    </article>
  </body>
</html>