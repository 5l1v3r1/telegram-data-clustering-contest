<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://handbollskanalen.se/landslag-damer/fran-b-laget-till-vm-truppen/"/>
    <meta property="og:site_name" content="Handbollskanalen"/>
    <meta property="article:published_time" content="2019-11-22T09:42:00+00:00"/>
    <meta property="og:title" content="Från B-laget – till VM-truppen"/>
    <meta property="og:description" content="Harvar du runt i B-laget och har tuff konkurrens om en plats högre upp? Misströsta inte, det kan ändå finnas plats i en VM-trupp. Hört talas om Ruth Joao? Om du har så maila info@handbollskanalen.se DIREKT för sitter du på de kunskaperna vill vi ha dig in på redaktionen 08.00 imorgon (trots lördag). Om du […]"/>
  </head>
  <body>
    <article>
      <h1>Från B-laget – till VM-truppen</h1>
      <address><time datetime="2019-11-22T09:42:00+00:00">22 Nov 2019, 09:42</time> by <a rel="author" href="https://handbollskanalen.se/author/jimmy-johanssonhandbollskanalen-nu/" target="_blank">Jimmy Grandin</a></address>
      <p>
        <b>Harvar du runt i B-laget och har tuff konkurrens om en plats högre upp? Misströsta inte, det kan ändå finnas plats i en VM-trupp.</b>
      </p>
      <p>Hört talas om Ruth Joao? Om du har så maila info@handbollskanalen.se DIREKT för sitter du på de kunskaperna vill vi ha dig in på redaktionen 08.00 imorgon (trots lördag).</p>
      <p>Om du inte har hört talas om Ruth Joao är det inget att skämmas för. Hon spelar nämligen för ett B-lag i Angola. Närmare bestämt Primeiro de Agosto (B).</p>
      <p>Det speciella med hennes handbollssäsong är att hon trots B-lagsspel nu är uttagen i Angolas VM-trupp. Primeiro är nummer 1 i Angola och endast i konkurrens med rivalen Petroleos de Luanda. Det medför att truppen på 26 spelare fördelas mellan dessa klubbar.</p>
      <p><b>Primeiro:</b> 17 spelare<br/><b>Primeiro B:</b> 1 spelare<br/><b>Luanda:</b> 8 spelare</p>
      <p>Det öppnar alltså upp för linjespelaren Ruth Joao som alltså går in i truppen till VM i Japan. För en B-lagsspelare som undertecknad: Det finns hopp!</p>
    </article>
  </body>
</html>