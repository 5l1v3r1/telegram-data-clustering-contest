<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3384324/twitter-yeni-gizli-yanit-ozelligini-duyurdu"/>
    <meta property="og:site_name" content="Milli Gazete"/>
    <meta property="article:published_time" content="2019-11-22T09:42:00+00:00"/>
    <meta property="og:title" content="Twitter, yeni ‘gizli yanıt’ özelliğini duyurdu"/>
    <meta property="og:description" content="Dünyanın önde gelen sosyal medya platformlarından biri olan Twitter, 'gizli yanıt' özeliğini tüm kullanıcılara açtı. Özellik sayesinde tweetlere gelen yanıtlar gizlenebilecek."/>
  </head>
  <body>
    <article>
      <h1>Twitter, yeni ‘gizli yanıt’ özelliğini duyurdu</h1>
      <h2>Dünyanın önde gelen sosyal medya platformlarından biri olan Twitter, 'gizli yanıt' özeliğini tüm kullanıcılara açtı. Özellik sayesinde tweetlere gelen yanıtlar gizlenebilecek.</h2>
      <address>
        <time datetime="2019-11-22T09:42:00+00:00">22 Nov 2019, 09:42</time>
      </address>
      <p>Türkiye’de yaklaşık 10 milyon aktif kullanıcısı olan Twitter’da artık kullanıcılar attıkları tweete gelen yanıtları gizleyebilme imkanına sahip olacak. Böylece kullanıcılar oluşturdukları flood’daki farklı yanıtları, konu ile ilgisiz ve uygunsuz içerikleri saklayabilecek.</p>
      <h3>TWİTTER: HERKESİN KULLANIMINA AÇTIK</h3>
      <p>Twitter’dan yapılan açıklamada şu ifadeler yer aldı:</p>
      <blockquote>“Konuşurken herkes güvende ve rahat hissetmeli. Bunun olabilmesi için, platformdaki sohbetlerin yürüme şeklini değiştirmemiz gerekiyor. Mevcut durumda Tweet cevaplayanlar tartışmanının konusu veya tonunu değiştirip kitleniz ve konuşmak istediğiniz konuları amacından saptırabiliyorlar. Başlattığınız sohbetlerde daha fazla kontrol sahibi olmanız için tweet’lerinize verilen cevapları saklama seçeneğini test ettik. Öğrendik ki bu özellik sohbetlerinizi yönetme şeklinize yeni bir soluk getirecek. Bugünden itibaren bunu dünyadaki herkesin kullanımına açık hale getiriyoruz.”</blockquote>
      <h3>TWİTTER GİZLİ YANIT ÖZELLİĞİ</h3>
      <p>Twitter gizli yanıt özelliğinin çalışma şekli ise şöyle olacak: Herhangi bir kişi tweetlerine gelen cevabı gizlemeyi seçebilecek. İsteyen herkes gizlenmiş tweetleri tweette görünen gri ikona dokunarak görebilecek ve tweetlerle etkileşime geçebilecek. Böylece başlattığınız sohbetler üzerinde daha fazla kontrolünüz olacak ama insanlar da isterlerse hala tüm sohbeti görebilecek.</p>
    </article>
  </body>
</html>