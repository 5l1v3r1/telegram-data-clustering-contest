<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.emerce.nl/nieuws/marleen-stikker-krijgt-positieve-privacyprijs-2019"/>
    <meta property="og:site_name" content="Emerce"/>
    <meta property="article:published_time" content="2019-11-22T09:55:00+00:00"/>
    <meta property="og:title" content="Marleen Stikker krijgt positieve privacyprijs 2019"/>
    <meta property="og:description" content="De winnaar van de 2019 Felipe Rodriguez Award is Marleen Stikker, oprichter van de Waag Society. Bits of Freedom reikt de onderscheiding ieder jaar uit aan een persoon die een positieve bijdrage heeft geleverd aan privacy en communicatievrijheid online."/>
  </head>
  <body>
    <article>
      <h1>Marleen Stikker krijgt positieve privacyprijs 2019</h1>
      <address><time datetime="2019-11-22T09:55:00+00:00">22 Nov 2019, 09:55</time> by <a rel="author">Redactie Emerce</a></address>
      <p>
        <b>De winnaar van de 2019 Felipe Rodriguez Award is Marleen Stikker, oprichter van de Waag Society. Bits of Freedom reikt de onderscheiding ieder jaar uit aan een persoon die een positieve bijdrage heeft geleverd aan privacy en communicatievrijheid online.</b>
      </p>
      <p>Stikker stond in 1993 aan de wieg van het internet en is altijd een voorvechter geweest van het open en vrije medium. Ze was bedenker en bezieler van De Digitale Stad, een Nederlands Freenet dat in 1994 van start ging, en leverde een grote bijdrage aan het ontstaan van XS4ALL.</p>
      <p>Tot de eerdere winnaars behoren de Amerikaanse journalist Kashmir Hill, Open Whisper Systems (het bedrijf achter de app Signal), activist Kirsten Fiedler, activist Max Schrems en klokkenluider Edward Snowden.</p>
      <p>Marleen Stikker zal op 29 november haar prijs in ontvangst nemen tijdens de Big Brother Awards in TivoliVredenburg, Utrecht.</p>
      <p>
        <i>Foto Sebastiaan ter Burg (cc)</i>
      </p>
      <related>
        <h4>Gerelateerde items</h4>
        <a href="https://www.emerce.nl/nieuws/opvolger-xs4all-heet-freedom-internet"/>
        <a href="https://www.emerce.nl/nieuws/waag-viert-25-jaar-digitale-stad"/>
        <a href="https://www.emerce.nl/nieuws/picnic-zoekt-nieuwe-formule"/>
      </related>
    </article>
  </body>
</html>