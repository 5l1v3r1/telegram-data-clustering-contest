<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/world/observe/oskazheniliy-avtobus-u-nimechchini-protaraniv-shist-mashin-vbiv-lyudinu-i-poraniv-shche-23-osib--641663.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-22T09:33:31+00:00"/>
    <meta property="og:title" content="«Оскаженілий» автобус у Німеччині протаранив шість машин, вбив людину і поранив ще 23-х осіб"/>
    <meta property="og:description" content="Некерований автобус переїхав на зупинці двох пішоходів, один з яких, 85-річний місцевий житель, був важко поранений та помер у лікарні"/>
  </head>
  <body>
    <article>
      <h1>«Оскаженілий» автобус у Німеччині протаранив шість машин, вбив людину і поранив ще 23-х осіб</h1>
      <address>
        <time datetime="2019-11-22T09:33:31+00:00">22 Nov 2019, 09:33</time>
      </address>
      <h4>Некерований автобус переїхав на зупинці двох пішоходів, один з яких, 85-річний місцевий житель, був важко поранений та помер у лікарні</h4>
      <p>Один загиблий, 23 поранених — такі наслідки наїзду рейсового автобуса на людей у німецькому місті Вісбаден.</p>
      <p>Про це повідомляє <a href="https://www.bild.de/wa/ll/bild-de/unangemeldet-42925516.bild.html">Billd</a>.</p>
      <p>«Водій автобуса зупинився перед головним вокзалом, щоб дозволити пасажирам заходити та виходити, але потім раптом поїхав у зворотному напрямку. Автобус протаранив три транспортні засоби, потім проїхав зелену смугу й зіткнувся з трьома іншими автомобілями», - йдеться у повідомленні.</p>
      <p>У результаті п’ятеро водіїв зазнали тілесних ушкоджень, а одна жінка-водій серйозно травмована.</p>
      <p>Далі некерований автобус наїхав на інший автобус, який чекав на зупинці — удар спричинив легке поранення водія цього автобуса, дев’ять пасажирів зазнали легких травм.</p>
      <figure>
        <img src="https://glavcom.ua/img/forall/users/49/4975/1574413566-355.jpg"/>
      </figure>
      <p>Насамкінець некерований автобус переїхав на зупинці двох пішоходів, один з яких, 85-річний місцевий житель, був важко поранений та помер у лікарні.</p>
      <p>Рух перед вокзалом було закрито до ранку п’ятниці.</p>
      <p>Нагадаємо, напередодні українські <a href="https://glavcom.ua/news/ukrajinski-zarobitchani-u-polshchi-potrapili-u-motoroshnu-dtp-641337.html">заробітчани у Польщі потрапили у моторошну ДТП</a>. Повідомляється, що водій евакуатора з невідомих причин втратив керування. Всі четверо пасажирів отримали травми різної ступені тяжкості. Двоє з них знаходяться в важкому стані. Їх вирізали з кабіни евакуатора гідравлічними ножицями. Їх госпіталізували вертольотами.</p>
      <related>
        <a href="https://glavcom.ua/kyiv/news/na-pechersku-porsche-pereletiv-cherez-vidbiynik-i-perekinuvsya-foto-641657.html"/>
        <a href="https://glavcom.ua/kyiv/news/u-kijevi-avtomobil-taksi-zbiv-derevo-i-vletiv-u-stovp-foto-video-641617.html"/>
        <a href="https://glavcom.ua/kyiv/news/smertelna-dtp-na-okruzhniy-u-kijevi-avtivka-znesla-pishohoda-foto-video-641607.html"/>
      </related>
    </article>
  </body>
</html>