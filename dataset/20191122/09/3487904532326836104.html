<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.metrosport.gr/article/to-14-ton-gkol-echi-proelthi-apo-stimenes-fasis"/>
    <meta property="og:site_name" content="Metrosport.gr"/>
    <meta property="article:published_time" content="2019-11-22T09:00:00+00:00"/>
    <meta property="og:title" content="ΠΑΟΚ: Το 1/4 των γκολ έχει προέλθει από στημένες φάσεις"/>
    <meta property="og:description" content="Στον δρόμο που χάραξε ο Ραζβάν Λουτσέσκου, όσον αφορά την δουλειά που γίνεται στην εκμετάλλευση των στημένων φάσεων, βαδίζει ο Αμπέλ Φερέιρα."/>
  </head>
  <body>
    <article>
      <h1>ΠΑΟΚ: Το 1/4 των γκολ έχει προέλθει από στημένες φάσεις</h1>
      <h2>Στον δρόμο που χάραξε ο Ραζβάν Λουτσέσκου, όσον αφορά την δουλειά που γίνεται στην εκμετάλλευση των στημένων φάσεων, βαδίζει ο Αμπέλ Φερέιρα.</h2>
      <address><time datetime="2019-11-22T09:00:00+00:00">22 Nov 2019, 09:00</time> by <a rel="author">Χρύσανθος Δοβλέτογλου</a></address>
      <p>Επί ημερών του Ρουμάνου τεχνικού ο Δικέφαλος πέτυχε 140 γκολ, εκ των οποίων τα 39 προήλθαν από στημένες φάσεις. Ο Ρουμάνος τεχνικός δούλευε πολύ με τους παίκτες του πάνω σε αυτόν τον τομέα, κάτι που φαινόταν στον αγωνιστικό χώρο. Ο ΠΑΟΚ δεν έχει αλλάξει την αγωνιστική του φιλοσοφία σε αυτό το κομμάτι με τον Αμπέλ Φερέιρα στον πάγκο του, όπως αποδεικνύουν οι αριθμοί. Το Metrosport.gr παρουσιάζει αναλυτικά τα φετινά γκολ των ασπρόμαυρων από εκτελέσεις στημένων φάσεων.</p>
      <p>Εως τώρα, σε 14 επίσημα ματς σε Πρωτάθλημα και Ευρώπη, ο ΠΑΟΚ έχει σημειώσει 28 γκολ. Δηλαδή πετυχαίνει μέσο όρο δύο ανά αγώνα, δείγμα του ότι ο Πορτογάλος κόουτς θέλει να δημιουργήσει ένα σύνολο που θα βασίζεται στην επιθετικότητά του και που θα κυριαρχεί στον αγωνιστικό χώρο. Οταν καταφέρει να βρει ισορροπία και με την άμυνα, τότε θα μιλάμε για μία ομάδα-μοντέλο.</p>
      <p>Αναλυτικά, από τα 28 φετινά τέρματα ο Δικέφαλος έχει σημειώσει τα επτά από εκμετάλλευση των στημένων φάσεων. Δύο έπειτα από εκτελέσεις φάουλ, τρία μετά από εκτέλεση κόρνερ και δύο από εύστοχα πέναλτι. Σε δύο από τις περιπτώσεις "δράστης" ήταν ο Μάτος με ισάριθμες κεφαλιές. Το "πόρισμα" είναι ότι το 1/4 των γκολ του ΠΑΟΚ την τρέχουσα περίοδο έχουν επιτευχθεί από εκτελέσεις στημένων, που του έχουν δώσει πολύ σημαντικές λύσεις σε παιχνίδια όπως με τον Αγιαξ, τον Ατρόμητο, τον Αρη και τον Παναθηναϊκό, που είχε βρεθεί με την πλάτη στον τοίχο.</p>
      <p>
        <b>Τα φετινά τέρματα του ΠΑΟΚ από εκμετάλλευση των στατικών φάσεων</b>
      </p>
      <p><b>ΠΑΟΚ - Αγιαξ 2-2</b> (2-1 μετά από εκτέλεση φάουλ του Μπίσεσβαρ και κεφαλιά του Μάτος)</p>
      <p><b>ΠΑΟΚ - Σλόβαν Μπρατισλάβας 3-2</b> (3-2 μετά από εκτέλεση κόρνερ και πάσα του Μπίσεσβαρ στον Γιαννούλη)</p>
      <p><b>ΠΑΟΚ - Πανιώνιος 2-1</b> (2-1 μετά από κόρνερ του Μπίσεσβαρ από τα αριστερά και τσίμπημα της μπάλας από τον Σφιντέρσκι)</p>
      <p><b>Ατρόμητος - ΠΑΟΚ 2-3</b> (2-3 μετά από εκτέλεση φάουλ του Μίσιτς και γυριστή κεφαλιά του Κρέσπο)</p>
      <p><b>ΠΑΟΚ - Αρης 2-2</b> (1-1 μετά από εκτέλεση κόρνερ του Μίσιτς και κεφαλιά του Μάτος)</p>
      <p><b>ΝΠΣ Βόλος - ΠΑΟΚ 0-2</b> (0-2 μετά από εύστοχη εκτέλεση πέναλτι του Πέλκα)</p>
      <p><b>ΠΑΟΚ - Παναθηναϊκός 2-2</b> (2-2 μετά από εύστοχη εκτέλεση πέναλτι του Βιεϊρίνια)</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="http://www.metrosport.gr/article/stirixi-ton-pekton-tou-paok-ston-leo-zampa-pics"/>
        <a href="http://www.metrosport.gr/article/minima-simparastasis-apo-zivkovits-se-zampa"/>
        <a href="http://www.metrosport.gr/article/theli-exipni-diachirisi-ton-trion"/>
        <a href="http://www.metrosport.gr/article/to-metaptichiako-tis-pae-paok"/>
        <a href="http://www.metrosport.gr/article/den-mas-ekplissi-to-tiki-taka-tou-paok"/>
        <a href="http://www.metrosport.gr/article/didimo-fotia-apo-atofio-chrisafi"/>
      </related>
    </article>
  </body>
</html>