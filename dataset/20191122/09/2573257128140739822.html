<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tecnoandroid.it/2019/11/22/schianto-in-indonesia-del-boeing-737-max-svelata-la-causa-dalle-autorita-628287"/>
    <meta property="og:site_name" content="tecnoandroid"/>
    <meta property="article:published_time" content="2019-11-22T09:25:56+00:00"/>
    <meta property="og:title" content="Schianto in Indonesia del Boeing 737 Max: svelata la causa dalle autorità"/>
    <meta property="og:description" content="Nel giro di pochi mesi, quasi 350 cittadini hanno perso la vita a bordo dei Boeing 737 Max. Dopo un anno, l’Autorità Indonesiana sul volo aereo ha individuato le cause in un rapporto presentato alle famiglie delle vittime"/>
  </head>
  <body>
    <article>
      <h1>Schianto in Indonesia del Boeing 737 Max: svelata la causa dalle autorità</h1>
      <address><time datetime="2019-11-22T09:25:56+00:00">22 Nov 2019, 09:25</time> by <a rel="author">Monica Palmisano</a></address>
      <p>
        <i>Nel giro di pochi mesi, quasi 350 cittadini hanno perso la vita a bordo dei Boeing 737 Max. Dopo un anno, l’Autorità Indonesiana sul volo aereo ha individuato le cause in un rapporto presentato alle famiglie delle vittime</i>
      </p>
      <figure>
        <img src="https://t4m7p5j6.stackpathcdn.com/wp-content/uploads/2019/11/Progetto-senza-titolo-3-3.jpg"/>
      </figure>
      <p>Due terribili incidenti, a distanza di tempo fin troppo ravvicinata, hanno scatenato una bufera contro la società produttrice dei <b>due aerei Boeing 737 Max,</b> che nell’ottobre 2018 e poi nel marzo 2019 hanno fatto perdere la vita <b>complessivamente a quasi 350 persone.</b></p>
      <p>Il primo dei due incidenti si è verificato in <b>Indonesia</b>, quando l’aereo si era appena sollevato da terra: dopo qualche minuto è <b>precipitato nei pressi di Giacarta</b>. In quella circostanza furono <b>189</b>, tra cui 181 civili e 8 del personale, a restare vittime di questa tragedia. Dopo oltre un anno, finalmente, si potrà avere una risposta sul <b>motivo</b> per cui l’aereo di linea abbia dato vita ad una simile catastrofe.</p>
      <h3>Boeing 737 Max: la risposta ai malfunzionamenti che hanno portato alla tragedia in Indonesia</h3>
      <p>Dopo i due incidenti, la società assicurò di aver compreso “dove fosse il problema” e di star <b>aggiornando i software dei modelli aerei</b> finiti nel mirino a causa di queste circostanze.</p>
      <p>Ora il rapporto dell’<b>Autorità della sicurezza aerea dell’Indonesia </b>lascia poco spazio ai dubbi, individuando <b>difetti nel sistema di controllo di volo dell’aereo.</b></p>
      <p>In particolare, si legge nel rapporto stilato, l’Autorità ha sottolineato come la responsabilità vada <b>parzialmente attribuita</b> ad un <b>meccanismo automatico di gestione del volo</b> (il Manoeuvring Characteristics Augmentation System, ossia Mcas), <a href="https://www.tecnoandroid.it/2019/11/05/boeing-737-max-le-cause-dei-disastri-617368">corresponsabile del disastro aereo del volo Lion Air.</a></p>
      <p>In aggiunta, le indagini effettuate hanno sottolineato una (grave) “assenza di istruzioni” sul sistema per i piloti del 737 Max. Questo ha comportato notevoli <b>problematiche nella gestione del malfunzionamento</b>, oltre che nella <b>gestione della comunicazione con gli stessi membri dell’equipaggio</b>.</p>
    </article>
  </body>
</html>