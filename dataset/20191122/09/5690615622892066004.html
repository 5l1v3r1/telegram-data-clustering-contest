<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837186-na-odeschini-reysoviy-avtobus-na-smert-zbiv-pishokhoda"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-22T09:26:00+00:00"/>
    <meta property="og:title" content="На Одещині рейсовий автобус на смерть збив пішохода"/>
    <meta property="og:description" content="КИЇВ. 22 листопада. УНН. В Одеській області внаслідок наїзду пасажирського рейсового автобусу загинула людина. Про це УНН повідомили у відділі комунікації …"/>
  </head>
  <body>
    <article>
      <h1>На Одещині рейсовий автобус на смерть збив пішохода</h1>
      <address><time datetime="2019-11-22T09:26:00+00:00">22 Nov 2019, 09:26</time> by <a rel="author">Роман Рудський</a></address>
      <p><b>КИЇВ. 22 листопада. УНН. </b>В Одеській області внаслідок наїзду пасажирського рейсового автобусу загинула людина. Про це <b>УНН</b> повідомили у відділі комунікації обласної поліції.</p>
      <p>Так, 21 листопада ввечері на автошляху "Одеса-Рені" неподалік села Красна Коса під колесами рейсового автобуса загинув пішохід.</p>
      <p>Поліцейськими, які працювали на місці події, попередньо встановлено, що 53-річний водій автобуса на недостатньо освітленій ділянці дороги не помітив чоловіка, який перетинав проїжджу частину у невстановленому місці. Від удару пішохід, особа якого поки що невстановлена, загинув миттєво.</p>
      <p>Відомості за даним фактом будуть внесені до Єдиного реєстру досудових розслідувань за ч. 2 ст. 286 (порушення правил дорожнього руху) Кримінального кодексу України. Наразі встановлюються повні обставини події. </p>
      <p>Нагадаємо, у Кропивницькому поліцейський <a href="https://www.unn.com.ua/uk/news/1834936-u-kropivnitskomu-politseyskiy-na-smert-zbiv-pishokhoda">на смерть збив</a> пішохода.</p>
    </article>
  </body>
</html>