<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/22/pelikansi-preziveli-sanse-tripl-dabl-janisa/"/>
    <meta property="og:site_name" content="Sportska centrala"/>
    <meta property="article:published_time" content="2019-11-22T09:37:12+00:00"/>
    <meta property="og:title" content="Pelikansi ,,preživeli“ Sanse, tripl-dabl Janisa"/>
    <meta property="og:description" content="Košarkaši Nju Orelans Pelikansa savladali su Finiks Sanse na gostovanju rezultatom 124:121, dok su Milvoki Baksi bili bolji od Portalnd Trajlblejzersa 137:129 u dve utakmice odigrane u noći između četvrtka i petka u NBA ligi. ,,Pelikani“ su imali vođstvo tokom najvećeg dela susreta sa Sansima, ali to nije bila prevelika dominacija, te su domaći u […]"/>
  </head>
  <body>
    <article>
      <h1>Pelikansi ,,preživeli“ Sanse, tripl-dabl Janisa</h1>
      <address><time datetime="2019-11-22T09:37:12+00:00">22 Nov 2019, 09:37</time> by <a rel="author">Nemanja</a></address>
      <p>Košarkaši Nju Orelans Pelikansa savladali su Finiks Sanse na gostovanju rezultatom 124:121, dok su Milvoki Baksi bili bolji od Portalnd Trajlblejzersa 137:129 u dve utakmice odigrane u noći između četvrtka i petka u <a href="https://www.sportskacentrala.com/tag/nba/">NBA</a> ligi.</p>
      <p>,,Pelikani“ su imali vođstvo tokom najvećeg dela susreta sa Sansima, ali to nije bila prevelika dominacija, te su domaći u nekoliko navrata uspevali da se značajno približe ekipi iz Nju Orelansa i povedu u pojedinim situacijama. Do trijumfa, Pelikanse su predvodili Brendon Ingram sa 28, Džej-Džej Redik sa 26 i Džru Holidej sa 23 poena. U poraženom sastavu istakli su se Keli Oubre Džunior sa 25 poena i Devin Buker sa 19.</p>
      <figure>
        <iframe src="https://www.youtube.com/embed/S0qlpViJXKc" width="560" height="315" data-service="Youtube" scrolling="no"/>
      </figure>
      <p>Šestu uzastopnu pobedu, Milvoki Baksi zabeležili su na svom parketu protiv Portlanda ponajviše zahvaljujući najboljem igraču iz prošle sezone Janisu Adetokumbu. Sjajni Grk je upisao novi tripl-dabl učinak sa 24 poena, 19 skokova i 15 asistencija, ali ipak nije bio najefikasniji u svom timu, pošto je Erik Bledso upisao 30 poena. S obzirom na to da nije igrao godinu dana, Karmelo Entoni se može pohvaliti odličnim učinkom u svojoj drugoj utakmici za Trajlblejzerse. Osamnaest poena za 29 minuta igre je sasvim zapažujuć učinak. Ipak. Si-Džej Mekolum sa 37 i Skal Labasijer sa 22 koša, nisu bili dovoljni za pozitivan rezultat ekipe iz Oregona.</p>
      <figure>
        <iframe src="https://www.youtube.com/embed/NhCVK91x1D0" width="560" height="315" data-service="Youtube" scrolling="no"/>
      </figure>
      <related>
        <h4>POVEZANE OBJAVE</h4>
        <a href="https://www.sportskacentrala.com/2019/11/20/lebron-uspeo-ono-sto-niko-nikad-nije-gle-cuda-pobedili-i-voriorsi-video/"/>
        <a href="https://www.sportskacentrala.com/2019/11/19/melo-se-zvanicno-vratio-u-nba/"/>
        <a href="https://www.sportskacentrala.com/2019/11/19/nba-top-10-janis-u-svom-stilu/"/>
        <a href="https://www.sportskacentrala.com/2019/11/18/vucevic-i-harden-obelezili-proteklu-nedelju-u-nba-ligi/"/>
        <a href="https://www.sportskacentrala.com/2019/11/18/jokicu-srpski-okrsaj-odlicni-vucevic-inspirisani-dzejms-video/"/>
        <a href="https://www.sportskacentrala.com/2019/11/15/melo-se-vratio-u-nba-ligu/"/>
        <a href="https://www.sportskacentrala.com/2019/11/14/vece-karijere-marka-gudurica-grizlisi-slavili-u-poslednjoj-sekundi/"/>
        <a href="https://www.sportskacentrala.com/2019/11/13/lejkersi-slavili-u-arizoni-pobede-filadelfije-i-majamija-video/"/>
        <a href="https://www.sportskacentrala.com/2019/11/13/sjajne-role-bogdana-i-belog-jokic-dobar-u-porazu-denvera-video/"/>
      </related>
    </article>
  </body>
</html>