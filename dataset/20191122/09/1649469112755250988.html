<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://madeinvilnius.lt/pramogos/renginiai/savaitgalio-renginiu-top-10-47-asis-metu-savaitgalis-3/"/>
    <meta property="og:site_name" content="Made in vilnius"/>
    <meta property="article:published_time" content="2019-11-22T09:16:09+00:00"/>
    <meta property="og:title" content="Savaitgalio renginių TOP 10 (47-asis metų savaitgalis)"/>
    <meta property="og:description" content="Pristatome šio savaitgalio (lapkričio 22 d. – lapkričio 24 d.) TOP 10 renginių anonsą. 1. LIETUVOS KARIUOMENĖS DIENA! Kur? Katedros aikštė Kada? Lapkričio 23 d. (šeštadienis) 12:00 val. Šventiniai renginiai, skirti paminėti Lietuvos kariuomenės dieną – lapkričio 23-ąją. Bus aukojamos Šv. Mišios už Lietuvos kariuomenę įvairiose bažnyčiose. Iškilmingoje rikiuotėje Katedros..."/>
  </head>
  <body>
    <article>
      <h1>Savaitgalio renginių TOP 10 (47-asis metų savaitgalis)</h1>
      <address><time datetime="2019-11-22T09:16:09+00:00">22 Nov 2019, 09:16</time> by <a rel="author">Donatas Andrijauskas</a></address>
      <p>Pristatome šio savaitgalio (lapkričio 22 d. – lapkričio 24 d.) TOP 10 renginių anonsą.</p>
      <h3>1. LIETUVOS KARIUOMENĖS DIENA!</h3>
      <p><b>Kur? </b><i>Katedros aikštė</i> <b>Kada?</b> <i>Lapkričio 23 d. (šeštadienis) 12:00 val.</i></p>
      <p>Šventiniai renginiai, skirti paminėti Lietuvos kariuomenės dieną – lapkričio 23-ąją. Bus aukojamos Šv. Mišios už Lietuvos kariuomenę įvairiose bažnyčiose. Iškilmingoje rikiuotėje Katedros aikštėje ir kariniame parade Gedimino prospekte lapkričio 23 d. 12 val. kartu su Lietuvos kariais dalyvaus ir NATO sąjungininkų kariai.</p>
      <p>
        <i>Plačiau apie renginius skaitykite<a href="https://madeinvilnius.lt/pramogos/renginiai/katedros-aiksteje-iskilmingas-lietuvos-kariuomenes-dienos-minejimas/"> čia.</a></i>
      </p>
      <figure>
        <img src="https://cdn2.hellovilnius.lt/wp-content/uploads/2018/03/DSC_7764-1024x682.jpg"/>
      </figure>
      <h3>2. MOKYKLA 2019</h3>
      <p><b>Kur? </b><i>Litexpo</i> <b>Kada?</b> <i>Lapkričio 22-23 d.</i></p>
      <p>9-oji švietimo inovacijų paroda <b>MOKYKLA</b> – tai svarbiausias Lietuvos švietimo bendruomenės metų renginys. Jame susitinka, mokosi ir gerąja patirtimi dalijasi mokyklų steigėjai, švietimo centrų ir mokyklų vadovai, administracija, švietimo pagalbos ir kiti specialistai, verslo įmonių ir nevyriausybinių organizacijų atstovai, mokytojai, mokiniai bei jų tėvai.</p>
      <p>
        <i>Plačiau apie renginius skaitykite </i>
        <a href="https://madeinvilnius.lt/pramogos/parodos/si-savaitgali-vilniuje-svietimo-inovaciju-paroda-mokykla-2019/">
          <i>čia.</i>
        </a>
      </p>
      <figure>
        <img src="https://cdn4.hellovilnius.lt/wp-content/uploads/2018/01/Rekonstruotipirmiejirmai-1024x720.jpg"/>
      </figure>
      <h3>3. PAŽADINTI: GEDIMINO KALNE RASTŲ SUKILĖLIŲ ISTORIJA</h3>
      <p><b>Kur? </b><i>Buvusi areštinė, T. Kosciuškos g. 1</i> <b>Kada?</b> <i>Nuo lapkričio 21 d.</i></p>
      <p>Lietuvos nacionalinis muziejus, kurio archeologai ant Gedimino kalno surado 20-ties 1863–1864 metų sukilimo vadų ir dalyvių palaikus, vainikuos beveik trejus metus trukusius tarpdisciplininius tyrimus, suteikusius impulsą naujai pažvelgti į šio sukilimo istoriją. Sukilėlių laidotuvių išvakarėse atidaromoje parodoje „Pažadinti: Gedimino kalne rastų sukilėlių istorija“ – sukrečiantis pasakojimas apie šiuos žmones, kartu ir apie sukilimą apskritai.</p>
      <p>
        <i>Plačiau apie renginius skaitykite </i>
        <a href="https://madeinvilnius.lt/naujienos/lietuvos-nacionalinis-muziejus-visuomenei-atveria-buvusios-arestines-pastata-nuotrauku-galerija/">
          <i>čia.</i>
        </a>
      </p>
      <figure>
        <img src="https://cdn2.hellovilnius.lt/wp-content/uploads/2019/11/DSC_6629.jpg"/>
        <figcaption>Nuotrauka: Evaldo Čingos</figcaption>
      </figure>
      <h3>4. NEMOKAMOS EDUKACIJOS VU BOTANIKOS SODO DIDŽIAJAME ŠILTNAMYJE</h3>
      <p><b>Kur? </b><i>VU Botanikos sodas Kairėnuose</i> <b>Kada?</b><i> Lapkričio 23 d. (šeštadienis) 11:00 val.</i></p>
      <p>Lapkričio 23 d., šeštadienį, VU Botanikos sode Kairėnuose – Didžiojo Šiltnamio diena! Sodo lankytojai retai turi galimybę pamatyti egzotinės floros kolekciją, todėl nepraleiskite progos!</p>
      <p>Lauke vėjas plėšia paskutinius lapus nuo medžių, o Didžiajame Šiltnamyje – šviesu ir žalia, žiedus skleidžia Fatsia japonica (japoninė fatsija), Fockea edulis, Justicia brandegeeana, o vaisius brandina tikrieji citrinmedžiai ir granatmedžiai.</p>
      <figure>
        <img src="https://cdn4.hellovilnius.lt/wp-content/uploads/2019/11/50031909_353489208819202_5206283781966659584_n.jpg"/>
      </figure>
      <h3>5. 7-ASIS FESTIVALIS „MUZIKINĖS KALĖDOS“</h3>
      <p><b>Kur? </b><i>Koncertų salė „White Piano Hall“</i> <b>Kada?</b> <i>Lapkričio 23 d. (šeštadienis) 19:00 val.</i></p>
      <p>7-ojo festivalio atidarymo koncerte – nepaprastų menininkų kūrybos vakaras. Lietuvos ir užsienio publikos pripažinta dailininkė Edita Suchockytė pristatys savo autorinių darbų parodą, kuri puoš WHITE PIANO HALL viso festivalio metu. Taip pat šią menininkę išvysime ir kiek netikėtame amplua – kartu su vienu geriausių Lietuvos saksofonininkų tituluojamu Juozu Kuraičiu bei puikiu pianistu Daumantu Slipkumi atliks visiems gerai žinomas ir iki širdies gelmių pažįstamas prancūziškas melodijas. Patricia Kaas, Marie Mathieu ir, žinoma, Edith Piaf – šių atlikėjų dainos neabejotinai pakvies Jus svajoti ir kartu paklaidžioti Paryžiaus gatvelėmis.</p>
      <h3>6. Vegfest LT kalėdinė mugė 2019</h3>
      <p><b>Kur? </b><i>PC Panorma</i> <b>Kada?</b><i> Lapkričio 23-24 d.</i></p>
      <p>Vegfest LT grįžta į Vilnių, kur lapkričio 23-24 d. vyks Vegfest LT kalėdinė mugė PC “Panorama”.</p>
      <h3>7. VAIKŲ ŠALIS 2019</h3>
      <p><b>Kur? </b><i>Litexpo</i> <b>Kada?</b> <i>Lapkričio 22-24 d.</i></p>
      <p>Paroda jau 25 metus auga ir augina meilę, atsakomybę, žmogų ir šeimą!</p>
      <p>Tai vienintelė Lietuvoje specializuota paroda būsimiems ir jauniems tėvams apie kūdikių ir ikimokyklinio amžiaus vaikų auginimą, jų priežiūrą ir ugdymą.</p>
      <h3>8. Kačių paroda</h3>
      <p><b>Kur? </b><i>VP Gariūnai </i><b>Kada?</b> <i>Lapkričio 22-24 d.</i></p>
      <p>Organizatoriai kviečia į Tarptautinę kačių parodą. Abi dienas kačiukų ir suaugusių kačių ringai bei įvairūs šou, kuriuose iš arti galėsite stebėti įvairias kačių veisles, išgirsti jų bruožus, galbūt išririnkti Jum tinkančią veislę.</p>
      <h3>9. TEATRŲ FESTIVALIS „KARALIAUK!“</h3>
      <p><b>Kur? </b><i>Teatras „Vilniaus Klasika“ </i><b>Kada?</b> <i>Lapkričio 22 d. (penktadienis)</i></p>
      <p>Lapkričio 22-ąją, penktadienį, teatre “Vilniaus klasika” (Vytenio g. 6) pasinerti į visą dieną truksiantį teatro šurmulį kvies po metų pertraukos sugrįžęs – II-asis jaunimo teatrų festivalis „Karaliauk!“.</p>
      <p>Pagrindinė šių metų festivalio „Karaliauk!“ tema – jaunimo žvilgsnis į pasaulį. Teatras visais laikais kvietė atvirai kalbėti apie tai, kas yra svarbu, analizuoti ir stoti į akistatą su tiesa.</p>
      <p>Festivalio metu teatro scenoje žiūrovai išvys 4 jaunimo teatrų (14–19 metų amžiaus) trupių bei vienos neįgaliųjų (25–55 metų amžiaus) trupės pasirodymus. Trijų spektaklių autoriai patys jaunuoliai arba jų bendraamžiai.</p>
      <h3>10. Nemokami muziejai</h3>
      <p><b>Kur? </b><i>Vilniaus muziejai </i><b>Kada?</b> <i>Lapkričio 24 d. (sekmadienis)</i></p>
      <p>Šiais metais net 12 kartų Lietuvos nacionalinį muziejų ir jo padalinius bus galima aplankyti nemokamai. Tokia proga galima pasinaudoti paskutinį mėnesio sekmadienį. Tuomet dirbs visi Lietuvos nacionalinio muziejaus padaliniai, tad nepraleiskite progos apsilankyti.</p>
      <h3>Įvertink šį straipsnį</h3>
      <p>Suteikiame jums galimybę įvertinti mūsų turinį. Spustelėkite ant žvaigždės, kad įvertintumėte!</p>
      <ul>
        <li/>
        <li/>
        <li/>
        <li/>
        <li/>
      </ul>
      <p>Pateikti įvertinimą</p>
      <p>19 skaitytojai (-ų) įvertino</p>
      <related>
        <h4>Panašūs pranešimai</h4>
        <a href="https://madeinvilnius.lt/pramogos/renginiai/sekmadieni-nemokamas-zygelis-po-verkiu-regionini-parka/"/>
        <a href="https://madeinvilnius.lt/pramogos/renginiai/fabijoniskiu-baseine-nemokamas-savigynos-seminaras/"/>
        <a href="https://madeinvilnius.lt/pramogos/renginiai/gariunuose-vyksta-tarptautine-kaciu-paroda-2/"/>
        <a href="https://madeinvilnius.lt/pramogos/renginiai/panoramoje-surmuliuoja-veganu-kaledine-muge/"/>
        <a href="https://madeinvilnius.lt/pramogos/renginiai/vu-botanikos-sodas-atveria-didiji-siltnami-vyks-nemokami-edukaciniai-uzsiemimai/"/>
        <a href="https://madeinvilnius.lt/pramogos/renginiai/lapkricio-27-d-knygos-vilnius-1915-diena-po-dienos-pristatymas/"/>
      </related>
    </article>
  </body>
</html>