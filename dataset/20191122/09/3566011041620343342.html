<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1549083.html/%D8%A7%D9%86%D8%AC%D8%A7%D9%85-%D8%B9%D9%85%D9%84%DB%8C%D8%A7%D8%AA-%D8%B1%D9%87%DA%AF%DB%8C%D8%B1%DB%8C-%D9%87%D9%88%D8%A7%DB%8C%DB%8C-%D8%AA%D9%88%D8%B3%D8%B7-%D9%BE%D9%87%D9%BE%D8%A7%D8%AF-%D8%AF%D8%B1-%D8%B1%D8%B2%D9%85%D8%A7%DB%8C%D8%B4-%D8%A7%D8%B1%D8%AA%D8%B4--%DA%A9%D8%B1%D8%A7%D8%B1%D9%87%D8%A7-%D8%B1%D9%87%DA%AF%DB%8C%D8%B1-%D8%B4%D8%AF%D9%86%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-22T09:48:00+00:00"/>
    <meta property="og:title" content="انجام عملیات رهگیری هوایی توسط پهپاد در رزمایش ارتش/ کرارها رهگیر شدند"/>
    <meta property="og:description" content="پهپادهای کرار نیروی پدافند هوایی ارتش برای نخستین بار عملیات رهگیری هوایی را با موفقیت انجام دادند."/>
  </head>
  <body>
    <article>
      <h1>انجام عملیات رهگیری هوایی توسط پهپاد در رزمایش ارتش/ کرارها رهگیر شدند</h1>
      <address>
        <time datetime="2019-11-22T09:48:00+00:00">22 Nov 2019, 09:48</time>
      </address>
      <p>پهپادهای کرار نیروی پدافند هوایی ارتش برای نخستین بار عملیات رهگیری هوایی را با موفقیت انجام دادند.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ در ادامه رزمایش مشترک پدافند هوایی مدافعان آسمان ولایت ۹۸ و با حمله گسترده هوا گردهای مهاجم دشمن تمرین اسکرامبل پهپادهای رزمی نیروی پدافند هوایی ارتش برای نخستین بار با موفقیت انجام شد.</p>
      <p>در این بخش از رزمایش پس از کشف و شناسایی هواگردهای مهاجم دشمن توسط سامانه‌های راداری، اطلاعات و شناسایی و دیده بانی بصری پدافند هوایی، برای نخستین بار عملیات اسکرامبل و رهگیری هواپایه با بهره‌گیری از پهپادهای رزمی نیروی پدافند هوایی ارتش که قابلیت انجام حمله انتحاری به هواگرد مهاجم را دارد تمرین شد.</p>
      <p>استفاده ار پهپاد بومی و بهینه سازی شده کرار برای انجام عملیات رهگیری هوایی نیاز به استفاده از هواپیماهای رهگیر و شکاری با سرنشین را کاهش می‌دهد و باعث صرفه‌جویی و کاهش خطرپذیری استفاده از هواپیماهای با سرنشین می‌شود.</p>
      <p>در این مرحله از رزمایش همچنین عملیات درگیری با هواگردهای بدون سرنشین نیروی متخاصم با استفاده از سامانه های موشکی ارتفاع متوسط انجام شد.</p>
      <p>انتهای پیام/</p>
    </article>
  </body>
</html>