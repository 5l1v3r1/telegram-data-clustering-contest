<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.ansa.it/sito/notizie/mondo/europa/2019/11/22/romania-al-via-ballottaggio-presidente_f0dc4542-d1e3-4571-b41e-523bbbe5a775.html"/>
    <meta property="og:site_name" content="ANSA.it"/>
    <meta property="article:published_time" content="2019-11-22T09:40:00+00:00"/>
    <meta property="og:title" content="Romania: al via ballottaggio presidente"/>
    <meta property="og:description" content="Si è aperto ufficialmente oggi con il voto dei romeni all'estero il ballottaggio delle presidenziali in Romania, in programma domenica fra il presidente conservatore uscente Klaus Iohannis e la ex premier socialdemocratica Viorica Dancila. (ANSA)"/>
  </head>
  <body>
    <article>
      <h1>Romania: al via ballottaggio presidente</h1>
      <h2>Domenica la sfida presidente uscente Iohannis-ex premier Dancila</h2>
      <address><time datetime="2019-11-22T09:40:00+00:00">22 Nov 2019, 09:40</time> by <a rel="author">Redazione ANSA</a></address>
      <p>(ANSAmed) - BUCAREST, 22 NOV - Si è aperto ufficialmente oggi con il voto dei romeni all'estero il ballottaggio delle presidenziali in Romania, in programma domenica fra il presidente conservatore uscente Klaus Iohannis e la ex premier socialdemocratica Viorica Dancila. I numerosi cittadini romeni della diaspora potranno recarsi alle urne nelle ambasciate e nei consolati fino a domenica sera alle 21 ora di Romania (20 in Italia). Il primo seggio si è aperto nella notte in Nuova Zelanda. A seguire quelli in Australia e Giappone. Secondo i primi dati forniti dall'agenzia di stampa Mediafax, hanno già votato oltre 18 mila aventi diritto.<br/>   </p>
      <footer>RIPRODUZIONE RISERVATA © Copyright ANSA</footer>
    </article>
  </body>
</html>