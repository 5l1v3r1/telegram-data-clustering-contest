<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.racunalniske-novice.com/novice/splet/dogodki-in-obvestila/prostorni-pogoni-solid-state-za-novi-playstation-5.html?RSS4816cca820ec98b20947d0116ea0390b"/>
    <meta property="og:site_name" content="Računalniške novice"/>
    <meta property="article:published_time" content="2019-11-22T09:12:00+00:00"/>
    <meta property="og:title" content="Prostorni pogoni Solid State za novi PlayStation 5?"/>
    <meta property="og:description" content="Pred nekaj meseci so pri podjetju Sony uradno najavili prihod igralne konzole PlayStation 5, ki bo na prodajne police trgovin zašla konec naslednjega leta."/>
  </head>
  <body>
    <article>
      <h1>Prostorni pogoni Solid State za novi PlayStation 5?</h1>
      <address>
        <time datetime="2019-11-22T09:12:00+00:00">22 Nov 2019, 09:12</time>
      </address>
      <slideshow>
        <figure>
          <img src="https://www.racunalniske-novice.com/images/1/H_MAX_1024x768/playstation-5-bi-mogao-imati-podatkovni-ssd-modul_qoy-h3.jpg"/>
        </figure>
        <figure>
          <img src="https://www.racunalniske-novice.com/images/1/H_MAX_1024x768/playstation-5-bi-mogao-imati-podatkovni-ssd-modul_2kzyzy.jpg"/>
        </figure>
        <figure>
          <img src="https://www.racunalniske-novice.com/images/1/H_MAX_1024x768/playstation-5-bi-mogao-imati-podatkovni-ssd-modul_ezzedn.jpg"/>
        </figure>
        <figcaption>Na igralno konzolo Sony PlayStation 5 naj bi bilo mogoče shraniti do tri terabajte iger in podatkov.</figcaption>
      </slideshow>
      <p>Pred nekaj meseci so pri podjetju Sony uradno najavili prihod igralne konzole PlayStation 5, ki bo na prodajne police trgovin zašla konec naslednjega leta. Novost bo za opremljena s povsem novim igralnim ploščkom, ki bo opremljen z dodatnima dvema gumboma za še boljšo izkušnjo pri igranju konzolnih iger. Poleg tega bo prenove seveda deležna tudi strojna oprema novosti, ki bo kos tudi najsodobnejšim izzivom na tem področju.</p>
      <p>Iz doslej razkritih informacij je znano, da naj bi inženirji podjetja Sony za prihajajočo igralno konzolo Playstation 5 izbrali procesor AMD, ki bo temeljil na osnovi zgradbe Zen 2 in z vgrajeno grafično kartico, ki bo temeljila na osnovi zgradbe Navi. Grafična sredica bo grafične vsebine poganjala pri frekvenci do dveh gigahercev, kar je celo več od frekvence jeder grafičnih kartic AMD Radeon RX 5700XT in Radeon RX 5700, ki prav tako temeljijo na osnovi zgradbe Navi. To posledično pomeni, da bo igralna konzola Sony Playstation 5 brez težav lahko poganjala grafično zahtevne konzolne igre v ločljivosti 4K. Poleg tega bo novost zmožna še bolj natančnega izvajanja svetlobnih efektov, kot so sence in odboji svetlobe v realnem času.</p>
      <p>Igralna konzola Sony PlayStation 5 obljublja še hitrejši pogon Solid State, ki naj bi bili nadvse prostorni, saj sodobne igre porabijo že več kot 50 gigabajtov prostora. Glede na spletne govorice portala LetsGoDigital bodo kupcem novosti na voljo kar trije prostorni diski Solid State. Uporabniki bodo lahko izbirali med hitrimi pogoni Solid State kapacitete enega, dveh in kar treh terabajtov. Tu bo šlo za poseben modul opremljen z več kot 12 priključki, na njega pa bo poleg slik mogoče shranjevati še podatke in večpredstavnostne vsebine.</p>
      <p>Zaradi uporabe zmogljivejše strojne opreme, nova igralna konzola Playstation podjetja Sony pričakovano ne bo poceni. Za nakup novosti naj bi bilo treba odšteti okoli 500 evrov. To pomeni, da bo novost za 100 evrov dražja v primerjavi z začetno ceno njegove predhodnice, saj je bilo za nakup igralne konzole PlayStation 4 treba odšteti 400 evrov.</p>
      <figure>
        <iframe src="https://www.youtube.com/embed/mobfUwcIc-s" width="640" height="360" data-service="Youtube" scrolling="no"/>
      </figure>
      <footer>Povezave: <a href="http://www.sony.ie/">Sony</a></footer>
    </article>
  </body>
</html>