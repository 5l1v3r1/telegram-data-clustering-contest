<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wall-street.ro/articol/Careers/247088/trei-semne-care-iti-arata-ca-trebuie-sa-iti-dai-demisia-din-prima-zi-de-munca.html"/>
    <meta property="og:site_name" content="Wall-Street"/>
    <meta property="article:published_time" content="2019-11-22T09:27:55+00:00"/>
    <meta property="og:title" content="Trei semne care iti arata ca trebuie sa iti dai demisia din prima zi de munca"/>
    <meta property="og:description" content="Se spune ca nu ai niciodata o a doua sansa sa faci o buna prima impresie, iar asta este valabil si la intrarea intr-o companie. O cercetare arata ca angajatii noi care trec printr-un proces structurat de integrare in companie au cu 58% sanse mai mari sa ramana in organizatie in urmatorii trei ani. In acelasi timp, companiile care au un proces de acomodare bine pus la punct vor avea angajati mai productivi, inca din primele zile de munca."/>
  </head>
  <body>
    <article>
      <h1>Trei semne care iti arata ca trebuie sa iti dai demisia din prima zi de munca</h1>
      <address><time datetime="2019-11-22T09:27:55+00:00">22 Nov 2019, 09:27</time> by <a rel="author">Alice Gheorghe</a></address>
      <p>
        <b>Se spune ca nu ai niciodata o a doua sansa sa faci o buna prima impresie, iar asta este valabil si la intrarea intr-o companie. O <a href="https://www.shrm.org/resourcesandtools/hr-topics/talent-acquisition/pages/dont-underestimate-the-importance-of-effective-onboarding.aspx">cercetare </a>arata ca angajatii noi care trec printr-un proces structurat de integrare in companie au cu 58% sanse mai mari sa ramana in organizatie in urmatorii trei ani. In acelasi timp, companiile care au un proces de acomodare bine pus la punct vor avea angajati mai productivi, inca din primele zile de munca.</b>
      </p>
      <p>Realitatea arata ca experienta primei zile de munca a unui angajat este un indiciu a cum va arata intreaga sa activitate in compania respectiva.</p>
      <p>Modul in care o companie isi trateaza angajatii inca din prima lor zi de munca arata daca este o organizatie care pune accent pe talent sau nu, scrie <a href="https://www.forbes.com/sites/kevinkruse/2019/11/21/3-signs-you-should-quit-after-your-first-day-on-the-job/#7e0abfd22125">Forbes</a>.</p>
      <p>Iata cum isi poate da seama un angajat, inca din prima zi de munca, daca si-a ales gresit angajatorul.</p>
      <p>
        <b>1. Managerul nu iti vorbeste</b>
      </p>
      <p>
        <a href="https://www.wall-street.ro/articol/Careers/190430/semne-nu-schimbi-jobul.html">Citeste si:<br/>Vrei sa iti schimbi jobul? Iata 8 motive pentru care sa nu o faci</a>
      </p>
      <figure>
        <img src="https://img.wall-street.ro/image_thumbs/thumbs/636/6368f4db8469b4154b0abb69bf4b6c8c-400x250-00-65.jpg?v=1574489742"/>
      </figure>
      <p>Daca ajungi in prima zi la locul de munca si seful tau nu este prezent, ori este prea ocupat sa se intalneasca cu tine, macar pentru o strangere de mana si pentru a te prezenta HR-ului, te poate pune pe ganduri.</p>
      <p>O cercetare realizata de Gallup arata ca angajamentul oamenilor este legat in proportie de 70% de relatia cu managerul. Astfel ca nimic nu conteaza mai mult pentru un angajat.</p>
      <p>Un bun manager stie ca trebuie sa fie prezent in prima zi de munca a unui angajat si sa isi faca timp pentru acesta. Este adevarat, asta nu inseamna sa isi petreaca o zi intreaga cu el, insa trebuie sa isi faca timp sa ii ureze bun venit si sa aiba cate o scurta discutie la inceputul si finalul zilei de munca cu acesta.</p>
      <p>
        <b>2. Biroul nu iti este pregatit si inca nu ai o adresa de email</b>
      </p>
      <p>
        <a href="https://www.wall-street.ro/articol/Careers/183549/angajati-fericiti-ce-trebuie-sa-faci.html">Citeste si:<br/>Cum iti mentii angajatii fericiti: transforma-i in aliatii tai</a>
      </p>
      <figure>
        <img src="https://img.wall-street.ro/image_thumbs/thumbs/3f7/3f7b70697863496c35571156760cccc0-400x250-00-65.jpg?v=1574489742"/>
      </figure>
      <p>Daca apari in prima zi de munca la birou si nu ti s-a pregatit un loc in care sa poti lucra, este un semn ca trebuie sa te gandesti daca merita sa ramai in acea companie.</p>
      <p>In prezent, spatiul de munca al unui angajat poate fi un birou, un cub sau pot fi acele "hot desk-uri", unde prind locuri la birouri cei care ajung primii. Chiar si asa, in orice context, lipsa unui spatiu de munca in prima zi este un steag rosu ridicat, iar realitatea este ca managerii nu s-au ocupat sa iti asigure cele necesare.</p>
      <p>Angajatorii buni iti vor oferi inca din prima zi de munca un loc al tau.</p>
      <p>Pentru a face venirea in companie mai placuta pentru un nou angajat, companiile pot sa ofere o felicitare de bun venit semnata de colegi, niste dulciuri sau o carte preferata de sef.</p>
      <p>
        <a href="https://www.wall-street.ro/articol/Politic/246708/mai-multi-lideri-usr-au-cerut-demisia-lui-dan-barna-va-fi-vot-online-pentru-demiterea-acestuia-surse-digi24-ro.html">Citeste si:<br/>Vot pentru reconfirmarea lui Dan Barna, liderii USR ii cer demisia</a>
      </p>
      <figure>
        <img src="https://img.wall-street.ro/image_thumbs/thumbs/a70/a7036556fa83b3cab714249d84b55751-400x250-00-65.jpg?v=1573556769"/>
      </figure>
      <p>
        <b>3. Vorbesc despre politici, dar nu despre misiune, viziune si valori</b>
      </p>
      <p>Daca in prima zi de munca iti petreci tot timpul completand acte la departamentul de HR, invatand codul de tinuta, orarul si regulile interne, poti sa iti pui un semn de intrebare fata de optiunea pe care ai ales-o.</p>
      <p>Intr-adevar, contractele trebuie semnate, insa ideal este ca acest lucru sa se intample inainte de prima zi de munca sau macar la finalul acesteia.</p>
      <p>Iti poti da seama pe ce pune pret o persoana dupa modul in care isi petrece timpul. Daca angajatorii iti umplu prima zi de munca reguli, reglementari si proceduri, cel mai probabil asa se va intampla si pe viitor in acel loc de munca. Daca le pasa de viziunea lor, iti vor vorbi despre ea. Daca le pasa de misiunea lor, vor gasi o modalitate de a te atrage spre ea inca din prima zi. Daca valorile sunt importante, vor gasi modalitati amuzante care sa te ajute sa le retii si sa te raportezi la ele.</p>
      <footer>Sursa foto: shutterstock</footer>
    </article>
  </body>
</html>