<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.primorske.si/kronika/delavec-s-strojem-zgrmel-v-kanal"/>
    <meta property="og:site_name" content="Primorske novice"/>
    <meta property="article:published_time" content="2019-11-22T09:57:57+00:00"/>
    <meta property="og:title" content="Delavec s strojem zgrmel v kanal"/>
    <meta property="og:description" content="Zjutraj se je v Cerknem med sanacijo struge kanala zgodila huda delovna nesreča."/>
  </head>
  <body>
    <article>
      <h1>Delavec s strojem zgrmel v kanal</h1>
      <address><time datetime="2019-11-22T09:57:57+00:00">22 Nov 2019, 09:57</time> by <a rel="author">Spletno Uredništvo</a></address>
      <p>
        <b>Zjutraj se je v Cerknem med sanacijo struge kanala zgodila huda delovna nesreča.</b>
      </p>
      <figure>
        <img src="https://static.primorske.si/foto/highres/gnweb/720825_270-delovna2.jpg"/>
        <figcaption>Med sanacijo struge potoka Oresovka huje poškodoval 26-letni delavec podizvajalskega podjetja. Foto: PGD Cerkno</figcaption>
      </figure>
      <p><b>CERKNO</b> &gt; Nesreča se je zgodila malo po 8. uri v Cerknem, kjer je je med sanacijo struge potoka Oresovka huje poškodoval 26-letni delavec podizvajalskega podjetja (državljan Severne Makedonije).</p>
      <p>Med betoniranjem struge se je delavec z delovnim strojem (damperjem) peljal po dovozni poti in se pri tem prevrnil na streho ter se huje poškodoval v predelu prsnega koša in noge.</p>
      <p>Poškodovanega delavca so izpod delovnega stroja potegnili sodelavci, kasneje pa so mu zdravniško pomoč na kraju nudili idrijski reševalci, ki so ga odpeljali na nadaljnje zdravljenje v ljubljanski klinični center. Gasilci iz PGD Cerkno in PGD Idrija so zavarovali kraj nesreče, obrnili vozilo na kolesa, nudili pomoč reševalcem in opravili pregled zaradi morebitnega iztekanja goriva iz stroja.</p>
      <p>Idrijski policisti so tujo krivdo izključili in bodo o vseh ugotovljenih dejstvih s pisnim poročilom obvestili Okrožno državno tožilstvo v Novi Gorici.</p>
      <p>Poleg preiskovalnega sodnika in državnega tožilstva v Novi Gorici je bila o delovni nezgodi obveščena tudi pristojna delovna inšpekcijska služba.</p>
    </article>
  </body>
</html>