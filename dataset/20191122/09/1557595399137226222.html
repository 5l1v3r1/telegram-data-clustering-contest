<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://thecaller.gr/politiki/aichmes-mpogdanoy-gia-mpakogianni-aytia-sti-nd-travaei-mono-o-kyriakos-mitsotakis/"/>
    <meta property="og:site_name" content="TheCaller.Gr"/>
    <meta property="article:published_time" content="2019-11-22T09:47:53+00:00"/>
    <meta property="og:title" content="Αιχμές Μπογδάνου για Μπακογιάννη: Αυτιά στη ΝΔ τραβάει μόνο ο Κυριάκος Μητσοτάκης"/>
    <meta property="og:description" content="Τις δηλώσεις που έκανε πρόσφατα η Ντόρα Μπακογιάννη σχετικά τα ρατσιστικά μπάρμπεκιου, σχολίασε σήμερα ο βουλευτής της ΝΔ Κωνσταντίνος Μπογδάνος."/>
  </head>
  <body>
    <article>
      <h1>Αιχμές Μπογδάνου για Μπακογιάννη: Αυτιά στη ΝΔ τραβάει μόνο ο Κυριάκος Μητσοτάκης</h1>
      <address><time datetime="2019-11-22T09:47:53+00:00">22 Nov 2019, 09:47</time> by <a rel="author">Ναταλία Τσιλογιάννη</a></address>
      <p>Ο Κωνσταντίνος Μπογδάνος βρέθηκε σε εκπομπή του Kontra και ερωτώμενος για τα όσα είπε η Ντόρα Μπακογιάννη αποφάσισε για τις δηλώσεις Κυρανάκη-Πλεύρη, σημειώνοντας αιχμηρά, πως τα… αυτιά των βουλευτών της Νέας Δημοκρατίας τα τραβάει μόνο ο πρόεδρός της.</p>
      <p>«Η κα Μπακογιάννη μπορεί να προβαίνει καλοπροαίρετα σε συστάσεις. Μπορεί να αξιοποιεί την μακρότατη, υπερπολυετή της εμπειρία δίνοντας φιλικές συμβουλές. Μπορεί να συμμετέχει σε έναν έντονο ιδεολογικό διάλογο μιας παράταξης που εκτείνεται από το αριστερογενές κέντρο μέχρι τον συντηρητικό νεοφιλελευθερισμό. Αυτιά στη ΝΔ τραβάει μόνο ο Κυριάκος Μητσοτάκης» είπε χαρακτηριστικά ο Κωνσταντίνος Μπογδάνος.</p>
      <p>Μάλιστα, ο βουλευτής της ΝΔ σημείωσε πως «αυτή είναι η αντίληψή μου για τα πράγματα και πιστεύω ότι θα συμφωνήσει και η κα Μπακογιάννη. Συμβουλές ναι, προτροπές ναι, ιδεολογικό διάλογο βεβαίως, εξαιρετικά χρήσιμη η φωνή της κας Μπακογιάννη. Αυτιά στη ΝΔ τραβάει μόνο ο Κυριάκος Μητσοτάκης. Έτσι πρέπει και έτσι γίνεται».</p>
    </article>
  </body>
</html>