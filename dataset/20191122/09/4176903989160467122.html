<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/vesti/region/plenkovic-strajk-prosvetara-otisao-predaleko/"/>
    <meta property="og:site_name" content="Krstarica"/>
    <meta property="article:published_time" content="2019-11-22T09:53:00+00:00"/>
    <meta property="og:title" content="Plenković: Štrajk prosvetara otišao predaleko"/>
    <meta property="og:description" content="ZAGREB - Premijer Andrej Plenković, koji odobrava pravo prosvetara na štrajk, kaže da je sve otišlo malo predaleko, nepotrebno i nekorektno i još jednom"/>
  </head>
  <body>
    <article>
      <h1>Plenković: Štrajk prosvetara otišao predaleko</h1>
      <address><time datetime="2019-11-22T09:53:00+00:00">22 Nov 2019, 09:53</time> by <a rel="author" href="https://www.krstarica.com/author/tanjug/" target="_blank">Tanjug</a></address>
      <figure>
        <img src="https://www.krstarica.com/wp-content/uploads/2019/11/520922-750x430.jpg"/>
        <figcaption>Foto: Tanjug</figcaption>
      </figure>
      <p>ZAGREB – Premijer Andrej Plenković, koji odobrava pravo prosvetara na štrajk, kaže da je sve otišlo malo predaleko, nepotrebno i nekorektno i još jednom pozvao na predstavnike sindikata na dijalog i pronalaženje rešenja.</p>
      <p>Na otvorenom delu sednice vlade, Plenković je rekao da želi nastavak razgovora sa sindikatima prosvetara, te da je najbitnije da većina javnosti treba da shvati da je njegova vlada za četiri godine mandata, poštujući osnove kolektivnog ugovora, povećala plate za 18,3 posto.</p>
      <p>„Važno je da svi shvate, imali smo konzistentnu politiku plata. Mi smo svesni da naši partneri i pregovarači s druge strane stola, imaju jedno dugo pamćenje, njihova perspektiva nije samo razgovor s aktualnom vladom“, rekao je Plenković i ponovio da njegova vlada rešava, kako je rekao, priličan broj nasleđenih problema.</p>
      <p>Neodlazak u škole za Plenkovića nije rešenje i nije normalno, prenose hrvatski mediji.</p>
      <p>Smatra da zahtev za korekciju koeficijenata složenosti posla, što traže sindikati, nije nelogičan, ali smatra da nije dovoljan razlog da škole ne rade.</p>
      <p>Škole, kazao je, postoje da bi se u njih išlo, a sve drugo smatra nerealnim odnosom, posebno prema vladi koja povećava plate.</p>
      <p>„Bili smo vrlo uviđavni do 15. novembra štrajk je plaćen, ovo što se radi od utorka je i nepotrebno i nekorektno”, naveo je Plenković.</p>
      <p>Inače, sindikati prosvete zakazali su za ponedeljak veći štrajk na centranom gradskom Trgu bana Jelačića.</p>
      <p>Štrajk prosvetara u Hrvatskoj ušao je u drugi mesec.</p>
      <p>(Tanjug)</p>
    </article>
  </body>
</html>