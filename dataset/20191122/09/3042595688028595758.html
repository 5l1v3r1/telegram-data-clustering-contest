<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagbladet.no/kjendis/forholdet-er-lagt-pa-is/71848841"/>
    <meta property="og:site_name" content="Dagbladet.no"/>
    <meta property="article:published_time" content="2019-11-22T09:43:49+00:00"/>
    <meta property="og:title" content="Forholdet er lagt på is"/>
    <meta property="og:description" content="Brudd for Carola Häggkvist og musikeren Jimmy Källqvist."/>
  </head>
  <body>
    <article>
      <h1>Forholdet er lagt på is</h1>
      <h2>Brudd for Carola Häggkvist og musikeren Jimmy Källqvist.</h2>
      <address><time datetime="2019-11-22T09:43:49+00:00">22 Nov 2019, 09:43</time> by <a rel="author">Ingunn Dorholt</a></address>
      <p>I 2014 kunne <a href="https://www.dagbladet.no/kultur/carola---nar-jeg-kommer-utenlands-merker-jeg-at-det-er-litt-lettere/65384203">svenske sangartisten Carola Häggkvist</a> (52) avsløre til den svenske avisa <a href="http://www.expressen.se/noje/carola-haggkvist-om-den-nya-karleken/">Expressen</a> at hun hadde funnet lykken med en ny mann, musikeren Jimmy Källqvist (49)</p>
      <p>
        <b>Selv om paret siden den gang blant annet har kjøpt bolig sammen, har det <a href="https://www.dagbladet.no/kjendis/flytter-fra-hverandre-etter-bare-to-uker---hjertet-kan-vi-ikke-lure/69704796">flere ganger vært skjær i sjøen.</a></b>
      </p>
      <p>Nå avslører Carola at de to igjen har lagt forholdet på is.</p>
      <h3>- Venner</h3>
      <p>Carola og Källqvist møttes i 2014 og ble raskt et par. For to år siden kjøpte de et hus sammen i Sør-Afrika, og i april i fjor kjøpte de to også sin drømmebolig i Steninge slottsby i Sverige. Likevel besluttet de raskt ikke å flytte inn sammen, ettersom de hadde problemer i forholdet.</p>
      <p>
        <b>Nå avslører den svenske sangstjerna til <a href="https://www.expressen.se/noje/carolas-uppbrott-med-jimmy-det-ar-lite-pa-is/">Expressen</a> at de to igjen har lagt forholdet på is, og at deres framtid som kjærester er usikker.</b>
      </p>
      <p>- I dag har vi en varm vennskapsrelasjon, sier hun til avisa.</p>
      <h3>Gifteplaner</h3>
      <p>Det var i 2014 kunne Carola avsløre til den svenske avisa <a href="http://www.expressen.se/noje/carola-haggkvist-om-den-nya-karleken/">Expressen</a> at hun hadde funnet lykken med en ny mann.</p>
      <p>
        <b>- En fantastisk, fantastisk mann, fortalte den svenske artisten om sin nye flamme.</b>
      </p>
      <p>Et halvt år seinere ble det kjent at det var artisten Jimmy som hadde kapra hjertet til den folkekjære artisten.</p>
      <p>Kort tid etter at forholdet ble kjent, <a href="https://www.dagbladet.no/kjendis/blir-helt-satt-ut-av-frieri-sporsmal/64035443">innrømte Carola at hun og Jimmy også hadde begynt å snakke om et framtidig giftermål.</a></p>
      <p>- Jeg ønsker å ha en ring på fingeren den dagen vi flytter sammen. Vi snakker om giftermål, men akkurat nå prøver vi begge å fokusere på karrieren, sa hun til <a href="http://www.expressen.se/noje/carola-jag-vill-bara-att-startskottet-ska-ga/">Expressen</a> og la til:</p>
      <p>
        <b>- Vi har en drøm om å gifte oss, men det er litt tidlig. Jeg har det kjempebra nå, så vi tar det helt rolig.</b>
      </p>
      <p>Nå er altså bryllupsplanene lagt på is.</p>
      <p>- Akkurat nå ligger det veldig langt borte, faktisk, sier hun til Expressen.</p>
      <h3>Droppet samboerskap</h3>
      <p>Det er, som nevnt, ikke første gang paret opplever problemer i forholdet.</p>
      <figure>
        <img src="https://dbstatic.no/71849112.jpg?imageId=71849112&amp;x=0&amp;y=6.6666666666667&amp;cropw=100&amp;croph=60.31746031746&amp;width=643&amp;height=571"/>
        <figcaption><b>BRUDD:</b> Carola Häggkvist møtte sin kjæreste Jimmy Källqvist i 2014. Her ankommer de hånd i hånd på Grammisgalan 2016 i Stockholm. Foto: Calle Andersson / IBL Bildbyrå/ NTB Scanpix Vis mer</figcaption>
      </figure>
      <p>Kort tid etter at de to hadde funnet sin felles drømmebolig i fjor, avslørte Carola i et lengre innlegg på Instagrams historiefunksjon, at kjæresten likevel ikke kom til å flytte inn med henne.</p>
      <p>
        <b>Hun var også usikker på hva framtida deres kom til å bringe.</b>
      </p>
      <p>«Vi kommer ikke til å flytte sammen før vi er forlovet og vil gå hele veien sammen med integritet og respekt for hverandres vurderinger og ulikheter. Uten ring = ingen forpliktelser eller ansvar», er noe av det hun skrev i innlegget den gangen.</p>
    </article>
  </body>
</html>