<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.medyafaresi.com/haber/genelkurmaydan-buyukanit-icin-ilginc-olum-ilani/927459"/>
    <meta property="og:site_name" content="medya faresi"/>
    <meta property="article:published_time" content="2019-11-22T09:55:00+00:00"/>
    <meta property="og:title" content="Genelkurmay'dan Büyükanıt için ilginç ölüm ilanı"/>
    <meta property="og:description" content="25. Genelkurmay Başkanı emekli Orgeneral Yaşar Büyükanıt İstanbul’da tedavi gördüğü hastanede kalp yetmezliği nedeniyle hayatını kaybetti."/>
  </head>
  <body>
    <article>
      <h1>Genelkurmay'dan Büyükanıt için ilginç ölüm ilanı</h1>
      <h2>25. Genelkurmay Başkanı emekli Orgeneral Yaşar Büyükanıt İstanbul’da tedavi gördüğü hastanede kalp yetmezliği nedeniyle hayatını kaybetti.</h2>
      <address>
        <time datetime="2019-11-22T09:55:00+00:00">22 Nov 2019, 09:55</time>
      </address>
      <p>Genelkurmay Başkanlığı, Büyükanıt için yalnızca Hürriyet gazetesine küçük bir ilan verdi.</p>
      <figure>
        <img src="http://i.medyafaresi.com/uploads/content/genelkurmaydan-buyukanit-icin-ilginc-olum-ilani-22112019-1jpg.jpg?v=1574416956"/>
      </figure>
      <p>Genelkurmay Başkanlığı’nın sitesinde de taziye mesajının ‘Basın Açıklamaları’ bölümünde yer aldığı görüldü.</p>
      <figure>
        <img src="http://i.medyafaresi.com/uploads/content/genelkurmaydan-buyukanit-icin-ilginc-olum-ilani-22112019-2jpg.jpg?v=1574416966"/>
      </figure>
      <h3>Büyükanıt sırlarıyla gitti</h3>
      <p>Diyarbakır’da görev yaptığı dönemde dikkatleri üzerine çeken Büyükanıt’la ilgili “büyük” tartışmalar, Kara Kuvvetleri Komutanı olduğu dönemde başladı.</p>
      <p>Basınla genellikle rahat bir diyalog içerisinde olan Büyükanıt, Şemdinli’de Umut Kitabevi’ne bomba atıldıktan sonra yakalanan astsubaylardan <b>Ali Kaya</b> için, “<i>Tanırım iyi çocuktur</i>” ifadesini kullandı.  Şemdinli davasının sanığı olan Ali Kaya’nın yargılanması sürecindeki zorluklar Büyükanıt’a bağlandı. Soruşturmayı yürüten, şimdi FETÖ üyesi olduğu gerekçesiyle tutuklu bulunan dönemin Van Özel Yetkili Savcısı <b>Ferhat Sarıkaya</b>, Büyükanıt’ın ismini Şemdinli iddianamesinde defalarca geçirdi ve "eylemin TSK içindeki hiyerarşik suç örgütü" tarafından gerçekleştirildiğini iddia etti.</p>
      <h3>e- Muhtıra</h3>
      <p>2006’daGenelkurmay Başkanlığı koltuğuna oturan Büyükanıt bir süre sonra tarihe geçtiği ve "e-muhtıra" olarak nitelenen bildiri ile gündemin ilk sırasındaydı.Cumhurbaşkanlığı seçimleri öncesinde bizzat kendisinin kaleme aldığını ifade ettiği, kimseye verilmeden internetten duyurulduğu için "e-muhtıra" diye anılan 27 Nisan bildirisi, Genelkurmay Başkanlığı’nın internet sitesinde yayınlandı.</p>
      <h3>Dolmabahçe görüşmesi</h3>
      <p>E-muhtıradan bir hafta sonra tarihe geçen bir başka gelişme yaşandı. Büyükanıt ile dönemin başbakanı Erdoğan, 4 Mayıs 2007’de Dolmabahçe’deki Başbakanlık Ofisi’nde, siyasi tarihe geçen 135 dakika süren bir görüşme yaptı. Görüşmeyle ilgili hiçbir açıklama yapılmadı. Önce Büyükanıt, ardından da Erdoğan, aynı ifadeyi kullanarak, “Konuşulanlar benimle mezara gidecek” dedi.</p>
      <h3>Cenaze yarın</h3>
      <p>Büyükanıt, 23 Kasım Cumartesi günü Selimiye Camii’nde kılınacak cenaze namazının ardından son yolculuğuna uğurlanacak. Büyükanıt, Selimiye Camii’nde öğlen namazına müteakiben kılınacak cenaze namazının ardından Karacaahmet Mezarlığı’na defnedilecek.</p>
    </article>
  </body>
</html>