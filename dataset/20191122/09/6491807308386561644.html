<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.manager.bg/obshchestvo/zhiteli-na-sozopol-na-protest-zaradi-izgrazhdaneto-na-digi-na-plazha"/>
    <meta property="og:site_name" content="МЕНИДЖЪР.NEWS"/>
    <meta property="article:published_time" content="2019-11-22T09:00:01+00:00"/>
    <meta property="og:title" content="Жители на Созопол на протест заради изграждането на диги на плажа"/>
    <meta property="og:description" content="Напрежение в Созопол заради изграждането на защитни диги на централния плаж в града. Багер започна работа на пясъчната ивица преди около седмица. Концесионерът твърди, че е уведомил всички институции за действията си. В петък, обаче, жителите на града излязоха на протест, информира Нова телевизия."/>
  </head>
  <body>
    <article>
      <h1>Жители на Созопол на протест заради изграждането на диги на плажа</h1>
      <address>
        <time datetime="2019-11-22T09:00:01+00:00">22 Nov 2019, 09:00</time>
      </address>
      <p>Напрежение в Созопол заради изграждането на защитни диги на централния плаж в града. Багер започна работа на пясъчната ивица преди около седмица. Концесионерът твърди, че е уведомил всички институции за действията си. В петък, обаче, жителите на града излязоха на протест, информира <a href="https://nova.bg/news/view/2019/11/22/269400/%D0%BA%D0%BE%D0%B9-%D0%B8-%D0%B7%D0%B0%D1%89%D0%BE-%D0%BA%D0%BE%D0%BF%D0%B0%D0%B5-%D0%BD%D0%B0-%D0%B1%D1%80%D0%B5%D0%B3%D0%B0-%D0%BF%D1%80%D0%B8-%D1%81%D0%BE%D0%B7%D0%BE%D0%BF%D0%BE%D0%BB/">Нова телевизия</a>.</p>
      <p>„Не бяхме уведомени от концесионера за неговото намерение. Получихме информацията от граждани, които са установили натрупването на дигата. Концесионерът впоследствие поиска среща, за да обясни какво точно прави. Община Созопол е сезирала „Басейнова дирекция“ и РИОСВ. Други правомощия нямаме, защото плажът е изключителна държавна собственост”, заяви кметът на Созопол Тихомир Янакиев. </p>
      <p>От „Басейнова дирекция“ заявиха, че на плажа е извършена незабавна проверка. </p>
      <p>„Констатирахме изградена пясъчна дига с цел превенция от вредното вълново въздействие. Изследване показа, че багерът попада във водния обект. При установяване на нерегламентирани действия във водния обект „Басейнова дирекция“ ще предприеме съответните наказателни мерки”, заключи представителят на „Басейнова дирекция“ Сабина Русева.</p>
      <p>„Пясъкът е тук и никой няма да го изнесе. Вземат се превантивни мерки, ако дойде голяма вълна. С нищо не се нарушава екоравновесието”, на мнение е концесионерът на плажа Илиян Иванов.</p>
      <p>От Министерството на туризма съобщиха, че ще назначат проверка по случая.</p>
      <related>
        <h4>още по темата</h4>
        <a href="https://www.manager.bg/turizm/angelkova-zabrani-sklyuchvaneto-na-dogovor-za-plazh-lipite"/>
        <a href="https://www.manager.bg/turizm/shezlongi-i-chadri-na-edin-ot-poslednite-divi-plazhove-po-yuzhnoto-ni-chernomorie"/>
        <a href="https://www.manager.bg/blgariya/dnsk-spira-stroitelstvoto-na-plazha-alepu"/>
        <a href="https://www.manager.bg/obshchestvo/zatvoriha-edin-ot-nay-prochutite-plazhove-v-sveta-do-vtoro-narezhdane"/>
      </related>
    </article>
  </body>
</html>