<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.trend-online.com/al/dax-rimbalza-media-mobile-221119/"/>
    <meta property="og:site_name" content="Trend Online"/>
    <meta property="article:published_time" content="2019-11-22T09:00:00+00:00"/>
    <meta property="og:title" content="Il Dax rimbalza sulla media mobile a 25 sedute"/>
    <meta property="og:description" content="Il mercato azionario tedesco rimane ancora impostato al rialzo nel breve termine."/>
  </head>
  <body>
    <article>
      <h1>Il Dax rimbalza sulla media mobile a 25 sedute</h1>
      <h2>Il mercato azionario tedesco rimane ancora impostato al rialzo nel breve termine, anche grazie alla performance positiva registrata nella seduta di ieri.</h2>
      <address><time datetime="2019-11-22T09:00:00+00:00">22 Nov 2019, 09:00</time> by <a rel="author" href="https://www.trend-online.com/alessandro-aldrovandi/" target="_blank">Alessandro Aldrovandi</a></address>
      <p>Il mercato azionario tedesco rimane ancora impostato al rialzo nel breve termine, anche grazie alla performance positiva registrata nella seduta di ieri. In realtà, dopo un’apertura in linea con la chiusura precedente, il Future Dax ha intrapreso fin da subito un andamento fortemente ribassista che lo ha portato a realizzare un minimo sul livello 13.038, dove era presente il supporto rappresentato dalla media mobile a 25 daily, Da quel momento le quotazioni hanno invertito drasticamente la rotta fino a riportarsi oltre la soglia dei 13.150 punti. A tenere banco nel corso della giornata è stato ancora il braccio di ferro Usa-Cina sui dazi doganali, ossia il timore è che la «fase uno» di un possibile accordo tra Washington e Pechino slitti al 2020.</p>
      <p>Sulla Borsa di Francoforte, comunque, la parola d’ordine è sempre ottimismo. I prezzi forniscono indicazioni rialziste posizionandosi al di sopra sia dell’indicatore Supertrend che della media mobile a 25, cui si aggiunge un indicatore Parabolic Sar diventato negativo da poco, mentre anche l’indicatore Macd ha già incrociato il proprio Signal. Si rileva come l’indicatore RSI si trovi nella sua area di “neutralità”, nell’intorno del livello 42.</p>
      <h3>I segnali di oggi sul Future Dax</h3>
      <p>Dal punto di vista operativo, l’ingresso in posizioni long è consigliabile solo al superamento del livello 13.173 con target nell’intorno dei 13.254 punti, mentre le posizioni ribassiste potranno essere aperte solo alla violazione di quota 13.038 con obiettivo molto vicino al livello 12.970.</p>
    </article>
  </body>
</html>