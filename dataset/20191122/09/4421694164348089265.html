<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://varta1.com.ua/ukrayina-u-p-yatirtsi-krayin-u-yakyh-najbilshe-zhertv-vid-min/"/>
    <meta property="og:site_name" content="VARTA1"/>
    <meta property="article:published_time" content="2019-11-22T09:00:29+00:00"/>
    <meta property="og:title" content="Україна у п`ятірці країн, у яких найбільше жертв від мін"/>
    <meta property="og:description" content="Україна у п`ятірці країн, у яких найбільше жертв від мін"/>
  </head>
  <body>
    <article>
      <h1>Україна у п`ятірці країн, у яких найбільше жертв від мін</h1>
      <address>
        <time datetime="2019-11-22T09:00:29+00:00">22 Nov 2019, 09:00</time>
      </address>
      <p>Post Views: 34</p>
      <p>Упродовж 2018 року в Україні від наземних мін і вибухових пристроїв загинули або отримали поранення 325 осіб.</p>
      <p>Такі дані містяться в доповіді “Landmine Monitor 2019”, яку у четвер, 21 листопада, представила в Мюнхені міжнародна неурядова організація Handicap International, повідомляє <a href="https://www.ukrinform.ua/rubric-ato/2823031-ukraina-na-patomu-misci-u-sviti-za-kilkistu-zertv-min.html">Укрінформ</a>.</p>
      <p>Тож Україна опинилася на п’ятому місці у світі в рейтингу країн з найвищою кількістю жертв цього різновиду боєприпасів. На першому місці цього списку – Афганістан, де було зафіксовано 2234 жертв розривів мін та вибухових пристроїв. Далі йдуть Сирія, Ємен та М’янма.</p>
      <p>Загалом протягом 2018 року в світі від мін та вибухових пристроїв загинули або отримали поранення 6897 людей. Більшість жертв – мирні жителі, з яких понад половина – діти. Статистика охоплює тільки офіційно зареєстровані й підтверджені випадки смерті чи каліцтва від мін та аналогічних вибухових пристроїв.</p>
      <p>У доповіді наголошується, що кількість жертв унаслідок вибухів мін та вибухових пристроїв вже четвертий рік поспіль залишається вкрай високою, попри дію Оттавської конвенції про заборону протипіхотних мін.</p>
      <p>Також автори доповіді додають, що в Україні площа замінованих територій оцінюється приблизно в сім тисяч квадратних кілометрів. Утім, це лише приблизні підрахунки, тож справжній показник замінованої площі може відрізнятися від цих оцінок.</p>
      <p>Ситуацію з розмінуванням ускладнює той факт, що деякі частини української території залишаються недоступними для урядових сил та української влади, зазначається в доповіді.</p>
      <p>Читайте також: Провокацію з “вибухами” під Петрівським могли влаштувати російські сапери – штаб ООС<br/>Щодо вибухових пристроїв, то в Україні більшість з них були так звані “розтяжки”, тобто пастки із застосуванням ручних гранат для враження живої сили, йдеться в доповіді.</p>
      <p>загрузка...</p>
      <figure>
        <a href="https://reindaks.com/link?i=p1jgx8tf9db46an0ef">
          <img src="https://reindaks.com/img?i=p1jgx8tf9db46an0ef"/>
        </a>
      </figure>
      <p> </p>
      <p> </p>
    </article>
  </body>
</html>