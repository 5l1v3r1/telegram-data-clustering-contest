<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/kyiv/news/stolichni-policeyski-zatrimali-cholovika-shcho-shukav-zakladki-z-narkotikami-641675.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-22T09:57:33+00:00"/>
    <meta property="og:title" content="Столичні поліцейські затримали чоловіка, що шукав «закладки» з наркотиками"/>
    <meta property="og:description" content="Молодик придбав наркотичні засоби через інтернет та шукав «закладки», згідно з надісланими інструкціями"/>
  </head>
  <body>
    <article>
      <h1>Столичні поліцейські затримали чоловіка, що шукав «закладки» з наркотиками</h1>
      <address>
        <time datetime="2019-11-22T09:57:33+00:00">22 Nov 2019, 09:57</time>
      </address>
      <h4>Молодик придбав наркотичні засоби через інтернет та шукав «закладки», згідно з надісланими інструкціями</h4>
      <p>Під час патрулювання на вулиці Богатирській в Оболонському районі столиці увагу правоохоронців привернув чоловік, який поводився підозріло. Після спостереження за молодиком поліцейські побачили, як він відкопував у землі згортки.</p>
      <p>На місце викликали слідчо-оперативну групу Оболонського управління поліції для належного документування події. Про це повідомляє пресслужба поліції Києва.</p>
      <p>Правоохоронці провели поверхневу перевірку підозрюваного, у ході якої виявили шість пакетиків із сухою подрібненою речовиною зеленого кольору. Правопорушник розповів, що придбав наркотичні засоби через інтернет та шукав «закладки», згідно з надісланими інструкціями.</p>
      <p>Пакунки з наркотичними засобами вилучили та направили на відповідну експертизу, за результатами якої встановлено, що це - канабіс.</p>
      <p>За словами зловмисника, він придбав наркозілля для власного вживання.</p>
      <p>1 з 3<br/><a href="https://glavcom.ua/kyiv/news/stolichni-policeyski-zatrimali-cholovika-shcho-shukav-zakladki-z-narkotikami-641675.html#">на весь екран згорнути</a></p>
      <figure>
        <img src="https://glavcom.ua/img/gallery/6416/75/674333_big.jpg"/>
      </figure>
      <figure>
        <img src="https://glavcom.ua/img/gallery/6416/75/674334_big.jpg"/>
      </figure>
      <p>
        <a href="https://glavcom.ua/photo.html">Всі фоторепоратажі</a>
      </p>
      <p>Поліцейські оголосили 30-річному чоловіку підозру у злочині.</p>
      <p>Слідчим відділом Оболонського управління поліції розпочате кримінальне провадження за ч. 1 ст. 309 (Незаконне виробництво, виготовлення, придбання, зберігання, перевезення чи пересилання наркотичних засобів, психотропних речовин або їх аналогів без мети збуту) Кримінального кодексу України. Санкція статті передбачає до трьох років позбавлення волі.</p>
      <related>
        <a href="https://glavcom.ua/kyiv/news/u-kvartiri-na-pechersku-kiyanin-oblashtuvav-narkolaboratoriyu-foto-video-641457.html"/>
        <a href="https://glavcom.ua/kyiv/news/na-kijivshchini-policiya-znayshla-u-vodiya-porushnika-narkotiki-foto-641436.html"/>
        <a href="https://glavcom.ua/country/criminal/sbu-vikrila-torgovciv-metadonom-yaki-do-biznesu-zaluchili-ditey--641190.html"/>
      </related>
    </article>
  </body>
</html>