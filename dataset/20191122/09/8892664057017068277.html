<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blikk.hu/eletmod/utazas/receptek-a-kesztyutartobol-gasztro-uti-kalauz-hasznos-tippekkel-es-otletekkel/m9chk2j"/>
    <meta property="og:site_name" content="Blikk.hu"/>
    <meta property="article:published_time" content="2019-11-22T09:56:47+00:00"/>
    <meta property="og:title" content="Gasztro útikalauz hasznos tippekkel és ötletekkel, valamint egy egészen különleges idegenvezetővel"/>
    <meta property="og:description" content="Elkészült a „Receptek a kesztyűtartóból” című kiadvány, ami gasztro tippekkel segíti az autósokat, hogy az utazás előtti időszak nyugodtabban teljen számukra. További cél, hogy hasznos, érdekes információkkal közös utazásra és felfedezésre ösztönözze az utazni indulókat. Az e-könyv mellé videósorozat is készült, ahol az idegenvezető Mádai Vivien."/>
  </head>
  <body>
    <article>
      <h1>Gasztro útikalauz hasznos tippekkel és ötletekkel, valamint egy egészen különleges idegenvezetővel</h1>
      <address><time datetime="2019-11-22T09:56:47+00:00">22 Nov 2019, 09:56</time> by <a rel="author" href="https://www.blikk.hu/szerzo/blikk-informacio" target="_blank">Blikk-információ</a></address>
      <p>
        <i>
          <b>Elkészült a <i>„Receptek a kesztyűtartóból”</i> című kiadvány, ami gasztro tippekkel segíti az autósokat, hogy az utazás előtti időszak nyugodtabban teljen számukra. További cél, hogy hasznos, érdekes információkkal közös utazásra és felfedezésre ösztönözze az utazni indulókat. Az e-könyv mellé videósorozat is készült, ahol az idegenvezető Mádai Vivien.</b>
        </i>
      </p>
      <p><i>A „Receptek a kesztyűtartóból”</i> című kiadvány olyan úti recepteket tartalmaz, amelyeket a kirándulás előtt gyorsan el lehet készíteni, vagyis „utazáskompatibilisek” és jól porciózhatók, könnyen tárolhatók, sőt még egészségesek is. Mindemellett olyan hasznos tippeket és segédleteket tartalmaz az e-könyv, mint például az utazás előtti ellenőrző lista, vagy a helyszínajánlók.</p>
      <p>„<i>Az utazások előtti napokat a legtöbb esetben meg kell tervezni, sőt még azt is ki kell találni, hogy milyen harapnivalót vigyünk magunkkal. Pedig a kirándulások lényege és öröme sokkal inkább az élményszerzésben és a felfedezésében, nem pedig a rákészülésben rejlik. Ez a gondolat sarkallt bennünket a könyv elkészítésére. A receptek és az úti célok kiválasztásánál a gyermekes családok igényeire is tekintettel voltunk”</i> – mondta Bartal Tamás, a NÚSZ Zrt. vezérigazgatója.</p>
      <p>Az új receptkönyvhöz <i>„Öt percre a sztrádától”</i> címmel háromrészes videósorozat is készült Mádai Vivien vezetésével. A kisfilmeken a népszerű műsorvezető olyan kevésbé ismert helyszíneket mutat be, amelyek kicsiknek és nagyoknak egyaránt izgalmas és szórakoztató kikapcsolódást nyújtanak mindössze pár perc kitérőre az M7-es, M5-ös és M3-as autópályáinktól. Ilyen például a mesebeli palotára emlékeztető Bory-vár, Magyarország egyik legjelentősebb történelmi parkja, a Gorsium-Herculia, a természet kedvelői számára a Soroksári Botanikus Kert, vagy a gyerekek kedvence, a hajdúnánási Kendereskert.</p>
    </article>
  </body>
</html>