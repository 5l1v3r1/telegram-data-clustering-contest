<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aftenbladet.no/sport/i/JowoV6/sigurdarson-nominert-til-aarets-spiller-i-1-divisjon"/>
    <meta property="og:site_name" content="Aftenbladet"/>
    <meta property="article:published_time" content="2019-11-22T09:50:02+00:00"/>
    <meta property="og:title" content="Sigurdarson nominert til årets spiller i 1.-divisjon"/>
    <meta property="og:description" content="Start-ving Aron Sigurdarson er en av tre nominerte til årets spiller i 1.-divisjon."/>
  </head>
  <body>
    <article>
      <h1>Sigurdarson nominert til årets spiller i 1.-divisjon</h1>
      <h2>Start-ving Aron Sigurdarson er en av tre nominerte til årets spiller i 1.-divisjon.</h2>
      <address><time datetime="2019-11-22T09:50:02+00:00">22 Nov 2019, 09:50</time> by <a rel="author">Pål Wollebæk Jørgensen</a></address>
      <p>– Jeg er stolt av det. Jeg er fornøyd med sesongen jeg har hatt, men dette hadde ikke vært mulig uten laget, sier Aron Sigurdarson til Starts hjemmeside.</p>
      <p>Han er en av tre nominerte til prisen som årets spiller i 1. divisjon. De to andre er Niklas Castro fra Aalesund, og Enric Vallès fra Sandefjord.</p>
      <aside>
        <a href="https://www.aftenbladet.no/article/sa-kJPada.html">Nytt kunstgress i Sørlandshallen utsatt: – Jeg trodde det var 1. april da jeg hørte det</a>
      </aside>
      <aside>
        <a href="https://www.aftenbladet.no/article/sa-WbXrkG.html">Dagens ordfører tok det første spadetaket i byggingen av Sør Arena. Nå mener han det er kommunens ansvar å hjelpe Start</a>
      </aside>
      <p>Islendingen Sigurdarson har hatt en formidabel sesong og leverte 13 mål og 10 målgivende pasninger på de 29 kampene han spilte.</p>
      <p>
        <b>Prisen deles ut på Fotballfesten 2. desember.</b>
      </p>
      <p>Det er også kommet nominasjoner i Eliteserien, til tross for at det er to runder igjen av den øverste divisjonen.</p>
      <p>Årets spiller står mellom Håkon Evjen, Magnus Wolff Eikrem og Torgeir Børven, som er toppscorer i Eliteserien.</p>
      <p>På kvinnesiden er ingen fra seriemester LSK Kvinner nominert.</p>
      <p>Sandvikens Kennya Cordner, Røas Synne Jensen eller Sherida Spitse fra VIF blir årets spiller i Toppserien.</p>
    </article>
  </body>
</html>