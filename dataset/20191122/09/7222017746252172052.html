<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tennis24.gr/opelka-kako-gia-to-athlima-to-atp-cup/"/>
    <meta property="og:site_name" content="Tennis24"/>
    <meta property="article:published_time" content="2019-11-22T09:46:36+00:00"/>
    <meta property="og:title" content="Όπελκα: “Κακό για το άθλημα το ATP Cup”"/>
    <meta property="og:description" content="O 3ος καλύτερος Αμερικανός της κατάταξης, Ρέιλι Όπελκα, τα έβαλε με το νεοσύστατο ATP Cup   Το ATP Cup είναι η απάντηση της ATP στο νέο φορμάτ του Davis Cup, μετά τη συμφωνία του Cosmos Group (Ζεράρντ Πικέ) με την ITF για τη δημιουργία ενός νέου πιο εκσυγχρονισμένου θεσμού για τις εθνικές ομάδες. Η διοργάνωση […]"/>
  </head>
  <body>
    <article>
      <h1>Όπελκα: “Κακό για το άθλημα το ATP Cup”</h1>
      <address>
        <time datetime="2019-11-22T09:46:36+00:00">22 Nov 2019, 09:46</time>
      </address>
      <h3>O 3ος καλύτερος Αμερικανός της κατάταξης, Ρέιλι Όπελκα, τα έβαλε με το νεοσύστατο ATP Cup</h3>
      <p>Το ATP Cup είναι η απάντηση της ATP στο νέο φορμάτ του Davis Cup, μετά τη συμφωνία του Cosmos Group (Ζεράρντ Πικέ) με την ITF για τη δημιουργία ενός νέου πιο εκσυγχρονισμένου θεσμού για τις εθνικές ομάδες.</p>
      <p>Η διοργάνωση του ATP Cup θα πραγματοποιηθεί για πρώτη φορά στο ξεκίνημα της νέας σεζόν (3-12 Iανουαρίου) σε τρεις πόλεις της Αυστραλίας (Σίδνεϊ, Μπρισμπέιν, Περθ) και θα φιλοξενήσει 18 εθνικές ομάδες όπου θα εκπροσωπηθούν μόνο από τους δύο highest ranked παίκτες τους.</p>
      <p>Ο Ρέιλι Όπελκα που δεν μπόρεσε να βοηθήσει τις ΗΠΑ να διακριθούν στους τελικούς του Davis Cup της Μαδρίτης, εξέφρασε την άποψή του για το ATP Cup.</p>
      <p>“Το ATP Cup είναι αξιολύπητο. Είναι σοκαριστικό πως η ATP επέτρεψε να γίνει μια τέτοια διοργάνωση. Για την ακρίβεια, είναι ντροπιαστικό. Είναι κακό για το άθλημα. Για παράδειγμα, είμαι στο Νο35 της κατάταξης και δεν μπορώ να παίξω γιατί είμαι ο 3ος highest ranked Αμερικανός και μόνο δύο τενίστες μπορούν να παίξουν.</p>
      <p>Μετράει σαν 19ο τουρνουά στην κατάταξη. Μέχρι τώρα, παίρναμε βαθμούς μόνο από τα καλύτερα 18 τουρνουά. Αυτοί που θα παίξουν στο ATP Cup, θα έχουν και 19ο τουρνουά. Είναι άδικο για τους υπόλοιπους. Δεν δίνονται ίσες ευκαιρίες σε όλους.</p>
      <p>Η Μολδαβία έχει προκριθεί. Ο Νο1 παίκτης τους, είναι πολύ πιο πίσω από εμένα στην κατάταξη. Δεν είμαι σίγουρος αν ο Νο2 παίκτης τους έχει κατάταξη. Αυτό ίσως οδηγήσει σε παιχνίδια των 30 λεπτών. Αυτό δεν είναι καλό για το άθλημα” δήλωσε σχετικά.</p>
      <p>Αντίθετη άποψη, φαίνεται πως έχει το Νο1 των Αμερικανών, Τζον Ίσνερ που θα πάρει μέρος μαζί με τον Τέιλορ Φριτζ.</p>
      <p>“Θα έχει ενδιαφέρον. Είναι ένα νέο τουρνουά και πιστεύω αρκετοί τενίστες είναι ενθουσιασμένοι, όπως κι εγώ. Ανυπομονώ για το τουρνουά και πιστεύω θα είναι καλό. Εγγυάται πολλά ματς. Τα τελευταία 3-4 χρόνια, δυσκολεύομαι στην Αυστραλία. Μου παίρνει χρόνο για να νιώσω καλά για το παιχνίδι μου οπότε ανυπομονώ για το ATP Cup” δήλωσε ο big server Αμερικανός.</p>
    </article>
  </body>
</html>