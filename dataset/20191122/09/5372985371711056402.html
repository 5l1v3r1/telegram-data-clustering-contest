<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilgiornaledivicenza.it/territori/schio/la-truffa-dei-profumi-con-spray-stordente-42enne-denunciato-1.7793514"/>
    <meta property="og:site_name" content="IL GIORNALE DI VICENZA"/>
    <meta property="article:published_time" content="2019-11-22T09:56:05+00:00"/>
    <meta property="og:title" content="La truffa dei profumi con spray stordente 42enne denunciato"/>
    <meta property="og:description" content="."/>
  </head>
  <body>
    <article>
      <h1>La truffa dei profumi <br/>con spray stordente <br/>42enne denunciato</h1>
      <address>
        <time datetime="2019-11-22T09:56:05+00:00">22 Nov 2019, 09:56</time>
      </address>
      <p><b>SCHIO.</b> I carabinieri, a conclusione di un’attività di indagine, hanno denunciato F.P. nato a Napoli 42 anni e volto noto alle forze dell'ordine.</p>
      <p>Deve rispondere di truffa e introduzione e commercio di prodotti con segni falsi. I colpi erano stati messi a segno a <a href="https://www.ilgiornaledivicenza.it/territori/schio/la-truffa-dei-profumi-con-spray-stordente-miete-nuove-vittime-1.7770679">Piovene Rocchette, Schio e Malo nella settimana precedente ai danni di alcune parrucchiere della zona.</a></p>
      <p>In tutti i casi il F.P. aveva venduto alle vittime diversi profumi di note marche a prezzi convenientissimi, e solo troppo tardi si era scoperto che il contenuto della bottiglietta era composto da acqua colorata. Sulle confezioni era riportato un nome simile all’originale delle marche più famose, ma differiva per poche lettere che erano puntualmente coperte con l’adesivo del prezzo del prodotto. <a href="https://www.ilgiornaledivicenza.it/territori/schio/arriva-la-truffa-del-profumo-che-stordisce-1.7767662">In uno dei casi una vittima, con salone a Schio, aveva riferito ai militari operanti di essere stata indotta all’acquisto dopo aver odorato una sostanza che l’aveva stordita.</a></p>
      <p>Il pregiudicato è stato individuato in quanto una delle vittime era riuscita a segnare il numero di targa dell’auto. Controlli nelle banche dati hanno permesso di accertare che l’autovettura era intestata ad una donna e, continuando le indagini si è risaliti a F.P., che è stato poi riconosciuto dalle vittime. </p>
      <related>
        <h4>Articoli da leggere</h4>
        <a href="https://www.ilgiornaledivicenza.it/territori/schio/arriva-la-truffa-del-profumo-che-stordisce-1.7767662"/>
        <a href="https://www.ilgiornaledivicenza.it/territori/schio/la-truffa-dei-profumi-con-spray-stordente-miete-nuove-vittime-1.7770679"/>
      </related>
    </article>
  </body>
</html>