<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.ro/entertainment/un-exemplar-din-prima-publicatie-de-benzi-desenate-marvel-vandut-la-un-pret-record-1922404222002019110919177273"/>
    <meta property="og:site_name" content="News.ro"/>
    <meta property="article:published_time" content="2019-11-22T09:42:00+00:00"/>
    <meta property="og:title" content="Un exemplar din prima publicaţie de benzi desenate Marvel, vândut la un preţ record"/>
    <meta property="og:description" content="Un exemplar din publicaţia de benzi desenate în care apar pentru prima dată personajele Marvel a fost vândut pentru suma record de 1,26 de milioane de dolari, la o licitaţie din Dallas, informează Reuters."/>
  </head>
  <body>
    <article>
      <h1>Un exemplar din prima publicaţie de benzi desenate Marvel, vândut la un preţ record</h1>
      <address><time datetime="2019-11-22T09:42:00+00:00">22 Nov 2019, 09:42</time> by <a rel="author">News.ro</a></address>
      <p>
        <b>Un exemplar din publicaţia de benzi desenate în care apar pentru prima dată personajele Marvel a fost vândut pentru suma record de 1,26 de milioane de dolari, la o licitaţie din Dallas, informează Reuters.</b>
      </p>
      <p>„Marvel Comics No.1”, din 1939, a fost licitată la Heritage Auctions. În această ediţie apar pentru prima dată personajele Marvel, inclusiv Human Torch şi Sub-Mariner.</p>
      <p>Publicaţia a fost iniţial cumpărată de un poştaş din Pennsylvania de la un stand de ziare. Starea cărţii a fost notată cu 9,4, pe o scară de la 1 la 10, a transmis casa de licitaţii.</p>
      <p>Până acum, publicaţia de benzi desenate Marvel vândută cel mai scump la o licitaţie data din 1962 - ediţie în care apare pentru prima dată Spider-Man. Ea a fost adjudecată, în 2011, contra sumei de 1,1 milioane de dolari.</p>
      <footer>Articolul de mai sus este destinat exclusiv informării dumneavoastră personale. Dacă reprezentaţi o instituţie media sau o companie şi doriţi un acord pentru republicarea articolelor noastre, va rugăm să ne trimiteţi un mail pe adresa <a href="mailto:abonamente@news.ro">abonamente@news.ro</a>.</footer>
    </article>
  </body>
</html>