<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurzy.cz/zpravy/520938-pauza-v-dalsim-uvolnovani-zustava-hlavnim-scenarem/"/>
    <meta property="og:site_name" content="KurzyCZ"/>
    <meta property="article:published_time" content="2019-11-22T09:42:39+00:00"/>
    <meta property="og:title" content="Pauza v dalším uvolňování zůstává hlavním scénářem"/>
    <meta property="og:description" content="Nově zveřejněné zápisky z říjnového zasedání Fed a komentáře Jeroma Powella pohřbily již tak mizivé naděje na čtvrtý „cut“ v prosinci. Dominantním scénářem tedy zůstává avizovaná pauza v dalším monetárním uvolňování. Trhy aktuálně přisuzují snížení sazeb o 25 bps nadpoloviční pravděpodobnost až v červnu příštího roku."/>
  </head>
  <body>
    <article>
      <h1>Pauza v dalším uvolňování zůstává hlavním scénářem</h1>
      <address><time datetime="2019-11-22T09:42:39+00:00">22 Nov 2019, 09:42</time> by <a rel="author">Cyrrus</a></address>
      <p>
        <b>Nově zveřejněné zápisky z říjnového zasedání <a href="https://www.kurzy.cz/tema/fed/">Fed</a> a komentáře Jeroma Powella pohřbily již tak mizivé naděje na čtvrtý „cut“ v prosinci. Dominantním scénářem tedy zůstává avizovaná pauza v dalším monetárním uvolňování. Trhy aktuálně přisuzují snížení sazeb o 25 bps nadpoloviční pravděpodobnost až v červnu příštího roku.</b>
      </p>
      <p>Američtí centrální bankéři zmiňují často, jako důvod pro ponechání sazeb na současné výši, viditelný pokrok ve vyjednávání o ukončení obchodní války. Obchodní konflikt si vybral svou daň v podobě horší podnikatelské důvěry, která se projevuje podlamováním korporátních <a href="https://www.kurzy.cz/investice/">investic</a>. Představitelé <a href="https://www.kurzy.cz/tema/fed/">Fedu</a> věří, že ustupující tenze v mezinárodním obchodě tento nepříznivý proces zastaví nebo alespoň zmírní.</p>
      <p>Za další faktor, který radu guvernérů utvrdil v jejich názoru, můžeme považovat robustní pracovní trh a silnou spotřebitelskou poptávku. Ty zůstávají imunní vůči slabší výrobě a ochabujícím investicím. Mezi centrálními bankéři se začíná skloňovat <a href="https://www.kurzy.cz/obec/vysoka-okres-melnik/">vysoká</a> zadluženost amerických korporací jako potenciální risk pro finanční stabilitu. Rizika však zatím zůstávají zanedbatelná.</p>
      <p>Jerome Powell zmínil, že <a href="https://www.kurzy.cz/tema/fed/">americká centrální banka</a> může přistoupit k další redukci sazeb, pokud dojde k materiální změně výhledu. Tento „závazek“ má pro akciové trhy velký význam. Pokud by se data zhoršila a <a href="https://www.kurzy.cz/tema/fed/">Fed</a> by reagoval snížením sazeb, <a href="https://akcie-cz.kurzy.cz/">akcie</a> by posílily. Proč? Brzký „cut“ totiž očekává málokdo. Pokud by skutečně nastal, znamenalo by to vysoce pozitivní překvapení.</p>
      <p>
        <b>
          <i>Tomáš Pfeiler</i>
        </b>
      </p>
      <related>
        <h4>Příbuzné stránky</h4>
        <a href="https://oz.kurzy.cz/favea-as/okamzite-uvolnovani-postupne-uvolnovani-dvouvrstve-tablety-p461490z303167u.htm"/>
        <a href="https://www.kurzy.cz/tema/4476042.html"/>
        <a href="https://www.kurzy.cz/tema/5405055.html"/>
        <a href="https://zpravy.kurzy.cz/167098-libra-zustava-nejsilnejsi-z-hlavnich-men-tohoto-tydne/"/>
        <a href="https://zpravy.kurzy.cz/123503-nezamestnanost-zustava-hlavnim-strasakem-pro-vetsinu-obyvatel-evropy/"/>
        <a href="https://www.kurzy.cz/tema/4774226.html"/>
        <a href="https://www.kurzy.cz/zpravy/182297-forex-hlavnim-market-moverem-zustavaji-i-nadale-hospodarske-vysledky-americkych-spolecnosti/"/>
        <a href="https://www.kurzy.cz/zpravy/367694-hlavni-akciove-indexy-zustavaji-v-blizkosti-vcerejsich-kurzu/"/>
        <a href="https://www.kurzy.cz/tema/5035908.html"/>
        <a href="https://www.kurzy.cz/tema/detail/poslanci-vyplni-sestihodinovou-snemovni-pauzu-spankem-praci-755840.html"/>
        <a href="https://www.kurzy.cz/zpravy/366726-pfizer-a-astrazeneca-si-daji-3-mesice-pauzu-a-pak-se-uvidi/"/>
        <a href="https://www.kurzy.cz/zpravy/374244-po-bourlivem-listopadu-si-komodity-davaji-pauzu-na-oddych/"/>
      </related>
    </article>
  </body>
</html>