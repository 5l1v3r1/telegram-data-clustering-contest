<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbal24.be/news/francky-dury-nadrukkelijk-in-beeld-bij-deze-belgische-topclub"/>
    <meta property="og:site_name" content="Voetbal24"/>
    <meta property="article:published_time" content="2019-11-22T09:00:00+00:00"/>
    <meta property="og:title" content="‘Francky Dury nadrukkelijk in beeld bij deze Belgische topclub’"/>
    <meta property="og:description" content="Francky Dury (62) is al een eeuwigheid aan de slag bij Zulte Waregem, zo lijkt het wel. Toch kon de ervaren oefenmeester onlangs nog naar een Belgische topclub verhuizen."/>
  </head>
  <body>
    <article>
      <h1>‘Francky Dury nadrukkelijk in beeld bij deze Belgische topclub’</h1>
      <address><time datetime="2019-11-22T09:00:00+00:00">22 Nov 2019, 09:00</time> by <a rel="author" href="https://www.voetbal24.be/authors/46" target="_blank">Redactie</a></address>
      <p>
        <b>Francky Dury (62) is al een eeuwigheid aan de slag bij Zulte Waregem, zo lijkt het wel. Toch kon de ervaren oefenmeester onlangs nog naar een Belgische topclub verhuizen.</b>
      </p>
      <p>Nadat <a href="https://www.voetbal24.be/tag/KRC+Genk">KRC Genk</a> trainer Felice Mazzu aan de deur had gezet, kreeg Dury een telefoontje. Hij was er nadrukkelijk in beeld. "Ik kreeg twee telefoons van agenten die vroegen of ik interesse had om Mazzu op te volgen", onthult Dury in een gesprek met <i>Krant van West-Vlaanderen</i>.</p>
      <p>Al had Dury geen zin in een avontuur bij de landskampioen. Iets wat hij de makelaars ook meteen duidelijk maakte. "Ik heb meteen gezegd: neen! Focus op het project <a href="https://www.voetbal24.be/tag/Zulte+Waregem">Zulte Waregem</a>. Punt aan de lijn!”</p>
      <h3><a href="https://www.voetbal24.be/tag/Club+Brugge">Club Brugge</a> en <a href="https://www.voetbal24.be/tag/Anderlecht">Anderlecht</a></h3>
      <p>Dury was doorheen de jaren al meermaals kandidaat bij een Belgische topclub. Zo dachten ook <a href="https://www.voetbal24.be/tag/Club+Brugge">Club Brugge</a> en <a href="https://www.voetbal24.be/tag/Anderlecht">Anderlecht</a> al aan de T1 van <i>Essevee</i>. Tot een overgang kwam het echter nooit. Op een seizoen bij <a href="https://www.voetbal24.be/tag/AA+Gent">AA Gent</a> na, werkte Dury in de Jupiler Pro League enkel en alleen voor <a href="https://www.voetbal24.be/tag/Zulte+Waregem">Zulte Waregem</a>.</p>
    </article>
  </body>
</html>