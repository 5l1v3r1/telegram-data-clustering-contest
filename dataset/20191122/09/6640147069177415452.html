<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/smartphone/google-1-mln-di-dollari-per-chi-viola-il-chip-di-sicurezza-titan-m-di-pixel-4/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-22T09:31:00+00:00"/>
    <meta property="og:title" content="Google, 1 mln di dollari per chi viola il chip di sicurezza Titan M di Pixel 4 | MobileLabs"/>
    <meta property="og:description" content="Google ha ampliato il suo programma Android Security Rewards, che premia coloro che riescono a trovare gravi problemi di sicurezza sui dispositivi Android. Premi fino a 1,5 milioni di dollari."/>
  </head>
  <body>
    <article>
      <h1>Google, 1 mln di dollari per chi viola il chip di sicurezza Titan M di Pixel 4 | MobileLabs</h1>
      <address>
        <time datetime="2019-11-22T09:31:00+00:00">22 Nov 2019, 09:31</time>
      </address>
      <p><a href="https://security.googleblog.com/2019/11/expanding-android-security-rewards.html?utm_source=feedburner&amp;utm_medium=feed&amp;utm_campaign=Feed%3A+GoogleOnlineSecurityBlog+%28Google+Online+Security+Blog%29">Google</a> ha ampliato il suo programma Android Security Rewards, che premia coloro che riescono a trovare gravi problemi di sicurezza sui dispositivi Android. La società di Mountain View ha annunciato l’introduzione di <b>un premio di 1 milione di dollari per chi riuscirà a violare il chip di sicurezza Titan M</b> dei nuovi <a href="https://www.tomshw.it/smartphone/google-pixel-4-recensione/">Pixel 4</a> e Pixel 4 XL.</p>
      <p>Il primo premio è valido per “<i>un exploit di esecuzione di un codice da remoto completo e con persistenza</i>” del chip in questione. A questo, <b>si aggiunge un ulteriore bonus del 50% (500 mila dollari)</b> per i ricercatori che saranno in grado di trovare delle vulnerabilità su specifiche versioni di Android, rilasciate in anteprima agli sviluppatori.</p>
      <figure>
        <img src="https://www.tomshw.it/images/images/2018/09/android-rubare-password-con-phising-1282.768x432.jpg"/>
        <figcaption>Immagine: <a href="http://it.depositphotos.com/?utm_source=Tomshw&amp;utm_medium=freesub&amp;utm_campaign=IT-brand">depositphotos</a></figcaption>
      </figure>
      <p>Il chip Titan M ha fatto il suo debutto sui Pixel 3. È un chip di sicurezza in grado di <b>isolare i dati più sensibili presenti sullo smartphone</b> dal processore per proteggerli da determinati attacchi. Google afferma che il chip offre “<i>protezione on-device per credenziali di accesso, crittografia, dati delle app e integrità del sistema operativo</i>”. Insomma, sembra essere un sistema difficilmente violabile.</p>
      <p>Oltre agli exploit che coinvolgono Titan M, <b>sono state aggiunte altre categorie al programma di ricompense</b>, come quelle che coinvolgono l’esfiltrazione dei dati e l’eludere la schermata di blocco. Questi premi arrivano fino a 500.000 dollari a seconda della categoria di exploit. Tutti i dettagli sono consultabili sull’apposita<a href="https://www.google.com/about/appsecurity/android-rewards/"> pagina di Google</a>.</p>
      <blockquote>OPPO Reno 2Z è disponibile all’acquisto sullo store online di Unieuro tramite <a href="https://www.unieuro.it/online/Smartphone/Reno2-Z-pidOOPRENO2Z">questo link. </a></blockquote>
    </article>
  </body>
</html>