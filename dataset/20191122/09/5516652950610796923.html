<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/426285/megalos-arithmos-dwrean-seminariwn-xekinoyn-apo-to-kek-gennhmatas"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-22T09:30:02+00:00"/>
    <meta property="og:title" content="Μεγάλος αριθμός δωρεάν σεμιναρίων ξεκινούν από το ΚΕΚ Γεννηματάς"/>
    <meta property="og:description" content="Το ΚΕΚ ΓΕΝΝΗΜΑΤΑΣ, στο πλαίσιο υλοποίησης του έργου «Δράσεις Ενημέρωσης, Επιμόρφωσης και Κατάρτισης» το οποίο χρηματοδοτείται από ιδίους πόρους της Περιφέρειας Νοτίου Αιγαίου, ανακοινώνει την έναρξη του τελευταίου κύκλου σεμιναρίων για το έτος 2019."/>
  </head>
  <body>
    <article>
      <h1>Μεγάλος αριθμός δωρεάν σεμιναρίων ξεκινούν από το ΚΕΚ Γεννηματάς</h1>
      <address>
        <time datetime="2019-11-22T09:30:02+00:00">22 Nov 2019, 09:30</time>
      </address>
      <p>
        <b>Το ΚΕΚ ΓΕΝΝΗΜΑΤΑΣ, στο πλαίσιο υλοποίησης του έργου «Δράσεις Ενημέρωσης, Επιμόρφωσης και Κατάρτισης» το οποίο χρηματοδοτείται από ιδίους πόρους της Περιφέρειας Νοτίου Αιγαίου, ανακοινώνει την έναρξη του τελευταίου κύκλου σεμιναρίων για το έτος 2019.</b>
      </p>
      <p>Όπως δήλωσε η Πρόεδρος κα Χαρούλα Γιασιράνη, στόχος του ΚΕΚ Γεννηματάς είναι να μην χαθεί ούτε μια εκπαιδευτική ώρα προς όφελος των πολιτών που τα παρακολουθούν. Με τα επαγγελματικά σεμινάρια οι συμπολίτες μας αποκτούν γνώση, εμπειρία και χρήσιμες δεξιότητες για την επαγγελματική τους εξέλιξη, ένω με τα χειροτεχνικά σεμινάρια επιχειρείται η αναβίωση και διάδοση των παραδοσιακών τεχνών και επαγγελμάτων που τείνουν να εξαφανιστούν.</p>
      <p>Πιο συγκεκριμένα στην ιστοσελίδα του έργου, www.katartisi-pnai.gr, έχει αναρτηθεί πλήθος σεμιναρίων πολυποίκιλων θεματικών εκπαίδευσης τα οποία θα υλοποιηθούν στην πόλη της Ρόδου και τις Δημοτικές Ενότητες του νησιού, κατόπιν διαβούλευσης με τα Τοπικά Συμβούλια.</p>
      <p>Υπενθυμίζεται στις ενδιαφερόμενες και τους ενδιαφερόμενους ότι τα σεμινάρια απευθύνονται αποκλειστικά σε ενήλικες, ανεξαρτήτως ηλικίας, μορφωτικού επιπέδου, καταγωγής και επαγγελματικής κατάστασης και στόχο έχουν στην ανάπτυξη και αναβάθμιση επαγγελματικών δεξιοτήτων, ενώ η συμμετοχή στα σεμινάρια είναι δωρεάν. Όσοι/ες ολοκληρώσουν επιτυχώς τη συμμετοχή τους στα προγράμματα επιμόρφωσης θα λάβουν βεβαίωση παρακολούθησης από το ΚΕΚ Γ. ΓΕΝΝΗΜΑΤΑΣ.</p>
      <p>Για περισσότερες πληροφορίες σχετικά με τα τμήματα που θα λειτουργήσουν στο πλαίσιο του έργου «Δράσεις Ενημέρωσης, Επιμόρφωσης και Κατάρτισης», καθώς και για εγγραφές σ’ αυτά επισκεφτείτε την ιστοσελίδα www.katartisi-pnai.gr - στην ενότητα προγράμματα Δωδεκανήσου για δήλωση συμμετοχής.</p>
    </article>
  </body>
</html>