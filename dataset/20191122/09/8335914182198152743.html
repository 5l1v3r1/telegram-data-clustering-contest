<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vesti.bg/lyubopitno/znaete-li-koi-sa-naj-izvestnite-kartini-v-sveta-6102412"/>
    <meta property="og:site_name" content="Vesti"/>
    <meta property="article:published_time" content="2019-11-22T09:17:00+00:00"/>
    <meta property="og:title" content="Знаете ли кои са най-известните картини в света"/>
    <meta property="og:description" content="Малцина са творците, които успяват да постигнат славата, необходима, за да се наредят сред най-големите имена в изкуството"/>
  </head>
  <body>
    <article>
      <h1>Знаете ли кои са най-известните картини в света</h1>
      <h2>Малцина са творците, които успяват да постигнат славата, необходима, за да се наредят сред най-големите имена в изкуството</h2>
      <address><time datetime="2019-11-22T09:17:00+00:00">22 Nov 2019, 09:17</time> by <a rel="author">Надежда Неменски</a></address>
      <aside>
        <a href="https://vbox7.com/emb/external.php?vid=7b41813e36&amp;autoplay=1">Видео</a>
      </aside>
      <p>Всяка година произведения на изкуството на стойност милиарди долари преминава през международните аукционни къщи, а водещите музеи в света притежават десетки, дори стотици хиляди, произведения на изкуството в своите колекции.</p>
      <p>
        <a href="https://www.vesti.bg/lyubopitno/skritite-poslaniia-v-edni-ot-naj-izvestnite-kartini-6094013">Скритите послания в едни от най-известните картини</a>
      </p>
      <p>Малцина обаче са творците, които успяват да постигнат славата, необходима, за да се наредят сред най-големите имена в изкуството. Говорейки за изкуство няма как да не се запитаме кои са най-известните картини в света.</p>
      <p>
        <a href="https://www.vesti.bg/galerii/foto/naj-izvestnite-kartini-v-sveta-8954">
          <u>
            <b>НАЙ-ПОПУЛЯРНИТЕ КАРТИНИ В СВЕТА В СНИМКИ</b>
          </u>
        </a>
      </p>
      <slideshow>
        <figure>
          <img src="https://m4.netinfo.bg/media/images/40992/40992206/r-orig-orig-kartini-hudozhnici.jpg"/>
          <figcaption>„Тайната вечеря“<br/>Леонардо да Винчи е автор на този огромен стенопис, висок 4,6 м и широк 8,8 м. Стенописът е преживял две военни заплахи – първо войниците на Наполеон използвали стената, на която е нарисуван като мишена.<cite>Източник: GettyImages/Guliver; iStock Photos/Guliver</cite></figcaption>
        </figure>
        <figure>
          <img src="https://m5.netinfo.bg/media/images/40992/40992207/r-orig-orig-kartini-hudozhnici.jpg"/>
          <figcaption>После творбата е била изложена различни атмосферни условия в продължение на няколко години, когато бомбардировките през Втората световна война удрят манастира Санта Мария дел Грацие в Милано в чиято трапезария се намира „Тайната вечеря“. (На снимката: манастира Санта Мария дел Грацие)<cite>Източник: GettyImages/Guliver; iStock Photos/Guliver</cite></figcaption>
        </figure>
        <figure>
          <img src="https://m3.netinfo.bg/media/images/40992/40992208/r-orig-orig-kartini-hudozhnici.jpg"/>
          <figcaption>„Звездна нощ“<br/>Една от най-интригуващите картини на великия Винсент ван Гог. Художникът живее в приют в Сен Реми, Франция, където се лекува от психическо заболяване, когато рисува „Звездна нощ“. Вдъхновен е от гледката през прозореца си.<cite>Източник: GettyImages/Guliver; iStock Photos/Guliver</cite></figcaption>
        </figure>
        <figure>
          <img src="https://m4.netinfo.bg/media/images/40992/40992209/r-orig-orig-kartini-hudozhnici.jpg"/>
          <figcaption>„Викът“<br/>Картината „Викът“ е рисувана от норвежкия художник – експресионист Едвард Мунк през 1893 г. В дневника си художникът е записал ситуацията, при която се е родила идеята за картината: „Вървях по пътя с двама приятели, слънцето залязваше, внезапно небето стана кърваво-червено.<cite>Източник: GettyImages/Guliver; iStock Photos/Guliver</cite></figcaption>
        </figure>
        <figure>
          <img src="https://m.netinfo.bg/media/images/40992/40992210/r-orig-orig-kartini-hudozhnici.jpg"/>
          <figcaption>Спрях, почувствал изнемога и се опрях на парапета, кръв и огнени езици стояха над синьо-черния залив и града, моите приятели отминаха напред, а аз стоях там, треперещ от тревога, и усещах един безкраен вик, пронизващ природата“.<cite>Източник: GettyImages/Guliver; iStock Photos/Guliver</cite></figcaption>
        </figure>
        <figure>
          <img src="https://m3.netinfo.bg/media/images/40992/40992211/r-orig-orig-kartini-hudozhnici.jpg"/>
          <figcaption>„Герника“<br/>„Герника“ е един от най-известните шедьоври на Пабло Пикасо. Картината изобразява германските въздушни бомбардировки над град Герника в Баската автономна област по време на Гражданската война в Испания.<cite>Източник: GettyImages/Guliver; iStock Photos/Guliver</cite></figcaption>
        </figure>
        <figure>
          <img src="https://m4.netinfo.bg/media/images/40992/40992212/r-orig-orig-kartini-hudozhnici.jpg"/>
          <figcaption>„Герника“ е преместена в Ню Йорк по време на Втората световна война, а самият Пикасо иска тя да остане там, докато не се върне демокрацията в Испания. Картината се връща в Мадрид през 1981, шест години след смъртта на Франко.<cite>Източник: GettyImages/Guliver; iStock Photos/Guliver</cite></figcaption>
        </figure>
        <figure>
          <img src="https://m5.netinfo.bg/media/images/40992/40992213/r-orig-orig-kartini-hudozhnici.jpg"/>
          <figcaption>„Момичето с перлената обица“<br/>Този интригуващ фаворит, дело на холандския художник Йоханес Вермеер ван Делфт, често се сравнява с „Мона Лиза“. Това обаче не е портрет, а „tronie” – холандска дума за картина на въображаема фигура с преувеличени черти. Шедьовърът е блестящ в своята простота.<cite>Източник: GettyImages/Guliver; iStock Photos/Guliver</cite></figcaption>
        </figure>
        <figure>
          <img src="https://m.netinfo.bg/media/images/40992/40992214/r-orig-orig-kartini-hudozhnici.jpg"/>
          <figcaption>„Менините“<br/>„Менините“ е не само най-известната картина на Диего Веласкес, но е и една от най-големите му. Сложността на произведението очарова изкуствознателите и обществеността от векове. Той служи като групов портрет на членове на испанското кралско семейство, но е и автопортрет на самия Веласкес по време на работа.<cite>Източник: GettyImages/Guliver; iStock Photos/Guliver</cite></figcaption>
        </figure>
      </slideshow>
      <p>Си Ен Ен (<a href="https://edition.cnn.com/style/article/most-famous-paintings/index.html">CNN</a>) отговаря на този въпрос, след като се обръща към онлайн търсачката Гугъл, за да види кои картини оглавяват класацията по търсения в света за последните пет години.</p>
      <p>Логично на първо място е онази мистериозна жена със загадъчна усмивка – шедьовърът на Леонардо да Винчи <b>„Мона Лиза“</b>. Това че е най-популярната картина в света е едно от малкото сигурни неща за това произведение. Смята се, че жената на картината е Лиза Джерардини, съпруга на флоренския търговец Франческо дел Джокондо, но експертите не са сигурни.</p>
      <p>Историците твърдят, че преди XX в. картината не е много известна в арт средите. През 1911 г. Обаче бивш служител на Лувъра, където тя е изложена, я открадва и я крие в продължение на две години. Това печели слава на картината и ѝ помага да затвърди мястото си в популярната култура.</p>
      <p>
        <a href="https://www.vesti.bg/lyubopitno/kultura/naj-pametnite-krazhbi-na-proizvedeniia-na-izkustvoto-6072916">Най-паметните кражби на произведения на изкуството</a>
      </p>
      <p>Сред най-известните картини е и <b>„Целувката“ на Густав Климт.</b> Тя е от „Златния период“ на Климт, а византийското артистично влияние може да бъде видяно в силно декорираните одежди, които носи страстна двойка, рисувана в реален размер.</p>
      <figure>
        <iframe data-src="https://twitter.com/Szayelix/status/1194555577084653572?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>С „Целувката“ Густав Климт прави общо изявление, че любовта е в основата на човешкото съществуване. Като се вземе предвид магнетичната привлекателност на творбата, хората изглежда са напълно съгласни с художника.</p>
      <p>
        <b>„Раждането на Венера“</b>
      </p>
      <p>Най-старата картина в класацията и може би най-чувствената, дело на италианския художник Сандро Ботичели. Тя се отклонява от повечето произведения на съвременниците му, най-вече заради голотата, която е много рядко явление по онова време.</p>
      <figure>
        <iframe data-src="https://twitter.com/kenserlore96/status/1189158096997965825?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Венера – богинята на любовта, която изобразява Ботичели е дръзко изложена, напълно гола, с изключение на дългата ѝ коса и ръцете, които едва покриват най-интимните ѝ части.</p>
      <p>
        <i>Вижте останалите най-популярни картини в света в галерията ни горе.</i>
      </p>
      <h3>Следете ни навсякъде и по всяко време с мобилното приложение на Vesti.bg. Можете да го изтеглите от<u> <a href="https://play.google.com/store/apps/details?id=bg.vesti">Google Play</a></u> и <u><a href="https://itunes.apple.com/mk/app/vesti-bg/id495932400">AppStore</a></u>.</h3>
      <p>
        <i>За още любопитно съдържание от Vesti.bg последвайте страницата ни в <u><a href="https://www.instagram.com/vesti.bg_/">Instagram</a>.</u></i>
      </p>
    </article>
  </body>
</html>