<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://handbollskanalen.se/danmark-damer/klart-blohm-blomstrand-stannar-i-kobenhavn/"/>
    <meta property="og:site_name" content="Handbollskanalen"/>
    <meta property="article:published_time" content="2019-11-22T09:10:12+00:00"/>
    <meta property="og:title" content="Klart: Blohm &amp; Blomstrand stannar i Kobenhavn"/>
    <meta property="og:description" content="Linn Blohm har varit Kobenhavns bästa spelare under säsongen och Hanna Blomstrand fortsätter att vara en av lagets viktigaste spelare. Nu skriver den danska huvudstadsklubben på sin hemsida att båda spelarna har skrivit på nya kontrakt. Blohm har dominerat stort under säsongen och varit en av den danska ligans absolut bästa spelare. Hanna Blomstrand var […]"/>
  </head>
  <body>
    <article>
      <h1>Klart: Blohm &amp; Blomstrand stannar i Kobenhavn</h1>
      <address><time datetime="2019-11-22T09:10:12+00:00">22 Nov 2019, 09:10</time> by <a rel="author" href="https://handbollskanalen.se/author/ola-selby/" target="_blank">Ola Selby</a></address>
      <p>
        <b>Linn Blohm har varit Kobenhavns bästa spelare under säsongen och Hanna Blomstrand fortsätter att vara en av lagets viktigaste spelare. Nu skriver den danska huvudstadsklubben på sin <a href="https://kbhbold.dk/profiler-forlaenger/">hemsida</a> att båda spelarna har skrivit på nya kontrakt.</b>
      </p>
      <p>Blohm har dominerat stort under säsongen och varit en av den danska ligans absolut bästa spelare. Hanna Blomstrand var riktigt vass före sin höftoperation och jobbar nu stenhårt för att komma tillbaka till samma form. Nu har de båda svenska landslagsspelarna förlängt sina kontrakt med klubben fram till 2023.</p>
      <p>– Linn har under säsongen visat att hon är en av världens bästa linjespelare. Hon tar stort ansvar på och utanför plan och har levererat på en konstant hög nivå.</p>
      <p>– Hannas säsong i år startade sent på grund av höftoperationen, men hon visar redan glimtar av den toppnivå vi vet att hon har i sig, säger huvudtränaren Claus Mogensen till <a href="https://kbhbold.dk/profiler-forlaenger/">hemsidan</a>.</p>
      <p>Hanna Blomstrands kontrakt går ut i sommar, men stannar alltså ytterligare några säsonger i och med det nya kontraktet.</p>
      <p>– Jag har valt att förlänga eftersom jag trivs väldigt bra i klubben, med laget, i hallen och i Köpenhamn. Jag hoppas att jag kan ta ännu större ansvar på planen, men också utanför, säger ”Blomman” till <a href="https://kbhbold.dk/profiler-forlaenger/">hemsidan</a>.</p>
      <p>Linn Blohms kontrakt går ut sommaren 2021, så att klubben förlänger redan nu visar rätt tydligt hur nöjda man är med linjespelaren.</p>
      <p>– Jag trivs här och har det riktigt bra i klubben. Jag är mycket spänd och förväntansfull på vad vi kan få till i framtiden i Kobenhavn, säger Blohm till <a href="https://kbhbold.dk/profiler-forlaenger/">hemsidan</a>.</p>
      <p>LÄNK: <a href="https://kbhbold.dk/profiler-forlaenger/">Profiler forlænger</a></p>
    </article>
  </body>
</html>