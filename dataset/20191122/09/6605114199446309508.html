<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.szoljon.hu/sport/helyi-sport/pontatlanul-kosarlabdaztak-2045847/"/>
    <meta property="og:site_name" content="SZOLJON"/>
    <meta property="article:published_time" content="2019-11-22T09:29:00+00:00"/>
    <meta property="og:title" content="Pontatlanul kosárlabdáztak"/>
    <meta property="og:description" content="Az NB I./B csoportjának soros fordulójában a győri egyetemi csapatot fogadták a szolnoki fiatalok."/>
  </head>
  <body>
    <article>
      <h6 class="kicker">KOSÁRLABDA</h6>
      <h1>Pontatlanul kosárlabdáztak</h1>
      <address><time datetime="2019-11-22T09:29:00+00:00">22 Nov 2019, 09:29</time> by <a rel="author">Varga Csaba</a></address>
      <h4>Az NB I./B csoportjának soros fordulójában a győri egyetemi csapatot fogadták a szolnoki fiatalok.</h4>
      <p>A vendégek védekezése nem ízlett a piros-feketéknek, akik ezúttal pontatlanul kosárlabdáztak, szinte semmi sem sikerült nekik.</p>
      <p>– Az elején a kihagyott ziccerekkel és eladott labdákkal nagy előnyhöz juttattuk a győrieket – értékelt Szarvas Gábor, a szolnokiak edzője. – A harmadik negyedben volt némi esély rá, hogy felzárkózzunk, de rutintalan hibák miatt ezt gyorsan kiengedtük a kezünkből. Mentálisan belefáradtunk a héten a harmadik meccsünkbe, amiből kettőt megnyertünk.</p>
      <p>A szolnokiaknak három győzelem mellett hat vereség a mérlegük, ezzel a tizenegyedik helyen tanyáznak. A folytatás vasárnap a Tiszaújváros otthonában.</p>
      <p><b><a href="https://www.szoljon.hu/sport/helyi-sport/rangadot-nyert-az-olajbanyasz-u23-as-csapata-1989822/">Szolnoki Olajbányász U23</a>–Széchenyi Egyetem Győri KC 51–81</b><br/><b>(11–21, 14–19, 12–18, 14–23)</b><br/><b>SZOLNOK:</b> Frank 12, Pallai 5/3, Csák I. B. 10/6, Rékasi 2, Taiwo 7. <b>Csere:</b> Gilszki 5/3, Komlósi 4, Orbán 3/3, Frikker 2, Nyerges Z. 1, Kókai. <b>Edző:</b> Szarvas Gábor.</p>
      <figure>
        <img src="https://www.szoljon.hu/wp-content/uploads/2019/11/+otf/922w/DSC1417a.jpg"/>
        <figcaption>Frank Áron (abdával) 12 pontja sem segített.<br/>Fotó: Kiss János</figcaption>
      </figure>
    </article>
  </body>
</html>