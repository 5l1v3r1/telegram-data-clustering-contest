<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pomponik.pl/plotki/news-justyna-pochanke-i-adam-pieczynski-razem-na-salonach-rzadki-,nId,3348689"/>
    <meta property="og:site_name" content="Pomponik.pl"/>
    <meta property="article:published_time" content="2019-11-22T09:24:08+00:00"/>
    <meta property="og:title" content="Justyna Pochanke i Adam Pieczyński razem na salonach. Rzadki widok!"/>
    <meta property="og:description" content="Justyna Pochanke (47 l.) ma powody do zadowolenia. Układa jej się zarówno w życiu zawodowym, jak i prywatnym. Dziennikarka od lat jest szczęśliwie zakochana, jej mężem jest kolega z branży, Adam Pieczyński (62 l.). Małżonkowie mają też okazję niejako razem pracować, bowiem oboje związani są ze stacją TVN."/>
  </head>
  <body>
    <article>
      <h1>Justyna Pochanke i Adam Pieczyński razem na salonach. Rzadki widok!</h1>
      <address>
        <time datetime="2019-11-22T09:24:08+00:00">22 Nov 2019, 09:24</time>
      </address>
      <h4>Justyna Pochanke (47 l.) ma powody do zadowolenia. Układa jej się zarówno w życiu zawodowym, jak i prywatnym. Dziennikarka od lat jest szczęśliwie zakochana, jej mężem jest kolega z branży, Adam Pieczyński (62 l.). Małżonkowie mają też okazję niejako razem pracować, bowiem oboje związani są ze stacją TVN.</h4>
      <figure>
        <img src="https://i.iplsc.com/justyna-pochanke-pojawila-sie-na-salonach-z-mezem-u-boku/0009EKA14WAPOBJT-C122-F4.jpg"/>
        <figcaption>Justyna Pochanke pojawiła się na salonach z mężem u boku<cite>/Jarosław Antoniak /MWMedia</cite></figcaption>
      </figure>
      <p>Justyna Pochanke wiele lat temu wyszła za mąż za Wojciecha Ryncarza. Małżonkowie doczekali się córki Zuzanny, jednak po narodzinach dziewczynki rozstali się. Dziennikarka niechętnie publicznie wracała do tamtych wspomnień. Wyjątek zrobiła w wywiadzie dla "Vivy!". </p>
      <p>"Dziś już wiem, że mojemu mężowi potrzebna była żona i dziecko jak najszybciej. Chciał odnaleźć swoją tożsamość jako człowiek i jako mężczyzna. (...) On chciał zostać. Chciał, żebyśmy utrzymywali małżeńską fikcję. Nie zgodziłam się na to. (...) Był niezwykły, tajemniczy. Potem się okazało, że te tajemnice nie muszą być kryształowo czyste" - opowiadała Pochanke. </p>
      <p>Po rozstaniu nabawiła się fobii. "Był etap, gdy mieszkałam tylko z Zuzą i spałam z nożem pod poduszką. To był lęk połączony z odpowiedzialnością: jestem sama, boję się, a obok śpi dziecko, któremu nie będę umiała pomóc, bo jestem jak sparaliżowana" - wyznawała w "Twoim Stylu". </p>
      <p>Problemy przezwyciężyła dzięki obecnemu mężowi, Adamowi Pieczyńskiemu, córce oraz terapii. </p>
      <p>Kim jest ukochany Pochanke? To także dziennikarz. Był m.in. redaktorem naczelnym "Wiadomości" oraz "Informacji" w RTL7. Od 2001 roku swoją karierę związał z TVN24. Został dyrektorem programowym stacji, a cztery lata później obsadzono go na stanowisku prezesa zarządu spółki z ograniczoną odpowiedzialnością TVN-24. Następnie wszedł w skład zarządu spółki akcyjnej. Został dyrektorem departamentu informacji. </p>
      <p>A to nie koniec zawodowych sukcesów Pieczyńskiego. Objął kierownictwo kanału TVN CNBC, a potem kanału TVN24 BIS. Z kolei w 2015 roku został redaktorem naczelnym "Faktów". </p>
      <p>Teraz dziennikarz może dopisać sobie następne osiągnięcie. Został laureatem nagrody specjalnej imienia Andrzeja Woyciechowskiego "Dziennikarz Dekady". Na galę rozdania statuetek wybrał się z małżonką u boku. Ich wspólne salonowe wyjście to prawdziwy rarytas!</p>
      <related>
        <a href="http://www.pomponik.pl/plotki/news-super-express-donosi-matka-pochanke-pogryzla-sasiada,nId,2215913?parametr=embed_linki"/>
      </related>
      <figure>
        <img src="https://i.iplsc.com/justyna-pochanke-i-adam-pieczynski/0009EKA99GKFGYJS-C122-F4.png"/>
        <figcaption>Justyna Pochanke i Adam Pieczyński<cite>/Jarosław Antoniak /MWMedia</cite></figcaption>
      </figure>
      <figure>
        <img src="https://i.iplsc.com/justyna-pochanke-i-adam-pieczynski/0009EKAANRV65AXT-C122-F4.png"/>
        <figcaption>Justyna Pochanke i Adam Pieczyński<cite>/Jarosław Antoniak /MWMedia</cite></figcaption>
      </figure>
    </article>
  </body>
</html>