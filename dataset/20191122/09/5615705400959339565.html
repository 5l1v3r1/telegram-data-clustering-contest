<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mind.ua/news/20204765-braziliya-vp-yatero-znizila-antidempingovi-mita-dlya-ukrayini-na-import-listovogo-prokatu"/>
    <meta property="og:site_name" content="Mind UA"/>
    <meta property="article:published_time" content="2019-11-22T09:30:00+00:00"/>
    <meta property="og:title" content="Бразилія вп’ятеро знизила антидемпінгові мита для України на імпорт листового прокату"/>
    <meta property="og:description" content="Для України мито знижено з $261,79 за тонну до $52,02"/>
  </head>
  <body>
    <article>
      <h1>Бразилія вп’ятеро знизила антидемпінгові мита для України на імпорт листового прокату</h1>
      <h2>Для України мито знижено з $261,79 за тонну до $52,02</h2>
      <address>
        <time datetime="2019-11-22T09:30:00+00:00">22 Nov 2019, 09:30</time>
      </address>
      <p>Зовнішньоторговельна палата Бразилії (CAMEX) продовжила дію антидемпінгових мит терміном ще на п'ять років щодо імпорту плоского прокату з низьковуглецевих і низьколегованих сталей походженням з Південно-Африканської Республіки (ПАР), Південної Кореї, Китаю і України. Про це повідомляє <a href="https://interfax.com.ua/">Інтерфакс-Україна</a> з посиланням на повідомлення палати.</p>
      <p>Зазначається, що відповідну постанову №4434 прийнято 1 жовтня поточного року по відношенню до імпорту плоского прокату з низьковуглецевих і низьколегованих сталей шляхом звичайного або безперервного лиття, товщиною рівною або більшою ніж 4,75 мм і шириною 600 мм, незалежно від довжини (коди 7208.51.00 і 7208.52.00).</p>
      <p>Згідно з документом, мита на даний вид товару продовжені для всіх виробників: для ПАР в розмірі $166,63 / тонна, Китаю – $211,56 / тонна, Південної Кореї – $135,84 / тонна. Для України мито знижено до $52,02 / тонна з $261,79 / тонна.</p>
      <p>Як повідомлялося, Зовнішньоторговельна палата Бразилії 2 жовтня 2013 прийняла рішення про введення антидемпінгового мита терміном на п'ять років щодо імпорту плоского прокату з ПАР, Південної Кореї, Китаю і України – це рішення було опубліковано в офіційному бюлетені 3 жовтня 2013 року. Заява про проведення розслідування надійшло до Міністерства розвитку, промисловості та зовнішньої торгівлі (MDIC) Бразилії 26 грудня 2011 року від компанії USIMINAS. При цьому в заяві говорилося про нанесення збитку виробникам Бразилії імпортом прокату за кодами 7208.51.00 і 7208.52.00 з ПАР, Австралії, Південної Кореї, Китаю, Росії та України.</p>
      <p>10 квітня 2012 року заявника було поінформовано про прийняття скарги до розгляду з повідомленням урядів ПАР, Австралії, Південної Кореї, Китаю, Росії та України. Рішення про порушення розслідування було прийняте 2 травня 2012 року, а опубліковано в офіційному віснику 3 травня 2012 року. Розслідування щодо демпінгових поставок прокату з Австралії і Росії було припинено після того, як було встановлено, що обсяг імпорту з цих країн був незначним.</p>
      <p>Нагадаємо: РФ<a href="https://mind.ua/news/20204717-rf-vvede-mita-na-ocinkovanij-prokat-z-ukrayini-ta-knr-na-5-rokiv"> введе мита</a> на оцинкований прокат з України на 5 років.</p>
      <related>
        <h4>Також читайте</h4>
        <a href="https://mind.ua/news/20204752-ukrayina-pidnyalasya-na-5-pozicij-u-rejtingu-najbazhanishih-pasportiv-svitu"/>
        <a href="https://mind.ua/news/20204717-rf-vvede-mita-na-ocinkovanij-prokat-z-ukrayini-ta-knr-na-5-rokiv"/>
        <a href="https://mind.ua/news/20204702-partneri-ministra-energetiki-ssha-perri-vidobuvatimut-naftu-i-gaz-v-ukrayini-ap"/>
      </related>
    </article>
  </body>
</html>