<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.askanews.it/economia/2019/11/22/a-palazzo-chigi-vertice-di-maggioranza-sul-fondo-salva-stati-top10_20191122_101220/"/>
    <meta property="og:site_name" content="Askanews"/>
    <meta property="article:published_time" content="2019-11-22T09:12:20+00:00"/>
    <meta property="og:title" content="A Palazzo Chigi vertice di maggioranza sul Fondo Salva Stati"/>
    <meta property="og:description" content="Roma, 22 nov. (askanews) – E’ in corso a Palazzo Chigi il vertice di maggioranza con il premier Giuseppe Conte sul tema del fondo Salva Stati dell’Ue. Sono presenti i ministri Luigi Di Maio, Enzo Amendola, Roberto Gualtieri e Federico D’Incà e i parlamentari Stefano Fassina e Luigi Marattin. Il vertice riguarda il Mes, il […]"/>
  </head>
  <body>
    <article>
      <h1>A Palazzo Chigi vertice di maggioranza sul Fondo Salva Stati</h1>
      <h2>Presenti Di Maio, Amendola, Gualtieri, D'Incà</h2>
      <address>
        <time datetime="2019-11-22T09:12:20+00:00">22 Nov 2019, 09:12</time>
      </address>
      <figure>
        <img src="http://www.askanews.it/wp-content/uploads/2019/11/20191122_101214_1B26DD36.jpg"/>
      </figure>
      <p>Roma, 22 nov. (askanews) – E’ in corso a Palazzo Chigi il vertice di maggioranza con il premier Giuseppe Conte sul tema del fondo Salva Stati dell’Ue. Sono presenti i ministri Luigi Di Maio, Enzo Amendola, Roberto Gualtieri e Federico D’Incà e i parlamentari Stefano Fassina e Luigi Marattin.</p>
      <p>Il vertice riguarda il Mes, il Meccanismo europeo di stabilità, il fondo cosiddetto “salva stati” cui possono rivolgersi le economie in crisi dell’eurozona. La riunione è stata espressamente da M5s per fare chiarezza dopo che Salvini aveva accusato il premier di aver dato il via libera a una riforma del Mes che riduce le condizioni di accesso dei paesi in difficoltà e impone una ristrutturazione del debito e dunque risulta penalizzante per l’Italia.</p>
      <p>Il vertice servirà a trovare una linea comune della maggioranza ma è probabile che non sia risolutivo visto che Conte in agenda ha in mattinata anche un incontro con il Commissario europeo agli Affari economici, Pierre Moscovici.</p>
      <p>E stamane Salvini è tornata ad attaccare il premier sullì’argomento. “Non vorrei – ha detto il leader della Lega Ma Uno mattina su Rai 1 – che Conte avesse venduto la nostra sovranità per tenersi la poltrona. Se così fosse sarebbe Alto tradimento e, in pace o in guerra, è un reato punibile con la galera”.</p>
      <p>Siamo davanti, ha aggiunto, “a un trattato europeo che rischia di far saltare i risparmi degli italiani in banca. Un organismo privato a Bruxelles decide quanto tagliare i fondi delle banche per salvare quelle tedesche”, è “follia” Sam</p>
    </article>
  </body>
</html>