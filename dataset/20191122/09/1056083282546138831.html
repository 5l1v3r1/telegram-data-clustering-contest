<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090100149/%D9%BE%D8%B1%D8%B3%D9%BE%D9%88%D9%84%DB%8C%D8%B3-%DA%86%DA%AF%D9%88%D9%86%D9%87-%D9%87%D9%88%D8%A7%D8%AF%D8%A7%D8%B1%D8%A7%D9%86%D8%B4-%D8%B1%D8%A7-%D8%A8%D9%87-%D8%A2%D8%B2%D8%A7%D8%AF%DB%8C-%D9%85%DB%8C-%D8%B1%D8%B3%D8%A7%D9%86%D8%AF"/>
    <meta property="og:site_name" content="ایسنا"/>
    <meta property="article:published_time" content="2019-11-22T09:32:56+00:00"/>
    <meta property="og:title" content="پرسپولیس چگونه هوادارانش را به آزادی می‌رساند؟"/>
    <meta property="og:description" content="در حالی که به دلیل حوادث چند روز گذشته کشور، اینترنت هم‌چنان قطع است، خرید بلیت الکترونیکی دیدار پرسپولیس و نفت مسجد سلیمان برای هواداران شاید سخت از گذشته هم باشد. اما باشگاه پرسپولیس چگونه می‌خواهد تماشاگرانش را برای این بازی به ورزشگاه آزادی بکشاند؟"/>
  </head>
  <body>
    <article>
      <h1>پرسپولیس چگونه هوادارانش را به آزادی می‌رساند؟</h1>
      <address><time datetime="2019-11-22T09:32:56+00:00">22 Nov 2019, 09:32</time> by <a rel="author">مهدی روزخوش</a></address>
      <p>در حالی که به دلیل حوادث چند روز گذشته کشور، اینترنت هم‌چنان قطع است، خرید بلیت الکترونیکی دیدار پرسپولیس و نفت مسجد سلیمان برای هواداران شاید سخت از گذشته هم باشد. اما باشگاه پرسپولیس چگونه می‌خواهد تماشاگرانش را برای این بازی به ورزشگاه آزادی بکشاند؟</p>
      <p>به گزارش ایسنا، عصر امروز (جمعه) از ساعت ۱۶:۱۵ تیم فوتبال پرسپولیس در ورزشگاه آزادی میزبان نفت مسجد سلیمان است از این رو در بعد از آن که مشخص شد این بازی مانند سایر بازی‌های ورزشی لغو نشده است، شرکت توسعه و تجهیز اماکن ورزشی که وظیفه فروش بلیت سرخابی‌های پایتخت را برعهده دارد از روز پنج‌شنبه اقدام به فروش بلیت کرد و هواداران با مراجعه به سایت www.pin90.ir می‌توانند بلیت بازی را تهیه کنند.</p>
      <p>این که در این شرایط شرکت توسعه و تجهیز با همکاری وزارت ارتباطات شرایط لازم را فراهم کرد تا هم‌چنان هواداران پرسپولیس با مراجعه به سایت بلیت بازی را به صورت اینترنتی تهیه کنند نکته قابل تقدیر است اما وقتی در این شرایط خیلی از فوتبال دوستان اطلاعات کافی از نحوه خرید بلیت ندارد آیا بهتر نیست در این شرایط تسهیلات لازم برای هوادارانی که نتوانستند بلیت بازی را تهیه کنند ایجاد شود؟</p>
      <p>صبح امروز (جمعه) باشگاه پرسپولیس اعلام کرد: با هماهنگی‌های انجام شده تا دفقیقه ۷۵ تیم‌شان برابر نفت مسجد سلیمان روند بلیت فروشی الکترونیکی ادامه خواهد داشت. از این رو شاید بهتر بود همانند بازی  تراکتورسازی - استقلال در تبریز که بلیت الکترونیکی در استادیوم یادگار امام نیز به فروش می‌رسید، چند اپراتور در اطراف ورزشگاه آزادی مستقر شوند تا به کسانی که نتوانستند به صورت الکترونیکی بلیت بخرند، کمک کنند تا به طریق هواداران بیش‌تری بتوانند این بازی را از نزدیک تماشا کنند.</p>
      <p>انتهای پیام</p>
    </article>
  </body>
</html>