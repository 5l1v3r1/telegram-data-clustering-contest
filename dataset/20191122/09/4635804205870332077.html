<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.log.com.tr/samsung-galaxy-s11-ortaya-cikti-iste-tasarimi-video/"/>
    <meta property="og:site_name" content="LOG"/>
    <meta property="article:published_time" content="2019-11-22T09:13:31+00:00"/>
    <meta property="og:title" content="Samsung Galaxy S11 ortaya çıktı; işte tasarımı [Video]"/>
    <meta property="og:description" content="2020 Şubat ayı gibi resmi olarak lanse edileceği söylenen Samsung Galaxy S11, tasarımsal olarak erkenden karşımıza çıktı."/>
  </head>
  <body>
    <article>
      <h1>Samsung Galaxy S11 ortaya çıktı; işte tasarımı [Video]</h1>
      <address><time datetime="2019-11-22T09:13:31+00:00">22 Nov 2019, 09:13</time> by <a rel="author">Can TUNÇER</a></address>
      <p>2020 Şubat ayı gibi resmi olarak lanse edileceği söylenen <b>Samsung Galaxy S11, </b>tasarımsal olarak erkenden karşımıza <a href="https://twitter.com/OnLeaks">çıktı</a>.</p>
      <p>Geçtiğimiz gün Samsung Galaxy A71’i karşımıza <b><a href="https://www.log.com.tr/samsung-galaxy-a71-tasarimsal-olarak-karsimizda-video/">çıkaran</a> @OnLeaks</b>, şimdi de merak edilen amiral gemisi<b> Galaxy S11</b>‘i görücüye çıkarttı. Elde edilen resmi CAD dosyaları üstünden tasarımı hazırlanan <b>Samsung Galaxy S11, </b>Galaxy Note 10 gibi ön kamerasını merkeze yerleştirilen delikte taşıyor ve oldukça ince çerçevelerle geliyor. Aşırı olmayan kavisli kenarlarıyla gayet güzel görünen telefon, parmak izi sensörünü ise ultrasonik olarak ekranına entegre ediyor. Modelin arkasında aynı zamanda sol tarafa yerleştirilmiş<b> geniş bir kamera modülü</b> yer alıyor. Burada beşli bir kamera kurulumunun kullanıldığı görülüyor. Aşırı olmasa da bir kamera çıkıntısı bulunan telefon, tahmin edildiği gibi <b>3,5 mm kulaklık girişi taşımıyor</b>. Tasarımsal olarak devrim yapmayan ancak genel olarak güzel görünen telefon, biliyorsunuz ailenin orta modeli konumunda bulunuyor. <b>Samsung Galaxy S11</b> ailesi 6,2 ya da 6,4 inç, 6,7 inç ve 6,9 inç olmak üzere üç farklı boyutta geliyor. Burada <b>Galaxy S11e, Galaxy S11 </b>ve<b> Galaxy S11 Plus</b> isimlerinin kullanılacağı <a href="https://www.91mobiles.com/hub/samsung-galaxy-s11-render-design-exclusive">söyleniyor</a>.</p>
      <slideshow>
        <figure>
          <img src="https://www.log.com.tr/wp-content/uploads/2019/11/samsung-galaxy-s11-ortaya-cikti-iste-tasarimi-video-4.jpg"/>
        </figure>
        <figure>
          <img src="https://www.log.com.tr/wp-content/uploads/2019/11/samsung-galaxy-s11-ortaya-cikti-iste-tasarimi-video-2.jpg"/>
        </figure>
        <figure>
          <img src="https://www.log.com.tr/wp-content/uploads/2019/11/samsung-galaxy-s11-ortaya-cikti-iste-tasarimi-video-1.jpg"/>
        </figure>
      </slideshow>
      <h3>Samsung Galaxy S11 ailesi hakkındaki teknik detaylar ise şöyle</h3>
      <p><b>Samsung Galaxy S11</b> ailesi, kesin olarak <b>120 Hz ekran</b> ile yolda bulunuyor. Bu açıdan çok akıcı bir deneyim getirecek telefonlar, kamera konusunda da beşli kurulumdan anlaşılabileceği üzere çok iddialı durumda. <b><a href="https://www.log.com.tr/yilin-en-iddialisi-xiaomi-mi-cc9-pro-tanitildi-iste-fiyati-ve-tum-ozellikleri/">Xiaomi Mi CC9 Pro</a> / <a href="https://www.log.com.tr/xiaomi-mi-note-10-icin-sirketin-yayimladigi-inceleme-videosu-izle/">Xiaomi Mi Note 10</a></b>‘dan farklı olarak yeni nesil bir <b>108 megapiksel</b> ana kameraya sahip olacak denilen cihazlar, bu kurulum sayesinde <b>ultra geniş açı</b> ile <b>5x optik zoom</b> arasını bir araya getirecek ve arkasında bir <b>3D ToF</b> sensörü de taşıyacak. Modellerin 8K video çekebileceği de gelen bilgiler arasında. Bu arada telefonların pil kapasiteleri için sık sık sızıntılar geliyor. Son bilgilere göre ailede küçükten büyüğe <b>3.730 mAh, 4.300 mAh </b>ve<b> 5.000 mAh</b> pil yer alıyor.</p>
      <related>
        <h4>İLGİNİZİ ÇEKEBİLİR</h4>
        <a href="https://www.log.com.tr/oppo-dan-akilli-telefon-tarafinda-buyuk-gelecek-adimi/"/>
      </related>
    </article>
  </body>
</html>