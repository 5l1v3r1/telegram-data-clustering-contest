<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vg.hu/vallalatok/vallalati-hirek/a-bdpst-group-tulajdonaba-kerult-a-tarcali-andrassy-rezidencia-1885983/"/>
    <meta property="og:site_name" content="Világgazdaság"/>
    <meta property="article:published_time" content="2019-11-22T09:28:00+00:00"/>
    <meta property="og:title" content="A BDPST Group tulajdonába került a tarcali Andrássy Rezidencia"/>
    <meta property="og:description" content="A BDPST a szállodát tulajdonló és üzemeltető Témadesign Kft.-t vásárolta meg."/>
  </head>
  <body>
    <article>
      <h1>A BDPST Group tulajdonába került a tarcali Andrássy Rezidencia</h1>
      <address><time datetime="2019-11-22T09:28:00+00:00">22 Nov 2019, 09:28</time> by <a rel="author">MTI</a></address>
      <p>Új tulajdonosa van a tarcali Andrássy Rezidencia Wine &amp; Spa szállodának, a BDPST Group felújítja a hotelt, 12 új szobát, kültéri medencét és rendezvényhelyszínt is kialakít – közölte a cég pénteke.</p>
      <aside>A BDPST a szállodát tulajdonló és üzemeltető Témadesign Kft.-t vásárolta meg.</aside>
      <p>A Borsod-Abaúj-Zemplén megye egyetlen ötcsillagos szállodájának helyet adó kúria épülete hosszú ideig az Andrássyak tulajdonában állt, szállodaként pedig 2008-ban nyitotta meg először kapuit.</p>
      <p>Közölték: a szállodához tartozó, eddig kihasználatlan borászati épületet több mint 100 ember befogadására alkalmas, modern rendezvényhelyszínné alakítják át, hogy jövedelmezőbbé tegyék a létesítményt, és hosszú távon megőrizzék a munkahelyeket.</p>
      <p>Az új szobák kialakítására és a belső terek felújítására a korábbi tulajdonos által a Kisfaludy Turisztikai Fejlesztési Program keretén belül elnyert, 324,5 millió forint vissza nem térítendő szállodafejlesztési támogatást is felhasználják.</p>
      <aside>Azt is közölték, a BDPST Zrt. árbevétele 2018-ban 215 millió forint volt, míg az alkalmazottak átlagos száma ugyanebben az évben 12.</aside>
    </article>
  </body>
</html>