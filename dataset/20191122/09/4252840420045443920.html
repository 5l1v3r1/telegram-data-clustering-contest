<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.chip.pl/2019/11/bill-gates-zainwestowal-w-przelomowa-technologie/"/>
    <meta property="og:site_name" content="CHIP"/>
    <meta property="article:published_time" content="2019-11-22T09:40:25+00:00"/>
    <meta property="og:title" content="Bill Gates zainwestował w przełomową technologię"/>
    <meta property="og:description" content="Bill Gates zainwestował w firmę Heliogen, która opracowała system pozwalający uzyskać bardzo wysokie temperatury z energii słonecznej. Technologia opracowana przez amerykańską firmę Heliogen, dzięki zastosowaniu SI pozwala za pomocą światła słonecznego wytwarzać ciepło potrzebne w produkcji m.in. stali i cementu. Innowacja może w niedalekiej przyszłości przyczynić się do ograniczenia wykorzystania paliw kopalnych w zastosowaniach przemysłowych, a także umożliwi pozyskiwanie w czysty sposób wodoru do napędzania pojazdów. W firmę zainwestował m.in. założyciel Microsoftu, Bill Gates. Bill Gates znany jest ze swoich działań m.in. na rzeczy ochrony środowiska. Tym razem zainwestował w firmę Heliogen. Technologia stworzona przez firmę Heliogen pozwala za pomocą promieni słonecznych wytworzyć ciepło o temperaturze powyżej tysiąca stopni Celsjusza. Dzięki temu w procesach technologicznych wymagających ekstremalnych temperatur nie będzie trzeba korzystać z energii pozyskiwanej z paliw kopalnych. To ważne, bo obecnie za…"/>
  </head>
  <body>
    <article>
      <h1>Bill Gates zainwestował w przełomową technologię</h1>
      <address><time datetime="2019-11-22T09:40:25+00:00">22 Nov 2019, 09:40</time> by <a rel="author">Jacek Tomczyk</a></address>
      <p>
        <b>Technologia opracowana przez amerykańską firmę Heliogen, dzięki zastosowaniu SI pozwala za pomocą światła słonecznego wytwarzać ciepło potrzebne w produkcji m.in. stali i cementu. Innowacja może w niedalekiej przyszłości przyczynić się do ograniczenia wykorzystania paliw kopalnych w zastosowaniach przemysłowych, a także umożliwi pozyskiwanie w czysty sposób wodoru do napędzania pojazdów. W firmę zainwestował m.in. założyciel Microsoftu, Bill Gates.</b>
      </p>
      <p>Bill Gates znany jest ze swoich działań m.in. na rzeczy ochrony środowiska. Tym razem zainwestował w firmę Heliogen. Technologia stworzona przez firmę <a href="https://heliogen.com/">Heliogen</a> pozwala za pomocą promieni słonecznych wytworzyć ciepło o temperaturze powyżej tysiąca stopni Celsjusza. <b>Dzięki temu w procesach technologicznych wymagających ekstremalnych temperatur nie będzie trzeba korzystać z energii pozyskiwanej z paliw kopalnych.</b> To ważne, bo obecnie za około 20 procent emisji dwutlenku węgla odpowiadają fabryki, które produkują m.in. stal, szkło i cement. Co więcej, jak twierdzą przedstawiciele firmy, wytworzenie ciepła w ten sposób jest zdecydowanie tańsze niż korzystanie z sieci.</p>
      <figure>
        <img src="https://www.chip.pl/uploads/2019/11/EP6uOkdx3eZxHJvFiWHjjaJZy9hCYibC.jpeg"/>
        <figcaption>Technologia przeszła już wstępne testy w amerykańskiej miejscowości Lancaster w Kalifornii (fot. Heliogen)</figcaption>
      </figure>
      <p>Technologia, o której mowa, nie jest nowa i była już wykorzystywana, jednak do tej pory nie udawało się wytworzyć ciepła potrzebnego w produkcji cementu i stali. Co ciekawe, w rozwiązaniu tego problemu pomogła sztuczna inteligencja. Dzięki uczeniu maszynowemu program komputerowy jest w stanie skoncentrować światło odbijane przez lustra w jednym punkcie. Co więcej, w ten sposób można w czysty dla środowiska sposób wytwarzać także wodór, który może być alternatywą dla paliw kopalnych.</p>
      <figure>
        <img src="https://www.chip.pl/uploads/2019/11/vsiMPzh970H8wH0uUDtg9Axk69fp5WR0.jpg"/>
        <figcaption>Sztuczna inteligencja z dużą precyzją synchronizuje tysiące luster aby wytworzyć wysokie temperatury przekraczające tysiąc stopni Celsjusza (fot. Heliogen)</figcaption>
      </figure>
      <p><b>Firma pracuje też nad magazynowaniem energii pozyskiwanej podczas słonecznych dni, aby produkcja mogła działać także kiedy pogoda nie dopisuje.</b> Warto jednak pamiętać, że choć możemy mówić o przełomie, to na realne zastosowania tej technologii przyjdzie nam zapewne jeszcze trochę poczekać. Jednak w dłuższej perspektywie, energia słoneczna zapewne okaże się o wiele tańsza i bardziej użyteczna od paliw kopalnych. W końcu jaki jest sens wykorzystywać ziemskie zasoby, kiedy mamy do dyspozycji największy w Układzie Słonecznym reaktor termojądrowy? | CHIP</p>
      <p>4 +1 +3</p>
    </article>
  </body>
</html>