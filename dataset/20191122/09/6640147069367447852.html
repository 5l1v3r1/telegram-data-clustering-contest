<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/culturapop/harry-potter-e-animali-fantastici-i-migliori-libri-da-regalare/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-22T09:00:00+00:00"/>
    <meta property="og:title" content="Harry Potter e Animali Fantastici: i migliori libri da regalare | Cultura Pop"/>
    <meta property="og:description" content="Harry Potter è da più di vent'anni un'opera che fa sognare, è ancora una fucina di meraviglie da leggere, guardare e da regalare, ottimo in ogni occasione."/>
  </head>
  <body>
    <article>
      <h1>Harry Potter e Animali Fantastici: i migliori libri da regalare | Cultura Pop</h1>
      <address>
        <time datetime="2019-11-22T09:00:00+00:00">22 Nov 2019, 09:00</time>
      </address>
      <p>Le persone non se ne rendono conto ma una delle cose più facili del mondo è fare un regalo a un nerd: ci sono centinaia di cose che desideriamo. A volte però chi ci sta vicino ha bisogno di una spinta nella giusta direzione, specialmente se non è un nerd a sua volta. Questa è la direzione per i fan del <a href="https://www.wizardingworld.com/">Wizarding World</a>, in particolare i fan della carta stampata e dei libri da collezionare.</p>
      <h3>Harry Potter and the Prisoner of Azkaban – special edition</h3>
      <figure>
        <img src="https://www.tomshw.it/images/images/2019/11/harry-potter-64005.768x432.jpg"/>
      </figure>
      <p>Questa meravigliosa edizione inglese pubblicata da Bloomsbury è stata pensata per celebrare il ventesimo anniversario della più famosa saga magica letteraria. Tre anni fa infatti, è uscito il primo dei sette volumi: Harry Potter and the Philosopher’s Stone; l’anno scorso il secondo, Harry Potter and the Chamber of Secrets, e questo è l’anno di Harry Potter and the Prisoner of Azkaban.</p>
      <p>Si tratta di un’edizione in quattro varianti, una per la casa di Grifondoro, una per quella di Serpeverde, una per Corvonero e una per Tassorosso. Ognuna di queste è rifinita coi colori delle specifiche case, e con dei testi e illustrazioni speciali all’interno che parlano dei personaggi celebri della casa di appartenenza.</p>
      <p>È l’edizione originale inglese, una <i>special edition </i>che celebra non solo la saga ma anche l’orgoglio della casa di appartenenza di ognuno, quindi non lasciatevi scoraggiare: non è impossibile da leggere in lingua, soprattutto quando si conosce la saga a memoria, e se metterete le mani su questa edizione, probabilmente è così. Inoltre, questa è un’edizione da collezione, esce solo un volume all’anno ed è meravigliosa anche solo da esporre in libreria e da sfogliare per curiosare fra le illustrazioni e le frasi cult che ci hanno fatti innamorare.</p>
      <ul>
        <li>
          <a href="https://toms.it/cBWy1">Harry Potter and the Prisoner of Azkaban – Gryffindor Edition</a>
        </li>
        <li>
          <a href="https://toms.it/uk6RB">Harry Potter and the Prisoner of Azkaban – Ravenclaw Edition</a>
        </li>
        <li>
          <a href="https://toms.it/Uv3Mh">Harry Potter and the Prisoner of Azkaban – Hufflepuff Edition</a>
        </li>
        <li>
          <a href="https://toms.it/CUq8c">Harry Potter and the Prisoner of Azkaban – Slytherin Edition</a>
        </li>
      </ul>
      <h3>Animali fantastici. Screenplay originale</h3>
      <figure>
        <img src="https://www.tomshw.it/images/images/2019/11/harry-potter-64006.768x432.jpg"/>
      </figure>
      <p>Se siete amanti degli screenplay o se la persona a cui state cercando un regalo non ha problemi con le sceneggiature, e riuscite a godervele con lo stesso piacere di un romanzo, allora nessun problema con i primi due screenplay della saga di Animali Fantastici. Una coppia di libri che coprono, per ora, l’intera saga che dovrebbe essere composta da cinque film, e conseguentemente cinque sceneggiature. Può essere un buon modo per ammazzare il tempo nell’attesa dell’uscita del prossimo film.</p>
      <ul>
        <li>
          <a href="https://toms.it/o1c1s">Animali fantastici. I crimini di Grindelwald</a>
        </li>
        <li>
          <a href="https://toms.it/kaeWx">Animali fantastici e dove trovarli</a>
        </li>
      </ul>
      <h3>La biblioteca di Hogwarts: Gli animali fantastici: dove trovarli, Le fiabe di Beda il Bardo, Il quidditch attraverso i secoli</h3>
      <figure>
        <img src="https://www.tomshw.it/images/images/2019/11/harry-potter-64007.768x432.jpg"/>
      </figure>
      <p>Cofanetto deluxe della Biblioteca di Hogwarts, contenente tre volumi: “Gli Animali Fantastici: Dove Trovarli”, il famoso manuale di Newt Scamander sulle creature magiche, “Il Quidditch Attraverso i Secoli”, una storia esaustiva del gioco e delle sue regole, e “Le Fiabe di Beda il Bardo”, con un’introduzione e le illustrazioni di J.K. Rowling e commenti di Albus Silente.<br/>Questa collezione include l’edizione aggiornata di Gli Animali Fantastici: Dove Trovarli, con una nuova prefazione di J.K. Rowling (firmata col nome di Newt Scamander) e sei nuovi animali!<br/>Si tratta di una deliziosa nuova edizione in cartone resistente impreziosito da una lamina dorata e dettagli lucidi.</p>
      <ul>
        <li>
          <a href="https://toms.it/w5ofh">La biblioteca di Hogwarts: Gli animali fantastici: dove trovarli, Le fiabe di Beda il Bardo, Il quidditch attraverso i secoli</a>
        </li>
      </ul>
      <h3>Harry Potter. Hogwarts. Il libro pop-up Cartonato</h3>
      <figure>
        <img src="https://www.tomshw.it/images/images/2019/11/harry-potter-64008.768x432.jpg"/>
      </figure>
      <p>Potreste essere portati a pensare che i libri pop-up siano solo per bambini, ma sfatiamo questo mito: i nerd li adorano se sono fatti bene. Bene come questo, che ricrea diversi ambienti, fra cui la Scuola di Magia e Stregoneria di Hogwarts, la Foresta Proibita, il Villaggio di Hogsmeade e il Campo di Quidditch.<br/>Onestamente è un capolavoro studiato nei minimi dettagli, ogni pagina contiene decine di mini pop-up con gli elementi più famosi mentre altri flap e finestre nascoste mostrano alcune delle scene e dei momenti chiave della saga. C’è la Mappa del Malandrino, la Ford Anglia volante, il diario di Tom Riddle e molto altro. Bellissimo da collezione e perché no, anche per giocarci!</p>
      <ul>
        <li>
          <a href="https://toms.it/yzPOh">Harry Potter. Hogwarts. Il libro pop-up Cartonato</a>
        </li>
      </ul>
      <h3>La creazione artistica di Animali fantastici, I crimini di Grindelwald</h3>
      <figure>
        <img src="https://www.tomshw.it/images/images/2019/11/harry-potter-64009.768x432.jpg"/>
      </figure>
      <p>Questo libro è un viaggio attraverso i processi creativi, e i dietro le quinte del film Animali Fantastici e dove trovarli. Con un impianto che comprende centinaia di disegni, schizzi, progetti, fondali, illustrazioni e modelli in cartone dei set cinematografici, arricchito da elementi rimovibili, questo volume, realizzato con licenza ufficiale Warner Bros, vi offrirà una visione completa e inedita nel mondo di “Animali fantastici”.</p>
      <ul>
        <li>
          <a href="https://toms.it/Go2dq">La creazione artistica di Animali fantastici, I crimini di Grindelwald</a>
        </li>
      </ul>
      <p>Harry Potter è da più di vent’anni un’opera che fa sognare, con un fandom vivo e in salute che ha atteso un sequel (in questo caso un prequel, ma probabilmente è meglio così) per anni, mantenendo sempre vivo l’amore per la saga.</p>
      <p>Ad oggi, a più di vent’anni da quando Harry ricevetta la sua lettera è ancora una fucina di meraviglie da leggere, guardare, da regalare e da regalarsi, sempre ottimo in qualunque occasione, figuriamoci a Natale!</p>
    </article>
  </body>
</html>