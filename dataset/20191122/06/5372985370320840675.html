<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilgiornaledivicenza.it/territori/thiene/breganze/ricontare-i-voti-il-tar-accoglie-il-ricorso-leghista-1.7792775"/>
    <meta property="og:site_name" content="IL GIORNALE DI VICENZA"/>
    <meta property="article:published_time" content="2019-11-22T06:00:00+00:00"/>
    <meta property="og:title" content="«Ricontare i voti» Il Tar accoglie il ricorso leghista"/>
    <meta property="og:description" content="."/>
  </head>
  <body>
    <article>
      <h1>«Ricontare i voti» <br/>Il Tar accoglie <br/>il ricorso leghista</h1>
      <address>
        <time datetime="2019-11-22T06:00:00+00:00">22 Nov 2019, 06:00</time>
      </address>
      <p><b>BREGANZE. </b>Il Tribunale amministrativo regionale del Veneto ha disposto un nuovo conteggio delle schede elettorali relative alle elezioni comunali a Breganze. La vicenda è nota: la chiamata alle urne del 26 maggio ha riconfermato il sindaco uscente Piera Campana alla guida del paese con uno scarto di cinque voti dal suo sfidante Manuel Xausa. Breganze Attiva ha quindi ottenuto la maggioranza del Consiglio comunale, relegando Rinnovamento per Breganze-Lega Salvini all’opposizione. Per Xausa e i suoi, però, su una quarantina di schede, sotto al nome di Campana, sarebbe stato scritto quello di un assessore molto noto e presente anche in questa giunta, ma esterno, non candidato nella lista. Una modalità di compilazione che, secondo la minoranza, potrebbe rendere la scheda “riconoscibile” e quindi nulla.</p>
    </article>
  </body>
</html>