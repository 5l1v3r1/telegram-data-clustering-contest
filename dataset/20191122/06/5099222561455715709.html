<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hotnews.ro/stiri-international-23506571-rusia-interzice-comercializarea-dispozitivelor-care-nu-sunt-fabricate-companiile-rusesti.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-11-22T06:09:00+00:00"/>
    <meta property="og:title" content="Rusia interzice comercializarea dispozitivelor care nu sunt fabricate de companiile rusești"/>
    <meta property="og:description" content="Parlamentul de la Moscova a adoptat o lege care interzice comercializarea anumitor dispozitive care nu au instalate în prealabil software-ul rusesc, urmând a intra în vigoare"/>
  </head>
  <body>
    <article>
      <h1>Rusia interzice comercializarea dispozitivelor care nu sunt fabricate de companiile rusești</h1>
      <address><time datetime="2019-11-22T06:09:00+00:00">22 Nov 2019, 06:09</time> by <a rel="author">I.B.</a></address>
      <p>
        <b>Parlamentul de la Moscova a adoptat o lege care interzice comercializarea anumitor dispozitive care nu au instalate în prealabil software-ul rusesc, urmând a intra în vigoare începând cu iulie 2020, relatează Mediafax citând site-ul postului BBC.</b>
      </p>
      <p>Legea, votată joi de camera inferioară a Legislativului de la Moscova și care va fi aplicată începând cu iulie 2020, se adresează telefoanelor mobile, computerelor și televizoarelor. Proiectul de lege își propune să promoveze tehnologia rusească și să faciliteze utilizatorilor ruși folosirea gadget-urilor pe care le achiziționează.</p>
      <p>Conform informațiilor transmise de arhitecții acestei legi, aceasta nu interzice vânzarea dispozitivelor provenind din alte state cu software-le lor normale, însă implică instalarea obligatorie și a „alternativei” rusești de software. Autoritățile vor emite o listă oficială incluzând toate dispozitivele ce urmează a intra sub incidența măsurii legislative.</p>
      <p>Actul legislativ a primit critici din partea producătorilor și distribuitorilor din Rusia. Asociația Societăților Comerciale și Producătorilor de echipamente electrice pentru uz casnic și computere (RATEK) a transmis că nu va fi posibilă instalarea software-ului rusesc pe anumite dispozitive, fapt ce va determina plecarea unor companii internaționale de pe piața din Rusia. Alte critici se referă la faptul că această măsură reprezintă o manieră de spionare a utilizatorilor de dispozitive de către autorități.</p>
    </article>
  </body>
</html>