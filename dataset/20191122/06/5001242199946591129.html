<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sinidisi.gr/agries-melisses-violeta-se-rolo-zois-laskari-ston-katiforo-to-twitter-ekane-ti-sygkrisi-video/"/>
    <meta property="og:site_name" content="ΣΥΝΕΙΔΗΣΗ"/>
    <meta property="article:published_time" content="2019-11-22T06:48:44+00:00"/>
    <meta property="og:title" content="«Αγριες Μέλισσες»: Η Βιολέτα σε ρόλο Ζωής Λάσκαρη στον «Κατήφορο» – Το Twitter έκανε τη σύγκριση (VIDEO)"/>
    <meta property="og:description" content="Η Βιολέτα θα αναγκαστεί να περπατήσει γυμνή (με τα εσώρουχα για την ακρίβεια) και ξυπόλητη μπροστά στα μάτια όλων των συγχωριανών της που θα την"/>
  </head>
  <body>
    <article>
      <h1>«Αγριες Μέλισσες»: Η Βιολέτα σε ρόλο Ζωής Λάσκαρη στον «Κατήφορο» – Το Twitter έκανε τη σύγκριση (VIDEO)</h1>
      <address><time datetime="2019-11-22T06:48:44+00:00">22 Nov 2019, 06:48</time> by <a rel="author">ΣΥΝΕΙΔΗΣΗ</a></address>
      <p>
        <i>
          <b>Η πολυσυζητημένη σκηνή του διασυρμού πλησιάζει στις «Άγριες Μέλισσες» και μια πρώτη εικόνα μας δίνει το trailer για το επεισόδιο της Δευτέρας.</b>
        </i>
      </p>
      <p>Η Βιολέτα θα αναγκαστεί να περπατήσει γυμνή (με τα εσώρουχα για την ακρίβεια) και ξυπόλητη μπροστά στα μάτια όλων των συγχωριανών της που θα την γιουχάρουν και θα την εξευτελίσουν. Το σχέδιο εκδίκησης του Κωνσταντή μπήκε σε εφαρμογή από το επεισόδιο της Πέμπτης, όταν ο γιος του Σεβαστού, τυφλωμένος από την ζήλια της πήρε τα ρούχα και την άφησε να κυκλοφορεί με τα εσώρουχα, όπως θα δούμε στο επόμενο επεισόδιο από τις «Άγριες Μέλισσες».</p>
      <p>
        <b>Βίντεο: Το τρέιλερ που δείχνει τον διασυρμό της Βιολέτα <u><a href="https://www.youtube.com/watch?v=92_LYbAQpDA">ΕΔΩ</a></u></b>
      </p>
      <p>Στο επεισόδιο της Πέμπτης είδαμε τον Κωνσταντή να αφήνει την Βιολέτα απαρηγόρητη και χωρίς τα ρούχα της στον στάβλο. Στο τρέιλερ για τη συνέχεια της σειράς «Άγριες Μέλισσες» τη Δευτέρα, παρακολουθούμε τη σκηνή που η Θεοφανία Παπαθωμά περπατά μπροστά από το καφενείο του χωριού.</p>
      <p>
        <b>Το Twitter θυμήθηκε τον «Κατήφορο» στη σκηνή από τις «Άγριες Μέλισσες»</b>
      </p>
      <p>Από την πρώτη στιγμή που έγινε γνωστό το σχέδιο του Κωνσταντή, πολλοί έκαναν τον παραλληλισμό της σκηνής στις «Άγριες Μέλισσες», με την κλασική πλέον ταινία «Ο Κατήφορος». Σε αυτή, ο Νίκος Κούρκουλος παρασέρνει τη Ζωή Λάσκαρη σε ένα δασάκι και αφού την γδύνει της παίρνει τα ρούχα και εξαφανίζεται.</p>
      <p>Η σκηνή με την Ζωή Λάσκαρη να περπατά γυμνή (αυτή όντως γυμνή μόνο με το εσώρουχο) στο δρόμο και μπροστά από τα φώτα του περιπολικού είναι από τις πιο κλασικές του ελληνικού σινεμά.</p>
      <p>
        <b>Δείτε στο 10′.34 την επίμαχη σκηνή <u><a href="https://www.youtube.com/watch?v=Auiw3OxB_oc">ΕΔΩ</a></u></b>
      </p>
      <p>Πηγή: iefimerida.gr</p>
      <related>
        <h4>Σχετικες Δημοσιευσεις</h4>
        <a href="http://sinidisi.gr/athina-onasi-apokalypsi-to-poly-sovaro-provlima-ygeias/"/>
        <a href="http://sinidisi.gr/to-vathy-ntekolte-tis-makrypoylia-afise-afono-ton-oyggarezo-video/"/>
        <a href="http://sinidisi.gr/thlipsi-ton-xafniko-thanato-grafista-fotografoy-panoy-nikolaoy-sta-38-chronia/"/>
        <a href="http://sinidisi.gr/tonia-sotiropoyloy-kostis-maravegias-proini-volta-limani-tis-thessalonikis-deite-foto/"/>
        <a href="http://sinidisi.gr/se-chorio-tis-fokidas-to-pio-asteio-spot-tin-black-friday-video/"/>
        <a href="http://sinidisi.gr/tonia-sotiropoyloy-pleyro-kosti-maravegia-pallas-foto/"/>
      </related>
    </article>
  </body>
</html>