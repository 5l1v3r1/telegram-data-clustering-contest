<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://elektrickevozy.cz/clanky/novy-cybertruck-od-tesly-uz-lze-predobjednat-i-v-cr-zname-ceny"/>
    <meta property="og:site_name" content="ElektrickeVozy.cz"/>
    <meta property="article:published_time" content="2019-11-22T06:58:53+00:00"/>
    <meta property="og:title" content="Nový Cybertruck od Tesly už lze předobjednat i v ČR. Známe ceny"/>
    <meta property="og:description" content="Tesla okamžitě po představení svého prvního pickupu otevřela rezervační systém a začala přijímat první předobjednávky."/>
  </head>
  <body>
    <article>
      <h1>Nový Cybertruck od Tesly už lze předobjednat i v ČR. Známe ceny</h1>
      <address><time datetime="2019-11-22T06:58:53+00:00">22 Nov 2019, 06:58</time> by <a rel="author">Martin Skořepa</a></address>
      <p>
        <b>Tesla okamžitě po představení svého prvního pickupu otevřela rezervační systém a začala přijímat první předobjednávky.</b>
      </p>
      <figure>
        <img src="https://elektrickevozy.cz/wp-content/uploads/2019/11/cybertruck-tesla-cena.jpg"/>
      </figure>
      <p>TIP: <a href="https://elektrickevozy.cz/clanky/tesla-cybertruck-je-prvni-mimozemsky-elektromobil-jezdit-bude-i-na-marsu">Tesla Cybertruck je první mimozemský elektromobil. Jezdit bude i na Marsu</a></p>
      <p>Nový elektromobil Tesla Cybertruck lze předobjednat na <a href="https://www.tesla.com/cs_cz/cybertruck/design#battery">www.tesla.com</a> už i z České republiky, a to s uhrazením vratné zálohy 2 500 korun. Předobjednávku můžete kdykoliv bez důvodu zrušit a peníze vám budou vráceny na účet. Nejspíše i proto je o novou Teslu od první minuty ohromný zájem. Stránky byly v prvních chvílích nějakou dobu nedostupné.</p>
      <p>Cena pickupu <b>začíná na částce 39 900 dolarů</b> (přes 900 tisíc korun bez daně) – s pohonem zadních kol, dojezdem přes 400 km, zrychlením z 0 na 100 km/hod za 6,5 sekundy, či možností táhnout až 3,75 tun. <b>Střední varianta vyjde na 49 900 dolarů</b> (téměř 1,2 milionů korun bez daně) – s pohonem všech kol (2 elektromotory), dojezdem téměř 500 km, zrychlením na stovku za 4,5 sekundy, či možností táhnout až 5 tun. A <b>nejvyšší verze stojí 69 900 dolarů</b> (přes 1,6 milionů korun bez daně) – s pohonem všech kol (3 elektromotory), dojezdem přes 800 km, zrychlením z 0 na 100 km/hod za 2,9 sekund, či možností táhnout až 7 tun.</p>
      <p>K tomu bude potřeba následně ještě případně připočítat volitelnou výbavu, jako je např. plně autonomní řízení (zde již známe částku v korunách, vyjde na 171 000 Kč), takže se dostáváme na částky ne zrovna nízké.</p>
      <p>Dodání začne ke konci roku 2021, v případě nejvyšší varianty až později v roce 2022.</p>
      <h3>SOUVISEJÍCÍ</h3>
      <ol>
        <li>
          <a href="https://elektrickevozy.cz/clanky/cinane-vyrobili-klon-suv-tesly-vyjde-jen-na-zlomek-ceny">Číňané vyrobili klon SUV Tesly. Vyjde jen na zlomek ceny</a>
        </li>
        <li>
          <a href="https://elektrickevozy.cz/clanky/zname-pravdepodobne-parametry-a-cenu-tesly-modelu-y">Známe pravděpodobné parametry a cenu Tesly Modelu Y</a>
        </li>
        <li>
          <a href="https://elektrickevozy.cz/clanky/zname-evropske-ceny-noveho-elektromobilu-nissan-leaf-e">Známe evropské ceny nového elektromobilu Nissan Leaf e+</a>
        </li>
      </ol>
    </article>
  </body>
</html>