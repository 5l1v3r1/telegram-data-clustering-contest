<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/sakaryada-feci-kaza-iki-kiz-kardes-hayatini-kaybetti-215862h.htm"/>
    <meta property="og:site_name" content="OLAY"/>
    <meta property="article:published_time" content="2019-11-22T06:11:41+00:00"/>
    <meta property="og:title" content="Sakarya'da feci kaza: İki kız kardeş hayatını kaybetti"/>
    <meta property="og:description" content="Sakarya'nın Karasu ilçesinde otomobille kamyonetin çarpıştığı kazada iki kız kardeş yaşamını yitirdi, ikisi ağır üç kişi yaralandı."/>
  </head>
  <body>
    <article>
      <h1>Sakarya'da feci kaza: İki kız kardeş hayatını kaybetti</h1>
      <h2>Sakarya'nın Karasu ilçesinde otomobille kamyonetin çarpıştığı kazada iki kız kardeş yaşamını yitirdi, ikisi ağır üç kişi yaralandı.</h2>
      <address>
        <time datetime="2019-11-22T06:11:41+00:00">22 Nov 2019, 06:11</time>
      </address>
      <p>Alınan bilgiye göre, Mevlüt Uçar yönetimindeki 34 LC 0519 plakalı kamyonet, Karasu istikametinde giderken Limandere Kavşağı'nda manevra yapan Yasemin Tekbıyık idaresindeki 59 UG 091 plakalı otomobille çarpıştı.</p>
      <p>Savrulan otomobil kaldırıma çarptı. Olay yerine polis, jandarma ve sağlık ekipleri sevk edildi.</p>
      <p>112 Acil Servis ekipleri, yaptıkları kontrolde otomobil sürücüsü Tekbıyık'ın kızı Kardelen Şahin'in (11) hayatını kaybettiğini belirledi, dört yaralı ise Ferizli Devlet Hastanesi'ne kaldırdı.</p>
      <p>Yaralılardan Tekbıyık'ın diğer kızı Melisa Şahin (7) de kaldırıldığı Ferizli Devlet Hastanesi'nde yapılan müdahaleye rağmen kurtarılamadı. </p>
      <p>Sakarya Üniversitesi Eğitim ve Araştırma Hastanesi'ne sevk edilen Tekbıyık ile otomobilde bulunan Barış Demirelli (20) ve Nail Karpuz'un (16) durumunun ciddiyetini koruduğu öğrenildi.</p>
      <p>Kaza nedeniyle Karasu istikameti trafiğe bir süre kapatılırken cumhuriyet savcısı ve jandarma olay yeri inceleme ekipleri de incelemede bulundu.</p>
    </article>
  </body>
</html>