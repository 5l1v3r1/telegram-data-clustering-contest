<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wallstreetitalia.com/black-friday-manca-una-settimana-otto-italiani-su-dieci-faranno-shopping-su-amazon/"/>
    <meta property="og:site_name" content="Wall Street Italia"/>
    <meta property="article:published_time" content="2019-11-22T06:00:17+00:00"/>
    <meta property="og:title" content="Black Friday: manca una settimana. Otto italiani su dieci faranno shopping su Amazon"/>
    <meta property="og:description" content="Manca una settimana esatta Black Friday, il “venerdì nero” dello shopping, in calendario venerdì 29 novembre, che dà ufficialmente il via allo shopping di Natale. Dove vanno gli italiani a fare shopping? Secondo quanto emerge da una recente survey condotta da Toluna, digital market research, Amazon si conferma il negozio online preferito dagli italiani. Su un campione di 1000 rispondenti, 8 italiani su 10 dichiarano infatti che acquisteranno uno o più prodotti sul marketplace più famoso al mondo. Un trionfo per il colosso americano che supera nettamente non solo i siti e/o app terzi specializzati nella categoria merceologica del prodotto apprezzati dal 17% dei rispondenti, ma anche e soprattutto l’e-shop dei brand che conquistano solo il 4% degli intervistati. Una preferenza assoluta quindi per Amazon dettata dall’ampia scelta di prodotti (22%), dai prezzi competitivi (20%) e dalle offerte e promozioni proposte (18%). Valutata positivamente dai giovanissimi anche la rapidità di consegna (25%). Il colosso americano…"/>
  </head>
  <body>
    <article>
      <h1>Black Friday: manca una settimana. Otto italiani su dieci faranno shopping su Amazon</h1>
      <address><time datetime="2019-11-22T06:00:17+00:00">22 Nov 2019, 06:00</time> by <a rel="author">Mariangela Tessa</a></address>
      <p>Manca una settimana esatta<b> Black Friday,</b> il “venerdì nero” dello shopping, in calendario venerdì 29 novembre, che dà ufficialmente il via allo shopping di Natale. Dove vanno gli italiani a fare shopping?</p>
      <p>Secondo quanto emerge da una recente survey condotta da Toluna, digital market research, <b><a href="https://www.wallstreetitalia.com/trend/amazon/page/4/">Amazon</a> si conferma il negozio online preferito dagli italiani.</b> Su un campione di 1000 rispondenti, 8 italiani su 10 dichiarano infatti che acquisteranno uno o più prodotti sul marketplace più famoso al mondo.</p>
      <p>Un<b> trionfo per il colosso americano</b> che supera nettamente non solo i siti e/o app terzi specializzati nella categoria merceologica del prodotto apprezzati dal 17% dei rispondenti, ma anche e soprattutto l’e-shop dei brand che conquistano solo il 4% degli intervistati.</p>
      <p>Una preferenza assoluta quindi per Amazon dettata dall’<b>ampia scelta di prodotti</b> (22%), dai prezzi competitivi (20%) e dalle offerte e promozioni proposte (18%). Valutata positivamente dai giovanissimi anche la rapidità di consegna (25%).</p>
      <p>Il colosso americano vince la sfida e-commerce per l’a<b>mpia scelta di prodotti (22%), i prezzi competitivi (20%)</b> e le offerte lanciate (18%). Tra gli acquisti dominano gli articoli di elettronica (31%) anche se la vera partita si giocherà sul prezzo (65%).</p>
      <h3>Carrello virtuale più ricco al Sud</h3>
      <p>Gli incredibili sconti e le offerte imperdibili del Black Friday attraggono su Amazon sempre più italiani alla ricerca dell’acquisto migliore: l<b>a metà dei rispondenti che afferma comprerà 1 o 2 prodotti</b>, spesa che aumenta però sino a 5 articoli al Sud.</p>
      <p>Il 45% degli intervistati provenienti dal Mezzogiorno dichiara infatti un carrello virtuale più ricco.  Una maggiore inclinazione alla spesa rafforzata anche dal budget riservato a questo evento commerciale: tra coloro che pianificano acquisti per un valore economico <b>oltre i 200 euro</b> prevalgono infatti gli abitanti dell’Italia meridionale (27%), seguiti da quelli di Nord (23%) e Centro (19%).</p>
      <p><b>Più “spendaccioni” anche gli uomini:</b> 1 su 3 dichiara uno shopping superiore ai 200 euro, mentre il 38% delle donne si pone come tetto massimo 100 euro.</p>
      <h3>Boom di elettronica e approccio mobile-first</h3>
      <p>Investigando le<b> categorie merceologiche più ricercate</b>, gli intervistati collocano al primo posto l’elettronica (31%), seguita dall’abbigliamento (13%) e dagli elettrodomestici (10%).</p>
      <p>Medaglia d’oro confermata anche dai<b> Baby Boomers</b> (35%) e dalle Generazioni Y e X (30%), mentre i giovanissimi puntano su abbigliamento, accessori e sport. Una differenza generazionale non solo nella scelta del prodotto, ma anche nella modalità di acquisto.</p>
      <p>La<b> Generazione Z</b> ribadisce il suo essere nativa digitale, ma soprattutto mobile-first consumer. Il 100% dei rispondenti di età compresi tra i 16 e i 18 anni dichiara infatti che procederà all’acquisto utilizzando lo smartphone, mentre il pc resta il device preferito dalla Generazione X (68%) e dai Baby Boomers (76%).</p>
      <h3>Il prezzo è la variabile più importante</h3>
      <p>Tra gli aspetti che potrebbero influenzare la decisione di acquisto domina indiscusso il prezzo, indicato come fattore discriminante dal 65% degli intervistati, mentre le recensioni (13%) e i costi di consegna (7%) raggiungono rispettivamente il secondo e il terzo posto. Medaglia di bronzo che gli uomini assegnano invece ai tempi di consegna (6%), ritenendoli più incisivi e determinanti del costo della consegna stessa (4%).</p>
      <h3>Amazon Prime, promosso dagli utenti</h3>
      <p>Per essendo un servizio a pagamento, il 50% degli italiani intervistati, tra cui spiccano la Generazione X (53%) e gli uomini (52%), dichiara di avere un abbonamento annuale ad Amazon Prime.</p>
      <p>Il programma, il cui costo è considerato adeguato per quasi 8 iscritti su 10, trova un consenso ancor più decisivo alla domanda “Ti sentiresti di raccomandare Amazon Prime ad un amico/collega/parente?” a cui il 97% dei rispondenti abbonati risponde positivamente.</p>
      <p>Tra i motivi principali che spingerebbero a raccomandare la versione Prime, i giovanissimi e i Millennials premiano la spedizione “Consegna Oggi”, rispettivamente con il 50% e il 35% delle risposte, mentre la Generazione X e gli over 55 apprezzano maggiormente i vantaggi extra come <b>Prime Video,</b> <b>Prime Music, Prime Reading o Amazon Family</b>, assegnando rispettivamente il 35% e il 40% delle preferenze.</p>
      <p>—</p>
    </article>
  </body>
</html>