<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.log.com.tr/redmi-k30-hakkinda-netlesen-cok-sevindiren-ekran-detayi/"/>
    <meta property="og:site_name" content="LOG"/>
    <meta property="article:published_time" content="2019-11-22T06:00:41+00:00"/>
    <meta property="og:title" content="Redmi K30 hakkında netleşen çok sevindiren ekran detayı"/>
    <meta property="og:description" content="Son günlerde sık sık gündeme gelen Redmi K30 için söylentisi yapılan bir ekran detayı netleşmiş durumda. Modelin akıcılığı çok yüksek olacak."/>
  </head>
  <body>
    <article>
      <h1>Redmi K30 hakkında netleşen çok sevindiren ekran detayı</h1>
      <address><time datetime="2019-11-22T06:00:41+00:00">22 Nov 2019, 06:00</time> by <a rel="author">Can TUNÇER</a></address>
      <p>Son günlerde sık sık gündeme gelen <b>Redmi K30</b> için söylentisi yapılan bir ekran detayı netleşmiş durumda. Modelin akıcılığı çok yüksek <a href="http://www.slashleaks.com/l/redmi-k30-live-image-confirm-120hz-ips-display-snapdragon-73x">olacak</a>.</p>
      <p>Redmi’nin ilk 5G destekli telefonu olacak<b> Redmi K30, </b>biliyorsunuz resmi olarak aralık ayında tanıtılacak, 2020’nin başında da raflardaki yerini alacak. İşte bu model, MIUI 11’de bulunduğu ve artık aşağıdaki paylaşımlarla kesinleştiği üzere<b> 120 Hz bir ekran kullanıyor</b>. Bu da modelin menülerinde bile inanılmaz akıcı bir kullanıcı deneyimi sunacağı anlamına geliyor. 90 Hz’den 120 Hz’e çok çabuk geçen sektör, 2020’de yüksek <b>yenileme hızına sahip ekranları standart hale getirecek</b> gibi görünüyor. Bu da elbette oldukça sevindiriyor. Biliyorsunuz Samsung Galaxy S11 ailesi ile 2020 iPhone’larda da<b> 120 Hz OLED / AMOLED ekranların</b> kullanılacağı aktarılıyor. 90 Hz ile 120 Hz arasında “aşırı hissedilen” bir fark bulunmuyor. Ancak 60 Hz’den 90 Hz’e geçtiğimiz zaman inanılmaz bir akıcılı değişimi oluyor. Bu da kullanıcıları kendisine hayran bırakıyor.</p>
      <slideshow>
        <figure>
          <img src="https://www.log.com.tr/wp-content/uploads/2019/11/redmi-k30-netlesen-cok-sevindiren-ekran-detayi-2.jpg"/>
        </figure>
        <figure>
          <img src="https://www.log.com.tr/wp-content/uploads/2019/11/redmi-k30-netlesen-cok-sevindiren-ekran-detayi-1.jpg"/>
        </figure>
        <figure>
          <img src="https://www.log.com.tr/wp-content/uploads/2019/11/redmi-k30-netlesen-cok-sevindiren-ekran-detayi-4.jpg"/>
        </figure>
      </slideshow>
      <h3>Redmi K30 hakkında başka neler biliyoruz?</h3>
      <p>Resmi ön duyuruda da gösterildiği üzere <b>ekrana entegre edilen iki adet ön kameraya</b> sahip telefon, yine MIUI 11 <a href="https://www.xda-developers.com/redmi-k30-120hz-display-side-mounted-fingerprint-sony-imx686/">kodlarında</a> öğrenildiği kadarıyla <b>yana konumlandırılacak bir parmak izi sensörü taşıyor</b>. Bizim de gerçekten çok merak ettiğimiz telefonun, Türkiye’ye geleceği ancak burada başka bir isim altında satılması bekleniyor. Biliyorsunuz Redmi K20 ve K20 Pro modelleri Türkiye’de Xiaomi Mi 9T ve Mi 9T Pro olarak satılıyor.</p>
      <related>
        <h4>İLGİNİZİ ÇEKEBİLİR</h4>
        <a href="https://www.log.com.tr/samsungun-kayitladigi-dikkat-cekici-yeni-telefon-tasarimi/"/>
      </related>
    </article>
  </body>
</html>