<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tvn24.pl/wiadomosci-ze-swiata,2/boliwia-socjalisci-evo-morales-ani-jego-zastepca-nie-beda-kandydowali,987319.html"/>
    <meta property="og:site_name" content="TVN24"/>
    <meta property="article:published_time" content="2019-11-22T06:22:00+00:00"/>
    <meta property="og:title" content="Evo Morales &quot;nie będzie kandydował&quot;"/>
    <meta property="og:description" content="Były prezydent Boliwii Evo Morales i wiceprezydent Alvaro Garcia Linera, którzy w tym miesiącu ustąpili ze stanowisk pod naciskiem opozycji, nie będą kandydowali w przyszłych wyborach prezydenckich..."/>
  </head>
  <body>
    <article>
      <h1>Evo Morales "nie będzie kandydował"</h1>
      <address><time datetime="2019-11-22T06:22:00+00:00">22 Nov 2019, 06:22</time> by <a rel="author">asty//now</a></address>
      <slideshow>
        <figure>
          <img src="https://r-scale-80.dcs.redcdn.pl/scale/o2/tvn/web-content/m/p1/i/de03beffeed9da5f3639a621bcab5dd4/f364ff0f-a372-4228-8e57-d73b84f744ef.jpg?type=1&amp;srcmode=0&amp;srcx=0/1&amp;srcy=1/1&amp;srcw=99/100&amp;srch=81/100&amp;dstw=970&amp;dsth=546&amp;quality=80"/>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/de03beffeed9da5f3639a621bcab5dd4/ea348973-37e8-4768-b3cf-5a1342b00831-480p.mp4" autoplay="" loop=""/>
          <figcaption>Evo Morales ani jego zastępca nie będą kandydowali</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/1f71e393b3809197ed66df836fe833e5/3c334e99-2ff0-476e-86f2-4eaa90222d91-480p.mp4"/>
          <figcaption>Starcia zwolenników Moralesa z policją i wojskiem</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/1f71e393b3809197ed66df836fe833e5/5d6cdcbe-34fb-40ab-8c7d-053f9e0bae89-480p.mp4"/>
          <figcaption>Starcia policji ze zwolennikami Evo Moralesa</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/1f71e393b3809197ed66df836fe833e5/82fdd7fc-3526-42a2-9e88-1f7d668020b3-480p.mp4"/>
          <figcaption>Liderka opozycji obwołała się tymczasowym prezydentem</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/1f71e393b3809197ed66df836fe833e5/907d20b6-f567-45df-82d1-814f4ff4848b-480p.mp4"/>
          <figcaption>Evo Morales przyleciał do Meksyku</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/1f71e393b3809197ed66df836fe833e5/2eebb41d-02b7-4ef9-b630-3a40547a940f-480p.mp4"/>
          <figcaption>Boliwia: Evo Morales otrzymał azyl w Meksyku. Wojsko wesprze...</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/1f71e393b3809197ed66df836fe833e5/42ebeaef-25f0-48a5-a478-672a7cc5f3f3-480p.mp4"/>
          <figcaption>Zamieszki i napady na sklepy w Boliwii</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/1f71e393b3809197ed66df836fe833e5/64c5a960-dc1a-40ca-8d44-a8c7f7118470-480p.mp4"/>
          <figcaption>Prezydent Evo Morales podał się do dymisji</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/1f71e393b3809197ed66df836fe833e5/650aec65-ba5e-45a3-9e41-680589f887c9-480p.mp4"/>
          <figcaption>Prezydent Boliwii Evo Morales podał się do dymisji</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/2d00f43f07911355d4151f13925ff292/9329b56a-943a-454b-a199-184c32064099-480p.mp4"/>
          <figcaption>Antyrządowe protesty w Boliwii</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/2d00f43f07911355d4151f13925ff292/9876c7eb-5d04-4620-b9c9-b6d53294ee93-480p.mp4"/>
          <figcaption>W stolicy Boliwii doszło do starć przeciwników i zwolenników...</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/c3395dd46c34fa7fd8d729d8cf88b7a8/5a4b9b45-8101-4c69-abb1-08e4af454f61-480p.mp4"/>
          <figcaption>Głosy wciąż niepoliczone. Wyszli na ulice, obawiają się...</figcaption>
        </figure>
        <figcaption>Evo Morales ani jego zastępca nie będą kandydowali<cite>Foto: PAP/ EPA/JOSE MENDEZ | Video: PAP/ EPA/JOSE MENDEZ</cite></figcaption>
      </slideshow>
      <h3>Były prezydent Boliwii Evo Morales i wiceprezydent Alvaro Garcia Linera, którzy w tym miesiącu ustąpili ze stanowisk pod naciskiem opozycji, nie będą kandydowali w przyszłych wyborach prezydenckich - oświadczył w czwartek jeden z czołowych działaczy partii socjalistycznej Henry Cabrera. Jak dodał, boliwijscy socjaliści mają innych kandydatów na ten stanowiska.</h3>
      <p>"Ruch na rzecz Socjalizmu ma innego kandydata na prezydenta oraz innego kandydata na wiceprezydenta" - oznajmił wiceprzewodniczący boliwijskiej Izby Deputowanych i członek Ruchu Henry Cabrera w wywiadzie dla mediów boliwijskich.</p>
      <p>Henry Cabrera dodał, że Ruch na rzecz Socjalizmu (MAS) nie będzie uczestniczył w powoływaniu członków nowej komisji wyborczej.</p>
      <h3>Unieważnione wybory w Boliwii</h3>
      <related>
        <a href="https://www.tvn24.pl/wiadomosci-ze-swiata,2/zamieszki-w-boliwii-onz-sytuacja-moze-wymknac-sie-spod-kontroli,986044.html"/>
      </related>
      <p>W środę boliwijski rząd tymczasowy ogłosił anulowanie zakwestionowanych przez opozycję wyborów z 20 października, które Morales uznał za swoje zwycięstwo, i powołał nową komisję wyborczą, zapowiadając nowe wybory.</p>
      <p>Morales, historyczny przywódca boliwijskiej lewicy, był pierwszym prezydentem wywodzącym się z rdzennej indiańskiej ludności kraju i rządził prawie przez 14 lat.</p>
      <p><a href="https://www.tvn24.pl/wiadomosci-ze-swiata,2/evo-morales-oglosil-sie-zwyciezca-wyborow-prezydenckich,980280.html">Ogłoszone przez niego czwarte z kolei zwycięstwo w wyborach prezydenckich</a> skutecznie zakwestionowali jego przeciwnicy, organizując masowe protesty i oskarżając go o poważne oszustwo wyborcze. <a href="https://www.tvn24.pl/wiadomosci-ze-swiata,2/boliwia-prezydent-evo-morales-zrezygnowal-podal-sie-do-dymisji,984365.html">Ustąpił ze stanowiska szefa państwa 10 listopada</a> i <a href="https://www.tvn24.pl/wiadomosci-ze-swiata,2/boliwia-byly-prezydent-evo-morales-przylecial-do-meksyku,984897.html">opuścił Boliwię, udając się do Meksyku na zaproszenie tego kraju</a>.</p>
      <p>Stany Zjednoczone i więcej niż połowa członków Organizacji Państw Amerykańskich uznali konserwatywną senator Jeanine Anez, która ogłosiła się tymczasowym prezydentem Boliwii.</p>
      <p>Podczas ulicznych zamieszek, które zadecydowały o przesileniu politycznym w Boliwii, zginęły co najmniej 23 osoby, ok. 500 zostało rannych, a ponad tysiąc aresztowano.</p>
      <related>
        <h4>Evo Morales obalony</h4>
        <a href="https://www.tvn24.pl/wiadomosci-ze-swiata,2/zamieszki-w-boliwii-onz-sytuacja-moze-wymknac-sie-spod-kontroli,986044.html"/>
        <a href="https://www.tvn24.pl/wiadomosci-ze-swiata,2/gwaltowne-starcia-zwolennikow-moralesa-z-policja-i-wojskiem-zginelo-piec-osob,985871.html"/>
        <a href="https://www.tvn24.pl/wiadomosci-ze-swiata,2/tymczasowa-prezydent-boliwii-uznala-guaido-prezydentem-wenezueli,985559.html"/>
        <a href="https://www.tvn24.pl/wiadomosci-ze-swiata,2/rosja-popiera-tymczasowa-prezydent-boliwii-ale-stawia-warunek,985382.html"/>
        <a href="https://www.tvn24.pl/wiadomosci-ze-swiata,2/tymczasowa-prezydent-chce-uspokoic-kraj-otrzymala-poparcie-usa,985272.html"/>
      </related>
    </article>
  </body>
</html>