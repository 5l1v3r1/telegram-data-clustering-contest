<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lokal.hu/2019-11-bodrogi-gyula-sokan-ma-is-susunek-hivnak/"/>
    <meta property="og:site_name" content="lokál"/>
    <meta property="article:published_time" content="2019-11-22T06:45:21+00:00"/>
    <meta property="og:title" content="Bodrogi Gyula: Sokan ma is Süsünek hívnak"/>
    <meta property="og:description" content="Bodrogi Gyula napjai igen mozgalmasan telnek, ma este az Operettszínházban is színpadra lép. Szerepei mellett már az új Süsüre is készül, a híres egyfejű hangját ugyanis most is ő fogja kölcsönözni. "/>
  </head>
  <body>
    <article>
      <h1>Bodrogi Gyula: Sokan ma is Süsünek hívnak</h1>
      <address><time datetime="2019-11-22T06:45:21+00:00">22 Nov 2019, 06:45</time> by <a rel="author">Kiss Nóra</a></address>
      <figure>
        <img src="https://www.lokal.hu/wp-content/uploads/2019/09/D_KOS20190902005-1280x853.jpg"/>
      </figure>
      <p>
        <b>Bodrogi Gyula napjai igen mozgalmasan telnek, ma este például a Budapesti Operettszínházban lép színpadra. Szerepei mellett már az új Süsüre is készül, mivel a híres egyfejű hangját most is ő fogja kölcsönözni. </b>
      </p>
      <p>Bodrogi Gyula hatvan év után is ugyanolyan lelkesedéssel lép színpadra. – Ugyanolyan izgatottan készülök fel egy prózai, drámaibb vagy éppen egy zenés, táncos darabra. Most az utóbbiban játszom, ugyanis a Budapesti Operettszínház felkért a Bozsik Yvette rendezésében színpadra kerülő János vitéz francia királyának szerepére. A darabnak ma este lesz a bemutatója. Nagyon izgalmas feladat, a színészi játék mellett ugyanis csodálatos zenével és tánccal készülünk – kezdte Bodrogi a Lokálnak. A 85 éves színész hamarosan a képernyőre is visszatér. – Nagyon örültem, amikor Csukás István elmondta: negyven év után újabb Süsüt ír. Nem volt kérdés számomra, hogy ismét az én hangomon szólal meg. Sokan az utcán a mai napig Süsünek hívnak. Bár még nem sok mindent tudok az új részekről, Csukás hetekig elvonulva írt, és még mindig nagy munkában van.</p>
      <p>
        <b>További cikkek:</b>
      </p>
      <ul>
        <li>
          <a href="https://www.lokal.hu/2019-09-susus-belyeget-bocsajt-ki-a-posta/">Süsüs bélyeget bocsájt ki a posta</a>
        </li>
        <li>
          <a href="https://www.lokal.hu/2019-04-bodrogi-gyula-85-eves/">Bodrogi Gyula 85 éves</a>
        </li>
      </ul>
    </article>
  </body>
</html>