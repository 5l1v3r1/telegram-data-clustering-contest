<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilpost.it/2019/11/22/contratto-sanita-medici-infermieri-approvato/"/>
    <meta property="og:site_name" content="Il Post"/>
    <meta property="article:published_time" content="2019-11-22T06:46:39+00:00"/>
    <meta property="og:title" content="Il governo ha approvato il rinnovo del contratto collettivo del personale sanitario"/>
    <meta property="og:description" content="Giovedì sera il Consiglio dei ministri del governo italiano ha approvato il nuovo contratto collettivo del personale del Servizio Sanitario Nazionale per il triennio 2016-2018. Il contratto arriva a dieci anni dall'ultimo rinnovo, che riguardava il biennio 2008-2009, e adeguerà i rapporti lavorativi di circa 130mila"/>
  </head>
  <body>
    <article>
      <h1>Il governo ha approvato il rinnovo del contratto collettivo del personale sanitario</h1>
      <address>
        <time datetime="2019-11-22T06:46:39+00:00">22 Nov 2019, 06:46</time>
      </address>
      <p>Giovedì sera il Consiglio dei ministri del governo italiano <a href="https://www.repubblica.it/politica/2019/11/22/news/cdm_ok_al_nuovo_contratto_nazionale_della_sanita_e_poi_conte_invita_a_cena_i_ministri-241611341/?ref=RHPPLF-BH-I0-C8-P3-S1.8-T1">ha approvato</a> il nuovo contratto collettivo del personale del Servizio Sanitario Nazionale per il triennio 2016-2018. Il contratto arriva a dieci anni dall’ultimo rinnovo, che riguardava il biennio 2008-2009, e adeguerà i rapporti lavorativi di circa 130mila tra medici, veterinari e dirigenti sanitari.</p>
      <p>Come spiegato in una nota del Dipartimento della Funzione pubblica della Presidenza del Consiglio, «il contratto riconosce incrementi retributivi a regime del 3,48%, corrispondenti ad un beneficio medio complessivo di circa 190 Euro/mese, che valorizza anche la quota di retribuzione erogata a livello locale per la remunerazione delle condizioni di lavoro, dei risultati raggiunti e degli incarichi dirigenziali. In tale ambito, è stata operata una rivalutazione degli stipendi tabellari a regime di 125 Euro mese per tredici mensilità a cui si aggiungono gli ulteriori incrementi che hanno interessato la parte accessoria del salario, con una particolare attenzione agli istituti retributivi più direttamente correlati alla erogazione dei servizi (guardie mediche e retribuzione di risultato)».</p>
      <p>Il contratto, che era già stato approvato dal ministero dell’Economia, ora dovrà essere approvato anche dalla Corte dei Conti e dall’Agenzia per la rappresentanza negoziale delle pubbliche amministrazioni, prima di entrare in vigore.</p>
      <figure>
        <iframe data-src="https://twitter.com/robersperanza/status/1197606016789159936?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>