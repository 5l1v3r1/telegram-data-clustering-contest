<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gandul.info/viorica-dancila-castiga-teren-in-fata-lui-klaus-iohannis-care-sunt-noile-cote-la-pariuri-inaintea-turului-2-18604198.html"/>
    <meta property="og:site_name" content="Gândul"/>
    <meta property="article:published_time" content="2019-11-22T06:09:14+00:00"/>
    <meta property="og:title" content="Viorica Dăncilă câştigă teren în faţa lui Klaus Iohannis! Care sunt noile cote la pariuri înaintea turului 2"/>
    <meta property="og:description" content="Mai multe detalii pe gândul.info"/>
  </head>
  <body>
    <article>
      <h1>Viorica Dăncilă câştigă teren în faţa lui Klaus Iohannis! Care sunt noile cote la pariuri înaintea turului 2</h1>
      <h2>Românii îşi aleg duminică preşedintele şi pariorii sunt în vervă. Klaus Iohannis şi Viorica Dăncilă s-au calificat în „finală”, după eşecul lui Dan Barna.</h2>
      <address><time datetime="2019-11-22T06:09:14+00:00">22 Nov 2019, 06:09</time> by <a rel="author" href="https://www.gandul.info/autor/gandul" target="_blank">Gandul</a></address>
      <p>Casele de pariuri vorbesc despre un succes categoric marca Iohannis, dar şi despre o diferenţă majoră, în detrimentul lui Dăncilă, scrie <a href="https://www.digisport.ro/special/viorica-dancila-castiga-teren-in-fata-lui-klaus-iohannis-care-sunt-noile-cote-la-pariuri-inaintea-turului-2-758326?fbclid=IwAR18pARZ_RO5cB50q5TlVpol811cs63_I4HU-Mk5WgUByrlpXYnGJL7kF9Q">digisport</a>.<br/><br/>Chiar dacă analistul Ion Cristoiu preciza, într-un interviu pentru gândul, că diferenţa de voturi va cântări greu asupra psihicului lui Iohannis, deoarece va fi contrabalansată de o prezenţă slabă la vot, preşedintele în exerciţiu va lua sigur un al doilea mandat pe cinci ani.<br/><br/>Iohannis are o cotă de 1,06 pentru a câştiga la un bookmaker ce are în oferă şi pariuri pe politică, însemnând că, de exemplu, cine mizează 100 de lei pe realegerea preşedintelui va câştiga 106 lei.<br/><br/>Dăncilă are însă cotă 8.00, însemnând că, în caz de câştig, pariorul va câştiga de opt ori banii pariaţi.<br/><br/>Iohannis este favorit să obţină victoria lejer, la o diferenţă majoră. Cei care mizează pe Iohannis spun că va obţine 60,5% din voturi şi primesc o cotă de doar 1,35.<br/><br/>În privinţa mobilizării electoratului, cei care pariază pe o prezenţă la vot mai mică de 50,5% primesc o cotă de 1,90, iar cei care cred că se va depăşi acest prag - 1,75.<br/><br/>Bookmakerii îi dau lui Iohannis cote cuprinse între 1,02 şi 1,07, în timp ce Dăncilă are cote care variază între 7,50 şi 10,00.<br/><br/>Reprezentantul liberal era favorit şi înaintea primului tur de scrutin, când a primit din partea caselor de pariuri 1,20 pentru un nou mandat la Cotroceni. Liderul PSD a plecat la drum cu cota 6,00.<br/><br/>La alegerile prezidenţiale din noiembrie 2014, în turul doi au ajuns Victor Ponta şi Klaus Iohannis. Interesant este că atunci reprezentantul PSD era marele favorit - avea o cotă de 1,10, dar a pierdut. Actualul preşedinte primise din partea bookmakerilor cota 5,50.<br/><br/>Acum cinci ani, Klaus Iohannis a obţinut în turul doi 54,43% din voturi, în timp ce rivalul său a primit 45,56%.</p>
      <related>
        <h4>Citeşte şi</h4>
        <a href="https://www.gandul.info/casele-de-pariuri-exit-poll-inainte-de-turul-doi-al-alegerilor-prezidentiale-rezultatul-care-ii-va-umple-de-bani-pe-jucatori-18584203.html?utm_source=Gandul&amp;utm_medium=Click%2BCitesteSi+200&amp;utm_campaign=CitesteSi%2Bgandul"/>
      </related>
    </article>
  </body>
</html>