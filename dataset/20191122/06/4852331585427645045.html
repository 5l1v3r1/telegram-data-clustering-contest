<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webnews.it/2019/11/22/smartwatch-omron-heartguide-misura-la-pressione/"/>
    <meta property="og:site_name" content="Webnews"/>
    <meta property="article:published_time" content="2019-11-22T06:30:00+00:00"/>
    <meta property="og:title" content="Smartwatch: OMRON HeartGuide misura la pressione"/>
    <meta property="og:description" content="OMRON HeartGuide è un innovativo smartwatch che misura la pressione sanguigna sfruttando la tecnologia oscillometrica."/>
  </head>
  <body>
    <article>
      <h1>Smartwatch: OMRON HeartGuide misura la pressione</h1>
      <h2>OMRON HeartGuide è un innovativo smartwatch che misura la pressione sanguigna sfruttando la tecnologia oscillometrica.</h2>
      <address><time datetime="2019-11-22T06:30:00+00:00">22 Nov 2019, 06:30</time> by <a rel="author" href="https://www.webnews.it/author/filippovendrame/" target="_blank">Filippo Vendrame</a></address>
      <p>Il mercato degli <a href="https://www.webnews.it/speciale/smartwatch/">smartwatch</a> è sempre più vario e non stupisce se arrivano dispositivi sempre più particolari ed innovativi, in grado di offrire funzionalità anche utili dal punto di vista della salute. <b>OMRON HeartGuide</b> è un esempio di come un indossabile può essere utilizzato anche per fini sanitari. Trattasi del primo dispositivo indossabile al mondo per la <b>misurazione della pressione sanguigna</b> con tecnologia oscillometrica, realizzato nella comoda forma di un orologio da polso smart.</p>
      <p>Presentato all’ultimo CES di Las Vegas, è adesso acquistabile in Italia a 549 euro. Di base, OMRON HeartGuide offre le tipiche funzionalità di un qualsiasi smartwatch come visualizzazione e-mail, chiamate e notifiche, monitoraggio del sonno e dei livelli di attività, con rilevazione di parametri quali passi, passi aerobici, calorie bruciate e distanze percorse e tanto altro. Tuttavia, utilizza la stessa tecnologia per la rilevazione della pressione sanguigna impiegata dai dottori di tutto il mondo, a differenza degli altri wearable che con la tecnologia a sensori possono fornire solo delle stime.</p>
      <p>È possibile sfruttare al massimo le potenzialità offerte da HeartGuide utilizzandolo in associazione all’app <b>HeartAdvisor</b>, disponibile gratuitamente su App Store e Play Store.</p>
      <p>L’applicazione aiuta gli utenti a comprendere meglio le proprie condizioni di salute e semplifica la visualizzazione e la misurazione della pressione sanguigna, dell’attività fisica, del sonno e del peso. È inoltre possibile utilizzarla per programmare promemoria per la gestione di qualsiasi istruzione terapeutica fornita dal proprio medico. Sincronizzandosi in modalità wireless anche con smartphone o tablet, HeartAdvisor tiene traccia delle letture e delle misurazioni quotidiane, che possono essere condivise in maniera semplice e immediata con il proprio medico, che avrà così ulteriori dettagli e una visione ancora più completa di tutte le misurazioni effettuate nel corso della giornata, senza necessità di organizzare appositamente una visita in studio.</p>
      <p>HeartGuide può contenere fino a 100 letture in memoria e tutti i dati possono essere trasferiti nella nuova app mobile.</p>
      <p>Se vuoi aggiornamenti su <i>Smartwatch</i> inserisci la tua email nel box qui sotto:</p>
      <p>Iscriviti <br/>Si<br/>No<br/>Acconsento al trattamento dei dati per attività di marketing.<br/>Si<br/>No<br/>Acconsento al trattamento dei dati ai fini della comunicazione a terzi per loro attività di marketing.</p>
      <p>Compilando il presente form acconsento a ricevere le informazioni relative ai servizi di cui alla presente pagina ai sensi dell'<a href="https://www.webnews.it/privacy-policy">informativa sulla privacy</a>.</p>
      <p>La tua iscrizione è andata a buon fine. Se vuoi ricevere informazioni personalizzate compila anche i seguenti campi opzionali:</p>
      <p>Anno di nascita<br/>Sesso<br/>Provincia<br/>Professione<br/>Titolo di studio<br/>Telefono <br/>Si<br/>No<br/>Acconsento al trattamento dei dati per attività di marketing.<br/>Si<br/>No<br/>Acconsento al trattamento dei dati ai fini della comunicazione a terzi per loro attività di marketing.<br/>Completa</p>
    </article>
  </body>
</html>