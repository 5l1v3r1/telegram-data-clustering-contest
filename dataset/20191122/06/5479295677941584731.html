<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.larena.it/home/spettacoli/cristian-da-peschiera-a-tale-e-quale-interpretando-renga-1.7793267"/>
    <meta property="og:site_name" content="L'Arena"/>
    <meta property="article:published_time" content="2019-11-22T06:15:00+00:00"/>
    <meta property="og:title" content="Cristian da Peschiera a «Tale e Quale» interpretando Renga"/>
    <meta property="og:description" content="Niente forbici, rasoi e specchi per un giorno. Stasera, il barbiere di Peschiera Cristian Pighi, sarà solamente Francesco Renga. Lo farà nella puntata speciale del programma di RaiUno «Tale e Quale», in prima serata dalle 21,25. La sua più grande pas"/>
  </head>
  <body>
    <article>
      <h1>Cristian da Peschiera <br/>a «Tale e Quale» <br/>interpretando Renga</h1>
      <address><time datetime="2019-11-22T06:15:00+00:00">22 Nov 2019, 06:15</time> by <a rel="author">Nicolò Vincenzi</a></address>
      <p>Niente forbici, rasoi e specchi per un giorno. Stasera, il barbiere di Peschiera <b>Cristian Pigh</b>i, sarà solamente Francesco Renga. Lo farà nella puntata speciale del programma di RaiUno <b>«Tale e Quale»</b>, in prima serata dalle 21,25.</p>
      <p>La sua più grande passione, però, è il canto. Verona e provincia l’ha conosciuto anche quest’estate nel programma <a href="https://www.larena.it/home/spettacoli/talenti-ne-l-arena">I talenti ne l’Arena</a>. Il cantante, infatti, nell’insolito duetto con la figlia Sofia era salito sul palco quasi fino alle battute conclusive del talent. Incantando pubblico e giuria per quell’intesa romantica, ma allo stesso potente, che il duo riusciva a creare.</p>
      <p>Pighi è anche una vecchia conoscenza del mondo musicale amatoriale scaligero. Nel 1999, infatti, a soli 23 anni, aveva vinto il Festival del Garda, mettendo in mostra già allora le sue doti. Prima della diretta di stasera sarà ospite, insieme a tutti gli altri dodici concorrenti, alla <i>Vita in Diretta</i> sempre su RaiUno. </p>
    </article>
  </body>
</html>