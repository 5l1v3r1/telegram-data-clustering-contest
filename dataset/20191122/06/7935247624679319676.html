<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/inegol-belediyesi-ornek-olmaya-devam-ediyor-215866h.htm"/>
    <meta property="og:site_name" content="OLAY"/>
    <meta property="article:published_time" content="2019-11-22T06:49:06+00:00"/>
    <meta property="og:title" content="İnegöl Belediyesi örnek olmaya devam ediyor"/>
    <meta property="og:description" content="Adana Yüreğir Belediyesi, teknolojik yatırımlarıyla dikkat çeken İnegöl Belediyesi’ni ziyaret ederek başta Çözüm Merkezi olmak üzere kurulan sistemler hakkında bilgi aldı."/>
  </head>
  <body>
    <article>
      <h1>İnegöl Belediyesi örnek olmaya devam ediyor</h1>
      <h2>Adana Yüreğir Belediyesi, teknolojik yatırımlarıyla dikkat çeken İnegöl Belediyesi’ni ziyaret ederek başta Çözüm Merkezi olmak üzere kurulan sistemler hakkında bilgi aldı.</h2>
      <address>
        <time datetime="2019-11-22T06:49:06+00:00">22 Nov 2019, 06:49</time>
      </address>
      <p>Hayata geçirdiği teknolojik yeniliklerle dikkat çeken İnegöl Belediyesi, farklı kurumlara örnek olmaya devam ediyor. Bu kapsamda daha önce Türkiye’nin farklı şehirlerinden belediyeleri ağırlayan İnegöl Belediyesi, Adana Yüreğir Belediyesi’nin de radarına girdi.</p>
      <p>
        <b>YERİNDE İNCELEMEK İÇİN İNEGÖL’E GELDİLER</b>
      </p>
      <p>Yüreğir Belediyesi Başkan Yardımcısı Selami Gültekin, Mali Hizmetler Müdürü Ramazan Uyanık ve Bilgi İşlem Müdürü Bedi Murat Karataş, İnegöl Belediyesi’nin bilgi teknolojileri alanında elde etmiş olduğu başarılı hizmetleri yerinde değerlendirmek adına İnegöl’e geldi.</p>
      <p>
        <b>SUNUM YAPILDI</b>
      </p>
      <p>İnegöl’de ilk olarak İnegöl Belediyesi Bilgi İşlem Müdürü Yusuf Baltacı ile bir araya gelen Yüreğir heyetine, burada Yusuf Baltacı tarafından İnegöl Belediyesinin yeni nesil belediyecilik anlayışı ile icra etmiş olduğu şeffaf ve vatandaş odaklı kesin sonuç üreten hizmet ve faaliyetlerinin gerçekleştirilmesini sağlamakta olduğu bilgi teknolojilerine dayalı dijital belediyecilik anlayışı hem teknik manada ve hem de uygulama anlamında gösterimi ve sunumu gerçekleştirildi. Ayrıca heyete İnegöl hakkında bilgiler verildi.</p>
      <p>
        <b>ÇÖZÜM MERKEZİNİ YERİNDE GÖRDÜLER</b>
      </p>
      <p>Yüreğir heyeti, İnegöl ziyareti kapsamında Kent Müzesi ve Mobilya Müzesini de gezme fırsatı buldu. Ardından Mali Hizmetler Müdürlüğü ile görüşüldü. Ziyaret kapsamında İnegöl Belediyesi Çözüm Merkezi de gezilerek incelendi. Yüreğir heyeti, İnegöl Belediyesi ziyareti kapsamında Belediye Başkan Vekili Ahmet Kara’yı da ziyaret etti. Burada da kurumsal anlamda bilgi ve tecrübe paylaşımlarında bulunuldu.</p>
    </article>
  </body>
</html>