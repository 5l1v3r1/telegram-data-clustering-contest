<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://1news.com.ua/ipol/na-donbasi-vykryly-kontrabandu-budivelnoyi-tehniky-do-yevrosoyuzu.html"/>
    <meta property="og:site_name" content="1NEWS"/>
    <meta property="article:published_time" content="2019-11-22T06:20:20+00:00"/>
    <meta property="og:title" content="На Донбасі викрили контрабанду будівельної техніки до Євросоюзу"/>
    <meta property="og:description" content="На Донбасі викрили контрабанду будівельної техніки до Євросоюзу"/>
  </head>
  <body>
    <article>
      <h1>На Донбасі викрили контрабанду будівельної техніки до Євросоюзу</h1>
      <h2>Вказано, що вартість техніки, імпортованої за заниженими цінами, склала понад 300 млн грн</h2>
      <address>
        <time datetime="2019-11-22T06:20:20+00:00">22 Nov 2019, 06:20</time>
      </address>
      <figure>
        <img src="https://1news.com.ua/wp-content/uploads/2019/11/31-11.jpg"/>
      </figure>
      <p>На Донеччині виявили незаконний канал постачання будівельної техніки відомих світових брендів з Європейського союзу.</p>
      <p>Про це повідомляє 1NEWS.</p>
      <p>Слідством встановлено, що упродовж 2016-2019 років посадові особи компанії, зареєстрованої в одній з країн Європейського союзу, поставляли до України одну частину зазначеного товару легально, а іншу – поза митним контролем.</p>
      <p>Вказано, що вартість техніки, імпортованої за заниженими цінами, склала понад 300 млн грн. Внаслідок її подальшої легалізації на внутрішньому ринку з використанням підконтрольних фіктивних фірм, державі завдано збитків у вигляді несплати митних платежів за контрабандний товар у розмірі понад 6 млн грн.</p>
      <p>“19 листопада 2019 року у ході обшуків в офісних приміщеннях та за місцем знаходження так званої “тіньової бухгалтерії” у м. Києві, м. Краматорську, м. Дружківці виявлено та вилучено печатки і штампи підконтрольних злочинцям фірм, комп’ютерну техніку та первинно-господарську документацію”, – зазначили в пресслужбі.</p>
      <p>Повідомляється, що відомості за вказаним фактом внесено до Єдиного реєстру досудових розслідувань за ч. 3 ст.212 (ухилення від сплати податків) та ч.2 ст. 364 (зловживання владою або службовим становищем) КК України.</p>
      <p>Наразі проводяться слідчі дії, направлені на притягнення винних осіб до відповідальності.</p>
      <p>Джерело: <a href="https://www.unn.com.ua/">УНН</a></p>
    </article>
  </body>
</html>