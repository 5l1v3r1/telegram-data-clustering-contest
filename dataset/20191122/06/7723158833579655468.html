<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://newspao.gr/mpagern-panathinaikos-na-charei-kai-o-pitino-ti-ora-paizei-o-panathinaikos/"/>
    <meta property="og:site_name" content="NewsPAO.gr"/>
    <meta property="article:published_time" content="2019-11-22T06:12:53+00:00"/>
    <meta property="og:title" content="Μπάγερν – Παναθηναϊκός: Να χαρεί και ο Πιτίνο – Τι ώρα παίζει ο Παναθηναϊκός"/>
    <meta property="og:description" content="Μπάγερν – Παναθηναϊκός ώρα: Ο Παναθηναϊκός αντιμετωπίζει τη Μπάγερν Μονάχου στη Γερμανία για 10η αγωνιστική της Euroleague."/>
  </head>
  <body>
    <article>
      <h1>Μπάγερν – Παναθηναϊκός: Να χαρεί και ο Πιτίνο – Τι ώρα παίζει ο Παναθηναϊκός</h1>
      <address>
        <time datetime="2019-11-22T06:12:53+00:00">22 Nov 2019, 06:12</time>
      </address>
      <h3>Μπάγερν – Παναθηναϊκός ώρα: Ο <a href="https://paobc.gr/">Παναθηναϊκός</a> αντιμετωπίζει τη Μπάγερν Μονάχου στη Γερμανία για 10η αγωνιστική της Euroleague.</h3>
      <p><a href="https://newspao.gr/mpagern-panathinaikos-na-charei-kai-o-pitino-ti-ora-paizei-o-panathinaikos/">Μπάγερν – Παναθηναϊκός</a> ώρα: Στο τελευταίο παιχνίδι με το Γιώργο Βόβορα στον πάγκο ως πρώτο προπονητή (εκτός απροόπτου), το τριφύλλι θέλει να συνεχίσει με νίκες, πριν την έλευση του Ρικ Πιτίνο.</p>
      <p>Ο Γιώργος Βόβορας δεν αντιμετωπίζει προβλήματα τραυματισμών και όλοι είναι έτοιμοι για ένα ακόμη διπλό. </p>
      <h3>Παπαγιάννης: «Με το καλό να γυρίσει ο Πιτίνο, μεγάλη βοήθεια για την ομάδα»</h3>
      <p>Ο Γιώργος Παπαγιάννης ευχήθηκε για την επιστροφή του Ρικ Πιτίνο και τόνισε πως ο Αμερικανός θα βοηθήσει πολύ τον Παναθηναϊκό.<br/>Αναλυτικά όσα είπε ο Έλληνας σέντερ κατά την αναχώρηση για το Μόναχο, ενόψει του αγώνα με την Μπάγερν (22/11, 21:30):</p>
      <h3>Διαβάζονται περισσότερο τώρα…</h3>
      <p>
        <a href="https://newspao.gr/mpagern-panathinaikos-toso-kosmo-tha-echei-to-trifylli-2/">
          <b>Μπάγερν – Παναθηναϊκός: Τόσο κόσμο θα έχει το τριφύλλι</b>
        </a>
      </p>
      <p>
        <b>
          <a href="https://newspao.gr/quot-chlomos-quot-o-mpek/">«Χλωμός» ο Μπέκ – Το «έγκλημα» με το τριετές</a>
        </b>
      </p>
      <p>
        <b>
          <a href="https://newspao.gr/mpagern-panathinaikos-to-kanali-kai-i-ora-metadosis/">Μπάγερν – Παναθηναϊκός: Το κανάλι και η ώρα μετάδοσης</a>
        </b>
      </p>
      <p>
        <b>
          <a href="https://newspao.gr/pitino-i-pithani-imera-afixis-2/">Πιτίνο: Η πιθανή ημέρα άφιξης</a>
        </b>
      </p>
      <p>Για την ετοιμότητα του Παναθηναϊκού μετά από τη νίκη στο Κάουνας: «Είναι δυο παιχνίδια με δυνατές ομάδες μέσα σε λίγο χρονικό διάστημα. Κάναμε μια σημαντική νίκη με τη Ζαλγκίρις και έχουμε ετοιμαστεί για να είμαστε έτοιμοι αύριο». </p>
      <p>Για το πώς έχουν ετοιμαστεί για τη Μπάγερν: «Έχουμε δει τι κάνουν πολύ καλά στο γήπεδο. Προέρχονται κι αυτοί από μια νίκη επί του Ολυμπιακού και σίγουρα θα δώσουν τον καλύτερό τους εαυτό για να πάρουν μια νίκη μέσα στην έδρα τους». </p>
      <p>Για τα καλά και κακά σημεία των Βαυαρών: «Για τις αδυναμίες δεν μπορούμε να μιλήσουμε τώρα, αλλά θα προσπαθήσουμε να επιτεθούμε στα καλά μας κομμάτια». </p>
      <p>Για την επιστροφή του Ρικ Πιτίνο: «Με το καλό να γυρίσει πίσω ο κόουτς. Σίγουρα ξέρουμε όλοι ότι θα είναι πολύ μεγάλη βοήθεια για την ομάδα και με το καλό να έρθει». </p>
      <h3>PAO ALive: Παναθηναϊκή τρέλα και στο Μόναχο</h3>
      <p>Εντυπωσιακή ήταν η ανταπόκριση των φίλων του Παναθηναϊκού στην εκδήλωση του PAO Alive στο Μόναχο καθώς εξέφρασαν την έμπρακτη στήριξή τους στο εγχείρημα του Δημήτρη Γιαννακόπουλου. </p>
      <p>Πραγματοποιήθηκε το απόγευμα της Πέμπτης στο Μόναχο η παρουσίαση για το PAO Alive στην οποία παρόντες ήταν δύο θρύλοι του Παναθηναϊκού. Ο λόγος για τους Δημήτρη Διαμαντίδη και Φραγκίσκο Αλβέρτη που μίλησαν στον κόσμο που γέμισε ασφυκτικά την αίθουσα του ξενοδοχείου Leonardo Hotel Munich City South και προκάλεσαν συγκίνηση. Π </p>
      <p>Περισσότεροι από 150 ομογενείς φίλοι του τριφυλλιού από τη Γερμανία είχαν την ευκαιρία να δουν από κοντά και να ακούσουν δύο ανθρώπους που έγραψαν ιστορία φορώντας την πράσινη φανέλα και εν συνεχεία να βγάλουν φωτογραφίες και να πάρουν αυτόγραφα από τους παίκτες της ομάδας μπάσκετ που με την είσοδό της στο χώρο γνώρισε την αποθέωση. </p>
    </article>
  </body>
</html>