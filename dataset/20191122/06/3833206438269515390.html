<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/Bylgaria/Cherno-more-tryabva-da-bude-klasificirano-zaradi-dobiva-na-divi-midi-915770"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-22T06:56:00+00:00"/>
    <meta property="og:title" content="Черно море трябва да бъде класифицирано заради добива на диви миди"/>
    <meta property="og:description" content="България и Румъния закъсняват с въвеждането на изискванията в Регламент 853 от 2004 година. Той пред..."/>
  </head>
  <body>
    <article>
      <h1>Черно море трябва да бъде класифицирано заради добива на диви миди</h1>
      <address>
        <time datetime="2019-11-22T06:56:00+00:00">22 Nov 2019, 06:56</time>
      </address>
      <p>България и Румъния закъсняват с въвеждането на изискванията в Регламент 853 от 2004 година. Той предвижда класифициране на Черно море, което трябва да бъде разделено на определени зони. Това съобщи в морското предаване на Радио Варна председателят на Консултативния съвет за Черно море Йордан Господинов и уточни:</p>
      <p>"Класифицирането трябваше да ще извърши още преди около 10 години. Регламентът предвижда всяка зона да има своя клас за добиване на диви двучерупчести. Задължението е на Българската агенция за безопасност на храните."</p>
      <p>Йордан Господинов допълни, че след като бъдат извадени от морето дивите двучерупчести /основно бяла и черна мида/ трябва да бъдат пречистени, защото иначе биха могли да застрашат здравето на хората, които ги консумират.</p>
      <p>В Румъния всяка година се добиват стотици тонове черни миди и се провадат директно в магазина, което е напълно неприемливо. В България има няколко пречиствателни центъра. Въпреки всичко обаче все още нашата страна не разполага с достатъчно оборудвана лаборатория, в която да се направи подробен анализ на мидите.</p>
    </article>
  </body>
</html>