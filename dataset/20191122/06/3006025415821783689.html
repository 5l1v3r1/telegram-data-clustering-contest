<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pathivu.com/2019/11/malcom.html"/>
    <meta property="og:site_name" content="பதிவு! தமிழரின் பூர்வீகம்"/>
    <meta property="article:published_time" content="2019-11-22T06:32:00+00:00"/>
    <meta property="og:title" content="பயங்கரவாதிகளை தண்டியுங்கள்; மல்கம் கோரிக்கை"/>
    <meta property="og:description" content="ஈஸ்டர் தாக்குதலுக்கு காரணமானவர்கள் தண்டிக்கப்பட வேண்டும் என ஜனாதிபதி கோட்டாபய ராஜபக்ஷவிடம் கோரிக்கை விடுக்கப்பட்டுள்ளது. பேராயர் கர்தினா..."/>
  </head>
  <body>
    <article>
      <h1>பயங்கரவாதிகளை தண்டியுங்கள்; மல்கம் கோரிக்கை</h1>
      <address><time datetime="2019-11-22T06:32:00+00:00">22 Nov 2019, 06:32</time> by <a rel="author">யாழவன்</a></address>
      <figure>
        <img src="https://1.bp.blogspot.com/-Yzwq2k1Oum0/XdeAyZMLo9I/AAAAAAAAD9g/tWGbef-nYZox6MMJhxh55NeN7wH-qrOKwCNcBGAsYHQ/s1600/77425162_1433845643447413_6731696053420032000_o-720x480.jpg"/>
      </figure>
      <p>ஈஸ்டர் தாக்குதலுக்கு காரணமானவர்கள் தண்டிக்கப்பட வேண்டும் என ஜனாதிபதி கோட்டாபய ராஜபக்ஷவிடம் கோரிக்கை விடுக்கப்பட்டுள்ளது.</p>
      <p>பேராயர் கர்தினால் மல்கம் ரஞ்ஜித் ஆண்டகைக்கும், ஜனாதிபதி கோட்டாபய ராஜபக்ஷவிற்கும் இடையில் முக்கிய சந்திப்பொன்று இடம்பெற்றிருந்தது.</p>
      <p>நேற்று (21) இந்த சந்திப்பு இடம்பெற்றிருந்ததாக ஜனாதிபதியின் ஊடகப்பிரிவு தெரிவித்துள்ளது.</p>
      <p>இந்தநிலையில் குறித்த சந்திப்பின் போதே பேராயர் கர்தினால் மல்கம் ரஞ்ஜித் ஆண்டகை இவ்வாறு கோரிக்கை விடுத்திருந்ததாக ஜனாதிபதியின் ஊடகப்பிரிவு குறிப்பிட்டுள்ளது.</p>
      <p>ஈஸ்டர் தாக்குதல் சம்பவங்கள் தொடர்பாக நீதியான விசாரணை நடத்தி அதற்கு பொறுப்பானவர்கள் மீது உரிய நடவடிக்கை எடுக்குமாறு பேராயர் இதன்போது வலியுறுத்தியுள்ளார்.</p>
      <p>கடந்த ஏப்ரல் மாதம் 21ஆம் திகதி நாட்டின் பல்வேறு பகுதிகளிலும் மேற்கொள்ளப்பட்ட மிலேச்சத்தனமான தாக்குதலின் போது 250 இற்கும் அதிகமான அப்பாவி பொதுமக்கள் உயிரிழந்திருந்ததுடன், 300 இற்கும் மேற்பட்டவர்கள் காயமடைந்திருந்தனர் என்பது குறிப்பிடத்தக்கது.</p>
    </article>
  </body>
</html>