<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090100062/%D8%AA%D8%B5%D9%88%DB%8C%D8%B1%D8%A8%D8%B1%D8%AF%D8%A7%D8%B1%DB%8C-%D9%85%DB%8C%DA%A9%D8%B1%D9%88%D8%B3%DA%A9%D9%88%D9%BE%DB%8C-%D8%A7%D8%B2-%D8%A7%D8%B9%D9%85%D8%A7%D9%82-%D8%A8%D8%A7%D9%81%D8%AA-%D9%87%D8%A7-%D9%85%D9%85%DA%A9%D9%86-%D8%B4%D8%AF"/>
    <meta property="og:site_name" content="ایسنا"/>
    <meta property="article:published_time" content="2019-11-22T06:10:22+00:00"/>
    <meta property="og:title" content="تصویربرداری میکروسکوپی از اعماق بافت‌ها ممکن شد"/>
    <meta property="og:description" content="&quot;مقطع‌نگاری همدوسی اپتیکی &quot;(OCT) یک روش تصویربرداری است که به بافت‌ها نگاهی در سطح میکرونی می‌اندازد."/>
  </head>
  <body>
    <article>
      <h6 class="kicker">به همت محققان دانشگاه "دوک"</h6>
      <h1>تصویربرداری میکروسکوپی از اعماق بافت‌ها ممکن شد</h1>
      <address><time datetime="2019-11-22T06:10:22+00:00">22 Nov 2019, 06:10</time> by <a rel="author">مسعود جعفرشعار</a></address>
      <p>"مقطع‌نگاری همدوسی اپتیکی "(OCT) یک روش تصویربرداری است که به بافت‌ها نگاهی در سطح میکرونی می‌اندازد.</p>
      <p><b>به گزارش ایسنا و به نقل از مدگجت،</b> این فناوری می‌تواند تصویربرداری‌های مقطعی از ساختار میکروسکوپی بافت‌های زیستی انجام دهد. همچنین دارای رزولوشنی در مقیاس میکرومتر است ولی استفاده از "OCT" در اعماق بدن سخت است.</p>
      <p>حال محققان دانشگاه "دوک"(Duke) موفق به تجهیز یک دستگاه "بورسکوپ"(borescope) سخت به قابلیت تصیربرداری "OCT" شدند.</p>
      <p>"بورسکوپ" یک وسیله‌ نوری متشکل از یک لوله سخت یا انعطاف‌پذیر است که در پزشکی کاربرد دارد.</p>
      <p>دستگاه بورسکوپی که محققان دانشگاه دوک به کار گرفتند، تنها ۴ میلی‌متر قطر دارد و برای ارزیابی وضعیت غضروف در زانو از خوک‌های آزمایشگاهی استفاده شده است.</p>
      <p>"ایوان ژلی" مدیر پروژه اظهار کرد، ما دیدیم که در جراحی "آرتروسکپی" به عکس‌های حاصل از  "مقطع‌نگاری همدوسی اپتیکی" نیازمندیم.</p>
      <p>آرتروسکپی یا درون‌بینی مفصل، روش جراحی محدودی است که بر روی مفاصل اندام‌های حرکتی انجام می‌شود. </p>
      <p>روشی که با حداقل تهاجم، از آندوسکوپ برای رفع آسیب‌های مفصلی استفاده می‌کند.</p>
      <p>وی افرود، ما پلتفرم تصویربرداری ارزان قیمت "OCT" را به نحوی سازگار کردیم که در جراحی "آرتروسکپی" کاربرد داشته باشد.</p>
      <p>دستگاه حاصل با هدایت داده‌های تصویربرداری از بافت به مولفه فیبرنوری که در پشت "بورسکوپ" قرار دارد، کار می‌کند.</p>
      <p>قسمت جلویی دستگاه هم وارد حفره‌های باریک در مفاصل می‌شود.</p>
      <p>موفقیت این دانشمندان به آن‌ها این امکان را داد که از استفاده از دستگاه در اندازه بزرگ خودداری کنند.</p>
      <p>محققان توانستند با این دستگاه، بدون نیاز به برش در بافت‌های هدف، ضخامت غضروف در خوک‌ها را اندازه‌گیری کنند و امیدوارند که استفاده از آن در انسان‌ هم میسر شود.</p>
      <p>"ایوان ژلی" گفت: با ایجاد یک نسخه جدید و قابل حمل و کم هزینه از دستگاه "OCT"، ما نشان دادیم که این روش تصویربرداری دیگر محدود به کاربردهایی در چشم‌پزشکی نخواهد بود و می‌تواند با طیف گسترده‌ای از نیازهای بالینی در پزشکی سازگار شود.</p>
      <p>انتهای پیام</p>
    </article>
  </body>
</html>