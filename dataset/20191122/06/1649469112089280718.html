<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://madeinvilnius.lt/naujienos/gyvenimas/vilniuje-vyksta-1863-1864-metu-sukilimo-vadu-valstybines-laidotuves/"/>
    <meta property="og:site_name" content="Made in vilnius"/>
    <meta property="article:published_time" content="2019-11-22T06:37:57+00:00"/>
    <meta property="og:title" content="Vilniuje vyksta 1863–1864 metų sukilimo vadų valstybinės laidotuvės"/>
    <meta property="og:description" content="Vilniuje penktadienį prasidėjo iškilmingos 1863–1864 metų sukilimo vadų ir dalyvių valstybinės laidotuvės. Lydint Lietuvos ir Lenkijos sargybos kariams, karstai su Lietuvos sukilimo vadų Zigmanto Sierakausko ir Konstantino Kalinausko bei dar 18 sukilėlių palaikais iš Valdovų rūmų pernešti į Vilniaus arkikatedrą baziliką.  Popiet iš Vilniaus katedros procesijoje jie bus vežami į Senųjų Rasų..."/>
  </head>
  <body>
    <article>
      <h1>Vilniuje vyksta 1863–1864 metų sukilimo vadų valstybinės laidotuvės</h1>
      <address><time datetime="2019-11-22T06:37:57+00:00">22 Nov 2019, 06:37</time> by <a rel="author">BNS</a></address>
      <p>Vilniuje penktadienį prasidėjo iškilmingos 1863–1864 metų sukilimo vadų ir dalyvių valstybinės laidotuvės.</p>
      <p>Lydint Lietuvos ir Lenkijos sargybos kariams, karstai su Lietuvos sukilimo vadų Zigmanto Sierakausko ir Konstantino Kalinausko bei dar 18 sukilėlių palaikais iš Valdovų rūmų pernešti į Vilniaus arkikatedrą baziliką.</p>
      <p>Popiet iš Vilniaus katedros procesijoje jie bus vežami į Senųjų Rasų kapines, pakeliui sustojant ties Aušros vartais.</p>
      <p>Atsisveikinimo apeigose Vilniaus katedroje žodį tars Lietuvos ir Lenkijos prezidentai Gitanas Nausėda ir Andrzejus Duda (Andžejus Duda) bei Baltarusijos vicepremjeras Igoris Petrišenka.</p>
      <figure>
        <img src="https://cdn3.hellovilnius.lt/wp-content/uploads/2019/11/18631864-m-sukilimo-vadu-ir-dalyviu-valstybiniu-laidotuves-5dd7868ccaa32.jpg"/>
        <figcaption>Nuotr.: Valdas Kopūstas, BNS</figcaption>
      </figure>
      <p>Renginiuose taip pat dalyvaus Ukrainos vicepremjeras Dmytro Kuleba.</p>
      <p>Ceremoniją gyventojai Katedros aikštėje galės stebėti dideliuose ekranuose, ją taip pat transliuos Lietuvos ir Lenkijos televizijos.</p>
      <p>Lietuvos ir Lenkijos sukilimas prieš Rusijos imperiją vyko 1863-1864 metais. Sukilimo vadams 1864 metais buvo įvykdyta mirties bausmė. Palaidojimai rasti 2017 metais tvarkant Gedimino kalno šlaitus.</p>
      <p>
        <a href="https://madeinvilnius.lt/naujienos/transportas/vilniaus-gatves/eismo-ir-viesojo-transporto-pokyciai-1863-1864-m-sukileliu-perlaidojimo-ceremonijos-metu/">
          <b>Eismo ir viešojo transporto pokyčiai 1863–1864 m. sukilėlių perlaidojimo ceremonijos metu</b>
        </a>
      </p>
      <p>
        <i>Autorius: Vaidotas Beniušis</i>
      </p>
      <p>
        <i>Naujienų agentūros BNS informaciją skelbti, cituoti ar kitaip atgaminti visuomenės informavimo priemonėse bei interneto tinklalapiuose be raštiško UAB „BNS“ sutikimo neleidžiama.</i>
      </p>
      <figure>
        <img src="https://www.madeinvilnius.lt/wp-content/uploads/2017/06/BNS.jpg"/>
      </figure>
      <h3>Įvertink šį straipsnį</h3>
      <p>Suteikiame jums galimybę įvertinti mūsų turinį. Spustelėkite ant žvaigždės, kad įvertintumėte!</p>
      <ul>
        <li/>
        <li/>
        <li/>
        <li/>
        <li/>
      </ul>
      <p>Pateikti įvertinimą</p>
      <p>3 skaitytojai (-ų) įvertino</p>
      <related>
        <h4>Panašūs pranešimai</h4>
        <a href="https://madeinvilnius.lt/naujienos/gyvenimas/lietuvoje-rengiamasi-tobulinti-dronu-naudojimo-taisykles/"/>
        <a href="https://madeinvilnius.lt/naujienos/gyvenimas/kita-savaite-vilniuje-laukiama-ukrainos-prezidento-v-zelenskio/"/>
        <a href="https://madeinvilnius.lt/naujienos/gyvenimas/atsinaujinancios-istorines-rasu-kapines-pasiruosusios-priimti-sukilimo-vadus/"/>
        <a href="https://madeinvilnius.lt/naujienos/gyvenimas/vilniaus-meras-susitiko-su-policijos-generaliniu-komisaru-daugiausiai-demesio-skirta-eismo-saugumo-klausimams/"/>
        <a href="https://madeinvilnius.lt/naujienos/gyvenimas/seimo-rumuose-atsirado-siuolaikiska-poilsio-erdve-darbuotojams/"/>
        <a href="https://madeinvilnius.lt/naujienos/gyvenimas/prodiusere-rasa-miskinyte-dokumentinis-lietuvos-kinas-tampa-vis-zinomesnis-europoje/"/>
      </related>
    </article>
  </body>
</html>