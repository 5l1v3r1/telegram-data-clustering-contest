<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnnturk.com/teknoloji/iphone-12-5g-modem-ile-gelecek"/>
    <meta property="og:site_name" content="CNN Türk"/>
    <meta property="article:published_time" content="2019-11-22T06:53:29+00:00"/>
    <meta property="og:title" content="iPhone 12 5G modem ile gelecek"/>
    <meta property="og:description" content="Apple, 2020 yılında tanıtacağı modeller ile 5G..."/>
  </head>
  <body>
    <article>
      <h1>iPhone 12 5G modem ile gelecek</h1>
      <h2>Apple, 2020 yılında tanıtacağı modeller ile 5G konusunda rakiplerine ayak uyduracak. Söylenene göre; iPhone 12 5G modem ile gelecek.</h2>
      <address><time datetime="2019-11-22T06:53:29+00:00">22 Nov 2019, 06:53</time> by <a rel="author">Ecevit Bıktım</a></address>
      <p>2019 yılında tanıtılan tüm amiral gemisi modellerin nerdeyse tamamının 5G sürümleri duyurulmuştu. <a href="https://www.cnnturk.com/haberleri/apple">Apple</a>, yine yeni teknolojiler için acele etmeyerek, en verimli teknolojiyi geç sunmaya karar vermişti. Bugün ise Apple’ın 5G için fazla beklemeyeceği söylentileri ortaya çıktı.</p>
      <p>Apple’a yakınlığı ile bilinen analist Ming-Chi Kuo bugün ilginç iddialar ile karşımıza çıktı. Ming-Chi Kuo’ya göre; 2020 yılında tanıtılacak olan tüm <a href="https://www.cnnturk.com/haberleri/iphone">iPhone</a> modellerinde <a href="https://www.cnnturk.com/haberleri/5g-modem">5G modem</a> yer alacak. Yeni bir anten tasarımına geçecek olan Apple, bu modemi Qualcomm’dan temin edecek. Intel ile arası açık olan Apple’ın 5G için Qualcomm ile anlaşmasına zaten kesin gözüyle bakılıyordu diyebiliriz.</p>
      <p>Apple, 2020 yılında yine üç farklı model ile karşımıza çıkacak gibi görünüyor. Bu üç modelde de 5G teknolojisine yer verecek olan Apple, bu modellerde mmWave hem de 6 GHz bantlarına destek verecek.</p>
      <p>Tüm dünyada 5G desteki modemi ile satılması beklenen yeni iPhone modelleri Eylül 2020’de tanıtılacak. Apple fiyat politikasını yine 799 <a href="https://www.cnnturk.com/haberleri/dolar">dolar</a>, 999 dolar ve 1099 dolar olarak belirleyecek gibi görünüyor.</p>
      <p> </p>
      <related>
        <h4>ilgili haberler</h4>
        <a href="https://www.cnnturk.com/teknoloji/twittera-yeni-ozellik"/>
        <a href="https://www.cnnturk.com/teknoloji/fortnite-11-20-guncellemesi-ile-gelen-yenilikler"/>
        <a href="https://www.cnnturk.com/teknoloji/samsung-galaxy-note-10-yeni-renklere-kavustu"/>
      </related>
    </article>
  </body>
</html>