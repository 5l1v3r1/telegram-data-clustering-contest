<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.racunalniske-novice.com/novice/dogodki-in-obvestila/prva-avtomobilska-pnevmatika-povezana-z-omrezjem-5g.html?RSSc61d21dcdc0b65326a57ffa920658d27"/>
    <meta property="og:site_name" content="Računalniške novice"/>
    <meta property="article:published_time" content="2019-11-22T06:37:00+00:00"/>
    <meta property="og:title" content="Prva avtomobilska pnevmatika povezana z omrežjem 5G"/>
    <meta property="og:description" content="O mobilnem omrežju 5G je bilo povedanega že veliko, saj je to uporabnikom storitev mobilne telefonije vse bolj dostopno in jim seveda prinaša številne prednosti."/>
  </head>
  <body>
    <article>
      <h1>Prva avtomobilska pnevmatika povezana z omrežjem 5G</h1>
      <address>
        <time datetime="2019-11-22T06:37:00+00:00">22 Nov 2019, 06:37</time>
      </address>
      <slideshow>
        <figure>
          <img src="https://www.racunalniske-novice.com/images/1/H_MAX_1024x768/pirelli-640x353.jpg"/>
        </figure>
        <figure>
          <img src="https://www.racunalniske-novice.com/images/1/H_MAX_1024x768/news_180309953_ar_0_sragpskmmgqa.jpg"/>
        </figure>
        <figure>
          <img src="https://www.racunalniske-novice.com/images/1/H_MAX_1024x768/pirelli-19-1531862585.jpg"/>
        </figure>
        <figcaption>Pnevmatika Pirelli Cyber Tire naj bi pripomogla k precej večji prometni varnosti.</figcaption>
      </slideshow>
      <p>O mobilnem omrežju 5G je bilo povedanega že veliko, saj je to uporabnikom storitev mobilne telefonije vse bolj dostopno in jim seveda prinaša številne prednosti, predvsem v obliki hitrejšega prenosa podatkov. Ker pa je omrežje 5G primerno tudi za povezovanje velika števila naprav, ne preseneča, da se je zanj ogrel tudi italijanski proizvajalec pnevmatik Pirelli. Tu gre za avtomobilske pnevmatike Pirelli Cyber Tire, ki lahko podatke izmenjujejo z ostalimi napravami preko mobilnega omrežja 5G.</p>
      <p>Prve avtomobilske pnevmatike s povezavo z omrežjem 5G je podjetje Pirelli pripravilo v sodelovanju s številnimi podjetji, kot so Ericsson, Audi, italijanski telekomunikacijski operater Tim, Italdesign in KTH. Novost je opremljena z več notranjimi senzorji, ki med vožnjo zbirajo kopico podatkov. Te pa bodo preko omrežja 5G vozniku sporočale stanje na cestišču na način, da bo lahko ta prilagodil svojo vožnjo trenutnim razmeram na cestišču ter s tem posledično povečal varnost.</p>
      <p>S pametno pnevmatiko bo nedvomno mogoče izboljšati varnost in udobje udeležencev v prometu. Ker pa gre tu šele za koncept, trenutno pa še ni znano, kdaj bo ta na voljo v prosti prodajo. Tudi o maloprodajni ceni in dobavljivosti je trenutno še prezgodaj govoriti.</p>
      <figure>
        <iframe src="https://www.youtube.com/embed/CN22QXc0vt0" width="640" height="360" data-service="Youtube" scrolling="no"/>
      </figure>
      <footer>Povezave: <a href="http://www.pirelli.com/global/en-ww/homepage">Pirelli</a></footer>
    </article>
  </body>
</html>