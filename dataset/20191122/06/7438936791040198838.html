<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.parlamentnilisty.cz/politika/politici-volicum/Valachova-CSSD-Velkolepe-odhaleni-Hospodarskych-novin-604249"/>
    <meta property="og:site_name" content="ParlamentniListy.cz"/>
    <meta property="article:published_time" content="2019-11-22T06:28:00+00:00"/>
    <meta property="og:title" content="Valachová (ČSSD): Velkolepé odhalení Hospodářských novin"/>
    <meta property="og:description" content="Komentář na facebookovém profilu k odložení školské reformy"/>
  </head>
  <body>
    <article>
      <h1>Valachová (ČSSD): Velkolepé odhalení Hospodářských novin</h1>
      <address>
        <time datetime="2019-11-22T06:28:00+00:00">22 Nov 2019, 06:28</time>
      </address>
      <p>
        <b>Komentář na facebookovém profilu k odložení školské reformy</b>
      </p>
      <p>Ano, novináři mají pravdu. Je to jasně viditelné ve státních závěrečných účtech, ve kterých se ukazuje, kolik za co stát vlastně opravdu zaplatil. Nikoliv, jak to naplánoval, ale co se skutečně s těmi penězi stalo.</p>
      <p>Tohle jsem pochopila po svém nástupu na ministerstvo v půlce roku 2015. A přesně kvůli tomu jsem na poslední chvíli, už vlastně na odchodu z úřadu, na jaře 2017 prosadila reformu financování regionálního školství (tedy mateřských, základních a středních škol)!</p>
      <p>Prosadila jsem ji v maximální rychlosti a ve velké shodě s ředitelskými asociacemi, školskými odbory, svazem měst a obcí a se sdruženími místních samospráv, podpořily nás zaměstnavatelské svazy i odborné organizace.</p>
      <p>Povedlo se to zhruba za jeden rok!</p>
      <p>Proto vznikl zřejmě dojem, že to byla brnkačka. Ale nebyla. Vůbec!</p>
      <p>A také nemám vůbec radost, že náběh reformy byl o rok odložen. Oceňuji dlouhodobou práci finanční naměstkyně ministerstva školství, kterou jsem jmenovala a kterou považuji za jednu z nejlepších státních zaměstnankyň, jakou jsem za svou dvacetiletou praxi, za jednoho z nejlepších odborníků, se kterým jsem pracovala.</p>
      <p>Prý z MŠMT odchází...</p>
      <p>No na rovinu mě to hrozně děsí, když reforma startuje v plné podobě k 1.1.2020.</p>
      <p>A už vůbec nemám radost, že se neplní program vlády. Jen plnění zákona, který jsem prosadila, totiž ke skutečné změně také nestačí.</p>
      <p>Budu o tom mluvit na sněmovně! Příští týdny ukážou, pro koho je školství priorita a pro koho ne.</p>
      <related>
        <h4>Psali jsme:</h4>
        <a href="https://www.parlamentnilisty.cz/politika/politici-volicum/Valachova-CSSD-Skolstvi-je-treba-daleko-lepe-zaplatit-603139"/>
        <a href="https://www.parlamentnilisty.cz/politika/politici-volicum/Valachova-CSSD-Jsem-v-soku-603030"/>
        <a href="https://www.parlamentnilisty.cz/politika/politici-volicum/Valachova-CSSD-Ustava-predpoklada-ze-zakon-o-celostatnim-referendu-existuje-602241"/>
        <a href="https://www.parlamentnilisty.cz/politika/politici-volicum/Valachova-CSSD-Uz-jsem-musela-vypustit-paru-601993"/>
      </related>
    </article>
  </body>
</html>