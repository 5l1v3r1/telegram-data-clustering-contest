<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/politics/598529/tetatet-n-anastasiadia-kyprianou-gia-to-kataskopeftiko"/>
    <meta property="og:site_name" content="SIGMALIVE"/>
    <meta property="article:published_time" content="2019-11-22T06:50:00+00:00"/>
    <meta property="og:title" content="Τετ-α-τετ Ν. Αναστασιάδη-Α. Κυπριανού για το «κατασκοπευτικό»"/>
    <meta property="og:description" content="Τον λόφο του Προεδρικού ανηφορίζει σήμερα Παρασκευή (22/11) στις 08:30 το πρωί, ο ΓΓ του ΑΚΕΛ Άντρος Κυπριανού, ο οποίος θα έχει συνάντηση με τον Πρόεδρο..."/>
  </head>
  <body>
    <article>
      <h1>Τετ-α-τετ Ν. Αναστασιάδη-Α. Κυπριανού για το «κατασκοπευτικό»</h1>
      <address><time datetime="2019-11-22T06:50:00+00:00">22 Nov 2019, 06:50</time> by <a rel="author">SigmaLive</a></address>
      <p><b>Τον λόφο του Προεδρικού ανηφορίζει σήμερα Παρασκευή (22/11) στις 08:30 το πρωί, ο ΓΓ του ΑΚΕΛ Άντρος Κυπριανού, ο οποίος θα έχει συνάντηση με τον Πρόεδρο της Δημοκρατίας Νίκο Αναστασιάδη, παρουσία του Υπουργού Δικαιοσύνης και του Αρχηγού Αστυνομίας, στον απόηχο του σάλου που προκλήθηκε σε σχέση με το κατασκοπευτικό βαν και τις παρακολουθήσεις.<br/></b> <br/><a href="https://www.sigmalive.com/news/politics/598461/akyprianou-sto-sigmalive-sto-proedriko-pao-gia-na-akouso-kai-na-po">«Στο Προεδρικό πάω για να ακούσω αλλά και για να μιλήσω», ήταν το λακωνικό σχόλιο του Γ.Γ του ΑΚΕΛ Άντρου Κυπριανού στο Sigmalive.<br/></a> <br/>Σκοπός της συνάντησης του Προέδρου της Δημοκρατίας Νίκου Αναστασιάδη με τον ΓΓ του ΑΚΕΛ Άντρο Κυπριανού <a href="https://www.sigmalive.com/news/politics/598495/i-kyvernisi-anamenei-apo-ton-kyprianou-na-katathesei-tyxon-stoixeia-pou-exei">είναι να ακούσει ο Πρόεδρος Αναστασιάδης τον κ. Κυπριανού, να ανταλλάξουν απόψεις σχετικά με το θέμα που αφορά την προστασία προσωπικών δεδομένων, και ο κ. Κυπριανού να καταθέσει τυχόν στοιχεία που έχει, ανέφερε στο ΚΥΠΕ κυβερνητική πηγή.<br/></a> <br/>«Ο λόγος που ο Πρόεδρος της Δημοκρατίας κάλεσε τον ΓΓ του ΑΚΕΛ και θα έχει συνάντηση μαζί του είναι διότι εκείνος και το κόμμα του προέβησαν σε έντονες και συγκεκριμένες καταγγελίες. Για αυτό ο Πρόεδρος ήθελε να τον ακούσει και να ανταλλάξουν απόψεις σχετικά με το όλο θέμα και να καταθέσει ο ΓΓ του ΑΚΕΛ τυχόν στοιχεία που έχει», σημείωσε η ίδια πηγή.<br/> </p>
    </article>
  </body>
</html>