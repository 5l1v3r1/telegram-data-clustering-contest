<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://techno.nv.ua/ukr/innovations/startap-v-ssha-otrimav-temperaturu-v-1000-c-vid-sonyachnogo-svitla-50055040.html"/>
    <meta property="og:site_name" content="НВ"/>
    <meta property="article:published_time" content="2019-11-22T06:05:00+00:00"/>
    <meta property="og:title" content="Прорив в енергетиці? Стартап в США отримав температуру в 1000 C від сонячного світла"/>
    <meta property="og:description" content="Новий стартап Heliogen, підтриманий Біллом Гейтсом, стверджує, що йому вдалося використати сонячну енергію з більшою ефективністю, ніж будь-коли раніше."/>
  </head>
  <body>
    <article>
      <h1>Прорив в енергетиці? Стартап в США отримав температуру в 1000 C від сонячного світла</h1>
      <h2>Новий стартап Heliogen, підтриманий Біллом Гейтсом, стверджує, що йому вдалося використати сонячну енергію з більшою ефективністю, ніж будь-коли раніше.</h2>
      <address><time datetime="2019-11-22T06:05:00+00:00">22 Nov 2019, 06:05</time> by <a rel="author">Антон Ходоренко</a></address>
      <p>Інженерам компанії <a href="https://www.sciencealert.com/ai-plus-sunlight-equals-hotter-solar-ovens-and-no-need-for-fossil-fuels">вдалося згенерувати</a> достатньо тепла з поля дзеркальних панелей, щоб стимулювати виробництво цементу, сталі і скла — процеси, які зазвичай залежать від викопного палива.</p>
      <p>Це додаткове тепло і ефективність стали можливими завдяки штучному інтелекту: комп’ютерному програмному забезпеченню, яке може ідеально розміщувати дзеркала, щоб максимально концентрувати сонячне світло.</p>
      <p>Компанія, яка називається Heliogen, стверджує, що її сфокусовані промені світла здатні створити сонячну піч, температура в якій буде досягати 1000 градусів за Цельсієм, чого раніше не було в комерційних умовах. Це означає, що сонячна енергія може замінити викопне паливо для безлічі промислових робіт, а не тільки для забезпечення електрикою.</p>
      <p>«У світі є обмежені можливості для значного скорочення викидів парникових газів. Ми домоглися великих успіхів в розгортанні чистої енергії в нашій системі електропостачання. Але на електроенергію припадає менше чверті світового попиту на енергію», — говорить Білл Гросс, генеральний директор і засновник Heliogen.</p>
      <p>За його словами, нова технологія являє собою технологічний стрибок у задоволенні інших 75 відсотків потреби в енергії: використання викопного палива для промислових процесів і транспорту.</p>
      <p>Білл Гросс також зазначає, що виробництво цементу, сталі та інших матеріалів за допомогою створеної його компанією запатентованої технології буде дешевше, ніж виробництво традиційними способами.</p>
      <p>На тепло з викопного палива припадає близько 10 відсотків глобальних викидів CO2. Тому система, яку зібрав Heliogen, обіцяє істотно скоротити кількість вуглекислого газу, який ми викидаємо в атмосферу.</p>
      <p>Іншими словами, ми не зможемо відмовитися від викопного палива в короткостроковій перспективі, але технологія штучного інтелекту Heliogen, можливо, просто зробила нас на крок ближче до цього.</p>
      <p>Здатність Heliogen досягати високих температур, необхідних для цих процесів, є багатообіцяючою розробкою в прагненні якось замінити викопне паливо", — говорить Білл Гейтс, колишній глава Microsoft, один з перших інвесторів сонячного стартапу.</p>
      <hr/>
    </article>
  </body>
</html>