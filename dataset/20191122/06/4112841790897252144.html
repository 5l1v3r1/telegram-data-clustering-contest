<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/77603-Sexualne-sceny-v-Game-of-Thrones-boli-pre-Emiliu-Clarke-neprijemne-Jason-Momoa-ju-zakryval-nahu-a-chranil-pred-tlakom-od-HBO"/>
    <meta property="og:site_name" content="REFRESHER"/>
    <meta property="article:published_time" content="2019-11-22T06:55:00+00:00"/>
    <meta property="og:title" content="Sexuálne scény v Game of Thrones boli pre Emiliu Clarke nepríjemné. Jason Momoa ju zakrýval nahú a chránil pred tlakom od HBO"/>
    <meta property="og:description" content="Herečka prezradila, že prvá sezóna bola až príliš."/>
  </head>
  <body>
    <article>
      <h1>Sexuálne scény v Game of Thrones boli pre Emiliu Clarke nepríjemné. Jason Momoa ju zakrýval nahú a chránil pred tlakom od HBO</h1>
      <address><time datetime="2019-11-22T06:55:00+00:00">22 Nov 2019, 06:55</time> by <a rel="author">Dominik Vetrák</a></address>
      <p>
        <b>Herečka prezradila, že prvá sezóna bola až príliš.</b>
      </p>
      <p>Emilia Clarke v novom rozhovore pre <a href="https://armchairexpertpod.com/pods/emilia-clarke">Armchair Expert</a> zverejnila o HBO tak trochu nelichotivé správy. V prvej sérii (ale aj v ďalších) sa vyzliekala dosť často a na scéne sa častokrát objavila kompletne nahá. Práve tieto scény sa zapríčinili aj o to, že niečo podobné vyžadovali producenti/štáb aj pri iných projektoch. Automaticky predpokladali, že jej podobné žiadosti nevadia. </p>
      <p>
        <i>„V súčasnosti si rozmyslím, v akých scénach sa cítim komfortne a čo som ochotná spraviť. Veľakrát som sa na natáčaní hádala v štýle: ’Nie, plachta ostane hore’, na čo odpovedali v štýle: ’Nechceš predsa sklamať svojich fanúšikov, že?’. Vtedy som odpovedala niečo ako Po***te sa.“</i>
      </p>
      <figure>
        <img src="https://i.refresher.sk/public/dominik-v/2019/_november/9a1807aecc0e206f7553ffc215db0222.jpg"/>
      </figure>
      <p>V prvej sérii GoT bolo podľa nej až príliš veľa nahoty. Podvolila sa tomu sčasti preto, lebo bola extrémne neskúsená (pred Game of Thrones sa na pľaci ocitla len dvakrát). <b>Tvorcom teda verila, a keď si scenár vyžiadal jej nahotu, myslela si, že je to naozaj potrebné</b>. Emilia ďalej rozvinula svoje pocity zmätenia a neistoty. Zrazu toho bolo na ňu strašne veľa, ocitala sa nahá s množstvom cudzích ľudí a nevedela, čo má robiť, čo je pre ňu prijateľné a čo vlastne chce. </p>
      <related>
        <a href="https://refresher.sk/68416-George-R-R-Martin-Game-of-Thrones-mi-uskodilo-stazilo-pracu-na-knihach-a-znicilo-anonymny-zivot"/>
      </related>
      <p>V tom všetkom sa nachádza aj <b>Jason Momoa</b>. Herec pre ňu bol veľkou oporou a úplným gentlemanom. Ochraňoval ju v prostredí, v ktorom netušila, že ochranu potrebuje. Bol milý, ohľaduplný a záležalo mu na nej ako na ľudskej osobe. Počas nahých scén okrikoval štáb, aby ju konečne niečím zakryli. Častokrát jej pri sexuálnych scénach hovoril:<i> „Zlatko, toto nie je v poriadku.“</i> Podporoval ju v tom, aby začala odmietať scény, v ktorých by sa necítila dobre.</p>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/73885-Prve-obrazky-zo-7-serie-Game-of-Thrones-pripravuju-postavy-na-velkolepu-vojnu-aka-v-seriali-este-nebola"/>
        <a href="https://refresher.sk/73528-Aky-osud-tvorcovia-Game-of-Thrones-pridelia-postavam-Tormunda-a-Brienne-a-kedy-sa-dockame-osmej-serie"/>
        <a href="https://refresher.sk/73582-Zima-uz-konecne-dorazila-Game-of-Thrones-aj-prostrednictvom-stylovych-plagatov-oznamuje-ze-so-siedmou-seriou-pride-kruty-mraz"/>
        <a href="https://refresher.sk/73625-Ako-velmi-pomohli-CGI-a-specialne-efekty-Game-of-Thrones-v-6-serii-Video-zo-zakulisia-vam-prezradi-aj-to-ako-sa-natacalo-lietanie-na-drakovi"/>
        <a href="https://refresher.sk/71075-19-novych-zaberov-z-Game-of-Thrones-zobrazuje-Horu-s-Houndom-Night-Kinga-ci-rody-Stark-a-Targaryen"/>
        <a href="https://refresher.sk/71134-Hora-z-Game-of-Thrones-drvi-lebky-nepriatelov-a-draci-dych-spaluje-vsetko-navokol"/>
        <a href="https://refresher.sk/43689-Drogon-bude-v-7-serii-velkolepy-Na-prvom-zabere-z-pokracovania-Game-of-Thrones-budi-obrovsky-respekt-a-prinasa-so-sebou-chaos-a-smrt"/>
        <a href="https://refresher.sk/43733-Cely-svet-Game-of-Thrones-sa-spojil-aby-zosadil-z-tronu-Lannisterov-Uzite-si-epicky-trailer-pre-7-seriu-s-drakmi-a-zabermi-na-vojnu-o-vsetko"/>
      </related>
    </article>
  </body>
</html>