<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/business/story-sensex-trading-on-red-sign-share-market-live-updates-of-friday-2862479.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-22T06:39:29+00:00"/>
    <meta property="og:title" content="Share Market: Sensex और Nifty की सतर्क शुरुआत, IT शेयर टूटे"/>
    <meta property="og:description" content="आईटी कंपनियों के शेयरों में गिरावट और मिलेजुले वैश्विक रुख के बीच शुक्रवार को घ रेलू शेयर बाजार सतर्क रुख के साथ खुले। अभी सेंसेक्स 209.02 अंकों की गिरावट के साथ 40,366.15 और निफ्टी 61.45 अंक लुढ़ककर..."/>
  </head>
  <body>
    <article>
      <h1>Share Market: Sensex और Nifty की सतर्क शुरुआत, IT शेयर टूटे</h1>
      <address><time datetime="2019-11-22T06:39:29+00:00">22 Nov 2019, 06:39</time> by <a rel="author">लाइव हिन्दुस्तान टीम,नई दिल्ली</a></address>
      <p>आईटी कंपनियों के शेयरों में गिरावट और मिलेजुले वैश्विक रुख के बीच शुक्रवार को घ रेलू शेयर बाजार सतर्क रुख के साथ खुले। अभी सेंसेक्स 209.02 अंकों की गिरावट के साथ 40,366.15 और निफ्टी 61.45 अंक लुढ़ककर 11,906.95 के स्तर पर कारोबार कर रहा है। </p>
      <p>बीएसई का 30 शेयरों वाला सेंसेक्स बढ़त के साथ हरे निशान पर खुलने के बाद 15.89 अंक यानी 0.04 फीसदी के नुकसान पर कारोबार करता दिखा। वहीं, नेशनल स्टॉक एक्सचेंज का निफ्टी भी शुरुआती कारोबार में 20.45 अंक यानी 0.17 फीसदी के नुकसान के साथ 11,947.95 अंक पर आ गया।</p>
      <p><b>इन कंपनियों के शेयरों में दिखी गिरावट</b><br/>सेंसेक्स की कंपनियों में इन्फोसिस में तीन फीसदी की गिरावट आई। एचसीएल टेक 1.67 फीसदी, टेक महिंद्रा 1.65 फीसदी, टीसीएस 1.52 फीसदी, भारती एयरटेल एक फीसदी तथा बजाज आटो 0.91 फीसदी के नुकसान में कारोबार करते नजर आए।</p>
      <p><b>इन कंपनियों के शेयरों में दिखी तेजी</b><br/>वहीं दूसरी ओर सनफार्मा 3.16 फीसदी, एनटीपीसी 2.69 फीसदी, पावरग्रिड 2.30 फीसदी तथा रिलायंस इंडस्ट्रीज 1.74 फीसदी की बढ़त के साथ कारोबार करते दिखे। </p>
      <p>कारोबारियों ने कहा कि अमेरिका में कार्य वीजा के लिए जरूरतों में बदलाव की खबरों से आईटी शेयरों में गिरावट आई। कल बृहस्पतिवार को शेयर बाजार गिरावट के साथ लाल निशान पर बंद हुआ। सेंसेक्स 76.47 अंकों की गिरावट के साथ 40,575.17 और निफ्टी 30.70 अंक लुढ़ककर 11,968.40 के स्तर पर बंद हुआ।<br/><a href="https://www.livehindustan.com/business/story-sensex-closed-on-red-sign-on-thursday-2861079.html">लाल निशान पर बंद हुआ शेयर बाजार, Sensex में 76 अंकों की गिरावट</a></p>
    </article>
  </body>
</html>