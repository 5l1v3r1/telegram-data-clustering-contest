<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.polsatnews.pl/wiadomosc/2019-11-22/emilewicz-pracujemy-nad-ulga-dla-firm-nagradzajaca-za-wzrost-produkcji/"/>
    <meta property="og:site_name" content="Polsat News"/>
    <meta property="article:published_time" content="2019-11-22T06:10:00+00:00"/>
    <meta property="og:title" content="Emilewicz: pracujemy nad ulgą dla firm nagradzającą za wzrost produkcji"/>
    <meta property="og:description" content="Wspólnie z Ministerstwem Finansów będziemy chcieli przygotować na początku 2020 roku ulgę nagradzającą wzrost produkcji, czyli niższy CIT od dochodu osiągniętego w wyniku wzrostu produkcji - powiedziała szefowa resortu rozwoju Jadwiga Emilewicz."/>
  </head>
  <body>
    <article>
      <h1>Emilewicz: pracujemy nad ulgą dla firm nagradzającą za wzrost produkcji</h1>
      <address>
        <time datetime="2019-11-22T06:10:00+00:00">22 Nov 2019, 06:10</time>
      </address>
      <p>
        <b>Wspólnie z Ministerstwem Finansów będziemy chcieli przygotować na początku 2020 roku ulgę nagradzającą wzrost produkcji, czyli niższy CIT od dochodu osiągniętego w wyniku wzrostu produkcji - powiedziała szefowa resortu rozwoju Jadwiga Emilewicz.</b>
      </p>
      <related>
        <a href="https://www.polsatnews.pl/wiadomosc/2019-10-01/od-dzis-chodzi-w-zycie-obnizka-podatku-pit/"/>
      </related>
      <p>- Ostatnie dane utwierdzają mnie w przekonaniu, że przyszły rok przyniesie dalszy stabilny wzrost polskiej gospodarki. Myślę, że uda nam się utrzymać tempo wzrostu na poziomie ok. 3,7 proc. (zgodnie z założeniami projektu ustawy budżetowej) i, dzięki temu, dalej będziemy w czołówce najszybciej rozwijających się gospodarek w UE - wskazała szefowa MR.</p>
      <p>Przypomniała, że tak jak mówił premier Mateusz Morawiecki podczas expose, Polska chcemy rozwijać się o 2–3 punkty procentowe szybciej niż strefa euro. - Jestem przekonana, że w najbliższych latach utrzymamy to tempo - podkreśliła. Pomóc ma w tym pakiet proinwestycyjny przygotowywany przez MR i zapowiadany przez premiera Morawieckiego.</p>
      <p>
        <a href="https://www.polsatnews.pl/wiadomosc/2019-11-19/premier-deklaruje-wprowadzimy-tzw-estonski-cit/?ref=wyszukiwarka">PRZECZYTAJ: Premier deklaruje: wprowadzimy tzw. estoński CIT</a>
      </p>
      <p>
        <b>"Skok w rok"</b>
      </p>
      <p>Resort chce dostarczyć takie rozwiązania prawne, które będą premiować przedsiębiorców za wzrost i rozwój. - Chodzi o ulgę prowzrostową - nagradzającą wzrost produkcji - czyli niższy CIT od dochodu osiągniętego w wyniku wzrostu produkcji - wskazała. Dodała, że takie rozwiązanie obowiązuje w krajach nazywanych Azjatyckimi Tygrysami – Singapurze, Malezji czy Korei Południowej.</p>
      <p>- Nazywam to rozwiązanie: za skok w rok dostajesz premię. Nagradzamy firmę za to, że zarobiła więcej, oczekujemy na dalsze inwestycje i mamy nadzieję na dalszy wzrost. Takie rozwiązania prawne, wspólnie z Ministerstwem Finansów, będziemy chcieli przygotować jeszcze na początku przyszłego roku - zapowiedziała minister Emilewicz.</p>
      <p>
        <a href="https://www.polsatnews.pl/wideo/jak-po-20-latach-klamstwa-tuszowania-i-manipulacji-mozna-mowic-o-oczyszczeniu-kosciola_6760134/">WIDEO - "Jak po 20 latach kłamstwa, tuszowania i manipulacji można mówić o oczyszczeniu Kościoła?"</a>
      </p>
      <figure>
        <img src="https://r.dcs.redcdn.pl/http/o2/redefine/cp/2c/2cjp86okhqi5refsdkvyic1gwjma3e3n.jpg"/>
      </figure>
    </article>
  </body>
</html>