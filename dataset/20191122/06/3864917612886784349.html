<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-polytics/2823216-dubilet-zaavlae-pro-zmensenna-kilkosti-paperovih-dokumentiv-v-uradi.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-22T06:53:00+00:00"/>
    <meta property="og:title" content="Дубілет заявляє про зменшення кількості паперових документів в уряді"/>
    <meta property="og:description" content="Кількість документів, які міністерства та інші центральні органи надсилають одне одному у паперовій формі, вже значно зменшилася, але повністю перейти на електронний документообіг ще не вдалося."/>
  </head>
  <body>
    <article>
      <h1>Дубілет заявляє про зменшення кількості паперових документів в уряді</h1>
      <h2>Кількість документів, які міністерства та інші центральні органи надсилають одне одному у паперовій формі, вже значно зменшилася, але повністю перейти на електронний документообіг ще не вдалося.</h2>
      <address>
        <time datetime="2019-11-22T06:53:00+00:00">22 Nov 2019, 06:53</time>
      </address>
      <p>Про це міністр Кабінету міністрів Дмитро Дубілет написав на своїй сторінці у <a href="https://www.facebook.com/dubilet">Facebook.</a></p>
      <p>"Як бачите, коли ти щось забороняєш, це не означає, що воно зникає автоматично. З другого жовтня ми почали адресно спілкуватися з усіма, хто продовжував слати папір. Раз на засіданні Кабміну я навіть показував антирейтинг. Втім, перевести в електронну форму документообіг — це набагато легше, ніж документообіг всередині органів. Тут теж кипить робота”, - зазначив <a href="https://www.ukrinform.ua/tag-dubilet">Дубілет</a>.</p>
      <blockquote>
        <b>Читайте також: </b>
        <a href="https://www.ukrinform.ua/rubric-economy/2822814-krutezna-stuka-dubilet-anonsuvav-zapusk-edovirenostej.html">"Крутезна штука": Дубілет анонсував запуск е-довіреностей</a>
      </blockquote>
      <p>Він нагадав про те, що з 1 жовтня уряд заборонив надсилати документи не в електронній формі (за винятком випадків, коли це передбачено законом).</p>
      <p>Міністр також оприлюднив графік, на якому видно динаміку зменшення кількості документів, які органи влади надіслали одне одному в паперовій формі. Згідно з ним, якщо у період з 11 по 13 вересня їх було близько 5 тисяч, то з 11 по 15 листопада - вже кілька сотень.</p>
    </article>
  </body>
</html>