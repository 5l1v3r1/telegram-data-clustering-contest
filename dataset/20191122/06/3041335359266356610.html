<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tanea.gr/2019/11/22/greece/astynomika/epanastatiki-aytoamyna-ti-isxyrizetai-me-anartisi-tou-o-46xronos-katazitoumenos/"/>
    <meta property="og:site_name" content="ΤΑ ΝΕΑ"/>
    <meta property="article:published_time" content="2019-11-22T06:18:05+00:00"/>
    <meta property="og:title" content="Επαναστατική Αυτοάμυνα : Τι ισχυρίζεται με ανάρτηση του ο 46χρονος καταζητούμενος"/>
    <meta property="og:description" content="Ο 46χρονος Δημήτρης Χ. διατύπωσε την άποψη ότι η οργάνωση δεν σχεδίαζε νέα επίθεση όπως αναφέρθηκε από στελέχη της ΕΛ.ΑΣ., κι ότι ο ίδιος δεν είχε εμπλοκή στην δράση της."/>
  </head>
  <body>
    <article>
      <h6 class="kicker">Τι είπε για τα όπλα</h6>
      <h1>Επαναστατική Αυτοάμυνα : Τι ισχυρίζεται με ανάρτηση του ο 46χρονος καταζητούμενος</h1>
      <h2>Ο 46χρονος Δημήτρης Χ. διατύπωσε την άποψη ότι η οργάνωση δεν σχεδίαζε νέα επίθεση όπως αναφέρθηκε από στελέχη της ΕΛ.ΑΣ., κι ότι ο ίδιος δεν είχε εμπλοκή στην δράση της.</h2>
      <address><time datetime="2019-11-22T06:18:05+00:00">22 Nov 2019, 06:18</time> by <a rel="author" href="https://www.tanea.gr/author/tanea-team/" target="_blank">TANEA Team</a></address>
      <p>Τον ισχυρισμό ότι η οργάνωση «Επαναστατική  Αυτοάμυνα» είχε απενεργοποιηθεί  από τα τέλη του 2017 -όταν κι είχε προχωρήσει στην δεύτερη ένοπλη επίθεση σε διμοιρία των ΜΑΤ στην οδό Χαριλάου Τρικούπη- κι ότι ο ίδιος απλώς προθυμοποιήθηκε να κρατήσει το οπλοστάσιο της, διατυπώνει με ανάρτηση του, το βραδυ της Πεμπτης, σε ιστοσελίδα του αντιεξουσιαστικού χώρου ο 46χρονος  Δημήτρης Χ. που καταζητείται ως ηγετικό μέλος της οργάνωσης.</p>
      <p>Ο 46χρονος διατυπώνει την άποψη ότι η οργάνωση δεν σχεδίαζε νέα επίθεση όπως αναφέρθηκε από στελέχη της ΕΛΑΣ , κι ότι ο ίδιος δεν είχε εμπλοκή στην δράση της.<br/>Όπως ενδεικτικά σημειώνει στο κείμενο   του ο καταζητούμενος αντιεξουσιαστής « για μια σειρά ετών η εντεινόμενη κρατική βία και τρομοκρατία δεν έχει βρει απέναντί της την οργάνωση Επαναστατική Αυτοάμυνα. Από πουθενά δεν διαφαίνεται αν η Επαναστατική Αυτοάμυνα εξακολουθούσε να υπάρχει ως οργάνωση. Το πλήθος και η ποικιλία των αντικειμένων που ανακάλυψαν τυχαία οι διωκτικοί μηχανισμοί στις 9 Οκτώβρη, ούτε είναι ικανά από μόνα τους, χωρίς τις πολιτικά στοχευμένες πράξεις, να συγκροτήσουν οργάνωση, ούτε αποδεικνύουν μια προετοιμασία για συγκεκριμένες δράσεις». Για να συμπληρώσει  ακολούθως «είναι αντικειμενικό δεδομένο ότι η οργάνωση Επαναστατική Αυτοάμυνα είναι ανενεργή επί χρόνια. Διαβάζοντας τα δημόσια κείμενά της και ειδικά τους συγκεκριμένους πολιτικούς σκοπούς της, εξάγεται αδιαμφισβήτητα το συμπέρασμα ότι για μια μεγάλη περίοδο η συγκεκριμένη οργάνωση έχει εγκαταλείψει το πεδίο αγώνα της».</p>
      <p>
        <a href="https://www.in.gr/2019/11/22/greece/giatros-panagiotis-rafail-se-treis-mines-tha-exoume-kali-eikona-gia-ta-apotelesmata-tis-therapeias/">Γιατρός Παναγιώτης Ραφαήλ : Σε τρεις μήνες θα έχουμε καλή εικόνα για τα αποτελέσματα της θεραπείας</a>
      </p>
      <p>Σημειώνεται πάντως ότι η εν λόγω οργάνωση που είχε  προχωρήσει σε πέντε επιθέσεις την περίοδο 2014-2017   (στα γραφεία του ΠΑΣΟΚ, στις πρεσβείες Μεξικό και  Γαλλίας και  δύο φορές είχε πυροβολήσει αστυνομικούς στην Χαριλάου Τρικούπη στην τελευταία προκήρυξη της σημείωνε «βάζουμε στο στόχαστρό μας όλους τους μηχανισμούς ταξικού ελέγχου. Θα κάνουμε κάθε σημείο της χώρας Εξάρχεια. Με το όπλο στο χέρι θα σπείρουμε στις γειτονιές τις κοινωνικές βάσεις της επανάστασης ενάντια στο κράτος και το κεφάλαιο». Καθώς και «ξεσηκωνόμαστε, οργανωνόμαστε, οπλιζόμαστε για να γκρεμίσουμε τους αφέντες»</p>
      <p>Επιπλέον στο κείμενο του ο καταζητούμενος Δημήτρης Χ. υποστηρίζει ότι αυτός ανέλαβε  μόνο  να κρατήσει  τον οπλισμό της οργάνωσης που βρέθηκε σε διαμέρισμα στον Χολαργό.</p>
      <p>Όπως ενδεικτικά σημειώνει: «Είμαι εγώ αποκλειστικά αυτός που είχα την απόφαση και την πρακτική ευθύνη να φυλάω αυτά τα αντικείμενα γνωρίζοντας τι κρατάω. Ήταν μια προσωπική πολιτική απόφαση για την διαφύλαξη της ιστορίας της κοινωνικής αντίστασης και την συμβολή στις ανάγκες υπεράσπισης των κοινωνικών αγώνων όποτε αυτό θα γινόταν απαραίτητο και εφικτό μέσα στην άγρια δολοφονική επίθεση που δέχονται ακατάπαυστα οι εκμεταλλευόμενοι, οι αποκλεισμένοι και τα κινήματα. Τα εργαλεία της αντίστασης, ακόμα και σε καιρούς υποχώρησης, διάλυσης, κατακερματισμού κι αδράνειας, δεν παραδίδονται, ούτε πετιούνται στη θάλλασα. Κάποιος πρέπει να αναλαμβάνει αυτό το καθήκον.</p>
      <p>Σ’ αυτή τη φάση εγώ αποκλειστικά ανέλαβα ένα τέτοιο καθήκον για διάφορα υλικά που έτυχε να βρεθούν στα χέρια μου. Τέτοια είναι η πολιτική αντίληψη και ηθική μου».</p>
      <p>Τέλος ο 46χρονος αναφέρεται στα λάθη που έκανε  στην διάρκεια ληστείας σε καταστημα του ΟΠΑΠ στον Χολαργό,  δηλώνει ότι δύο άτομα που συνελήφθησαν από την ΕΛ.ΑΣ. δεν έχουν  σχέση με έκνομη δραστηριότητα του κι εκφράζει φόβους για την ζωή του.</p>
      <p>
        <a href="https://www.tanea.gr/2019/11/22/greece/vomva-koumoutsakou-kata-240-ayksithikan-oi-afikseis-metanaston-apo-ton-maio/">Βόμβα Κουμουτσάκου: Κατά 240% αυξήθηκαν οι αφίξεις μεταναστών από τον Μάιο</a>
      </p>
      <related>
        <h4>Σχετικά άρθρα</h4>
        <a href="https://www.tanea.gr/2019/11/15/greece/astynomika/epanastatiki-aytoamyna-nea-vinteo-apo-tin-listeia-ston-xolargo/"/>
        <a href="https://www.tanea.gr/2019/11/13/greece/astynomika/epanastatiki-aytoamyna-sto-mikroskopio-oi-diasyndeseis-me-omada-antieksousiaston/"/>
        <a href="https://www.tanea.gr/2019/11/13/greece/astynomika/pos-i-epanastatiki-aytoamyna-gazose-tous-astynomikous-sti-xarilaou-trikoupi/"/>
      </related>
    </article>
  </body>
</html>