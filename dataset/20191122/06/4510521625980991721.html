<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://adevarul.ro/locale/ploiesti/talhari-periculosi-legau-bateau-batranii-casele-jefuite-prinsi-politistii-prahova-hotii-actionau-bucuresti-campina-valea-doftanei-1_5dd784045163ec4271474e02/index.html"/>
    <meta property="og:site_name" content="adevarul.ro"/>
    <meta property="article:published_time" content="2019-11-22T06:50:06+00:00"/>
    <meta property="og:title" content="Tâlhari periculoşi care legau şi băteau bătrânii în casele jefuite, prinşi de poliţiştii din Prahova. Hoţii acţionau în Bucureşti, Câmpina şi Valea Doftanei"/>
    <meta property="og:description" content="Poliţiştii din Prahova şi Bucureşti au făcut percheziţii, vineri, la Câmpina într-un dosar care vizează o grupare de hoţi acuzaţi că au dat mai multe spargeri în casele unor bătrâni. Hoţii acţionau cu violenţă. Pe unii dintre proprietari i-au legat şi i-au bătut."/>
  </head>
  <body>
    <article>
      <h1>Tâlhari periculoşi care legau şi băteau bătrânii în casele jefuite, prinşi de poliţiştii din Prahova. Hoţii acţionau în Bucureşti, Câmpina şi Valea Doftanei</h1>
      <address><time datetime="2019-11-22T06:50:06+00:00">22 Nov 2019, 06:50</time> by <a rel="author">Diana Frîncu</a></address>
      <h4>Poliţiştii din Prahova şi Bucureşti au făcut percheziţii, vineri, la Câmpina într-un dosar care vizează o grupare de hoţi acuzaţi că au dat mai multe spargeri în casele unor bătrâni. Hoţii acţionau cu violenţă. Pe unii dintre proprietari i-au legat şi i-au bătut.</h4>
      <related>
        <h4>Ştiri pe aceeaşi temă</h4>
        <a href="https://adevarul.ro/locale/vaslui/cine-l-a-ajutat-barbatul-vaslui-sechestreze-prostituata-victima-batuta-crunt-violata-talharita-abandonata-padure-refuzat-fantezii-sexuale-1_5dd2b48c5163ec4271260b7e/index.html"/>
        <a href="https://adevarul.ro/locale/satu-mare/un-politist-convalescenta-scapat-batranica-mainile-unui-talhar-eliberat-recent-baza-recursului-compensatoriu-1_5dd294735163ec427124f1c3/index.html"/>
        <a href="https://adevarul.ro/locale/alexandria/val-talhariiviolente-alexandria-trei-femei-fost-atacate-pradate-abuzate-sexual-intr-o-singura-seara-infractorii-inca-liberi-1_5dced8385163ec42710e4c2a/index.html"/>
      </related>
      <p>Potrivit unor surse apropiate de anchetă, din grupare fac parte trei bărbaţi cu antecedente penale. Toţi trei sunt din Câmpina. Sunt acuzaţi că în ultimul an au dat mai multe spargeri în casa unor persoane în vârstă, dar înstărite. Prima lovitură ar fi dat-o în vara acestui an, în zona Valea Doftanei, într-o locuinţă care aparţine unui om de afaceri, administratorul unui gater. Din casa acestuia au furat o sumă mare de bani, peste un milion de lei.</p>
      <p>În octombrie 2019, au intrat în casa unor vârstnici din Bucureşti. Se pare că aceştia au încercat să riposteze atunci când s-au trezit cu hoţii în casă, motiv pentru care au fost legaţi pentru ca tâlharii să acţioneze în voie. De aici au furat bani şi alte bunuri, dar deocamdată nu se cunoaşte valoarea exactă.</p>
      <p>Ultima lovitură dată de banda de tâlhari a fost la Câmpina, în Slobozia, un cartier select, unde locuiesc membri ai administraţiei publice locale, inclusiv primarul oraşului. Potrivit surselor citate anterior, cei trei bărbaţi au intrat peste o familie de oameni în vârstă, pe timpul zilei, în urmă cu două săptămâni. Fmeia a fost atacată, hoţii i-au smuls de la gât lănţişorul din aur, dar şi alte bijuterii de valoare pe care la avea la mână. Pentru că a încercat să-şi apere soţia, proprietarul casei a fost bătut de către hoţi. Se pare că a fost împins şi lovit cu un pumn în zona feţei, mai spun sursele citate.</p>
      <p>În urma percheziţiilor au fost prinşi doi dintre cei trei suspecţi. Cel de-al treilea hoţ este căutat de poliţie.</p>
      <p>La Percheziţii au participat poliţişti din cadrul Serviciului de Investigaţii Criminale al IJP Prahova, dar şi colegii lor din cadrul Poliţiei Capitalei.</p>
      <hr/>
    </article>
  </body>
</html>