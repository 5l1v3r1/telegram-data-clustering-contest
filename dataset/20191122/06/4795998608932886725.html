<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://t24.com.tr/haber/iran-da-hukumet-protestolar-nedeniyle-kapattigi-internete-erisimi-yeniden-sagliyor,849168"/>
    <meta property="og:site_name" content="T24"/>
    <meta property="article:published_time" content="2019-11-22T06:09:00+00:00"/>
    <meta property="og:title" content="İran'da hükümet protestolar nedeniyle kapattığı internete erişimi yeniden sağlıyor"/>
    <meta property="og:description" content="İran'da hükümet protestolar nedeniyle kapattığı internete erişimi yeniden sağlıyor"/>
  </head>
  <body>
    <article>
      <h1>İran'da hükümet protestolar nedeniyle kapattığı internete erişimi yeniden sağlıyor</h1>
      <h2>İran'da hükümet protestolar nedeniyle kapattığı internete erişimi yeniden sağlıyor</h2>
      <address>
        <time datetime="2019-11-22T06:09:00+00:00">22 Nov 2019, 06:09</time>
      </address>
      <p>İran'da hükümet bir hafta önce başlayan protestolarda getirdiği internet erişimi yasağını aşamalı olarak kaldırıyor. Uluslararası Af Örgütü'nün verilerine göre 106 kişinin hayatını kaybettiği protestoların ardından başkent ve birkaç eyalette internet yasağı kalktı. <br/>Yarı resmi haber ajansı Fars, ülkede internetin aşamalı olarak erişime açıldığı haberini isimsiz kaynaklara dayandırarak verdi. Haber göre, internet yasağının getirilmesine karar veren Milli Güvenlik Konseyi 'bazı' bölgelerde erişime izin verdi. Buna göre Tahran'ın bazı bölgeleri, Arak, Mashhad, Kom, Tebriz ve Hamadan'da internet erişime açıldı. <br/>Bir siber güvenlik yetkillisi Perşembe günü gazetecilere yaptığı açıklamada ülke çapında internetin 2 gün içinde açılacağını duyurmuştu. </p>
      <h3>Ölü sayısı tartışması </h3>
      <p>Uluslararası Af Örgütü, Salı günü yaptıkları açıklamada gösterilerde 100'den fazla kişinin güvenlik güçleri tarafından öldürüldüğünü açıklamıştı. İran'ın Birleşmiş Milletler Daimi Temsilciliği, Uluslararası Af Örgütü’nün açıkladığı rakamları 'temelsiz ve uydurma' olarak nitelemişti.<br/>İran Devrim Muhafızları, devlet televizyonuna yaptıkları açıklamada İran çapında protestoların dindirildiğini söyledi. </p>
      <h3>Protestolar nasıl başladı?</h3>
      <p>İran'da hükümet  benzin satışına kısıtlama getirerek fiyatlara zam yapmıştı. Satın alınan ilk 60 litre benzinde fiyat yüzde 50 oranında artırılmış ve daha fazla alınması halinde fiyatın yüzde 300 oranında zamlı olmasına karar verilmişti.<br/>Zamların ardından ülkenin birçok şehrinde onbinlerce kişi sokağa çıkmıştı.</p>
    </article>
  </body>
</html>