<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.basketnews.lt/news-134888-antetokounmpo-ir-anthony-susidurime-pergale-svente-bucks.html"/>
    <meta property="og:site_name" content="basketnews.lt"/>
    <meta property="article:published_time" content="2019-11-22T06:38:00+00:00"/>
    <meta property="og:title" content="Antetokounmpo ir Anthony susidūrime pergalę šventė „Bucks“"/>
    <meta property="og:description" content="Giannis Antetokounmpo antrąją kartą šį sezoną surinko trigubą dublį ir Milvokio „Bucks“ (12-3) vedė į pergalę namuose 137:129 (37:27, 35:31, 35:40, 30:31) prieš Portlando „Trail Blazers“ (5-11). Graikas pelnė 24 taškus, atkovojo 19 kamuolių, o su 15 rezultatyvių perdavimų užfiksavo karjeros NBA rekordą. Antetokounmpo per savo karjerą atliko 16 trigubų dublių, o tuomet „Bucks“ iškovojo 14 pergalių. Rezultatyviausiose „Bucks“ ..."/>
  </head>
  <body>
    <article>
      <h1>Antetokounmpo ir Anthony susidūrime pergalę šventė „Bucks“</h1>
      <address>
        <time datetime="2019-11-22T06:38:00+00:00">22 Nov 2019, 06:38</time>
      </address>
      <p>Nuotr.: AP – Scanpix</p>
      <figure>
        <a href="https://www.basketnews.lt/paveikslelis-207482-any1000x1000.jpg">
          <img src="https://www.basketnews.lt/paveikslelis-207482-any630x500.jpg"/>
        </a>
      </figure>
      <p>Nuotr. AP – Scanpix</p>
      <p>Giannis Antetokounmpo antrąją kartą šį sezoną surinko trigubą dublį ir Milvokio „Bucks“ (12-3) vedė į pergalę namuose <a href="https://www.basketnews.lt/rungtynes/ziureti/83403-milwaukee-bucks-portland-trail-blazers.html"><b>137:129</b> (37:27, 35:31, 35:40, 30:31)</a> prieš Portlando „Trail Blazers“ (5-11).</p>
      <p>Graikas pelnė 24 taškus, atkovojo 19 kamuolių, o su 15 rezultatyvių perdavimų užfiksavo karjeros NBA rekordą.</p>
      <p>Antetokounmpo per savo karjerą atliko 16 trigubų dublių, o tuomet „Bucks“ iškovojo 14 pergalių.</p>
      <figure>
        <iframe src="https://www.youtube.com/embed/4O3ur7Ztqxk" width="630" height="354" data-service="Youtube" scrolling="no"/>
      </figure>
      <p>Rezultatyviausiose „Bucks“ sezono rungtynėse Ericas Bledsoe pridėjo 30 taškų ir 6 rezultatyvius perdavimus.</p>
      <p>„Blazers“ komandoje Carmelo Anthony per 29 minutes pelnė 18 taškų (3/10 dvit., 3/5 trit., 3/4 baudos), atkovojo 7 kamuolius, atliko 4 rezultatyvius perdavimus ir tris sykius suklydo bei prarado du kamuolius.</p>
      <p>Puolėjas pirmajame savo sezono mače pelnė 10 taškų (4/14 metimai), o šįkart tiek taškų buvo įmetęs jau po dviejų kėlinių.</p>
      <figure>
        <iframe src="https://www.youtube.com/embed/W9RPkfOjBhw" width="630" height="354" data-service="Youtube" scrolling="no"/>
      </figure>
      <p>Milvokio ekipa rungtynių pradžioje pataikė septynis metimus iš eilės, tarp kurių – trys tritaškiai, ir pabėgo 17:6. „Bucks“ nė karto neatsiliko nuo varžovų.</p>
      <p>„Blazers“ pralaimėjo trečiąjį mačą iš eilės. Ekipa pastarosiose devyniose kovose su „Bucks“ laimėjo tik du kartus.</p>
      <p>
        <i>„Bucks“: Ericas Bledsoe 30 (6 rez. perd.), Giannis Antetokounmpo 24 (19 atk. kam., 15 rez. perd.), Patas Connaughtonas 18, Donte DiVencenzo 16, Wesley Matthewsas 12.</i>
      </p>
      <p>
        <i>„Blazers“: C.J. McCollumas 37 (10/19 dvit., 5/10 trit., 10 rez. perd.), Skalis Labissiere’as 22 (12 atk. kam., 5 bl.), Carmelo Anthony 18 (3/5 trit., 7 atk. kam.), Gary Trentas 13.</i>
      </p>
      <p>
        <b>Rungtynių apžvalga:</b>
      </p>
      <figure>
        <iframe src="https://www.youtube.com/embed/0TvMT7BNuzg" width="630" height="354" data-service="Youtube" scrolling="no"/>
      </figure>
      <h3>Rungtynių žaidėjas</h3>
      <figure>
        <img src="https://www.basketnews.lt/paveikslelis-204450-crop100x150.jpg"/>
      </figure>
      <p><a href="https://www.basketnews.lt/zaidejai/15130-giannis-antetokounmpo.html">Giannis Antetokounmpo</a> Taškai: 24 Naudingumas: 32 Atkovoti kamuoliai: 19 Rezultatyvūs perdavimai: 15</p>
    </article>
  </body>
</html>