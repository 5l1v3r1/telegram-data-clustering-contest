<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fotomac.com.tr/galeri/fenerbahce/ozan-tufandan-ersun-yanala-sok"/>
    <meta property="og:site_name" content="FotoMaç"/>
    <meta property="article:published_time" content="2019-11-22T06:35:08+00:00"/>
    <meta property="og:title" content="Ozan Tufan'dan Ersun Yanal'a şok!"/>
    <meta property="og:description" content="Süper Lig'i zirvede tamamlayarak şampiyonluk hasretine son vermek isteyen Fenerbahçe'de ocak ayı için çalışmalar devam ediyor. Ara transfer döneminde yapacağı takviyelerle şampiyonluk yolunda emin adımlarla ilerlemek isteyen Fenerbahçe'de, şok bir gelişme yaşandı..."/>
  </head>
  <body>
    <article>
      <h1>Ozan Tufan'dan Ersun Yanal'a şok!</h1>
      <address>
        <time datetime="2019-11-22T06:35:08+00:00">22 Nov 2019, 06:35</time>
      </address>
      <p>
        <b>Süper Lig'i zirvede tamamlayarak şampiyonluk hasretine son vermek isteyen Fenerbahçe'de ocak ayı için çalışmalar devam ediyor. Ara transfer döneminde yapacağı takviyelerle şampiyonluk yolunda emin adımlarla ilerlemek isteyen Fenerbahçe'de, şok bir gelişme yaşandı...</b>
      </p>
      <figure>
        <img src="https://iaftm.tmgrup.com.tr/d58290/0/0/0/0/0/0?u=https://iftm.tmgrup.com.tr/album/2019/11/22/ozan-tufandan-ersun-yanala-sok-1574404395202.jpg&amp;mw=1000&amp;l=1"/>
        <figcaption>Bu sezon şampiyonluktan başka bir şey düşünmeyen Fenerbahçe, Süper Lig'de geride kalan 11 haftada 20 puan topladı.</figcaption>
      </figure>
      <figure>
        <img src="https://iaftm.tmgrup.com.tr/668a9a/0/0/0/0/0/0?u=https://iftm.tmgrup.com.tr/album/2019/11/22/ozan-tufandan-ersun-yanala-sok-1574404395075.jpg&amp;mw=1000&amp;l=1"/>
        <figcaption>Ligde 2. sırada bulunan ve 5 yıllık şampiyonluk hasretine son vermek isteyen Fenerbahçe'de transfer çalışmaları da tüm hızıyla sürüyor.</figcaption>
      </figure>
      <figure>
        <img src="https://iaftm.tmgrup.com.tr/0d549c/0/0/0/0/0/0?u=https://iftm.tmgrup.com.tr/album/2019/11/22/ozan-tufandan-ersun-yanala-sok-1574404392558.jpg&amp;mw=1000&amp;l=1"/>
        <figcaption>Yaz transfer sezonunda nokta atışı takviyelerle kadrosunu güçlendiren sarı-lacivertliler ocak ayı transfer döneminde şampiyonluk ipini göğüsleyecek kadroyu oluşturmak için kolları sıvadı.</figcaption>
      </figure>
      <figure>
        <img src="https://iaftm.tmgrup.com.tr/281fc9/0/0/0/0/0/0?u=https://iftm.tmgrup.com.tr/album/2019/11/22/ozan-tufandan-ersun-yanala-sok-1574404399791.jpg&amp;mw=1000&amp;l=1"/>
        <figcaption>Uzun bir süredir Şampiyonlar Ligi'ne hasret kalan Kanarya, şampiyon olup hem bu hasreti dindirmek hem de Avrupa'da başarı sağlayacak kadronun temellerini atmak için çalışmalara başladı.</figcaption>
      </figure>
      <figure>
        <img src="https://iaftm.tmgrup.com.tr/055c1a/0/0/0/0/0/0?u=https://iftm.tmgrup.com.tr/album/2019/11/22/ozan-tufandan-ersun-yanala-sok-1574404395244.jpg&amp;mw=1000&amp;l=1"/>
        <figcaption>Teknik direktör Ersun Yanal'ın raporuna göre hareket eden sarı-lacivertli kurmaylar takımdaki eksik bölgeleri belirledi.</figcaption>
      </figure>
      <figure>
        <img src="https://iaftm.tmgrup.com.tr/c67843/0/0/0/0/0/0?u=https://iftm.tmgrup.com.tr/album/2019/11/22/ozan-tufandan-ersun-yanala-sok-1574404398233.jpg&amp;mw=1000&amp;l=1"/>
        <figcaption>Buna göre yine transferin başında Fransız futbol adamı Damien Comolli olacak ve Yanal'ın üzerinde durduğu isimlere birer birer imza attıracak.</figcaption>
      </figure>
      <figure>
        <img src="https://iaftm.tmgrup.com.tr/214150/0/0/0/0/0/0?u=https://iftm.tmgrup.com.tr/album/2019/11/22/ozan-tufandan-ersun-yanala-sok-1574404417490.jpg&amp;mw=1000&amp;l=1"/>
        <figcaption><b>TRANSFERDE BEKLENMEDİK GELİŞME!<br/></b>Faslı oyuncusu Nabil Dirar'ın sözleşmesini 2 yıl uzatan sarı lacivertlilerin, Ozan Tufan ile yürüttüğü görüşmelerde beklenen sonuç alınamadı.</figcaption>
      </figure>
      <figure>
        <img src="https://iaftm.tmgrup.com.tr/cbac3c/0/0/0/0/0/0?u=https://iftm.tmgrup.com.tr/album/2019/11/22/ozan-tufandan-ersun-yanala-sok-1574404412886.jpg&amp;mw=1000&amp;l=1"/>
        <figcaption>24 yaşındaki orta saha oyuncusu, kariyerine Fenerbahçe'de devam etmek istese de kendisine önerilen şartları kabul etmedi.</figcaption>
      </figure>
      <figure>
        <img src="https://iaftm.tmgrup.com.tr/64d77b/0/0/0/0/0/0?u=https://iftm.tmgrup.com.tr/album/2019/11/22/ozan-tufandan-ersun-yanala-sok-1574404420638.jpg&amp;mw=1000&amp;l=1"/>
        <figcaption>3 yıllık anlaşma yerine daha uzun süreli bir sözleşme bekleyen futbolcunun, ayrıca kendisine teklif edilen ücreti de düşük bulduğu öğrenildi.</figcaption>
      </figure>
      <figure>
        <img src="https://iaftm.tmgrup.com.tr/47e400/0/0/0/0/0/0?u=https://iftm.tmgrup.com.tr/album/2019/11/22/ozan-tufandan-ersun-yanala-sok-1574404420369.jpg&amp;mw=1000&amp;l=1"/>
        <figcaption>Tufan'ın üzerinde durduğu ilk konunun uzun süreli bir mukavele imzalamak olduğu öğrenildi. Milli futbolcuyu Avrupa'nın birçok kulübü de takibe almış durumda.</figcaption>
      </figure>
      <figure>
        <img src="https://iaftm.tmgrup.com.tr/1878bc/0/0/0/0/0/0?u=https://iftm.tmgrup.com.tr/album/2019/11/22/ozan-tufandan-ersun-yanala-sok-1574404416477.jpg&amp;mw=1000&amp;l=1"/>
        <figcaption>Sezon sonu sözleşmesi sona ereceği için bonservissiz ayrılma hakkı da söz konusu olan Tufan'ın gideceği takımda bu avantajını kullanarak yüksek ücret alması söz konusu.</figcaption>
      </figure>
      <figure>
        <img src="https://iaftm.tmgrup.com.tr/79fedf/0/0/0/0/0/0?u=https://iftm.tmgrup.com.tr/album/2019/11/22/ozan-tufandan-ersun-yanala-sok-1574404421645.jpg&amp;mw=1000&amp;l=1"/>
        <figcaption>Yönetim ise yeni yapılacak sözleşmelerde maaş skalasını düşürmeye çalışıyor. Finansal Fair Play nedeniyle maaş bütçe zorunluluğu yönetimi oldukça zorluyor.</figcaption>
      </figure>
      <figure>
        <img src="https://iaftm.tmgrup.com.tr/b63ef0/0/0/0/0/0/0?u=https://iftm.tmgrup.com.tr/album/2019/11/22/ozan-tufandan-ersun-yanala-sok-1574404421577.jpg&amp;mw=1000&amp;l=1"/>
        <figcaption>Artık 2 milyon euro ve üzerinde hiçbir oyuncuya garanti ücret vermek istemiyor. Bu yüzden oyunculara 1-1.5 milyon euro bandından teklifler yapılıyor.</figcaption>
      </figure>
      <figure>
        <img src="https://iaftm.tmgrup.com.tr/8b6620/0/0/0/0/0/0?u=https://iftm.tmgrup.com.tr/album/2019/11/22/ozan-tufandan-ersun-yanala-sok-1574404422434.jpg&amp;mw=1000&amp;l=1"/>
        <figcaption><b>YANAL KALMASINI İSTİYOR!<br/></b>Fenerbahçe'de teknik direktör Ersun Yanal, Ozan Tufan'ı gelecek sezonda da mutlaka takımda görmek istiyor.</figcaption>
      </figure>
      <figure>
        <img src="https://iaftm.tmgrup.com.tr/217dc9/0/0/0/0/0/0?u=https://iftm.tmgrup.com.tr/album/2019/11/22/ozan-tufandan-ersun-yanala-sok-1574404421222.jpg&amp;mw=1000&amp;l=1"/>
        <figcaption>Comolli ise, en kötü ihtimalle yıldız futbolcuya imza attırıp EURO 2020'de göstereceği performansa göre bonservis geliri elde etmenin peşinde...</figcaption>
      </figure>
      <figure>
        <img src="https://iaftm.tmgrup.com.tr/d73e79/0/0/0/0/0/0?u=https://iftm.tmgrup.com.tr/album/2019/11/22/ozan-tufandan-ersun-yanala-sok-1574404421634.jpg&amp;mw=1000&amp;l=1"/>
      </figure>
    </article>
  </body>
</html>