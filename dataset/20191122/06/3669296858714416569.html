<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnnturk.com/turkiye/poligondaki-intiharda-ciftlikbank-iddiasi"/>
    <meta property="og:site_name" content="CNN Türk"/>
    <meta property="article:published_time" content="2019-11-22T06:25:59+00:00"/>
    <meta property="og:title" content="Poligondaki intiharda Çiftlikbank iddiası"/>
    <meta property="og:description" content="Başakşehir'de dün gittiği bir poligonda intihar..."/>
  </head>
  <body>
    <article>
      <h1>Poligondaki intiharda Çiftlikbank iddiası</h1>
      <h2>Başakşehir'de dün gittiği bir poligonda intihar eden Recep Ataş'ın Çiftlikbank'a para kaptırdığı için bunalımda olduğu ve bu nedenle canına kıydığı iddia edildi.</h2>
      <address><time datetime="2019-11-22T06:25:59+00:00">22 Nov 2019, 06:25</time> by <a rel="author">DHA</a></address>
      <p>Başakşehir'de bulunan bir poligonda <a href="https://www.cnnturk.com/haberleri/intihar">intihar</a> eden Recep Ataş'ın cenazesi Adli Tıp'taki işlemlerinin ardından ailesi tarafından alındı. Ataş için Arnavutköy Taşoluk TOKİ  Konutları Sultan Camii'nde ikindi namazına müteakip kılınan cenaze namazı kılındı.</p>
      <p>
        <b>İNTİHARIN ALTINDAN ÇİFTLİKBANK İDDİASI</b>
      </p>
      <p>İntiharın ardından aile büyük şok yaşarken Kazım Ataş, oğlunun <a href="https://www.cnnturk.com/haberleri/ciftlikbank">Çiftlikbank</a>'a para yatırmak için bankadan kredi çektiğini ve çektiği krediyi ödeyemediği için bunalımda olduğunu söyledi. Kazım Ataş, "Çiftlikbank'a da para yatırmıştı. 40 bin lira çekmiş oraya yatırmıştı. Orası da batınca çocuğumun borcu faiziyle 65 bin lira oldu. Biraz kendi parası vardı, 40 bin de başka yerden çekip Çiftlikbank'a yatırmıştı.  O batıp gidince <a href="https://www.cnnturk.com/haberleri/cocuk">çocuk</a> bunalıma girdi" şeklinde konuştu.</p>
      <figure>
        <img src="https://i2.cnnturk.com/i/cnnturk/75/700x0/5dd77f50bf21441cf0a72852"/>
      </figure>
      <p>Aileyi yakından tanıyan Mehmet Akif Ersoy Mahallesi Muhtarı İbrahim Menteşe ise "Babası ve annesinin çok mağdur olduğunu, çok üzgün olduğunu,  bankadan kredi çekip Çiftlikbank'a yatırdığını ve bankanın avukatlarının da sürekli arayarak sıkıştırdığını biliyoruz. Faizler artınca ümitsizliğe kapılarak hayatına son verdiğini söylediler" diye konuştu.</p>
      <p>Gencin cenazesi Taşoluk Mezarlığı'nda toprağa verildi. </p>
      <related>
        <h4>ilgili haberler</h4>
        <a href="https://www.cnnturk.com/video/turkiye/denizlide-kazasi-eksik-olmayan-kavsak"/>
        <a href="https://www.cnnturk.com/video/yasam/otomobil/kis-lastigi-zorunlulugu-icin-geri-sayim-basladi"/>
        <a href="https://www.cnnturk.com/video/turkiye/olen-oglunun-hatiralarini-caldilar"/>
      </related>
    </article>
  </body>
</html>