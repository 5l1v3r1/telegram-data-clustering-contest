<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportowefakty.wp.pl/koszykowka/855627/nba-giannis-antetokounmpo-z-monstrualnym-triple-double-mial-rekordowe-15-asyst"/>
    <meta property="og:site_name" content="WP SportoweFakty"/>
    <meta property="article:published_time" content="2019-11-22T06:59:31+00:00"/>
    <meta property="og:title" content="NBA. Giannis Antetokounmpo z monstrualnym triple-double. Miał rekordowe 15 asyst"/>
    <meta property="og:description" content="Milwaukee Bucks nie zlekceważyli osłabionych Portland Trail Blazers i odnieśli cenne zwycięstwo. Giannis Antetokounmpo znów dał pokaz swoich wielkich umiejętności."/>
  </head>
  <body>
    <article>
      <h1>NBA. Giannis Antetokounmpo z monstrualnym triple-double. Miał rekordowe 15 asyst</h1>
      <address><time datetime="2019-11-22T06:59:31+00:00">22 Nov 2019, 06:59</time> by <a rel="author" href="https://sportowefakty.wp.pl/autor/patryk-pankowiak" target="_blank">Patryk Pankowiak</a></address>
      <h4>Milwaukee Bucks nie zlekceważyli osłabionych Portland Trail Blazers i odnieśli cenne zwycięstwo. Giannis Antetokounmpo znów dał pokaz swoich wielkich umiejętności.</h4>
      <p>Milwaukee Bucks po trzech ostatnich meczach na wyjeździe wrócili do hali <a href="https://sportowefakty.wp.pl/koszykowka/fiserv-forum">Fiserv Forum</a>, gdzie podejmowali w czwartek Portland Trail Blazers. Ci wystąpili osłabieni brakiem m.in <a href="https://sportowefakty.wp.pl/koszykowka/damian-lillard">Damiana Lillarda</a> i <a href="https://sportowefakty.wp.pl/koszykowka/hassan-whiteside">Hassana Whiteside'a</a>, ale ich aktualna sytuacja zmusza absolutnie cały zespół do pełnej mobilizacji, bo każda następna porażka wiąże się z coraz większym pogłębieniem rozczarowania.</p>
      <related>
        <a href="https://sportowefakty.wp.pl/koszykowka/855473/wreszcie-to-zrobil-ben-simmons-trafil-pierwszy-raz-za-trzy-w-karierze"/>
      </related>
      <p>Drużyna  wiedziała, że musi włożyć w to spotkanie dużo wysiłku. I to nie był problem. Jeszcze w kwarcie numer cztery Bucks prowadzili zaledwie 117:115, aby następnie zanotować zryw 16-4 i doprowadzić do wyniku 113:119. Finalnie Milwaukee triumfowali 137:129 i odnieśli szósty triumf z rzędu, a 12. w całym sezonie. - Świetne zwycięstwo! Dobrze być w domu! - napisał na swoim profilu społecznościowym podekscytowany .</p>
      <p>24-letni Grek przeszedł do historii klubu z Wisconsin. Jako pierwszy koszykarz Bucks zanotował w meczu minimum 20 punktów, 15 zbiórek oraz 15 asyst. Aktualny MVP zapisał na swoim koncie 24 "oczka", 19 zbiórek oraz rekordowe w karierze 15 asyst. To jego drugie triple-double w trwających rozgrywkach, a w sumie szesnaste. </p>
      <p>Antetokounmpo miał co prawda słabszy dzień w ataku, bo trafił tylko 9 na 27 oddanych rzutów oraz 5 na 10 wolnych, ale inni zawodnicy stanęli na wysokości zadania. <a href="https://sportowefakty.wp.pl/koszykowka/eric-bledsoe">Eric Bledsoe</a> zdobył 30 punktów, a 18 dodał z ławki rezerwowych Pat Connaughton. Bucks wygrali ponadto walkę pod tablicami w stosunku 58-41.</p>
      <p>Portland Trail Blazers robili, co w ich mocy, aby uchronić się od porażki, ale nawet wysiłek <a href="https://sportowefakty.wp.pl/koszykowka/cj-mccollum">C.J. McColluma</a> na niewiele się zdał. 28-latek wywalczył 37 "oczek", a <a href="https://sportowefakty.wp.pl/koszykowka/skal-labissiere">Skal Labissiere</a> zanotował 22 punkty, 12 zbiórek, trzy asysty i pięć bloków. Goście trafili bardzo solidne 17 na 39 oddanych prób za trzy, a ponadto popełnili tylko osiem strat. <a href="https://sportowefakty.wp.pl/koszykowka/carmelo-anthony">Carmelo Anthony</a> w niespełna 30 minut, które spędził na parkiecie uzbierał 18 punktów (6/15 z gry, 3/5 za trzy) i zebrał siedem piłek. Bilans Portland z ostatnich 11 meczów, to 2-9. A w całym sezonie 5-11. </p>
      <p><a href="https://sportowefakty.wp.pl/koszykowka/brandon-ingram">Brandon Ingram</a> osobiście zadbał w końcówce meczu o korzystny wynik dla New Orleans Pelicans w meczu z Phoenix Suns. Skrzydłowy przy wyniku 117:115 zdobył pięć punktów z rzędu - trafił z półdystansu oraz wbił się pod kosz, a był przy tym faulowany przez <a href="https://sportowefakty.wp.pl/koszykowka/mikal-bridges">Mikala Bridgesa</a>. Dodatkowy rzut wolny także był celny i w ten sposób ex zawodnik Los Angeles Lakers wyprowadził Pelicans na prowadzenie 122:115. Ostatecznie drużyna z Luizjany pokonała Suns 124:121. </p>
      <p>Podopieczni <a href="https://sportowefakty.wp.pl/koszykowka/alvin-gentry">Alvina Gentry'ego</a> co to znaczy skuteczna ofensywa. Wspomniany Brandon Ingram miał 28 punktów i osiem zbiórek, a <a href="https://sportowefakty.wp.pl/koszykowka/jrue-holiday">Jrue Holiday</a> dodał 23 "oczka" oraz dziewięć asyst. <a href="https://sportowefakty.wp.pl/koszykowka/jj-redick">J.J. Redick</a> trafił 5 na 8 oddanych rzutów za trzy i w sumie miał równie solidne 26 punktów. Drużyna z Arizony opuszczała parkiet na tarczy po raz siódmy w sezonie, dla Pelicans to szósty triumf.</p>
      <figure>
        <iframe src="https://www.youtube.com/embed/maETAZdJZjU" width="604" height="382" data-service="Youtube" scrolling="no"/>
      </figure>
      <p>
        <b>Czytaj także: <a href="https://sportowefakty.wp.pl/koszykowka/855408/nba-luka-doncic-i-triple-double-w-zaledwie-25-minut-hit-dnia-dla-la-clippers">Luka Doncić i triple-double w zaledwie 25 minut. Hit dnia dla LA Clippers</a></b>
        <br/>
        <b>Czytaj także: <a href="https://sportowefakty.wp.pl/koszykowka/855544/ebl-wrocil-do-skladu-i-zrobil-show-takiego-wrotena-chca-ogladac-we-wloclawku">Wrócił do składu i zrobił show. Takiego Wrotena chcą oglądać we Włocławku</a></b>
      </p>
      <p>
        <b>Wyniki:</b>
      </p>
      <p><a href="https://sportowefakty.wp.pl/koszykowka/milwaukee-bucks">Milwaukee Bucks</a> - <a href="https://sportowefakty.wp.pl/koszykowka/portland-trail-blazers">Portland Trail Blazers</a> <b>137:129 (37:27, 35:31, 35:40, 30:31)</b><br/>(Bledsoe 30, Antetokounmpo 24, Connaughton 18 - McCollum 37, Labissiere 22, Anthony 18)</p>
      <p><a href="https://sportowefakty.wp.pl/koszykowka/phoenix-suns">Phoenix Suns</a> - <a href="https://sportowefakty.wp.pl/koszykowka/pelicans">New Orleans Pelicans</a> <b>121:124 (33:38, 33:21, 28:36, 27:29)</b><br/>(Oubre Jr. 25, Booker 18 Kaminsky 14, Johnson 14 - Ingram 28, Redick 26, Holiday 23)</p>
      <p>WP SportoweFakty</p>
    </article>
  </body>
</html>