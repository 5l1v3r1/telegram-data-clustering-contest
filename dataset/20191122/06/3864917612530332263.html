<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-world/2823198-rosijskij-haker-v-ssa-otrimav-cotiri-roki-vaznici.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-22T06:29:00+00:00"/>
    <meta property="og:title" content="Російський хакер в США отримав чотири роки в'язниці"/>
    <meta property="og:description" content="Суд у США засудив російського хакера Станіслава Лісова до чотирьох років тюремного ув'язнення, однак з урахуванням відбутого під вартою терміну він вийде на свободу через кілька місяців."/>
  </head>
  <body>
    <article>
      <h1>Російський хакер в США отримав чотири роки в'язниці</h1>
      <h2>Суд у США засудив російського хакера Станіслава Лісова до чотирьох років тюремного ув'язнення, однак з урахуванням відбутого під вартою терміну він вийде на свободу через кілька місяців.</h2>
      <address>
        <time datetime="2019-11-22T06:29:00+00:00">22 Nov 2019, 06:29</time>
      </address>
      <p>Про це повідомляє <a href="https://tass.ru/mezhdunarodnaya-panorama/7174823?utm_source=yxnews&amp;utm_medium=desktop&amp;utm_referrer=https%3A%2F%2Fyandex.ru%2Fnews">ТАСС</a>.</p>
      <p>"Федеральний суд Південного округу штату Нью-Йорк у четвер засудив російського програміста Станіслава Лісова, zrbq раніше визнав свою провину в змові з метою здійснення хакерських атак, до чотирьох років тюремного ув'язнення", - йдеться в повідомленні.</p>
      <p>Суддя Валері Капроні заявила, що росіянина засуджують до 48 місяців тюремного ув'язнення, однак погодилася зменшити цей термін на 15% "за хорошу поведінку", а також врахувала той факт, що він раніше вже провів в ув'язненні в Іспанії і США близько трьох років.</p>
      <p>Крім того, росіянин повинен виплатити штраф у розмірі $50 тис., а також $480 тис. як відшкодування шкоди особам, постраждалим від його дій.</p>
      <p>Після виходу з в'язниці Лісов, "найімовірніше, буде депортований в Росію", сказала суддя Капроні.</p>
      <p>Адвокат росіянина Аркадій Бух зазначив, що Лісов, швидше за все, буде депортований в Росію "навесні 2020 року", однак не виключив, що процес депортації може затягнутися.</p>
      <p>Станіслав Лісов був заарештований в Іспанії в січні 2017 року і екстрадований в <a href="https://www.ukrinform.ru/tag-ssa">США</a> в січні 2018 року.</p>
      <blockquote>
        <b>Читайте також: </b>
        <a href="https://www.ukrinform.ua/rubric-society/2822998-u-zitomiri-zatrimali-bojovika-idil-akogo-sukav-interpol.html">У Житомирі затримали бойовика ІДІЛ, якого шукав Інтерпол</a>
      </blockquote>
      <p>Американська влада звинуватила його в створенні шкідливої програми NeverQuest для крадіжки банківських даних і особистої інформації. За даними прокуратури, за допомогою NeverQuest хакери намагалися викрасти мільйони доларів. Лісов в період з червня 2012 року по січень 2015 року брав участь у створенні NeverQuest, а також управління комп'ютерною мережею, яка застосовувалася для поширення вірусу.</p>
      <p>У лютому поточного року росіянин визнав свою провину по одному з двох пунктів звинувачення, який стосується змови з метою кібератак.</p>
      <p>Спочатку йому загрожувало тюремне ув'язнення тривалістю до 35 років.</p>
    </article>
  </body>
</html>