<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/stars/3362171/darka-lazica-okitili-evricima-na-djanijevoj-slavi-radisa-trajkovic-napravio-gala-veselje-i-okupio-porodicu-i-prijatelje"/>
    <meta property="og:site_name" content="kurir.rs"/>
    <meta property="article:published_time" content="2019-11-22T06:41:00+00:00"/>
    <meta property="og:title" content="DARKA LAZIĆA OKITILI EVRIĆIMA NA ĐANIJEVOJ SLAVI: Radiša Trajković napravio gala veselje i okupio porodicu i prijatelje"/>
    <meta property="og:description" content="Veselo: Pevač je sa suprugom Slađom dan pre Aranđelovdana okupio porodicu i prijatelje u jednom beogradskom restoranu, gde su se pevači dobro oparili"/>
  </head>
  <body>
    <article>
      <h6 class="kicker">Gala</h6>
      <h1>DARKA LAZIĆA OKITILI EVRIĆIMA NA ĐANIJEVOJ SLAVI: Radiša Trajković napravio gala veselje i okupio porodicu i prijatelje</h1>
      <address>
        <time datetime="2019-11-22T06:41:00+00:00">22 Nov 2019, 06:41</time>
      </address>
      <p>
        <b>Veselo: Pevač je sa suprugom Slađom dan pre Aranđelovdana okupio porodicu i prijatelje u jednom beogradskom restoranu, gde su se pevači dobro oparili</b>
      </p>
      <p>Kada Radiša Trajković Đani slavi krsnu slavu, to izgleda kao da je u pitanju svadba! Kite se muzičari, ića i pića napretek, a ni pevača ne manjka.</p>
      <figure>
        <img src="https://www.kurir.rs/data/images/2019/11/21/19/2059707_2360-img-8840_ff.jpg?ver=1574359758"/>
        <figcaption>
          <cite>foto: Instagram Printscreen</cite>
        </figcaption>
      </figure>
      <p>Tako je bilo i u sredu uveče u jednom restoranu gde je pevač dan pre Aranđelovdana obeležio krsnu slavu, i to gala.</p>
      <p>Pevač je ugostio prijatelje, kolege, užu i širu familiju. Među prvima je na slavlje došao Darko Lazić, a za njim i Slađa Alegro, Emir Habibović i mnogi drugi. Domaćica Slađa bila je odlično raspoložena i na vratima je dočekivala zvanice. Tu su bili i naslednici Trajkovića: ćerka Sofija, sinovi Marko i Miloš sa devojkama.</p>
      <p>Slavska večera poslužena je čim su se gosti udobno smestili. Za to vreme muzika je tiho svirala, a nakon večere domaćini i njihovi prijatelji latili su se mikrofona. Pre svih, Lazić je uzeo mikrofon i zahvalio se Đaniju na pozivu. Nakon kratkog obraćanja, pevač je pustio glas i zaradio novčanicu od 500 evra, i to na čelu. U jednom trenutku, mikrofona se latio i domaćin i zapevao starogradske pesme.</p>
      <figure>
        <img src="https://www.kurir.rs/data/images/2019/11/21/19/2059709_2360-img-8850_ff.jpg?ver=1574359765"/>
        <figcaption>
          <cite>foto: Instagram Printscreen</cite>
        </figcaption>
      </figure>
      <p>Pevač je podelio utiske sa slavlja za Kurir.</p>
      <p>- Kod nas se poštuju svi običaji. Moja žena je sve to lepo organizovala i, hvala bogu, došli su nam svi prijatelji. Okupili smo se, proslavili, najeli se, proveselili. I dogodine, ako bog da, ponovićemo. Samo neka je na radost i veselje - poručio je Đani.</p>
      <figure>
        <img src="https://www.kurir.rs/data/images/2019/11/21/19/2059703_2333_ff.jpg?ver=1574359770"/>
        <figcaption>
          <cite>foto: Instagram Printscreen</cite>
        </figcaption>
      </figure>
      <p>Veselje je trajalo do ranih jutarnjih sati, a Đani je sve vreme snimao telefonom atmosferu i delio snimke na Instagramu.</p>
      <p>Kurir / Lj. S.</p>
      <p>Foto: Instagram Printscreen</p>
      <related>
        <h4>NE PROPUSTITE</h4>
        <a href="https://www.kurir.rs/stars/3251273/radisa-trajkovic-djani-propagira-alkohol-parama-ne-mogu-da-kupim-srecu-ali-mogu-kamion-piva"/>
        <a href="https://www.kurir.rs/stars/3284773/djani-zapevao-velji-na-uvce-pevac-pustio-glas-i-napravio-pravi-lom-video"/>
        <a href="https://www.kurir.rs/stars/3283961/kucu-dao-zbog-kockarskihdugova-jednom-zestokom-momku-pa-se-preselio-u-stan-djanijeve-komsije-sa-mirijeva-otkrile-kakav-je-pevac-a-svi-se-cude-sta-mu-svaki-put-radi-zena-sladja"/>
        <a href="https://www.kurir.rs/stars/3251347/djani-objavio-fotku-sa-neprezaljenim-kraljem-narodne-muzike-zagrljena-dva-jarana-u-zajednickom-druzenju-slika-koja-izaziva-suze-foto"/>
      </related>
    </article>
  </body>
</html>