<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gandul.info/stiri/prognoza-meteo-cand-vom-scapa-de-aerul-polar-unde-va-ninge-in-ce-zone-va-fi-polei-se-mai-incalzeste-vremea-18604218"/>
    <meta property="og:site_name" content="Gândul"/>
    <meta property="article:published_time" content="2019-11-22T06:16:05+00:00"/>
    <meta property="og:title" content="Prognoza meteo. Când vom scăpa de aerul polar. Unde va ninge, în ce zone va fi polei / Se mai încălzeşte vremea?"/>
    <meta property="og:description" content="Mai multe detalii pe gândul.info"/>
  </head>
  <body>
    <article>
      <h1>Prognoza meteo. Când vom scăpa de aerul polar. Unde va ninge, în ce zone va fi polei / Se mai încălzeşte vremea?</h1>
      <h2>Valul de aer polar care a ajuns în România încă de miercuri seara aduce vreme neprielnică în următoarea perioadă.</h2>
      <address><time datetime="2019-11-22T06:16:05+00:00">22 Nov 2019, 06:16</time> by <a rel="author" href="https://www.gandul.info/autor/gandul" target="_blank">Gandul</a></address>
      <p>Precipitaţiile, lapoviţa, ninsoarea au căzut în toată ţara, temperaturile scăzând considerabil. Meterologii nu au veşti bune şi vremea va continua să se răcească.<br/><br/>Potrivit ANM, în Moldova, valorile de temperatură vor coborî sub cele normale la această dată. Va ploua în sudul ţării, local în est şi în centru şi pe suprafeţe mai mici în rest. În Carpaţii Meridionali şi Orientali vor predomina ninsorile şi va continua să se depună strat de zăpadă, iar în restul zonei montane, iar pe arii mai restrânse şi în Moldova, estul Transilvaniei şi zona deluroasă a Munteniei, vor fi precipitaţii mixte şi posibil polei. Temperaturile maxime vor fi cuprinse între -2...0 grade în Moldova şi 13...14 grade în Banat şi Crişana. Şi în Bucureşti vremea va rămâne urâtă şi va răci semnificativ. Va ploua şi vântul va avea intensificări, cu viteze ce vor atinge 45...50 km/h. Temperatura maximă va fi de 4...6 grade.<br/><br/>Sâmbătă va ploua slab local în S şi S-E ţării şi doar izolat în rest. La munte, trecător vor fi precipitaţii sub formă de lapoviţă şi ninsoare. Vântul va sufla slab şi moderat, cu intensificări în sudul Banatului, pe litoral şi crestele montane.<br/><br/>Temperaturile maxime, uşor mai ridicate decât cele din ziua precedentă, se vor încadra între 3 grade în nord-est şi 15 grade în vest, iar cele minime în general între -1 şi 9 grade. Spre sfârşitul intervalului izolat, se va semnala ceaţă.<br/><br/>Capitala va avea cer noros şi temporar va ploua slab. Temperatura maximă va fi de 9 grade, cea minimă de 3-4 grade.<br/><br/>Luni, temperaturile vor creşte, dar probabilitatea de ploaie va rămâne ridicată, mai ales în regiunile sudice şi sud-estice, după care se va extinde în vest, nord şi zona centrală.</p>
    </article>
  </body>
</html>