<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fotomac.com.tr/galeri/futbol/mustafa-denizliden-futbol-gundemine-dair-carpici-aciklamalar?utm_source=twitter&amp;utm_medium=social&amp;utm_campaign=twitter"/>
    <meta property="og:site_name" content="FotoMaç"/>
    <meta property="article:published_time" content="2019-11-22T06:40:43+00:00"/>
    <meta property="og:title" content="Mustafa Denizli'den futbol gündemine dair çarpıcı açıklamalar"/>
    <meta property="og:description" content="Türk sporunun futbol özelinde en önemli isimlerinden biri olan Mustafa Denizli fotomac.com.tr'ye çok özel ve samimi açıklamalarda bulundu. Şu anda Azerbaycan'da bulunan ve Tractor Sazi takımını çalıştıran tecrübeli teknik adam, A Milli Takım'ımızdan Süper Lig ekiplerinin transfer çözümlerine, Galatasaray'ın en çok konuşulan isimlerinden olan Radamel Falcao'dan futbol gündeminin son gelişmelerine ve Türk futbolunun gelişimi noktasında yapılması gereken hamlelere kadar çok önemli değerlendirmelerde bulundu. (RÖPORTAJ: TARIK DEMİR)"/>
  </head>
  <body>
    <article>
      <h1>Mustafa Denizli'den futbol gündemine dair çarpıcı açıklamalar</h1>
      <address>
        <time datetime="2019-11-22T06:40:43+00:00">22 Nov 2019, 06:40</time>
      </address>
      <p>
        <b>Türk sporunun futbol özelinde en önemli isimlerinden biri olan Mustafa Denizli fotomac.com.tr'ye çok özel ve samimi açıklamalarda bulundu. Şu anda Azerbaycan'da bulunan ve Tractor Sazi takımını çalıştıran tecrübeli teknik adam, A Milli Takım'ımızdan Süper Lig ekiplerinin transfer çözümlerine, Galatasaray'ın en çok konuşulan isimlerinden olan Radamel Falcao'dan futbol gündeminin son gelişmelerine ve Türk futbolunun gelişimi noktasında yapılması gereken hamlelere kadar çok önemli değerlendirmelerde bulundu. (RÖPORTAJ: TARIK DEMİR)</b>
      </p>
      <figure>
        <img src="https://iaftm.tmgrup.com.tr/e86e10/0/0/0/0/0/0?u=https://iftm.tmgrup.com.tr/album/2019/11/22/mustafa-denizliden-futbol-gundemine-dair-carpici-aciklamalar-1574404798015.jpg&amp;mw=1000&amp;l=1"/>
        <figcaption><i><b>Milli Takımımızın başarısı hepimizin göğsünü kabartıyor... Sizin de Milli Takımımıza emeğiniz çok ve elde ettiğiniz başarılar mevcut... Yeni jenerasyon dahilinde Milli Takımımız hakkında neler söylemek isterseniz?<br/></b></i>- Görüntü olarak son derece umut verici. Şenol hocayla da (Güneş) konuştuk. Her şey iyi gidiyor. Bu göstermiştir ki EURO 2020 finalleri için daha umutlu hale geldik. Bütün ekibe güveniyoruz. Desteği hak eden genç bir takım. Finallerde de düşündüklerimizi gerçekleştirebilecek potansiyele sahip bir takım.</figcaption>
      </figure>
      <figure>
        <img src="https://iaftm.tmgrup.com.tr/f69c8c/0/0/0/0/0/0?u=https://iftm.tmgrup.com.tr/album/2019/11/22/mustafa-denizliden-futbol-gundemine-dair-carpici-aciklamalar-1574404801813.jpg&amp;mw=1000&amp;l=1"/>
        <figcaption><i><b>Sizce futbolda ruh mu, yoksa yüksek maddi ödemeler karşılığında yapılan profesyonel futbolcular mı başarıyı sağlar?<br/></b></i>- İkisi birden de olabilir... Bunun örneği dünyada çok fazla. 10-15 milyon euro kazanan futbolcuların sahada ruhlarını nasıl ortaya koyduğunu görebiliriz. Futbol zaten ruh gerektirir. Mahallede, sokak aralarında oynanan maçlar neden bu kadar iddialı? Çünkü çekişme var. Profesyoneller arasında ise değişkenlikler olabiliyor. Bunu kaybedenler oyuncular var maalesef. Sonuca gelirsek; amatör ya da profesyonel fark etmez, futbol ruhsuz oynanmaz.</figcaption>
      </figure>
      <figure>
        <img src="https://iaftm.tmgrup.com.tr/7c0622/0/0/0/0/0/0?u=https://iftm.tmgrup.com.tr/album/2019/11/22/mustafa-denizliden-futbol-gundemine-dair-carpici-aciklamalar-1574404801017.jpg&amp;mw=1000&amp;l=1"/>
        <figcaption><i><b>Son günlerin en çok konuşulan isimlerinden biri olan ve sakatlığı dolayısıyla uzun süredir forma giyemeyen Falcao konusunda neler söylemek isterseniz? En çok kazanan ancak oynayamayan futbolcu olması bakımından sizce bu transfer bir hata mıydı?<br/></b></i>- Hata olup olmadığını bilemem ama oyuncuyu değerlendirirsem sakatlıklarla mücadele ediyor şu an. Monaco'da da uzun dönem sakat kaldı. Ama bazen ihtiyaçlar bazı transferleri mecbur kılar. Galatasaray camiası, taraftarı, görev yapan herkes o kadar odaklandı ki bu transfere, geri dönüşü yoktu artık.</figcaption>
      </figure>
      <figure>
        <img src="https://iaftm.tmgrup.com.tr/9ad883/0/0/0/0/0/0?u=https://iftm.tmgrup.com.tr/album/2019/11/22/mustafa-denizliden-futbol-gundemine-dair-carpici-aciklamalar-1574405840348.png&amp;mw=1000&amp;l=1"/>
        <figcaption><b>"HAYAL KIRIKLIĞI OLDU BU TRANSFER"<br/></b>Galatasaray'a sakat gelmedi ama sakatlanmaya müsait bir bünyesi vardı. Bu hem Galatasaray hem de Falcao adına büyük talihsizlik oldu. Beklentiler çok büyüktü ve sonuç itibariyle şu anda bir hayal kırıklığı oldu bu transfer.</figcaption>
      </figure>
      <figure>
        <img src="https://iaftm.tmgrup.com.tr/f64018/0/0/0/0/0/0?u=https://iftm.tmgrup.com.tr/album/2019/11/22/mustafa-denizliden-futbol-gundemine-dair-carpici-aciklamalar-1574404795450.jpg&amp;mw=1000&amp;l=1"/>
        <figcaption><i><b>Sizce Galatasaray, ara transfer döneminde nasıl transfer rotası çizmeli? Örneğin; bir forvet transfer etmeli mi?<br/></b></i>- En sağlıklı kararı Fatih Hoca (Terim) verecektir. Ne lazım olur, kim gider, kim gelir? O büyük ölçüde planını zaten yapmıştır. Bunları tecrübesiyle rahatlıkla yapabilecek bir isim Fatih Terim.</figcaption>
      </figure>
    </article>
  </body>
</html>