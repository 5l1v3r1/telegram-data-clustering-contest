<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportnieuws.nl/voetbal/reacties-op-racisme-heftiger-dan-ooit-inmiddels-al-een-week/"/>
    <meta property="og:site_name" content="Sportnieuws"/>
    <meta property="article:published_time" content="2019-11-22T06:58:16+00:00"/>
    <meta property="og:title" content="‘Reacties op racisme heftiger dan ooit, inmiddels al een week’"/>
    <meta property="og:description" content="Eerst Georginio Wijnaldum, daarna ook Edgar Davids en Robin van Persie: grote namen uit het voetbal blijven zich uitspreken tegen racisme. Nu is de aandacht voor het onderwerp even enorm, maar hoe komt de aanpak van discriminatie blijvend op de agenda? Deze roep is niet nieuw, het probleem ook niet. Hoe wordt voorkomen dat de…"/>
  </head>
  <body>
    <article>
      <h1>‘Reacties op racisme heftiger dan ooit, inmiddels al een week’</h1>
      <address>
        <time datetime="2019-11-22T06:58:16+00:00">22 Nov 2019, 06:58</time>
      </address>
      <p>
        <b>Eerst Georginio Wijnaldum, daarna ook Edgar Davids en Robin van Persie: grote namen uit het voetbal blijven zich uitspreken tegen racisme. Nu is de aandacht voor het onderwerp even enorm, maar hoe komt de aanpak van discriminatie blijvend op de agenda?</b>
      </p>
      <p>Deze roep is niet nieuw, het probleem ook niet. Hoe wordt voorkomen dat de aandacht voor discriminatie en racisme verdwijnt, om over een paar jaar weer los te barsten? <a href="https://www.ad.nl/nederlands-voetbal/reacties-op-racisme-waren-nooit-zo-heftig-dat-is-een-goed-signaal~ae5a4325/">Het <i>AD</i> ging op onderzoek uit.</a><br/><br/>"De reacties die we nu zien zijn heftiger dan ooit, het duurt niet 1 dag, maar inmiddels al een week”, zegt Matthijs Keuning, voorzitter van Supporterscollectief Nederland. "Dat is een goed signaal, een teken dat dergelijk gedrag niet getolereerd wordt. Wij veroordelen het. Tegelijkertijd is het iets wat niet vaak gebeurt, gedrag dat 99,9 procent van de supporters als achterlijk bestempelt en voor afgelopen zondag dus ook niet hoog op de agenda stond. Wat je kunt doen, is elkaar erop aanspreken, het op die manier tegengaan en bewustwording creëren in het stadion.”<br/><br/><b>KNVB<br/></b>Achter de schermen is de KNVB al langer bezig met de aanpak van racisme en discriminatie. Zo praat de voetbalbond met diverse groepen die vertegenwoordigd zijn in de sport, zoals Joodse, Marokkaanse, Turkse en Surinaamse Nederlanders en een afvaardiging van LHBTI’ers.<br/><br/><b>Projecten<br/></b>Er zijn verschillende projecten om bewustwording te krijgen voor LHBTI en racistische uitingen op amateurvelden worden apart geregistreerd om meer specifieke kennis te verzamelen over het onderwerp. Discriminatie en racisme worden bestraft en volgende week heeft de KNVB een afspraak gepland staan met premier Rutte, waar het onderwerp ook ter sprake zal komen.</p>
    </article>
  </body>
</html>