<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80187856/"/>
    <meta property="og:site_name" content="Janam TV"/>
    <meta property="article:published_time" content="2019-11-22T06:28:39+00:00"/>
    <meta property="og:title" content="ജെഎന്‍യൂ 45 കോടി കടത്തില്‍; ഹോസ്റ്റല്‍ ഫീസ് മേടിക്കാതെ നിര്‍വ്വാഹമില്ലെന്ന് സര്‍വ്വകലാശാല"/>
    <meta property="og:description" content="ന്യൂഡല്‍ഹി: ജെഎന്‍യു സമരത്തിന് യാതൊരു വിധ ന്യായീകരണവുമില്ലെന്നും സര്‍വ്വകലാശാല നിലവില്‍ 45കോടി രൂപ കടത്തിലാണെന്നും അധികൃതര്‍ വ്യക്തമാക്കി. അതിഭീമമായ"/>
  </head>
  <body>
    <article>
      <h1>ജെഎന്‍യൂ 45 കോടി കടത്തില്‍; ഹോസ്റ്റല്‍ ഫീസ് മേടിക്കാതെ നിര്‍വ്വാഹമില്ലെന്ന് സര്‍വ്വകലാശാല</h1>
      <address><time datetime="2019-11-22T06:28:39+00:00">22 Nov 2019, 06:28</time> by <a rel="author">Janam TV Web Desk</a></address>
      <p>ന്യൂഡല്‍ഹി: ജെഎന്‍യു സമരത്തിന് യാതൊരു വിധ ന്യായീകരണവുമില്ലെന്നും സര്‍വ്വകലാശാല നിലവില്‍ 45കോടി രൂപ കടത്തിലാണെന്നും അധികൃതര്‍ വ്യക്തമാക്കി. അതിഭീമമായ വൈദ്യുതി കുടിശ്ശികയും വെള്ളക്കരത്തിനുമൊപ്പം കരാര്‍ വ്യവസ്ഥയിലുള്ള ജീവനക്കാരുടെ ശംബളവും പ്രതിസന്ധിയിലാണെന്നും അധികൃതര്‍ വ്യക്തമാക്കി.</p>
      <p>സര്‍വ്വകലാശാല 45 കോടിരൂപ കടത്തിലാണ് പോകുന്നതെന്ന വിവരം പത്രക്കുറിപ്പിലൂടെയാണ് സര്‍വ്വകലാശാല അധികൃതര്‍ അറിയിച്ചത്. വിദ്യാര്‍ത്ഥികളിലൊരു വിഭാഗം തെറ്റിധാരണാജനകമായ പരാതികളാണ് ഉന്നയിക്കുന്നത്. ഇതുവരെ ഒരു രൂപപോലും ഈടാക്കാതിരുന്നത് തുടരാന്‍ ഒട്ടും നിര്‍വാഹമില്ലാത്തതിനാലാണ് ഹോസ്റ്റല്‍ ലെവി മേടിക്കാന്‍ തീരുമാനിച്ചത്.</p>
      <p>നിലവില്‍ 450 കരാര്‍ ജീവനക്കാരാണ് സര്‍വ്വകലാശാലയിലുള്ളത്. സര്‍വ്വകലാശാലയുടെ ശംബളത്തില്‍ നിന്ന് ഇവര്‍ക്ക് തുക നല്‍കാന്‍ ചട്ടപ്രകാരം കഴിയില്ല. അതടക്കം പരിഹരിക്കാന്‍ ഏവര്‍ക്കും നല്‍കാന്‍ സാധിക്കുന്ന ഫീസ് വര്‍ധനയാണ് തീരുമാനിച്ചിരിക്കുന്നത്. ഏതായാലും ഫീസ് ഈടാക്കാതെ നിര്‍വ്വാഹമില്ലെന്ന് സര്‍വ്വകലാശാല വൃത്തങ്ങള്‍ അറിയിച്ചു. സമരത്തിന്റെ പേരില്‍ ഫീസ് വര്‍ധനക്കപ്പുറം മറ്റ് വിഷയങ്ങളും അനാവശ്യമായി ഉന്നയിക്കുന്നത് ബഹ്യമായ സമ്മര്‍ദ്ദങ്ങള്‍ കാരണമാണെന്ന് അധ്യാപകര്‍ കഴിഞ്ഞ ദിവസം മാധ്യമങ്ങളോട് പറഞ്ഞിരുന്നു.</p>
    </article>
  </body>
</html>