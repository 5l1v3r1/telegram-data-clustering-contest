<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tecnoandroid.it/2019/11/22/3g-addio-in-italia-tim-wind-vodafone-e-iliad-lo-licenziano-arriva-il-5g-628027"/>
    <meta property="og:site_name" content="tecnoandroid"/>
    <meta property="article:published_time" content="2019-11-22T06:35:57+00:00"/>
    <meta property="og:title" content="3G addio: TIM, Wind, Vodafone e Iliad lo potrebbero disattivare"/>
    <meta property="og:description" content="Pare proprio che saremo costretti a dire addio al 3G in Italia. Dal 2020 arriva il 5G con TIM, WInd, Vodafone e Iliad. Ma questo causerà alcuni problemi."/>
  </head>
  <body>
    <article>
      <h1>3G addio: TIM, Wind, Vodafone e Iliad lo potrebbero disattivare</h1>
      <h2>Pare proprio che saremo costretti a dire addio al 3G in Italia. Dal 2020 arriva il 5G con TIM, WInd, Vodafone e Iliad. Ma questo causerà alcuni problemi.</h2>
      <address><time datetime="2019-11-22T06:35:57+00:00">22 Nov 2019, 06:35</time> by <a rel="author">Domenico Pitasi</a></address>
      <figure>
        <img src="https://t4m7p5j6.stackpathcdn.com/wp-content/uploads/2019/10/3g-spento.png"/>
      </figure>
      <p>Tutti pronti a dire <b>addio 3G in Italia</b>? Sembrano di questo avviso gli operatori di telefonia mobile. Nulla è stato ancora confermato male indiscrezioni accreditano l’ipotesi di una rete <i>5G – oriented</i> a partire dal prossimo 2020. Lo shift a senso unico porterà la connessione ad alta velocità con l’eccezione dei sistemi 2G e 4G che si manterranno ancora attivi al fine di garantire continuità di servizio. A risentire negativamente dello switch-off della rete saranno soprattutto <a href="https://www.tecnoandroid.it/2019/11/21/iliad-delude-gli-utenti-ma-intanto-rinnova-giga-50-con-altri-servizi-gratis-627382">Iliad</a> e 3 Italia per una serie di motivi molto diversi tra loro. Ecco la novità e la situazione aggiornata.</p>
      <h3>3G in via di dismissione: la situazione in Italia con gli operatori TIM, Wind Tre, Vodafone ed <a href="https://www.tecnoandroid.it/telefonia/operatori-telefonici/iliad">Iliad</a></h3>
      <p>Tantissimi utenti Iliad riescono a navigare solo in 3G. Si utilizza un trucchetto ormai ben noto al pubblico per risolvere i <b>problemi del 4G. </b>La rete proprietaria non è dislocata efficacemente su tutto il territorio nazionale, con ampie regione insulari e del sud che fanno ancora affidamento sul network di precedente generazione. La diffusione del 5G, oltretutto, non sarà immediata e richiederà necessariamente nuovi smartphone compatibili. Lo spegnimento potrebbe causare un disastro.</p>
      <p>Va meglio in casa 3 Italia dove invece l’unico limite è rappresentato dal fatto che il gestore si rifiuta di concedere il <b>4G Gratis</b> a tutti i suoi utenti. Si fa pagare un euro al mese per l’alta velocità mantenendo la promessa di un <i>3G sempre gratuito</i>. Lo scambio tecnico con i passaggio esclusivo alle nuove reti potrebbe causare uno scompenso che si appianerebbe solo con un generale <b>aumento dei prezzi</b>.</p>
      <p>Per il resto gli operatori TIM, Wind e Vodafone riescono a colmare la necessità di <b>copertura 4G</b> potendo fare a meno della rete di terza generazione. Non sarà facile fare i conti con le rinunce della rete ma i rumor, almeno per il momento, rimangono tali e non trovano conferme nelle dichiarazioni degli operatori.</p>
    </article>
  </body>
</html>