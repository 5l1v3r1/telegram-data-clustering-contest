<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zougla.gr/kosmos/article/mali-vre8ikan-ta-ptomata-alon-13-andron-apo-tin-epi8esi-tzixantiston"/>
    <meta property="og:site_name" content="Ζούγkλ@"/>
    <meta property="article:published_time" content="2019-11-22T06:47:00+00:00"/>
    <meta property="og:title" content="Μάλι: Βρέθηκαν 13 πτώματα μετά την επίθεση τζιχαντιστών"/>
    <meta property="og:description" content="Τα πτώματα 13 ανδρών που αγνοούνταν μετά την επίθεση της περασμένης Δευτέρας στην περιοχή Ταμπανκόρτ, στο ανατολικό τμήμα της χώρας, ανέσυρε ο στρατός του Μάλι. Οι 13 άνδρες ήταν θύματα τζιχαντιστών, σύμφωνα με πηγές προσκείμενες στις δυνάμεις ασφαλείας."/>
  </head>
  <body>
    <article>
      <h1>Μάλι: Βρέθηκαν 13 πτώματα μετά την επίθεση τζιχαντιστών</h1>
      <address>
        <time datetime="2019-11-22T06:47:00+00:00">22 Nov 2019, 06:47</time>
      </address>
      <p>Τα πτώματα 13 ανδρών που αγνοούνταν μετά την επίθεση της περασμένης Δευτέρας στην περιοχή Ταμπανκόρτ, στο ανατολικό τμήμα της χώρας, ανέσυρε ο στρατός του Μάλι. Οι 13 άνδρες ήταν θύματα τζιχαντιστών, σύμφωνα με πηγές προσκείμενες στις δυνάμεις ασφαλείας.</p>
      <p>Έξι εξ αυτών βρέθηκαν μέσα στα οχήματά τους στην Ταμπανκόρτ και άλλοι επτά κοντά στην κοινότητα Ινφοκαριτάν, σύμφωνα με την ίδια πηγή.</p>
      <p>Αρχικά, είχαν εντοπιστεί από κατοίκους, που όμως «δίστασαν να πλησιάσουν λόγω του φόβου αντιποίνων από μέρους των τζιχαντιστών», πρόσθεσε η ίδια πηγή.</p>
      <p>Δυνάμεις του Μάλι και του Νίγηρα διεξήγαγαν κοινή επιχείρηση εναντίον τζιχαντιστών στην περιοχή των συνόρων όταν έπεσαν σε ενέδρα, σύμφωνα με τον στρατό στην Μπαμακό. Οι «τρομοκράτες» έχασαν 17 άνδρες στη μάχη, ενώ περίπου 100 «ύποπτοι» συνελήφθησαν.</p>
      <p>Η επίθεση της Δευτέρας χαρακτηρίστηκε βαρύ πλήγμα για τις ένοπλες δυνάμεις του Μάλι, που έχασαν περισσότερα από 100 στελέχη τους σε δύο επιθέσεις τζιχαντιστών τους τελευταίους μήνες (30ή Σεπτεμβρίου, 6η Νοεμβρίου), καθώς και ακόμη ένα τεκμήριο της συνεχιζόμενης επιδείνωσης της κατάστασης ως προς την ασφάλεια στην περιοχή και ευρύτερα στο Σαχέλ, που θορυβεί τη διεθνή κοινότητα.</p>
    </article>
  </body>
</html>