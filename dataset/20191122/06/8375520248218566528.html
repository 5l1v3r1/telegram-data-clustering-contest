<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/na-mikolajivskomu-vokzali-vidkrili-zalu-ochikuvannya-dlya-viyskovih--641619.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-22T06:38:00+00:00"/>
    <meta property="og:title" content="На миколаївському вокзалі відкрили залу очікування для військових"/>
    <meta property="og:description" content="Залу переобладнали з колишньої депутатської: там можна відпочити, прийняти душ, випрати білизну та випити каву"/>
  </head>
  <body>
    <article>
      <h1>На миколаївському вокзалі відкрили залу очікування для військових</h1>
      <address>
        <time datetime="2019-11-22T06:38:00+00:00">22 Nov 2019, 06:38</time>
      </address>
      <h4>Залу переобладнали з колишньої депутатської: там можна відпочити, прийняти душ, випрати білизну та випити каву</h4>
      <p>Залу очікування для військовослужбовців відкрилася на залізничному вокзалі Миколаєва. Це вже шоста така зала в Україні.</p>
      <p>Про це <a href="https://www.uz.gov.ua/press_center/up_to_date_topic/505780/">повідомляє</a> пресслужба АТ «Укрзалізниця».</p>
      <p>«У листопаді відкрито ще одну залу очікування для військовослужбовців - цього разу на залізничному вокзалі Миколаєва. Загалом такі приміщення вже працюють на 6 вокзалах України. Усі вони переобладнані з колишніх депутатських залів», - ідеться у повідомленні.</p>
      <p>Зала працює цілодобово, вхід до неї - з боку першої пасажирської платформи.</p>
      <p>Для комфорту відвідувачів тут є кімната для прийому їжі, санвузли, душ, телевізори, холодильники, розетки для зарядки мобільних пристроїв, доступ до інтернету. Крім того, військові можуть скористатися пральною машиною, прасувальною дошкою з праскою, сушаркою для білизни, кавоваркою та чайником.</p>
      <p>Усі зали переобладнані за кошти Укрзалізниці. Вони призначені для короткочасного перебування військовослужбовців (учасників ООС) за наявності посвідчення, що засвідчує особу, та проїзного документа на поїзд (крім приміського сполучення).</p>
      <p>Першу залу очікування для військовослужбовців відкрилася 1 жовтня 2019 року на Центральному залізничному вокзалі в Києві. </p>
      <related>
        <a href="https://glavcom.ua/economics/finances/ukrzaliznicyu-cogo-roku-minuvali-u-pyat-raziv-chastishe-nizh-torik-641541.html"/>
        <a href="https://glavcom.ua/news/opublikovano-spisok-vkradenogo-rosiyanami-mayna-na-ukrajinskih-korablyah--641387.html"/>
        <a href="https://glavcom.ua/news/mati-borzhnika-u-mikolajevi-prostrelila-nogu-kolektoru-foto-641466.html"/>
      </related>
    </article>
  </body>
</html>