<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/22/7232697/"/>
    <meta property="og:site_name" content="Українська правда"/>
    <meta property="article:published_time" content="2019-11-22T06:00:08+00:00"/>
    <meta property="og:title" content="Головні новини четверга і ночі: підозра Садовому, Найєм в &quot;Укроборонпромі&quot;"/>
    <meta property="og:description" content="Садовому вручили підозру, Найєм отримав посаду в “Укроборонпромі” — новини, які були актуальні 21 листопада."/>
  </head>
  <body>
    <article>
      <h1>Головні новини четверга і ночі: підозра Садовому, Найєм в "Укроборонпромі"</h1>
      <address>
        <time datetime="2019-11-22T06:00:08+00:00">22 Nov 2019, 06:00</time>
      </address>
      <p>Садовому вручили підозру, Найєм отримав посаду в "Укроборонпромі" — новини, які були актуальні 21 листопада.</p>
      <p>
        <b>Про Садового</b>
      </p>
      <p>Спеціалізована антикорупційна прокуратура <a href="https://www.pravda.com.ua/news/2019/11/21/7232628/">оголосила</a> про підозру у зловживанні владою меру Львова Андрію Садовому.</p>
      <p>Сторона обвинувачення <a href="https://www.pravda.com.ua/news/2019/11/21/7232658/">буде клопотати</a> про заставу для Садового в розмірі 50 мільйонів гривень. Запобіжний захід обиратимуть у Вищому антикорупційному суді.</p>
      <p>
        <b>Про Найєма</b>
      </p>
      <p>Екснардеп Мустафа Найєм <a href="https://www.pravda.com.ua/news/2019/11/21/7232661/">призначений</a> на посаду заступника гендиректора Державного Концерну "Укроборонпром".</p>
      <p>
        <b>Про телеграм-канал "Української правди"</b>
      </p>
      <p>Щойно стало відомо, що у "Української правди" є новинний телеграм-канал "<a href="https://cutt.ly/4eyAMVj">УП. Стрічка</a>". На нього вже підписалося більше чотирьох тисяч людей і кількість підписників стрімко зростає.</p>
      <p>Як повідомляють наші джерела, на каналі оперативно публікують найважливіші та найцікавіші новини з України та світу. Один зі співрозмовників УП дуже радив підписатись на цей <a href="https://cutt.ly/4eyAMVj">канал</a>.</p>
      <p>
        <b>Про інші важливі новини</b>
      </p>
      <p>Андрій Портнов <a href="https://www.pravda.com.ua/news/2019/11/21/7232667/">оприлюднив</a> вирок суду про визнання винним депутата фракції "Слуга народу" Романа Іванісова у замаху на групове зґвалтування.</p>
      <p>Конституційний суд <a href="https://www.pravda.com.ua/news/2019/11/21/7232631/">визнав</a> неконституційним внесений Зеленським законопроект №1016 щодо уповноважених Верховної Ради.</p>
      <p>Тижневий семінар у Трускавці для новообраних народних депутатів <a href="https://www.pravda.com.ua/news/2019/11/21/7232645/">обійшовся</a> "Слузі народу" у 10 мільйонів гривень.</p>
      <p>Давид Арахамія <a href="https://www.pravda.com.ua/news/2019/11/21/7232635/">закликав</a> "слуг народу", які їздять у регіони, збирати інформацію та доповідати фракції про "договорняки" з Києвом, і звертатися в правоохоронні органи.</p>
      <p>Двом підозрюваним у жорстокому побитті сімейної пари у Києві, що призвело до смерті чоловіка – ветерана АТО Ігоря Панова, <a href="https://www.pravda.com.ua/news/2019/11/21/7232646/">змінили</a> підозру на умисне вбивство.</p>
      <p>Іспанські правоохоронці розслідують можливе втручання російських спецслужб у спробу <a href="https://www.pravda.com.ua/rus/news/2019/11/22/7232696/">Каталонії</a> вийти зі складу країни.</p>
      <p>У Пентагоні обіцяють найближчім часом переказати залишок <a href="https://www.pravda.com.ua/news/2019/11/22/7232695/">військової допомоги для України</a></p>
    </article>
  </body>
</html>