<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mobilizujeme.cz/clanky/pristi-miui-12-ma-prinest-jeste-komplexnejsi-tmavy-rezim"/>
    <meta property="og:site_name" content="Mobilizujeme"/>
    <meta property="article:published_time" content="2019-11-22T06:52:25+00:00"/>
    <meta property="og:title" content="Příští MIUI 12 má přinést ještě komplexnější tmavý režim"/>
    <meta property="og:description" content="Systémová nadstavba MIUI od Xiaomi je mezi uživateli velice oblíbená. Plusové body získává hlavně za různé možnosti personalizace. A ačkoliv jedenáctá verze je s námi zatím velmi krátce, tak již teď"/>
  </head>
  <body>
    <article>
      <h1>Příští MIUI 12 má přinést ještě komplexnější tmavý režim</h1>
      <address><time datetime="2019-11-22T06:52:25+00:00">22 Nov 2019, 06:52</time> by <a rel="author">Tomáš Rajnoch</a></address>
      <p>Systémová nadstavba MIUI od Xiaomi je mezi uživateli velice oblíbená. Plusové body získává hlavně za různé možnosti personalizace. A ačkoliv jedenáctá verze je s námi zatím velmi krátce, tak již teď se chystá MIUI 12. To má dorazit s ještě komplexnějším tmavým režimem.</p>
      <figure>
        <img src="https://mobilizujeme.cz/wp-content/uploads/2019/07/miui-10.jpg"/>
      </figure>
      <blockquote>TIP: <a href="https://mobilizujeme.cz/clanky/miui-11-ma-novou-zajimavou-funkci-kterou-vyuzije-kazdy">MIUI 11 má novou zajímavou funkci, kterou využije každý</a></blockquote>
      <p>Tato nejnovější informace o MIUI 12 od Xiaomi pochází z čínské sociální sítě Weibo. Zde se několik uživatelů zeptalo, zdali je pravda, že Xiaomi přebralo vývojáře nadstavby Flyme OS od Meizu bez jakéhokoliv pohovoru. Xiaomi na to odpovědělo, že tito vývojáři pracují 13 hodin denně, a na pohovor zkrátka není čas.</p>
      <p>Xiaomi také dodalo, že v chystané verzi MIUI 12 má být kompletní tmavý režim skrze všechny aplikace a nastavení. To je opravdu dobrá zpráva, jelikož v MIUI 11 ještě není onen tmavý režim úplně doladěný. Zákazníci tak budou velice potěšeni, jelikož tmavé barvy má rádo stále více uživatelů. Toto designové řešení má pak také pozitivní vliv na výdrž baterie a zrak uživatele.</p>
      <p>Bohužel další informace o chystaném MIUI 12 prozatím nemáme. Není se ale čemu divit, vždyť vývoj je teprve na samotném začátku, a na plnohodnotnou nadstavbu se můžeme těšit až za několik měsíců.</p>
      <h3>SOUVISEJÍCÍ</h3>
      <ol>
        <li>
          <a href="https://mobilizujeme.cz/clanky/poco-launcher-prinasi-pro-vsechny-uzivatele-kompletni-tmavy-rezim">Poco Launcher přináší pro všechny uživatele kompletní tmavý režim</a>
        </li>
        <li>
          <a href="https://mobilizujeme.cz/clanky/ocekavane-miui-11-by-mohlo-prinest-funkci-prepisu-reci-na-text">Očekávané MIUI 11 by mohlo přinést šikovnou funkci přepisu řeči na text</a>
        </li>
        <li>
          <a href="https://mobilizujeme.cz/clanky/tmavy-rezim-v-novem-androidu-jak-ho-zapnout-a-k-cemu-je-vlastne-dobry">Tmavý režim v novém Androidu: jak ho zapnout a k čemu je vlastně dobrý?</a>
        </li>
      </ol>
    </article>
  </body>
</html>