<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cancan.ro/un-nou-caz-caracal-andreea-si-maria-au-disparut-fara-urma-ultima-oara-au-fost-vazute-urcandu-se-intr-un-microbuz-20097332"/>
    <meta property="og:site_name" content="Cancan.ro"/>
    <meta property="article:published_time" content="2019-11-22T06:50:23+00:00"/>
    <meta property="og:title" content="Un nou caz Caracal? Andreea și Maria au dispărut fără urmă. Ultima oară au fost văzute urcându-se într-un microbuz"/>
    <meta property="og:description" content="Două fete de 14 ani au dispărut din Baia de Fier, județul Gorj. Părinții lor au declarat că le-au văzut, ultima oară, urcându-se într-un autobuz, iar de"/>
  </head>
  <body>
    <article>
      <h1>Un nou caz Caracal? Andreea și Maria au dispărut fără urmă. Ultima oară au fost văzute urcându-se într-un microbuz</h1>
      <address><time datetime="2019-11-22T06:50:23+00:00">22 Nov 2019, 06:50</time> by <a rel="author">Cristian Lisandru</a></address>
      <p>
        <b>Două fete de 14 ani au dispărut din Baia de Fier, județul Gorj. Părinții lor au declarat că le-au văzut, ultima oară, urcându-se într-un autobuz, iar de atunci nu mai știu nimic despre ele. </b>
      </p>
      <p>Cu o zi înainte de dispariție, Zoltan Andreea Elena a plecat de acasă și a mers la domiciliul prietenei sale, Cazacu Maria Alexandra. Ulterior, cele două fete s-ar fi îndreptat către școală, urcându-se într-un microbuz. Din acel moment, familiile celor două fete nu mai au informații despre soarta lor. IPJ Gorj a demarat o anchetă pentru a le găsi pe cele două adolescente.</p>
      <p><i><b>„La data de 21 noiembrie, poliţişti din cadrul Postului de Poliţie Baia de Fier au fost sesizaţi de o femeie de 33 de ani, din comuna Baia de Fier, cu privire la faptul că fiica sa, Zoltan Andreea Elena, de 14 ani, a plecat de la domiciliul său din localitate, cu o zi în urmă şi până la momentul sesizării nu a mai revenit. La aceeaşi dată, la sediul Poliţiei s-a prezentat şi o femeie de 49 de ani, din aceeaşi localitate, care a sesizat faptul că nepoata sa, Cazacu Maria Alexandra, de 14 ani, a plecat de la domiciliu şi nu a mai revenit. Din primele verificări efectuate de poliţişti a rezultat faptul că prima tânără ar fi plecat în mod voluntar de la domiciliu, spunând că merge acasă la cea de-a doua minoră, unde a rămas până în dimineaţa zilei de 20 noiembrie, când, în jurul orelor 8.00, cele două s-au deplasat cu microbuzul şcolar la unitatea de învăţământ ale cărei cursuri le urmează”</b></i>, a declarat, pentru <i>mediafax.ro</i>, Miruna Prejbeanu, purtătorul de cuvânt al IPJ Gorj.</p>
    </article>
  </body>
</html>