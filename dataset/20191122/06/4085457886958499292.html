<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gizchina.cz/2019/11/22/mi-smart-band-3i-fitness-naramek-byl-predstaven/"/>
    <meta property="og:site_name" content="GizChina.cz"/>
    <meta property="article:published_time" content="2019-11-22T06:00:26+00:00"/>
    <meta property="og:title" content="Mi Smart Band 3i fitness náramek byl představen"/>
    <meta property="og:description" content="Nová verze Xiaomi náramku je oficiálně na světě s obchodním názvem Mi Smart Band 3i. Byl vydán v Indii a jde o jakousi upravenou verzi loňského Mi Band 3."/>
  </head>
  <body>
    <article>
      <h1>Mi Smart Band 3i fitness náramek byl představen</h1>
      <address><time datetime="2019-11-22T06:00:26+00:00">22 Nov 2019, 06:00</time> by <a rel="author" href="https://gizchina.cz/author/marek_kucera/" target="_blank">Hana Kučerová</a></address>
      <p>Ohodnoťte článek</p>
      <p>Před pár dny se na twitterovém účtu indické pobočky Xiaomi <a href="https://gizchina.cz/2019/11/20/xiaomi-mi-band-3i-by-se-mohl-objevit-uz-zitra/">objevila informace</a> o chystaném fitness náramku. V té době se odhadovalo, že se bude jmenovat Xiaomi Mi Band 3i a svými parametry bude něčím mezi mezi Band 3 a Band 4. Nová verze náramku je nyní oficiálně na světě s obchodním názvem Mi Smart Band 3i. Byl vydán v Indii a jde o jakousi upravenou verzi loňského Mi Band 3 bez senzoru srdečního tepu.</p>
      <p>Pokud bychom měli mluvit o specifikacích nového fitness náramku Mi Smart Band 3i jsou v podstatě stejné jako u Mi Band 3. To tedy znamená, že zde najdeme nebarevný AMOLED displej s úhlopříčkou 0,78 palce a rozlišením 120×80 pixelů. Displej je po všech čtyřech hranách zaoblený a je vybaven kapacitním tlačítkem. Jeho jas by měl být 300 nitů. A jak již bylo řečeno, na spodní straně chybí senzor pro snímání srdečního tepu.</p>
      <slideshow>
        <figure>
          <img src="https://gizchina.cz/wp-content/uploads/2019/11/Mi-Smart-Band-3i_9.png"/>
        </figure>
        <figure>
          <img src="https://gizchina.cz/wp-content/uploads/2019/11/Mi-Smart-Band-3i_10.png"/>
        </figure>
      </slideshow>
      <p>Řemínek je vyroben z TPU plastu a tělo pak z polykarbonátu. Má odolnost 5ATM, takže by měl bez úhony přežít stříkající vodu nebo déšť. Náramek je vybaven tříosým senzorem pro počítání kroků, nechybí monitoring spánku a spálených kalorií. Dále také upozornění na dlouhé sezení nebo příchozí hovory. Pro spárování s telefonem je připraven Bluetooth 4.2. Baterie má kapacitu 110 mAh a výrobce udává, že by díky ní měl náramek vydržet až 20 dní na jedno nabití. Nabíječka baterie by měla být součástí balení.</p>
      <figure>
        <img src="https://gizchina.cz/wp-content/uploads/2019/11/865a80cdcbbeb8f0802867c9ec662caf.jpg"/>
      </figure>
      <p>Náramek je kompatibilní jak se systémem Android 4.4 a vyšším, tak i s iOS 9.0 a vyšším. Rozměry jsou 4,68×1,81×1,1 centimetru. Cena Mi Smart Band 3i je pro indický trh nastavena na 1290 indických rupií, což je zhruba 18 dolarů. Nová verze náramku je tedy levnější než Mi Band 3, který stojí zhruba 25 dolarů. Náramek je nabízen jen v černé barvě a jeho předběžné objednávky už běží na <a href="https://store.mi.com/in/item/3194600013">stránkách Mi.com</a>.</p>
      <footer>Některé naše odkazy mohou vést na prodejce elektroniky. Pokud si skrze takový odkaz něco koupíte, můžeme z prodeje obdržet malá procenta.</footer>
      <related>
        <h4>Podobné články</h4>
        <a href="https://gizchina.cz/2019/11/14/motorola-razr-je-oficialne-na-svete-s-pomerne-vysokou-cenou/"/>
        <a href="https://gizchina.cz/2019/11/13/xiaomi-bezdratova-mys-byla-predstavena-se-zajimavou-cenovkou/"/>
        <a href="https://gizchina.cz/2019/11/13/hisense-king-kong-6-oficialne-predstaven-s-obri-baterii/"/>
      </related>
    </article>
  </body>
</html>