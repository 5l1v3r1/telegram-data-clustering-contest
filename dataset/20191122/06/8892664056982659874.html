<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blikk.hu/sztarvilag/sztarsztorik/negy-ferfi-vette-korul-a-megalloban-bekefi-viktoria-senki-nem-segitett-sztarban-sztar/8s3z8xp"/>
    <meta property="og:site_name" content="Blikk.hu"/>
    <meta property="article:published_time" content="2019-11-22T06:57:05+00:00"/>
    <meta property="og:title" content="Egy pillanat alatt négy férfi vette körül a megállóban - senki nem segített a bajban a tehetségkutató sztárjának"/>
    <meta property="og:description" content="Testvére unszolására kezdett el bokszolni,hogy meg tudja magát védeni a Sztárban Sztár leszek! döntőse, Békefi Viktória."/>
  </head>
  <body>
    <article>
      <h1>Egy pillanat alatt négy férfi vette körül a megállóban - senki nem segített a bajban a tehetségkutató sztárjának</h1>
      <address><time datetime="2019-11-22T06:57:05+00:00">22 Nov 2019, 06:57</time> by <a rel="author" href="https://www.blikk.hu/szerzo/blikk-informacio" target="_blank">Blikk-információ</a></address>
      <p>
        <i>
          <b>
            <b>Testvére unszolására kezdett el bokszolni,hogy meg tudja magát védeni a Sztárban Sztár leszek! döntőse, Békefi Viktória.</b>
          </b>
        </i>
      </p>
      <p>A műsör törékeny énekesnőjének életében nagy szerepet játszik a sport, hiszen már egy éve bokszol edző segítségével. Habár bátyja unszolására kezdte el, egyáltalán nem volt nehéz rábeszélni Vikit, mivel a fiatal versenyzőnek vannak rossz tapasztalatai.</p>
      <p>
        <b>Viki elmondása szerint volt olyan eset, hogy hegedűórája után hazafele a megállóban vette körül egy csapat idegen férfi.</b>
      </p>
      <p>
        <i>Az egyik óra után a megállóban négy férfi körülvett, és nem hagyott békén. Rengetegen vártak ott rajtam kívül, de mint ahogy lenni szokott, senki nem jött oda segíteni</i>
      </p>
      <p>- nyilatkozta Viktória a <a href="https://www.facebook.com/abestmagazin/">Best</a>nek.</p>
      <p>A HÉV-re felszállva aztán tovább piszkálták, de szerencsére a fiatal lánynak nem esett bántódása. Azt is hozzátette, hogy rengetegszer futott bele tolakodó férfiakba a tömegközlekedés során:<i>Régen sokat jártam tömegközlekedéssel, de amint tudtam, vettem egy kocsit, hogy elkerüljem a hasonló helyzeteket.</i></p>
      <p>Viki azt is elárulta, hogy a boksz segít neki abban, hogy levezesse a stresszt, és hogy növelje az önbizalmát is. Nem utolsó sorban pedig a sport segítségével meg tudja magát védeni a támadók ellen.</p>
    </article>
  </body>
</html>