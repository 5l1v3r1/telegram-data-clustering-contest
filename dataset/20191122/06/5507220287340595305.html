<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80187870/"/>
    <meta property="og:site_name" content="Janam TV"/>
    <meta property="article:published_time" content="2019-11-22T06:57:09+00:00"/>
    <meta property="og:title" content="മാര്‍ക്ക് ദാന വിവാദം; ബോധപൂര്‍വ്വം കൃത്രിമം നടന്നിട്ടില്ലെന്ന് വിദഗ്ധ സമിതി"/>
    <meta property="og:description" content="തിരുവനന്തപുരം: കേരള സര്‍വ്വകലാശാലയിലെ മാര്‍ക്ക് ദാന വിവാദത്തില്‍ ബോധപൂര്‍വ്വം കൃത്രിമം നടന്നിട്ടില്ലെന്ന് വിദഗ്ധ സമിതിയുടെ റിപ്പോര്‍ട്ട്. മോഡറേഷന്‍"/>
  </head>
  <body>
    <article>
      <h1>മാര്‍ക്ക് ദാന വിവാദം; ബോധപൂര്‍വ്വം കൃത്രിമം നടന്നിട്ടില്ലെന്ന് വിദഗ്ധ സമിതി</h1>
      <address><time datetime="2019-11-22T06:57:09+00:00">22 Nov 2019, 06:57</time> by <a rel="author">Janam TV Web Desk</a></address>
      <p>തിരുവനന്തപുരം: കേരള സര്‍വ്വകലാശാലയിലെ മാര്‍ക്ക് ദാന വിവാദത്തില്‍ ബോധപൂര്‍വ്വം കൃത്രിമം നടന്നിട്ടില്ലെന്ന് വിദഗ്ധ സമിതിയുടെ റിപ്പോര്‍ട്ട്. മോഡറേഷന്‍ സോഫ്റ്റ് വെയറിന്റെ തകരാറാണ് പ്രശ്‌നങ്ങള്‍ക്ക് കാരണമായതെന്നും ബോധപൂര്‍വ്വം കൃത്രിമം നടന്നിട്ടില്ലെന്നുമാണ് റിപ്പോര്‍ട്ടില്‍ പറയുന്നത്.</p>
      <p>കൂടുതല്‍ യൂസര്‍ ഐഡി ഉപയോഗിച്ച് തിരിമറി നടത്തിയതിന് തെളിവില്ലെന്നും ചില പരീക്ഷകളുടെ മോഡറേഷന്‍ മാര്‍ക്ക് കുറഞ്ഞിട്ടുണ്ടെന്നും സമിതി കണ്ടെത്തി.വിദഗ്ധ സമിതിയുടെ റിപ്പോര്‍ട്ട് ഇന്ന് നടക്കുന്ന സിന്‍ഡിക്കേറ്റ് യോഗം പരിശോധിക്കും.കാര്യവട്ടം ക്യാമ്പസിലെ അധ്യാപകനെതിരെ വിദ്യാര്‍ത്ഥികള്‍ നല്‍കിയ പരാതിയും സിന്‍ഡിക്കേറ്റ് പരിഗണിക്കും.</p>
      <p>2016 മുതല്‍ 2019 വരെയുള്ള കാലത്തെ ബിരുദ പരീക്ഷ എഴുതിയ ബിഎസ്സി കമ്പ്യൂട്ടര്‍ സയന്‍സ്, ബിഎസ്സി കമ്പ്യൂട്ടര്‍ ആപ്ലിക്കേഷന്‍സ്, ബിബിഎ അടക്കം 30 കോഴ്സുകളിലെ മാര്‍ക്കിലാണ് തിരിമറി നടന്നതെന്ന് ആരോപണമുയര്‍ന്നത്.</p>
    </article>
  </body>
</html>