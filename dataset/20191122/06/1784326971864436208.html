<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://cosmopolitan.hu/sztarhirek/2019/11/22/ezzel-a-fotoval-reagalt-miley-cyrus-pasija-a-szakitasukrol-szolo-pletykakra/"/>
    <meta property="og:site_name" content="Cosmopolitan.hu"/>
    <meta property="article:published_time" content="2019-11-22T06:11:00+00:00"/>
    <meta property="og:title" content="Ezzel a fotóval reagált Miley Cyrus pasija a szakításukról szóló pletykákra"/>
    <meta property="og:description" content="Ezzel egyértelműen pontot tett a sztori végére."/>
  </head>
  <body>
    <article>
      <h1>Ezzel a fotóval reagált Miley Cyrus pasija a szakításukról szóló pletykákra</h1>
      <h2>Ezzel egyértelműen pontot tett a sztori végére.</h2>
      <address><time datetime="2019-11-22T06:11:00+00:00">22 Nov 2019, 06:11</time> by <a rel="author">Barna Bori</a></address>
      <p><b>Miley Cyrus és Cody Simpson</b> október elején jöttek össze, és azonnal el is árasztották az Instájukat közös képekkel. Ha felmész az oldalukra, akkor találhatsz rengeteg fotót például az idei Halloween bulijukról, amire még össze is öltöztek, de azt is láthatod, hogy<b> Miley nemrég elvitte a pasiját a tesója esküvőjére.</b> Viszont egy ideje már nem posztoltak egymásról, ezért a neten egyre több helyen írtak arról, hogy<a href="https://cosmopolitan.hu/te_te_te/2019/11/20/miley-cyrus-szakitott-a-pasijaval/"> az énekesnő újra szingli.</a> Az állítólagos bennfentesek ugyanis azt mesélték, hogy <b>Miley magára szeretne fókuszálni most, de azért barátként vált el a sráctól.</b></p>
      <p>Nos, <b>ezeket a pletykákat tutira olvasta Cody is</b>, ugyanis szerda este felrakott egy Insta-sztorit arról, hogy mi most a háttérképe a telóján:</p>
      <figure>
        <img src="https://cosmopolitan.hu/app/uploads/2019/11/miley-cyrus-cody-simpson-szakitas-cosmo.png"/>
        <figcaption>Instagram / @codysimpson</figcaption>
      </figure>
      <h3>Igen, jól látod, ez a cuki mosolygós kislány Miley!</h3>
      <p>Az pedig tök egyértelmű, hogy nem ez lenne a képernyővédője, ha már nem lennének együtt igaz? Ráadásul Miley <a href="https://cosmopolitan.hu/szepseg/2019/11/11/miley-cyrust-surgosen-meg-kellett-muteni/">nemrég esett át egy újabb műtéten</a> a hangszálai miatt, aminek a felépülési ideje több hetet is igénybe vehet, úgyhogy valószínűleg most egy kicsit kevesebb időt tudnak együtt tölteni… (Ha hihetünk a híreknek, <b>most épp meg sem szabad szólalnia az énekesnőnek</b>.)</p>
      <p>Szóval Cody Instája alapján<b> továbbra is hatalmas köztük a szerelem</b>, és biztosan megint rengeteg képet posztolnak egymásról, ha az énekesnő jobban lesz.</p>
    </article>
  </body>
</html>