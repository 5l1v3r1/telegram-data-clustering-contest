<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/entertainment/742972"/>
    <meta property="og:site_name" content="เดลินิวส์"/>
    <meta property="article:published_time" content="2019-11-22T06:10:00+00:00"/>
    <meta property="og:title" content="'แต้ว'ขำดารารูปงูเลิกแฟน ยันสัมพันธ์'ต้น'ยังดีอยู่"/>
    <meta property="og:description" content="'แต้ว' เคลียร์ชัดยังไม่เลิก 'ต้น อาชว์' หลังโดนโยงข่าวเมาท์ ดารารูปงูเลิกแฟนที่คบกันมานาน และไม่มีรูปคู่กันมาพักใหญ่"/>
  </head>
  <body>
    <article>
      <h1>'แต้ว'ขำดารารูปงูเลิกแฟน ยันสัมพันธ์'ต้น'ยังดีอยู่</h1>
      <address>
        <time datetime="2019-11-22T06:10:00+00:00">22 Nov 2019, 06:10</time>
      </address>
      <p>
        <b>'แต้ว' เคลียร์ชัดยังไม่เลิก 'ต้น อาชว์' หลังโดนโยงข่าวเมาท์ ดารารูปงูเลิกแฟนที่คบกันมานาน และไม่มีรูปคู่กันมาพักใหญ่</b>
      </p>
      <p>อยู่ๆก็กลายเป็นประเด็นในโลกออนไลน์ขึ้นมาทัน หลังเพจดังในเฟซบุ๊กออกมาโพสต์เม้าท์สนั่นว่า “แว่วๆมาว่า.......เลิกกับแฟนหรอ” พร้อมใส่อิโมติค่อนรูปงู เล่นเอาชาวเน็ตต่างวิพากษ์วิจารณ์กันไปต่างๆนาๆ จนสุดท้ายหวยมาตกที่นางเอกสาว <b>แต้ว-ณฐพร เตมีรักษ์</b> กับหวานใจหนุ่ม <b>ต้น-อาชว์ ไหลสกุล</b> ที่เดากันว่างูนั้นน่าจะหมายถึงละครนาคีที่สาวแต้วเล่นเป็นงูแน่ๆ อีกทั้งฝ่ายหญิงก็ยังออกมาโพสตส์ข้อความผ่านอินสตาแกรมส่วนตัวออกแนวตัดพ้อด้วยว่า “Sometimes it's hard to be a women” จนทำให้ชาวเน็ตชี้เป้าว่าใช่แน่ๆ งานนี้สาวแต้วก็ไม่ปล่อยให้สงสัยนาน พอได้เจอตัวในงานอีเว้นท์งานหนึ่ง เจ้าตัวก็ได้เปิดใจถึงเรื่องนี้ด้วย</p>
      <figure>
        <img src="https://www.dailynews.co.th/admin/upload/20191122/news_NKIAKwubzn122338_533.jpg?v=20191123105?v=2771"/>
      </figure>
      <p>แต้ว เผยว่า “ทำไมถึงคิดว่าเป็นแต้วกับต้น จริงๆ ไม่น่าใช่แต้วนะ อาจจะเป็นงูตัวอื่น ไม่ใช่ตัวนี้(ยิ้ม) ความสัมพันธ์ก็ยังปกติอยู่ ช่วงนี้เหมือนไม่ค่อยได้เจอกันด้วย เราเองก็ทำงาน พี่ต้นเองก็ทำงาน เลยไม่ค่อยได้เจอ แต่ว่าเมื่อวานก็ยังเพิ่งไปทานข้าวกันมาอยู่เลย จริงๆ ความรักก็ไม่ได้หวานขนาดนั้นอยู่แล้ว แต่เป็นแบบเรื่อยๆ มาเรียงๆ ก็ไม่งงนะ ถ้าจะเป็นรูปงูขนาดนั้น คงเป็นใครไปไม่ได้เนอะ แล้วก็เป็นไปได้ที่คนจะคิด เพราะอย่างที่บอกก็ไม่ค่อยได้ลงรูปกัน ซึ่งมันก็เป็นเหตุเป็นผล เพราะว่าไม่ค่อยได้เจอกันด้วย ยังไม่ได้คุยกับพี่ต้น ไม่ต้องขนาดลงรูปคู่ก็ได้ ทุกคนก็น่าจะได้ดูสัมภาษณ์นี้อยู่แล้ว”</p>
      <figure>
        <img src="https://www.dailynews.co.th/admin/upload/20191122/news_TLqPCvtweA122338_533.jpg?v=20191123105?v=4584"/>
      </figure>
      <figure>
        <img src="https://www.dailynews.co.th/admin/upload/20191122/news_mODBsOpLqo122339_533.jpg?v=20191123105?v=7286"/>
      </figure>
      <p>ขอบคุณภาพจากอินสตาแกรม @taewaew_natapohn , @a_r_c_h<br/><br/> </p>
    </article>
  </body>
</html>