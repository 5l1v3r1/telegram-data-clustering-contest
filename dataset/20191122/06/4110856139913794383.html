<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.real.gr/athlitismos/arthro/printezis_peismosame_meta_tin_itta_sto_monaxo-588812/"/>
    <meta property="og:site_name" content="Real.gr"/>
    <meta property="article:published_time" content="2019-11-22T06:00:00+00:00"/>
    <meta property="og:title" content="Οι αθλητικές μεταδόσεις της ημέρας"/>
    <meta property="og:description" content="Ο Γιώργος Πρίντεζης μέσω δηλώσεων του σχολίασε το &quot;διπλό&quot; του Ολυμπιακού στην έδρα της Άλμπα και παράλληλα ευχαρίστησε τον κόσμο της ομάδας."/>
  </head>
  <body>
    <article>
      <h1>
        <a href="https://www.real.gr/athlitismos/arthro/oi_athlitikes_metadoseis_tis_imeras-588760/">Οι αθλητικές μεταδόσεις της ημέρας</a>
      </h1>
      <address><time datetime="2019-11-22T06:00:00+00:00">22 Nov 2019, 06:00</time> by <a rel="author">filathlos</a></address>
      <p>
        <b>Ο Γιώργος Πρίντεζης μέσω δηλώσεων του σχολίασε το "διπλό" του Ολυμπιακού στην έδρα της Άλμπα και παράλληλα ευχαρίστησε τον κόσμο της ομάδας.</b>
      </p>
      <p>Πιο συγκεκριμένα, ο Έλληνας φόργουορντ δήλωσε στην κάμερα της NOVA: «Προχθές χάσαμε ένα δικό μας παιχνίδι και μας πείραξε πολύ. Έχουμε βελτιωθεί στα τελευταία παιχνίδια, αλλά το σημαντικό είναι οι νίκες όσο καλά κι αν παίζεις. Σήμερα μπήκαμε πεισμωμένοι. Ξέραμε ότι αν ήμασταν χαλαροί, μπορούσε να μας τιμωρήσει.</p>
      <p>Προσπαθούμε να βρίσκουμε εύκολα καλάθια στον αιφνιδιασμό. Οφείλαμε να έχουμε και καλές επιστροφές στην άμυνα και τα πήγαμε πολύ καλά γενικά. Ο προπονητής προσπάθησε να μας βάλει κάποιους κανόνες της δικής του φιλοσοφίας, να μας πει τι θέλει από τον καθένα. Θα προσπαθήσουμε στη δύσκολη συνέχεια που έρχεται».</p>
      <p>Σε ερώτηση για το αν η άμυνα ή η επίθεση ορίζει την ταυτότητα των Πειραιωτών απάντησε: «Στο σύγχρονο μπάσκετ, αν δεν παίξεις άμυνα, δεν έχεις ελπίδα. Φυσικά, και η επίθεση παίζει ρόλο».</p>
      <p>Για τη συνύπαρξή του με τον Ρούμπιτ, απάντησε: «Είναι πολύ σημαντικό να συμπληρώνει ο ένας παίκτης τον άλλο σε μία 5άδα. Κάποια παιχνίδια μπορεί να μην βγουν σε μένα και να πρέπει να βγουν στον άλλον παίκτη της ίδιας θέσης. Πάντα στην ομάδα μας το είχαμε αυτό».</p>
      <p>Κλείνοντας, δήλωσε: «Ένα πολύ μεγάλο ευχαριστώ στον κόσμο μας για τη συγκλονιστική παρουσία του σήμερα. Ήρθαν πάρα πολλά παιδιά από όλη την Ελλάδα».</p>
    </article>
  </body>
</html>