<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://madeinvilnius.lt/verslas/statybos-vilniuje/kalnenuose-bus-statomas-didelis-prekybos-centras/"/>
    <meta property="og:site_name" content="Made in vilnius"/>
    <meta property="article:published_time" content="2019-11-22T06:47:02+00:00"/>
    <meta property="og:title" content="Kalnėnuose bus statomas didelis prekybos centras"/>
    <meta property="og:description" content="Sostinės savivaldybei pristatyti projektiniai siūlymai, kuriuose numatoma, jog greta Gurių gatvės, Minsko plento kaimynystėje, bus statomas didelis prekybos centras. Naujajame prekybos centre turėtų įsikurti „Gintarinė“ vaistinė, kavinė, keletas kitų įvairias paslaugas teikiančių parduotuvėlių bei vienas iš mažmeninės prekybos gigantų su savitarnos kasomis. Tiesa, nėra tiksliai nurodoma, koks prekybos centras ten..."/>
  </head>
  <body>
    <article>
      <h1>Kalnėnuose bus statomas didelis prekybos centras</h1>
      <address><time datetime="2019-11-22T06:47:02+00:00">22 Nov 2019, 06:47</time> by <a rel="author">Aidas Pelenis</a></address>
      <p>Sostinės savivaldybei pristatyti projektiniai siūlymai, kuriuose numatoma, jog greta Gurių gatvės, Minsko plento kaimynystėje, bus statomas didelis prekybos centras. Naujajame prekybos centre turėtų įsikurti „Gintarinė“ vaistinė, kavinė, keletas kitų įvairias paslaugas teikiančių parduotuvėlių bei vienas iš mažmeninės prekybos gigantų su savitarnos kasomis.</p>
      <p>Tiesa, nėra tiksliai nurodoma, koks prekybos centras ten įsikurs, tačiau galima įtarti, jog ten turėtų įsikurti „IKI“ arba „Maxima“. Tiesa, gal būtų kiek neįprasta, jog greta „Maximos“ įsikurtų būtent „Gintarinė“ vaistinė. Prekybos centre numatoma įrengti 2300 m<sup>2</sup> dydžio prekybos salę.</p>
      <figure>
        <img src="https://cdn3.hellovilnius.lt/wp-content/uploads/2017/11/Screen-Shot-2019-11-21-at-22.51.43.png"/>
      </figure>
      <h3>Projekto techniniai parametrai</h3>
      <ul>
        <li>Planuojamo objekto adresas – Moravų g. 1, 3, 5, 7;</li>
        <li>Sklypo plotas – 0,8723 ha;</li>
        <li>Pastato bendras plotas – 4 271,94 m<sup>2</sup>;</li>
        <li>Statinio aukštis – 1 aukštas (9,10 m);</li>
        <li>Dviračių laikymo vietų skaičius – 16 vnt.;</li>
        <li>Energetinio efektyvumo klasė – A+;</li>
        <li>Automobilių parkavimo vietų skaičius – 133 vietos;</li>
        <li>Projekto vystytojas – UAB „Gama turtas“;</li>
        <li>Projektinius siūlymus ruošė UAB „RV Architektų studija“, projekto vadovas Remigijus Dūdėnas.</li>
      </ul>
      <figure>
        <img src="https://cdn1.hellovilnius.lt/wp-content/uploads/2017/11/Screen-Shot-2019-11-21-at-22.52.12.png"/>
      </figure>
      <h3>Viešas svarstymas</h3>
      <p>Visuomenės atstovai iki gruodžio 9-osios savo pasiūlymus gali teikti elektroniniu paštu rvstudija@gmail.com. Projekto viešas svarstymas numatomas pirmadienį, gruodžio 9 d., Vilniaus miesto savivaldybės patalpose, Konstitucijos pr. 3, 244 salė. Diskusijų pradžia 18.00 val.</p>
      <figure>
        <img src="https://cdn3.hellovilnius.lt/wp-content/uploads/2017/11/Screen-Shot-2019-11-21-at-22.51.11.png"/>
      </figure>
      <figure>
        <img src="https://www.madeinvilnius.lt/wp-content/uploads/2016/12/ok_MadeInVilnius_BE-RODYKLES-1-e1480935181661.png"/>
      </figure>
      <p>
        <i>MadeinVilnius.lt informaciją skelbti, cituoti ar kitaip atgaminti visuomenės informavimo priemonėse bei interneto tinklalapiuose be raštiško UAB „Naujosios medijos grupės“ sutikimo neleidžiama.</i>
      </p>
      <h3>Įvertink šį straipsnį</h3>
      <p>Suteikiame jums galimybę įvertinti mūsų turinį. Spustelėkite ant žvaigždės, kad įvertintumėte!</p>
      <ul>
        <li/>
        <li/>
        <li/>
        <li/>
        <li/>
      </ul>
      <p>Pateikti įvertinimą</p>
      <p>19 skaitytojai (-ų) įvertino</p>
      <related>
        <h4>Panašūs pranešimai</h4>
        <a href="https://madeinvilnius.lt/verslas/statybos-vilniuje/eika-nauja-verslo-centra-lvovo-gatveje-prades-statyti-kitais-metais/"/>
        <a href="https://madeinvilnius.lt/verslas/statybos-vilniuje/sv-jokubo-ligonines-architekturinis-projektas-pristatomas-visuomenei-ir-paveldo-institucijoms/"/>
        <a href="https://madeinvilnius.lt/verslas/statybos-vilniuje/vietoj-mazuto-talpyklu-statys-didziuli-sandeliavimo-paskirties-pastata/"/>
        <a href="https://madeinvilnius.lt/verslas/statybos-vilniuje/prie-vingio-parko-isdygs-antras-akropolis/"/>
        <a href="https://madeinvilnius.lt/verslas/statybos-vilniuje/netoli-oro-uosto-bus-statomas-dar-vienas-verslo-centras/"/>
        <a href="https://madeinvilnius.lt/verslas/statybos-vilniuje/savivaldybe-nepritare-daugiabucio-statyboms-zveryne-pastatas-per-aukstas/"/>
      </related>
    </article>
  </body>
</html>