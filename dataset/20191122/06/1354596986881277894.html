<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.emerce.nl/nieuws/nokia-maakt-telecomnetwerk-geschikt-awskoppeling"/>
    <meta property="og:site_name" content="Emerce"/>
    <meta property="article:published_time" content="2019-11-22T06:50:00+00:00"/>
    <meta property="og:title" content="Nokia maakt telecomnetwerk geschikt voor AWS-koppeling"/>
    <meta property="og:description" content="Het moet makkelijker worden voor telecomaanbieders om clouddiensten en -functies te integreren in hun netwerken. Daardoor wordt het makkelijker om nieuwe diensten, waaronder IoT-praktijken op 5G-netwerken, te bouwen en lanceren."/>
  </head>
  <body>
    <article>
      <h1>Nokia maakt telecomnetwerk geschikt voor AWS-koppeling</h1>
      <address><time datetime="2019-11-22T06:50:00+00:00">22 Nov 2019, 06:50</time> by <a rel="author">Erwin Boogert</a></address>
      <p>
        <b>Het moet makkelijker worden voor telecomaanbieders om clouddiensten en -functies te integreren in hun netwerken. Daardoor wordt het makkelijker om nieuwe diensten, waaronder IoT-praktijken op 5G-netwerken, te bouwen en lanceren.</b>
      </p>
      <p>Nokia maakt daarom <a href="https://www.nokia.com/about-us/news/releases/2019/11/18/nokia-cloud-native-software-platform-available-on-amazon-web-services/">bekend</a> dat al zijn nieuwe netwerksoftware die in de cloud draait automatisch kan koppelen met AWS. De reden om voor de cloud van Amazon te kiezen is diens marktaandeel van, volgens de Finnen, boven de vijftig procent.</p>
      <p>Het initiatief is afkomstig van de Common Software Foundation van Nokia.</p>
      <p>Deze stap wordt met name gezet om voor te sorteren op vraag uit de markt naar koppelingen met publieke clouds. Daarin draaien <a href="https://aws.amazon.com/products/">tal van innovatieve, schaalbare producten</a> waar een bedrijf of ontwikkelaar mee kan willen koppelen via zijn telco. Die telco zal niet de flessenhals willen zijn die spoedige uitrol en snel gebruik in de weg staat. Netwerkleverancier Nokia wil dit mogelijk euvel wegnemen en zichzelf een aantrekkelijke leverancier voor 5G en IoT maken.</p>
      <p>
        <i>Foto: <a href="https://www.flickr.com/photos/peronimo/15124270228/">Per Gosche</a> (cc)</i>
      </p>
      <related>
        <h4>Gerelateerde items</h4>
        <a href="https://www.emerce.nl/nieuws/zonder-cloud-geen-digitale-transformatie"/>
        <a href="https://www.emerce.nl/nieuws/amazon-aws-koppelt-iridium"/>
        <a href="https://www.emerce.nl/nieuws/tmobile-stimuleert-meer-zakelijke-iotproeven"/>
      </related>
    </article>
  </body>
</html>