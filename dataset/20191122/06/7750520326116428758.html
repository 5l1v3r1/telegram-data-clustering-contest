<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://1news.com.ua/ipol/kerivnkiv-dfs-zhytomyrshhyny-vykryly-na-miljonnyh-zlovzhyvannyah.html"/>
    <meta property="og:site_name" content="1NEWS"/>
    <meta property="article:published_time" content="2019-11-22T06:50:22+00:00"/>
    <meta property="og:title" content="Керівників ДФС Житомирщини викрили на мільйонних зловживаннях"/>
    <meta property="og:description" content="Керівників ДФС Житомирщини викрили на мільйонних зловживаннях"/>
  </head>
  <body>
    <article>
      <h1>Керівників ДФС Житомирщини викрили на мільйонних зловживаннях</h1>
      <h2>Чиновники давали вказівку своїм підлеглим приймати до розгляду неповні пакети документів для одержання ліцензій підконтрольними бізнес-структурами</h2>
      <address>
        <time datetime="2019-11-22T06:50:22+00:00">22 Nov 2019, 06:50</time>
      </address>
      <figure>
        <img src="https://1news.com.ua/wp-content/uploads/2019/11/33-15.jpg"/>
      </figure>
      <p>Служба безпеки Україна викрила на мільйонних зловживаннях з видачею ліцензій керівників Державної фіскальної Служби Житомирщини.</p>
      <p>Про це повідомляє 1NEWS.</p>
      <p>Високопосадовець ДФС спільно з начальником одного із структурних управлінь незаконно видавали місцевим підприємцям необхідну документацію для роздрібної торгівлі пальним.</p>
      <p>Чиновники давали вказівку своїм підлеглим приймати до розгляду неповні пакети документів для одержання ліцензій підконтрольними бізнес-структурами. Комерсанти, отримавши „дозволи“, реалізовували продукцію без сплати податків та акцизів до державного бюджету.</p>
      <p>Співробітники СБУ та ДБР провели обшуки у адміністративному приміщенні ГУ ДФС у Житомирській області. Вони знайшли ліцензійні справи та іншу документацію, яка підтверджує масштабні зловживання.</p>
      <p>Як повідомили в СБУ, за один місяць 2019 року зловмисники видали ліцензії 48 суб’єктам на 122 об’єктах на право здійснення роздрібної торгівлі пальним. Внаслідок цього держава зазнала збитків на суму майже один мільйон гривень.</p>
      <p>Правоохоронці відкрили кримінальне провадження за ст. 364 (зловживання владою або службовим становищем) Кримінального кодексу України та встановлюють можливу причетність до “схеми” інших посадовців.</p>
      <p>Джерело: <a href="https://www.unn.com.ua/">УНН</a></p>
    </article>
  </body>
</html>