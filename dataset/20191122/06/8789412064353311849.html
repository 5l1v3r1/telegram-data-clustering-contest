<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://jablickar.cz/apple-odstranil-recenze-produktu-ze-sveho-webu/"/>
    <meta property="og:site_name" content="Jablíčkář.cz"/>
    <meta property="article:published_time" content="2019-11-22T06:00:42+00:00"/>
    <meta property="og:title" content="Apple ze svého Online Storu odstranil hodnocení a recenze produktů"/>
    <meta property="og:description" content="Apple během víkendu předělal svůj vlastní web, resp. sekci online obchodu na anglické verzi Apple.com. Zde mohli uživatelé několik let hodnotit své zakoupené Apple produkty a případní zájemci tak měli k dispozici informace o tom, jestli se ten či onen produkt lidem líbí nebo ne. Apple ale sekci s recenzemi náhle odstranil."/>
  </head>
  <body>
    <article>
      <h1>Apple ze svého Online Storu odstranil hodnocení a recenze produktů</h1>
      <address><time datetime="2019-11-22T06:00:42+00:00">22 Nov 2019, 06:00</time> by <a rel="author">David Hanák</a></address>
      <p>Apple během víkendu předělal svůj vlastní web, resp. sekci online obchodu na anglické verzi Apple.com. Zde mohli uživatelé několik let hodnotit své zakoupené Apple produkty a případní zájemci tak měli k dispozici informace o tom, jestli se ten či onen produkt lidem líbí nebo ne. Apple ale sekci s recenzemi náhle odstranil.</p>
      <p>V české mutaci webu apple.com bohužel nic podobného k dispozici nikdy nebylo. Na té anglické, respektive americké však hodnocení bylo poměrně dlouho a u některých produktů šlo o velmi zajímavé informace. Uživatelé totiž často hodnotili produkty značně negativně, jak to v podobných případech bývá. Kdy negativní reference uživatelé uvedou spíše, než ty pozitivní. Například v případě Apple Pencil 1. generace tak bylo na webu více než 300 recenzí, z nichž většina byla negativních.</p>
      <figure>
        <img src="https://jablickar.cz/wp-content/uploads/2019/11/apple-web-recenze.jpg"/>
      </figure>
      <p>Důvod pro odstranění této konkrétní webové sekce je tak nasnadě. Applu se systém hodnocení nemusel líbit a zástupci společnosti nechtěli mít kritické recenze na své produkty přímo na svém oficiálním webu. Pokud by bylo toto vysvětlení pravdivé, šlo by tak trochu o pokrytectví, ale divit se tomu příliš nedá. Obzvláště v případě některých značně „populárních“ produktů, jako byly například redukce z Lightning na 3,5mm jack a další. Nebo MacBooky, které v posledních letech sklízely velké množství (oprávněné) kritiky za problémy s klávesnicemi, chlazením apod.</p>
      <figure>
        <img src="https://jablickar.cz/wp-content/uploads/2019/11/AirPods-iPad-Pro-iPhone-X-Apple-family-1213x794.jpg"/>
      </figure>
      <p>Zdroj: <a href="https://www.macrumors.com/2019/11/21/apple-pulls-reviews-online-store-listings/">Macrumors</a></p>
    </article>
  </body>
</html>