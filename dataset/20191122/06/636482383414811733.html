<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cancan.ro/adrian-mutu-a-trecut-prin-clipe-foarte-grele-fiul-sau-operat-pe-cord-deschis-20097335"/>
    <meta property="og:site_name" content="Cancan.ro"/>
    <meta property="article:published_time" content="2019-11-22T06:58:18+00:00"/>
    <meta property="og:title" content="Adrian Mutu a trecut prin clipe foarte grele. Fiul său, operat pe cord deschis"/>
    <meta property="og:description" content="Adrian Mutu a fost și rămâne, mereu, în centrul atenției. Atât în ceea ce privește viața sportivă, cât și atunci când a fost vorba despre viața personală,"/>
  </head>
  <body>
    <article>
      <h1>Adrian Mutu a trecut prin clipe foarte grele. Fiul său, operat pe cord deschis</h1>
      <address><time datetime="2019-11-22T06:58:18+00:00">22 Nov 2019, 06:58</time> by <a rel="author">Cristian Lisandru</a></address>
      <p>
        <b>Adrian Mutu a fost și rămâne, mereu, în centrul atenției. Atât în ceea ce privește viața sportivă, cât și atunci când a fost vorba despre viața personală, Adrian Mutu a ținut ”capul de afiș”, fiind o vedetă adulată și controversată, în același timp.</b>
      </p>
      <p>Atunci când avea doar 11 ani, Mario – fiul său – a trecut printr-o intervenție chirurgicală dificilă, fiindu-i descoperite unele probleme la inimă. A fost operat pe cord deschis, părinții fiind, pe bună dreptate, alarmați, iar Alexandra Dinu a spus, la vremea respectivă, ce s-a întâmplat. Un ”murmur” la inimă, descoperit de doctor, o electrocardiogramă care a descoperit afecțiunea, iar apoi a urmat intervenția chirurgicală.</p>
      <p><i><b>„Acum că totul a trecut, vreau să vorbesc despre asta. Pentru a lansa un apel părinţilor care nu cunosc ce probleme au la inimă şi care, în tăcere, afectează sănătatea copiilor noştri. Şi pentru a lansa o campanie de prevenire. Eu nu mi-am dat seama de nimic. Pediatrul lui, la o vizită de rutină, a simţit un murmur la inimă… M-a sfătuit să-i fac o electrocardiogramă, unicul test care permite descoperirea acestei probleme”</b></i><i><b>,</b></i> a declarat Alexandra Dinu în urmă cu mai mult timp.</p>
    </article>
  </body>
</html>