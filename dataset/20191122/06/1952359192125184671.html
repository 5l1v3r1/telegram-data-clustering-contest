<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nieuwsblad.be/cnt/dmf20191122_04730349?utm_source=feedburner&amp;utm_medium=feed&amp;utm_campaign=Feed%3A+nieuws%2Fsnelnieuws+%28Nieuwsblad.be%3A+Snelnieuws%29"/>
    <meta property="og:site_name" content="Het Nieuwsblad"/>
    <meta property="article:published_time" content="2019-11-22T06:12:00+00:00"/>
    <meta property="og:title" content="Stromae duikt verrassend op… met Coldplay in Jordanië"/>
    <meta property="og:description" content="Stromae heeft donderdagavond voor het eerst in lange tijd een teken van (muzikaal) leven gegeven: de Belgische zanger zong mee met de Britse rockband Coldp..."/>
  </head>
  <body>
    <article>
      <h1>Stromae duikt verrassend op… met Coldplay in Jordanië</h1>
      <address>
        <time datetime="2019-11-22T06:12:00+00:00">22 Nov 2019, 06:12</time>
      </address>
      <p>
        <b>Stromae heeft donderdagavond voor het eerst in lange tijd een teken van (muzikaal) leven gegeven: de Belgische zanger zong mee met de Britse rockband Coldplay bij de lancering van hun nieuwste plaat in de Jordaanse hoofdstad Amman.</b>
      </p>
      <p>Coldplay stelde het eerste deel (‘Sunrise’) van hun nieuwste plaat ‘Everyday Life’ voor met een concert op de citadel van de stad, wat indrukwekkende beelden opleverde. Het optreden ging door zonder publiek, maar werd wel live uitgezonden via YouTube. Kijkers kregen tijdens het nummer ‘Arabesque’ verrassend ook een gastoptreden van Stromae (na 1u17 in bovenstaande video) te zien. De zanger werkte mee aan het nummer.</p>
      <p>Stromae – artiestennaam van Paul Van Haver – was een rijzende ster aan het Belgische muziekfirmament, maar zette zijn carrière vervolgens op een lager pitje, nadat hij psychische problemen kreeg door gebruik van het antimalariamiddel Lariam.</p>
    </article>
  </body>
</html>