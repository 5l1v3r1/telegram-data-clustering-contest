<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/vesti/region/cg-pusenje-do-sada-kostalo-34-000-evra/"/>
    <meta property="og:site_name" content="Krstarica"/>
    <meta property="article:published_time" content="2019-11-22T06:54:00+00:00"/>
    <meta property="og:title" content="CG: Pušenje do sada koštalo 34.000 evra"/>
    <meta property="og:description" content="PODGORICA - Crnogorska Uprava za inspekcijske poslove je od 14. avgusta, kada je na snagu stupio zakon o sprečavanju upotrebe duvanskih proizvoda, izdala"/>
  </head>
  <body>
    <article>
      <h1>CG: Pušenje do sada koštalo 34.000 evra</h1>
      <address><time datetime="2019-11-22T06:54:00+00:00">22 Nov 2019, 06:54</time> by <a rel="author" href="https://www.krstarica.com/author/tanjug/" target="_blank">Tanjug</a></address>
      <figure>
        <img src="https://www.krstarica.com/wp-content/uploads/2019/11/520885-750x430.jpg"/>
        <figcaption>Foto: Tanjug/Tanjug R.Prelić ilustracija</figcaption>
      </figure>
      <p>PODGORICA – Crnogorska Uprava za inspekcijske poslove je od 14. avgusta, kada je na snagu stupio zakon o sprečavanju upotrebe duvanskih proizvoda, izdala ukupno 134 prekršajna naloga u ukupnom iznosu od 33.900 evra.</p>
      <p>Prema pisanju Dnevnih novina, Inspekcija je do 19. novembra tokom 2.263 kontrole, utvrdila 106 nepravilnosti, koje su se odnosile na davanje dozvole za konzumiranje duvanskih proizvoda u radnom i javnom prostoru, neisticanje oznaka o zabrani pušenja i, kako su rekli, neopremanje prostorije za pušenje uređajima za ventilaciju, prenosi RTCG.</p>
      <p>„Takođe, dobijamo i prijave od građana o pušenju na zabranjenim mestima, koje inspektorima pomažu u nadzoru”, naveli su u upravi.</p>
      <p>(Tanjug)</p>
    </article>
  </body>
</html>