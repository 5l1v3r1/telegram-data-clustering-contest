<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/article/742987"/>
    <meta property="og:site_name" content="เดลินิวส์"/>
    <meta property="article:published_time" content="2019-11-22T06:30:00+00:00"/>
    <meta property="og:title" content="&quot;เฉลิมชัย&quot; ลงนาม MOU ซื้อ-ขายน้ำยางข้น"/>
    <meta property="og:description" content="ชาวสวนยางเตรียมเฮ 'เฉลิมชัย' นำทัพกระทรวงเกษตรฯ ลงนาม MOU ซื้อขายน้ำยางข้น กับ 3 บริษัทยักษ์ใหญ่ของจีน"/>
  </head>
  <body>
    <article>
      <h1>"เฉลิมชัย" ลงนาม MOU ซื้อ-ขายน้ำยางข้น</h1>
      <address>
        <time datetime="2019-11-22T06:30:00+00:00">22 Nov 2019, 06:30</time>
      </address>
      <p>
        <b>ชาวสวนยางเตรียมเฮ "เฉลิมชัย" นำทัพกระทรวงเกษตรฯ ลงนาม MOU ซื้อขายน้ำยางข้น กับ 3 บริษัทยักษ์ใหญ่ของจีน</b>
      </p>
      <p>วันที่ 22 พฤศจิกายน 2562 นายเฉลิมชัย ศรีอ่อน รัฐมนตรีว่าการกระทรวงเกษตรและสหกรณ์ นำผู้บริหารระดับสูงของกระทรวงเกษตรฯ และการยางแห่งประเทศไทย บุกตลาดจีน จับมือ 3 บริษัทน้ำยางข้นยักษ์ใหญ่จีน ลงนามความเข้าใจว่าด้วยความร่วมมือทางด้านธุรกิจระหว่างการยางแห่งประเทศไทยกับ 3 บริษัทน้ำยางข้นจีน ได้แก่ 1. บ. GOAMI ZHENGFENG TRADING (บ. นำเข้าน้ำยางข้น อันดับ1 ของจีน) 2. บ. NINGBO CHANGHKEN (บ.นำเข้าน้ำยางข้นจากไทยเป็นอันดับ1) 3. บ. SANGDONG XINGYU (บ. ใช้น้ำยางข้นผลิตถึงมือยางอันดับ 1 ของจีน) ณ กรุงปักกิ่ง สาธารณรัฐประชาชนจีน<br/> </p>
      <figure>
        <img src="https://www.dailynews.co.th/admin/upload/20191122/news_yFdXHdbfky132345_533.jpg?v=20191125061?v=6730"/>
      </figure>
      <p>การลงนาม MOU ครั้งนี้ จะช่วยเพิ่มศักยภาพปริมาณการส่งออกน้ำยางข้นไปจีนได้เพิ่มขึ้นกว่า 60,000 ตันต่อปี คิดเป็นมูลค่ากว่า 3,000 ล้านบาท ซึ่งที่ผ่านมา จีนเป็นคู่ค้าที่สำคัญของไทย ซึ่งไทยส่งออกน้ำยางข้นไปจีน ปีละกว่า 420,000 ตัน (37.8% ของการส่งออกทั่วโลก) เป็นมูลค่ากว่า 15,500 ล้านบาทต่อปี<br/> </p>
      <figure>
        <img src="https://www.dailynews.co.th/admin/upload/20191122/news_fvBWXplEMQ132346_533.jpg?v=20191125061?v=8631"/>
      </figure>
      <p>ปี 2561 อุตสาหกรรมน้ำยางข้นไทยได้รับผลกระทบอย่างมาก ไทยส่งออกน้ำยางข้นลดลง 14 เปอร์เซนต์ โดยเฉพาะตลาดจีนลดลงกว่า 23 เปอร์เซนต์ ซึ่งการลงนามในวันนี้ จะเป็นการรักษาฐานลูกค้าจากประเทศผู้ซื้อยางเดิม เพิ่มมูลค่าทางการค้าให้สินค้ายางพาราของไทย เป็นการเพิ่มช่องทางหาตลาดใหม่ๆ เพื่อสร้างเสถียรภาพราคายางให้กับพี่น้องเกษตรกรชาวสวนยางของไทย<br/> </p>
      <figure>
        <img src="https://www.dailynews.co.th/admin/upload/20191122/news_PHyVTNTmNI132347_533.jpg?v=20191125061?v=6066"/>
      </figure>
      <p>"นับเป็นนิมิตหมายอันดี ในการตอกย้ำถึงคุณภาพน้ำยางข้นของไทยที่ดีที่สุดในโลกให้กับบริษัทยักษ์ใหญ่ของจีน ซึ่งฝ่ายไทยมีศักยภาพส่งออกน้ำยางคุณภาพสูง และพร้อมจะเป็นคู่ค้าที่ดีกับจีนและทุกประเทศทั่วโลก" นายเฉลิมชัยกล่าว.</p>
      <figure>
        <img src="https://www.dailynews.co.th/admin/upload/20191122/news_EsgJEKnLbu132347_533.jpg?v=20191125061?v=4965"/>
      </figure>
      <figure>
        <img src="https://www.dailynews.co.th/admin/upload/20191122/news_EduIMagHvc132347_533.jpg?v=20191125061?v=9301"/>
      </figure>
    </article>
  </body>
</html>