<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.publika.md/un-tanc-petrolier-sub-pavilionul-republicii-moldova-a-esuat-langa-odesa-ce-spun-autoritatile-de-la-chisinau_3059799.html"/>
    <meta property="og:site_name" content="PUBLIKA"/>
    <meta property="article:published_time" content="2019-11-22T06:43:23+00:00"/>
    <meta property="og:title" content="Un tanc petrolier sub pavilionul Republicii Moldova a eşuat lângă Odesa. Ce spun autorităţile de la Chişinău"/>
    <meta property="og:description" content="Nava"/>
  </head>
  <body>
    <article>
      <h1>Un tanc petrolier sub pavilionul Republicii Moldova a eşuat lângă Odesa. Ce spun autorităţile de la Chişinău</h1>
      <address><time datetime="2019-11-22T06:43:23+00:00">22 Nov 2019, 06:43</time> by <a rel="author">PUBLIKA.MD</a></address>
      <p>
        <b>Nava "Delfi" sub pavilionul Republicii Moldova a eşuat, aseară, lângă Odesa, în jurul orei 23.30.</b>
      </p>
      <p>Potrivit presei ucrainene, la bordul navei se află 15 persoane, care au refuzat evacuarea.   </p>
      <p>Din cauza vântului puternic, operaţiunea de salvare a oamenilor de la bordul navei a fost amânată pentru astăzi.</p>
      <p>Agenţia Navală a Republicii Moldova a emis un comunicat în care precizează că navei menţionate -a fost retras dreptul de navigație sub Pavilionul de Stat al Republicii Moldova din data de 27 Septembrie 2018, din motivul necorespunderii stării tehnice. </p>
      <p><b>Respectiv, nava a fost radiată </b><b>FORȚAT din Registrul de Stat al navelor al Republicii Moldova</b>, cu informarea despre acest fapt a armatorului navei, societatea de clasificare și autoritățile portuare din regiune de exploatare a acestei nave.</p>
      <p>În scopul desfășurării corespunzătoare a acțiunilor întreprinse de autoritățile ucrainene de specialitate, în vederea evacuării echipajului și asigurării siguranței navei menționate, Agenția Navală a Republicii Moldova în calitate de autoritate a fostului pavilion  conlucrează cu autoritățile menționate și oferă sprijinul informațional în vederea depășirii situației create, mai comunică Agenţia Navală. </p>
    </article>
  </body>
</html>