<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/regional/742991"/>
    <meta property="og:site_name" content="เดลินิวส์"/>
    <meta property="article:published_time" content="2019-11-22T06:32:00+00:00"/>
    <meta property="og:title" content="ชาวเน็ตออกล่า'กลุ่มชายใจตูบ' ล็อกแขนตื๊บลุงแก่1ต่อ3"/>
    <meta property="og:description" content="โคตรแมน 'กลุ่มชายใจสุนัข”ล็อกแขนตื๊บลุงแก่ 1 ต่อ 3 นอนกองกับพื้นยังเตะเสยซ้ำ ชาวเน็ตเห็นคลิปทนไม่ไหวระดมออกล่าตัว ทำเอากลุ่มผู้ก่อเหตุถึงกับต้องรีบปิดเฟซฯหนี"/>
  </head>
  <body>
    <article>
      <h1>ชาวเน็ตออกล่า'กลุ่มชายใจตูบ' ล็อกแขนตื๊บลุงแก่1ต่อ3</h1>
      <address>
        <time datetime="2019-11-22T06:32:00+00:00">22 Nov 2019, 06:32</time>
      </address>
      <p>
        <b>โคตรแมน "กลุ่มชายใจสุนัข”ล็อกแขนตื๊บลุงแก่ 1 ต่อ 3 นอนกองกับพื้นยังเตะเสยซ้ำ ชาวเน็ตเห็นคลิปทนไม่ไหวระดมออกล่าตัว ทำเอากลุ่มผู้ก่อเหตุถึงกับต้องรีบปิดเฟซฯหนี</b>
      </p>
      <p>เมื่อวันที่ 22พ.ย.ผู้สื่อข่าวรายงานว่า เพจเฟซบุ๊ก”เฮียขับรถ”ได้โพสต์คลิป เหตุการณ์ ชายรูปร่างเตี้ยล่ำใส่เสื้อสีดำ และชายรูปร่างผอมสูงใส่กางเกงขาสั้น ก่อเหตุลงมือชกต่อย ลุงสูงอายุ กลางถนนใกล้ทางแยกแห่งหนึ่ง โดยชายผอมสูง ได้ล็อกแขนชายสูงอายุ ส่วนหนุ่มเตี้ยล่ำ ได้ระดมประเคนทั้งหมัดและเท้า ใส่ใบหน้าลุงอย่างไม่ยั้ง โดยที่ลุงไม่สามารถ ต่อสู้ได้จนล้มฟุบลงข้างรถยนต์เก๋ง โตโยต้า โคโรน่า สีน้ำเงิน โดยมีชายขี่รถจักรยานยนต์ บิ๊กไบค์ สีดำ รูปร่างสูงใหญ่ คอยคุมเชิงตลอดเวลา ซึ่งเมื่อลุงล้มฟุบนั่งกับพื้นไปแล้ว หนุ่มเตี้ยล่ำ ยังได้แสดงความโหดเหี้ยมด้วยการเตะเสยเข้าไปที่ศรีษะลุงอีก นับครั้งไม่ถ้วน จนพลเมืองดีที่ผ่านมาพบเห็น ทนไม่ได้ต้องลงมาข้อร้อง กลุ่มชายดังกล่าวให้เลิกทำร้ายลุง<br/><br/>จากนั้นหนุ่มเตี้ยล่ำ ได้ขึ้นรถกระบะ อีซูซุ สีดำ ทะเบียน กท 1514 ปทุมธานีสีดำ หลบหนีไป รวมทั้งไอ้หนุ่มบิ๊กไบค์ ที่คอยคุมเชิงด้วย หลังเกิดเหตุผู้สื่อข่าวได้ลงพื้นที่ทราบว่า เหตุเกิดใน ซ.ไทยน้ำทิพย์ ต.สวนพริกไทย อ.เมือง จ.ปทุมธานี ท้องที่ สภ. สวนพริกไทย จ.ปทุมธานี ทั้งนี้ชาวเน็ตได้แห่แสดงความเห็นถึงการกระทำ”กลุ่มชายทิมฬ”อย่างเผ็ดร้อน พร้อมทั้งไปไล่ขุดหาประวัติ และเฟซบุ๊กของบุคคลที่ก่อเหตุ ซึ่งต่อมาปรากฏว่าเฟซบุ๊กของคนที่เกี่ยวข้องก็ได้ปิดหนีไปอย่างรวดเร็ว. <br/> <br/><br/><a href="https://bit.ly/2QHXYqc">ชมคลิป</a><br/><br/>ขอบคุณเพจ”เฮียขับรถ”<br/> </p>
    </article>
  </body>
</html>