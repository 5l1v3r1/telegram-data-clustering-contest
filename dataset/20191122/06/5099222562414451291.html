<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hotnews.ro/stiri-international-23506584-brexit-cea-mai-proasta-luna-octombrie-pentru-finantele-publice-cinci-ani.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-11-22T06:51:00+00:00"/>
    <meta property="og:title" content="Brexit: “Cea mai proastă lună octombrie pentru finanțele publice în cinci ani”"/>
    <meta property="og:description" content="Împrumutul Regatului Unit în luna octombrie a atins un vârf al ultimilor cinci ani, analiștii denunțând o “netă deteriorare” a finanțelor publice britanice"/>
  </head>
  <body>
    <article>
      <h1>Brexit: “Cea mai proastă lună octombrie pentru finanțele publice în cinci ani”</h1>
      <address><time datetime="2019-11-22T06:51:00+00:00">22 Nov 2019, 06:51</time> by <a rel="author">I.B.</a></address>
      <p><b>Împrumutul Regatului Unit în luna octombrie a atins un vârf al ultimilor cinci ani, analiștii denunțând o “netă deteriorare” a finanțelor publice britanice în plină pregătire pentru Brexit și când plouă cu promisiuni de campanie pentru legislative. Biroul național de statistică a arătat joi că “împrumutul în sectorul public (în afara băncilor naționale ca RBS) a atins 11,2 miliarde de lire în octombrie (13 miliarde de euro), adică cu 2,3 milioane mai mult decât cu un an în urmă și cel mai mare împrumut pentru o lună octombrie în cinci ani”, potrivit La Libre, citat de Rador.</b><br/><br/>“Finanțele publice britanice au suferit o netă deteriorare în octombrie și par să se îndrepte spre un salt pentru exercițiul fiscal 2019/20, ceea ce nu ar trebui să împiedice guvernul să deschidă larg baierele bugetului”, remarcă cabinetul EY.<br/><br/>“Cea mai proastă lună octombrie pentru finanțele publice în cinci ani nu-i va împiedică pe cei care câștigă alegerile să intre într-o serie de cheltuieli de tot felul”, întărește într-o notă casa de cercetări Capital Economics.<br/>Împrumuturile par să fi crescut mai mult decât era prevăzut din cauza pregătirii Brexit și deficitul bugetar pare pe cale să crească în acest an pentru prima dată într-un deceniu”, adaugă aceasta.<br/><br/>Încetinirea economiei mondiale și procesul Brexit care durează de trei ani și jumătate ar urma să pună creșterea britanică sub presiune. OCDE tocmai a publicat joi noile sale previziuni mondiale și prevede o creștere a PIB cu 1,0% în 2020 față de 1,2% în 2019 pentru Regatul Unit.</p>
    </article>
  </body>
</html>