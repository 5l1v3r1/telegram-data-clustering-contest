<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.yenicaggazetesi.com.tr/siyanur-satisina-yasak-257411h.htm"/>
    <meta property="og:site_name" content="Yeni Çağ Gazetesi"/>
    <meta property="article:published_time" content="2019-11-22T06:09:00+00:00"/>
    <meta property="og:title" content="Siyanür satışına yasak!"/>
    <meta property="og:description" content="Siyanürle intiharların artması üzerine hükümet, siyanürün halka satışını engelleyen, yurtiçi satışlarının da izlenmesini düzenleyen 5 maddelik yönetmelik hazırladı."/>
  </head>
  <body>
    <article>
      <h1>Siyanür satışına yasak!</h1>
      <address><time datetime="2019-11-22T06:09:00+00:00">22 Nov 2019, 06:09</time> by <a rel="author">Yeni Çağ Gazetesi</a></address>
      <p>
        <b>Siyanürle intiharların artması üzerine hükümet, siyanürün halka satışını engelleyen, yurtiçi satışlarının da izlenmesini düzenleyen 5 maddelik yönetmelik hazırladı.</b>
      </p>
      <p>Cumhurbaşkanı Recep Tayyip Erdoğan’ın onayının ardından yayınlanacak yönetmeliğe göre, siyanürün halka satışı piyasada veya internette yasaklanacak. Sadece “profesyonel ve endüstriyel kullanım için” kayıt şartıyla satın alınabilecek.</p>
      <p>
        <b>TAKİP EDİLEBİLECEK</b>
      </p>
      <p>Siyanürün satışı ve takibi ile ilgili ilk somut adım ise Çevre ve Şehircilik Bakanlığı tarafından atıldı. İmalatçı ve ithalatçılar ile dağıtıcılar da beyanname ile siyanür satabilecek. Milliyet'te yer alan habere göre yılda dört kez olmak üzere her yılın mart, haziran, eylül ve aralık aylarında alınan siyanür beyannamelerine göre siyanür dağıtım ve satışı kontrol altında tutulacak. Hazırlanacak beyannamelerde nerede kullanılacağı ne kadar alındığı ve adresler detaylı olarak verilecek. Yanlış beyan suç olacak.</p>
      <p>
        <b>LİSTEYE SİYANÜR DE EKLENECEK</b>
      </p>
      <p>Siyanürün satış ve dağıtımında denetim açısından etkin rol oynaması hedeflenen İçişleri Bakanlığı’nın koordinasyonunda Çevre ve Şehircilik, Sağlık, Ticaret, Ulaştırma bakanlıklarının yetkililerinin de bir araya gelerek alınacak önlemlere dair bir yol haritası belirlemesi bekleniyor. Bu kapsamda tüm bakanlıkların ilgili mevzuatları gözden geçirilecek. Önlemler kapsamında Sağlık Bakanlığı’nın, “Kontrole Tabi Kimyasal Maddeler Hakkında Yönetmeliği” üzerinde de çalışma yürütülürken, buradaki 23 kimyasal madde arasında “siyanür” de eklenebileceği kaydediliyor.</p>
      <p>
        <b>SİYANÜR NEDİR?</b>
      </p>
      <p>Siyanür cinayetinin ardından binlerce kişi siyanür nedir ve zararlarının ne olduğunu araştırıyor. Siyanür zehirlenmesi nasıl olur, belirtileri nelerdir?Siyanür kullanarak ailesinin ölümüne neden olan gencin ardından, siyanürle ilgili merak edilenler araştırılıyor. Madencilik gibi alanların yanı sıra endüstriyel alanda da kullanılan siyanür maddesinin zararları nelerdir? İnternet kullanıcılarının merak ettiği siyanür zehirlenmesi gibi konularının yanıtlarını araştırdık. İşte siyanür maddesiyle ilgili merak edilen soruların yanıtları...SİYANÜR NEDİR?Siyanür, siyano grubu, bir karbon ve ona üç bağlı azot içeren kimyasal bileşiklere verilen addır. Organik ve inorganik çeşitleri bulunmakta yahut endüstriyel prosesler ile üretilmekte ve kullanılmaktadır. Organik bileşikleri nitril grubu altında isimlendirilir ve çoğu zehirli olmaktan uzaktır.Citalopram, fadrozol ve ledrozol gibi ilaçlar bu gruba örnek olarak gösterilebilir. Öte yandan bazı bitkiler ve hayvanlarca da üretilmektedir. Siyanürü doğal olarak üreten birçok bitki, bakteri ve böcek vardır. Kiraz, badem, kayısı, şeftali, erik, fasulye, patates, turp, lahana, şalgam, brokoli ve mısır siyanürlü bileşikleri doğal olarak üretmektedir.<br/><br/>Endüstride ise genellikle taşıma ve saklama güvenliği sebebiyle tuzları sodyum siyanür ve trityum siyanür demir çelik endüstrisi ve maden sanayi gibi çok çeşitli sanayi kollarında kullanılmakla beraber gaz formu hiydrosiyanik asit de 'HCN' akrilik fiber, plastik üretimi ve sentetik kauçuk uygulamalarında sıklık ile kullanılmaktadır. Hidrosiyanik asit 28 santigrat derecede kaynama noktasına ulaşır ve acı badem kokusuna sahiptir.<br/><br/><b>SİYANÜR ZARARLARI NELERDİR?</b><br/><br/>Yüksek miktarda siyanür, vücudumuz için tehlike arz etmesine rağmen eser miktarda vücudumuzda ve çeşitli yiyeceklerin içinde bulunur. Vücutta depolanmaz, kanserojen değildir. Günümüzde en çok sigara dumanı ve yangınların dumanının solunması ile maruz kalınmaktadır. Siyanür kanda bulunan methemoglobin'e irreversible (geri dönüşümsüz) bir şekilde bağlanarak etkinlik gösterir. Bu özelliği kanın dokulara oksijen perfüzyonunu sağlayamaması sonucu hipoksi'ye ve sonuçta hipoksik şok ve ölüme neden olur. Oksijen mevcuttur fakat kanda taşınamaz. Vücut adeta oksijen havuzunda boğulur.<br/><br/><b>SİYANÜR ZEHİRLENMESİNDE NELER YAPILIR?</b><br/><br/>Tedavide amaç zehirli maddenin zehirsiz başka bir metabolite çevrilmesidir. Bunun için öncelikle hastaya sodyum nitrit verilir. Bu madde methemoglobin'e siyanür ile yarışmalı olarak bağlanır ve siyanür bu sayede methemoglobin'e bağlanamaz. Daha sonra verilen sodyum tiyosülfat ise siyanür ile reaksiyona girerek tiyosiyanat oluşturur. Bu madde vücut için toksik değildir ve böbreklerden atılır. </p>
      <related>
        <a href="https://www.yenicaggazetesi.com.tr/mecliste-intiharlar-icin-ikna-timi-kurulmus-256762h.htm"/>
        <a href="https://www.yenicaggazetesi.com.tr/yusuf-kaplandan-siyanurlu-intiharlarla-ilgili-tepki-ceken-sozler-256717h.htm"/>
        <a href="https://www.yenicaggazetesi.com.tr/siyanur-satisi-meclis-gundeminde-256712h.htm"/>
        <a href="https://www.yenicaggazetesi.com.tr/borclarini-odeyemeyen-ogretmen-intihar-etti-256707h.htm"/>
      </related>
    </article>
  </body>
</html>