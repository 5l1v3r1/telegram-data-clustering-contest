<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.yenicaggazetesi.com.tr/kuvvetli-saganak-yagis-geliyor-257415h.htm"/>
    <meta property="og:site_name" content="Yeni Çağ Gazetesi"/>
    <meta property="article:published_time" content="2019-11-22T06:32:00+00:00"/>
    <meta property="og:title" content="Kuvvetli sağanak yağış geliyor"/>
    <meta property="og:description" content="Sıcaklıkların 4 derece birden düşeceğini duyuran Meteoroloji Genel Müdürlüğü, bazı bölgeler için kuvvetli sağanak yağış uyarısında bulundu."/>
  </head>
  <body>
    <article>
      <h1>Kuvvetli sağanak yağış geliyor</h1>
      <address><time datetime="2019-11-22T06:32:00+00:00">22 Nov 2019, 06:32</time> by <a rel="author">Yeni Çağ Gazetesi</a></address>
      <p>
        <b>Sıcaklıkların 4 derece birden düşeceğini duyuran Meteoroloji Genel Müdürlüğü, bazı bölgeler için kuvvetli sağanak yağış uyarısında bulundu.</b>
      </p>
      <p>Meteoroloji'den yapılan son değerlendirmelere göre İzmir ve Çanakkale'de çok kuvvetli sağanak yağış bekleniyor. Yağışların oluşturabileceği su ve sel baskınlarına karşı vatandaşlar uyarıldı. Diğer yandan İstanbul ve çevresi ile Akdeniz Bölgesi de sağanak yağışların etkisi altında. Sıcaklıklar Batı'da 2 ila 4 derece düşecek, diğer bölgelerde önemli bir değişiklik olmayacak.</p>
      <p>Meteoroloji Genel Müdürlüğü tarafından yapılan son değerlendirmelere göre; Ülkemizin kuzey, iç ve batı kesimlerinin parçalı ve yer yer çok bulutlu, Marmara, Kıyı Ege ile Manisa, Uşak, Denizli, Antalya ve Burdur çevrelerinin sağanak ve yer yer gök gürültülü sağanak yağışlı, diğer yerlerin az bulutlu ve açık geçeceği tahmin ediliyor. Yağışların; Kıyı Ege, Edirne ve Çanakkale çevrelerinde kuvvetli olması bekleniyor. Bu sabah ve gece saatlerinde Karadeniz’in iç kesimleri ve İç Anadolu'da yer yer pus hadisesi bekleniyor.</p>
      <p>
        <b>4 DERECE BİRDEN SOĞUYACAK</b>
      </p>
      <p>Hava sıcaklığının batı bölgelerde 2 ila 4 derece azalacağı, diğer yerlerde önemli bir değişiklik olmayacağı ve yurt genelinde mevsim normalleri civarında seyredeceği tahmin ediliyor. Rüzgarın genellikle kuzey ve kuzeydoğu, Kıyı Ege, Akdeniz kıyıları ile Güneydoğu Anadolu'da güney ve güneydoğu yönlerden hafif, ara sıra orta kuvvette eseceği tahmin ediliyor.</p>
      <p>
        <b>KUVVETLİ YAĞIŞ UYARISI</b>
      </p>
      <p>Yapılan son değerlendirmelere göre; bu sabah saatlerinden itibaren Kıyı Ege'de görülecek olan sağanak ve gök gürültülü sağanak yağışların, İzmir'in batı (Çeşme, Karaburun, Urla, Menderes, Seferihisar, Torbalı, Selçuk),Aydın'ın kıyı (Söke, Kuşadası, Didim) ve Muğla'nın batı (Datça, Bodrum, Milas ve Marmaris) ilçelerinde kuvvetli (21-50 kg/m2) olması beklendiğinden ani sel, su baskını, yıldırım, yağış anında kuvvetli rüzgar ve küçük çaplı dolu yağışı gibi olumsuzluklara karşı dikkatli ve tedbirli olunması gerekmektedir.</p>
      <figure>
        <img src="https://www.yenicaggazetesi.com.tr/d/other/regh54.jpg"/>
      </figure>
      <p>Yine son değerlendirmelere göre; bu sabah saatlerinden itibaren Ege'de görülecek olan sağanak ve gök gürültülü sağanak yağışların, Çanakkale'nin batı ilçelerinde (Gökçeada, Bozcaada, Ezine ve Ayvacık) kuvvetli (30-60 kg/m2) olması beklendiğinden ani sel, su baskını, yıldırım ve yağış anında kuvvetli rüzgar gibi olumsuzluklara karşı dikkatli ve tedbirli olunması gerekmektedir.</p>
      <related>
        <a href="https://www.yenicaggazetesi.com.tr/hafta-sonu-havalar-nasil-olacak-iste-hafta-sonu-hava-durumu-bilgisi-257277h.htm"/>
        <a href="https://www.yenicaggazetesi.com.tr/meteorolojiden-son-dakika-saganak-uyarisi-256421h.htm"/>
      </related>
    </article>
  </body>
</html>