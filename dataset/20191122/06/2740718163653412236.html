<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zmones.lt/naujiena/garsus-zmones-prisimine-savo-nuotykius-patirtus-taksi.f48a452b-0cf2-11ea-9fe0-aa000054c883"/>
    <meta property="og:site_name" content="Žmonės"/>
    <meta property="article:published_time" content="2019-11-22T06:47:00+00:00"/>
    <meta property="og:title" content="Garsūs žmonės prisiminė savo nuotykius, patirtus taksi"/>
    <meta property="og:description" content="Kviestinei publikai sostinės viešbučio „Comfort Hotel LT“ požeminiame garaže vykęs naujų prestižinių taksi automobilių pristatymas sudomino ir žinomus žmones. Vakaro dalyviai pirmieji turėjo galimybę išvysti į Vilniaus gatves netrukus išriedėsiančius „A2B“ taksi pristatomus E klasės „Mercedes-Benz“ sedanus."/>
  </head>
  <body>
    <article>
      <h1>Garsūs žmonės prisiminė savo nuotykius, patirtus taksi</h1>
      <address><time datetime="2019-11-22T06:47:00+00:00">22 Nov 2019, 06:47</time> by <a rel="author">Žmonės.lt</a></address>
      <p>
        <b>Kviestinei publikai sostinės viešbučio „Comfort Hotel LT“ požeminiame garaže vykęs naujų prestižinių taksi automobilių pristatymas sudomino ir žinomus žmones. Vakaro dalyviai pirmieji turėjo galimybę išvysti į Vilniaus gatves netrukus išriedėsiančius „A2B“ taksi pristatomus E klasės „Mercedes-Benz“ sedanus.</b>
      </p>
      <p>Dideliame svečių būryje buvo galima išvysti iliuzionistą, renginių vedėją Mantą Wizard, stilistų duetą Viktoriją Šaulytę ir Joringį Šatą, atlikėją, tinklaraštininkę Ingridą Martinkėnaitę, verslininką Žilviną Grigaitį, astrologę, būrėją Vaivą Budraitytę, fotomeninką Ričardą Anusauską su sužadėtine Rūta Žemaitiene, plaukų meistrą Karolį Murauską, virtuvės šefą Joną Jonušą, renginių vedėją bei TV aktorių Justiną Daugėlą su muzikinio šou „X faktorius“ dalyve Gerda Zaptoriūte, fotomenininkę Rūtą Andrę bei kitus.</p>
      <p>Renginyje apsilankęs magijos meistras Mantas Wizard sakė, jog taksi paslaugomis naudojasi ganėtinai dažnai. „Daug laiko praleidžiu savo automobilyje, vykdamas dirbti. Neretai norėdamas nesirūpinti, kur parkuoti savo automobilį, vykdamas į renginį ar vakarėlį jau kaip svečias, noriu tiesiog pailsėti nuo vairavimo, tad važiuoju taksi. Mėgstu vairuoti, bet labai smagu ir keleiviu būti, ypatingai Vilniuje: galiu per langą grožėtis savo mylimu miestu“, – teigė M. Wizard. Žinomas vyras, mėgstantis dažnai keliauti, neretai vadovaujasi šiuo posakiu: šalį ir miestą gali pažinti pagal ten važinėjančius taksi automobilius. „Tad labai džiaugiuos, kad pagaliau ir mes turėsime galimybę važinėtis naujais ir prabangiais automobiliais“, – sakė Mantas.</p>
      <p>Kaip pasakojo pašnekovas, užsienyje jam teko važiuoti automobiliais, kurių viduje buvo prikabinėta Kalėdinių lempučių vasarą, teko matyti aplūžusią automobilio panelę, tiesiog gabalais sutvirtintą medinės fanieros dalimis, o į radijo imtuvą, kažkodėl buvo įkištas... atsuktuvas. M. Wizard teko Paryžiuje prieš dešimtmetį važiuoti į viešbutį naktį ir sumokėti 35 eurus: tuo metu jam atrodė, kad tai – labai dideli pinigai. „Brangiausias ir įdomiausias taksi mano gyvenime visgi buvo Venecijoje –oro uoste iškart sėdome į specialius taksi: gražius ir prabangius nedidelius motorinius laivelius ir į viešbutį vykome vandeniu“, – dalindamasis prisiminimais šypsojosi M. Wizard.</p>
      <p>Stilistė Viktorija Šaulytė teigė taksi paslaugomis naudojasi bemaž kasdien, kadangi vis dar neturi vairavimo teisių. „Taksi man tampa didžiausiu išsigelbėjimu, kai reikia kur nors važiuoti su dideliais drabužių maišais bei įvairiausiais rekvizitais“, – neslėpė veikli mergina. Pasak Viktorijos, geras taksi yra toks, kai juo važiuoji atsipalaidavęs, automobilio salonas tvarkingas, vairuotojas elgiasi mandagiai. „Pamenu, buvau dar visai vaikais, kai su tėvais važiavome taksi Egipte. Tėtis kažko pasiteiravo vairuotojo apie ramadaną, o jis suprato, kad ir mano tėtis jo laikosi. Jis taip apsidžiaugė, kad net pradėjo jam bučiuoti rankas. O kas svarbiausia  – daug  atsargiau vairuoti!“, – egzotišką nutikimą prisimena V. Šaulytė.</p>
      <p>„Geras taksi kaip ir geras viešbutis: negali tau atstoti namų ar nuosavo automobilio, tik suteikia laikiną paslaugą. Ja besinaudodamas turi jaustis patogiai, tačiau žinai, kad esi tik svečias. Tad toks ir turėtų būti taksi: visų pirma – svetingas“, – neabejoja buvęs grupės „B‘Avarija“ narys bei virtuvės šefas Jonas Jonušas­. Vyrui patinka, kuomet taksi vairuotojai, kaip paslaugų sferos darbuotojai, vilki uniformą ar bent jau švarką ir vengia pasakoti istorijas, o juolab paskalas apie girtus politikus, kuriuos kažkada vežė bei panašius dalykus. „Ir dar būtų gerai, kad fone negrotų kokios nors nedraugiškos mums šalies muzika, geriau būtų leidžiamas lengvas <i>ambient</i>, ar <i>lounge,</i> ar tiesiog džiazas. Be to, gal jau metas tas kabančias kvepiančias eglutes pakeisti kuo nors kitu, nes tikrai yra rinktis iš rinkoke siūlomų kvapiklių“, – pastebi J. Jonušas.</p>
      <p>Kartą Čikagoje jam teko bendrauti su taksistu iš Nigerijos ir kalbėtis apie tai, kad jam irgi patinka ožkiena, kas vairuotoją itin pradžiugino. Tobage taksistas nuvežė Joną į savo dukters mokyklos būgnų festivalio repeticiją: buvo labai įdomu ir smagu; be to, kelionė kainavo nebrangiai ir dar lietuvis pasimėgavo kultūrine to krašto pramoga.</p>
      <p>Belaukdami vakaro staigmenos – mados kolekcijos pristatymo, renginio svečiai klausėsi saksofonisto Jono Sikorskio atliekamos muzikos bei stebėjo iliuzionisto Tomo Šimkaus pasirodymą. Vakaro metu ant raudono kilimo buvo parodyta ukrainiečių kilmės dizainerės, jau keletą metų gyvenančios Vilniuje, Svitlanos Pučkovos kolekciją „Gyvenimo spalvos“. Dizainerė yra įkūrusi prekės ženklą „s385_“. Ką reiškia šis mįslingas pavadinimas?</p>
      <figure>
        <img src="https://www.zmones.lt/photo/6de22ea9-0d66-11ea-9fe0-aa000054c883/1200x750sp732301/svitlanos-puckovos-kolekcija-gyvenimo-spalvos-v-pilkausko-nuotr-5dd84490de1728-07802551.jpeg"/>
        <figcaption>Svitlanos Pučkovos kolekcija „Gyvenimo spalvos“/ V. Pilkausko nuotr.</figcaption>
      </figure>
      <p>„Tai yra mano artimiausių giminaičių gimimo datų kodas, o „s“ – tiesiog mano vardo pirmoji raidė“, – teigė Svitlana. Pasak autorės, kolekcija „Gyvenimo spalvos“ yra apie optimizmą ir pesimizmą, apie geras šviesias ir blogas niūrias dienas, apie perfekcionizmą, apie pastovumą ir kintamumą. Dizainerė įsitikinusi: „Kad ir kaip keistųsi gyvenimo aplinkybės, dvasinės vertybės yra amžinos. Kaip ir balta spalva – visada balta“.</p>
      <hr/>
      <slideshow>
        <figure>
          <img src="https://www.zmones.lt/photo/b67c7520-0cf3-11ea-9fe0-aa000054c883/1024x1024s/taksi-automobiliu-pristatymas-v-pilkausko-nuotr-5dd7841a8650f4-56850474.jpeg"/>
          <figcaption>Taksi automobilių pristatymas / V. Pilkausko nuotr.</figcaption>
        </figure>
        <figure>
          <img src="https://www.zmones.lt/photo/b6a05f62-0cf3-11ea-9fe0-aa000054c883/1024x1024s/taksi-automobiliu-pristatymas-v-pilkausko-nuotr-5dd7841abac248-71372642.jpeg"/>
          <figcaption>Taksi automobilių pristatymas / V. Pilkausko nuotr.</figcaption>
        </figure>
        <figure>
          <img src="https://www.zmones.lt/photo/b6bba21a-0cf3-11ea-9fe0-aa000054c883/1024x1024s/taksi-automobiliu-pristatymas-v-pilkausko-nuotr-5dd7841af08479-71308516.jpeg"/>
          <figcaption>Taksi automobilių pristatymas / V. Pilkausko nuotr.</figcaption>
        </figure>
        <figure>
          <img src="https://www.zmones.lt/photo/b6b9dd03-0cf3-11ea-9fe0-aa000054c883/1024x1024s/taksi-automobiliu-pristatymas-v-pilkausko-nuotr-5dd7841ae3f842-70831157.jpeg"/>
          <figcaption>Taksi automobilių pristatymas / V. Pilkausko nuotr.</figcaption>
        </figure>
        <figure>
          <img src="https://www.zmones.lt/photo/b69b4a76-0cf3-11ea-9fe0-aa000054c883/1024x1024s/taksi-automobiliu-pristatymas-v-pilkausko-nuotr-5dd7841abc0cd6-06422315.jpeg"/>
          <figcaption>Taksi automobilių pristatymas / V. Pilkausko nuotr.</figcaption>
        </figure>
        <figure>
          <img src="https://www.zmones.lt/photo/b6bce8f8-0cf3-11ea-9fe0-aa000054c883/1024x1024s/taksi-automobiliu-pristatymas-v-pilkausko-nuotr-5dd7841aedbeb5-35115608.jpeg"/>
          <figcaption>Taksi automobilių pristatymas / V. Pilkausko nuotr.</figcaption>
        </figure>
        <figure>
          <img src="https://www.zmones.lt/photo/b6b65dec-0cf3-11ea-9fe0-aa000054c883/1024x1024s/taksi-automobiliu-pristatymas-v-pilkausko-nuotr-5dd7841ad8f9a7-47734914.jpeg"/>
          <figcaption>Taksi automobilių pristatymas / V. Pilkausko nuotr.</figcaption>
        </figure>
        <figure>
          <img src="https://www.zmones.lt/photo/b6b5b4c7-0cf3-11ea-9fe0-aa000054c883/1024x1024s/taksi-automobiliu-pristatymas-v-pilkausko-nuotr-5dd7841ae49067-35059639.jpeg"/>
          <figcaption>Taksi automobilių pristatymas / V. Pilkausko nuotr.</figcaption>
        </figure>
        <figure>
          <img src="https://www.zmones.lt/photo/b6b5317a-0cf3-11ea-9fe0-aa000054c883/1024x1024s/taksi-automobiliu-pristatymas-v-pilkausko-nuotr-5dd7841ae6a2c6-91582696.jpeg"/>
          <figcaption>Taksi automobilių pristatymas / V. Pilkausko nuotr.</figcaption>
        </figure>
        <figure>
          <img src="https://www.zmones.lt/photo/b6a61bbd-0cf3-11ea-9fe0-aa000054c883/1024x1024s/taksi-automobiliu-pristatymas-v-pilkausko-nuotr-5dd7841acb6e96-41553630.jpeg"/>
          <figcaption>Taksi automobilių pristatymas / V. Pilkausko nuotr.</figcaption>
        </figure>
        <figure>
          <img src="https://www.zmones.lt/photo/b6aacbb6-0cf3-11ea-9fe0-aa000054c883/1024x1024s/taksi-automobiliu-pristatymas-v-pilkausko-nuotr-5dd7841ad9f805-94669743.jpeg"/>
          <figcaption>Taksi automobilių pristatymas / V. Pilkausko nuotr.</figcaption>
        </figure>
        <figure>
          <img src="https://www.zmones.lt/photo/b6b2d84c-0cf3-11ea-9fe0-aa000054c883/1024x1024s/taksi-automobiliu-pristatymas-v-pilkausko-nuotr-5dd7841ae3b016-78388289.jpeg"/>
          <figcaption>Taksi automobilių pristatymas / V. Pilkausko nuotr.</figcaption>
        </figure>
        <figure>
          <img src="https://www.zmones.lt/photo/b6ad6bd5-0cf3-11ea-9fe0-aa000054c883/1024x1024s/taksi-automobiliu-pristatymas-v-pilkausko-nuotr-5dd7841ada9591-27112795.jpeg"/>
          <figcaption>Taksi automobilių pristatymas / V. Pilkausko nuotr.</figcaption>
        </figure>
        <figure>
          <img src="https://www.zmones.lt/photo/b6932140-0cf3-11ea-9fe0-aa000054c883/1024x1024s/taksi-automobiliu-pristatymas-v-pilkausko-nuotr-5dd7841aa382f6-26079184.jpeg"/>
          <figcaption>Taksi automobilių pristatymas / V. Pilkausko nuotr.</figcaption>
        </figure>
        <figure>
          <img src="https://www.zmones.lt/photo/b67ad9da-0cf3-11ea-9fe0-aa000054c883/1024x1024s/taksi-automobiliu-pristatymas-v-pilkausko-nuotr-5dd7841a860ec7-98131897.jpeg"/>
          <figcaption>Taksi automobilių pristatymas / V. Pilkausko nuotr.</figcaption>
        </figure>
        <figure>
          <img src="https://www.zmones.lt/photo/b652e973-0cf3-11ea-9fe0-aa000054c883/1024x1024s/taksi-automobiliu-pristatymas-v-pilkausko-nuotr-5dd7841a466ec8-14762312.jpeg"/>
          <figcaption>Taksi automobilių pristatymas / V. Pilkausko nuotr.</figcaption>
        </figure>
        <figure>
          <img src="https://www.zmones.lt/photo/b66a8db9-0cf3-11ea-9fe0-aa000054c883/1024x1024s/taksi-automobiliu-pristatymas-v-pilkausko-nuotr-5dd7841a715208-67544828.jpeg"/>
          <figcaption>Taksi automobilių pristatymas / V. Pilkausko nuotr.</figcaption>
        </figure>
        <figure>
          <img src="https://www.zmones.lt/photo/6de22ea9-0d66-11ea-9fe0-aa000054c883/1024x1024s/svitlanos-puckovos-kolekcija-gyvenimo-spalvos-v-pilkausko-nuotr-5dd84490de1728-07802551.jpeg"/>
          <figcaption>Svitlanos Pučkovos kolekcija „Gyvenimo spalvos“/ V. Pilkausko nuotr.</figcaption>
        </figure>
        <figure>
          <img src="https://www.zmones.lt/photo/6de7709a-0d66-11ea-9fe0-aa000054c883/1024x1024s/svitlanos-puckovos-kolekcija-gyvenimo-spalvos-v-pilkausko-nuotr-5dd84490de30b0-36742397.jpeg"/>
          <figcaption>Svitlanos Pučkovos kolekcija „Gyvenimo spalvos“/ V. Pilkausko nuotr.</figcaption>
        </figure>
        <figure>
          <img src="https://www.zmones.lt/photo/6dec350b-0d66-11ea-9fe0-aa000054c883/1024x1024s/svitlanos-puckovos-kolekcija-gyvenimo-spalvos-v-pilkausko-nuotr-5dd84490dffa06-52592458.jpeg"/>
          <figcaption>Svitlanos Pučkovos kolekcija „Gyvenimo spalvos“/ V. Pilkausko nuotr.</figcaption>
        </figure>
        <figcaption>Taksi automobilių pristatymas</figcaption>
      </slideshow>
    </article>
  </body>
</html>