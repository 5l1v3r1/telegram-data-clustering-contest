<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/aciklama-geldi-4-ilceyi-ilgilendiren-projelerde-son-durum-215865h.htm"/>
    <meta property="og:site_name" content="OLAY"/>
    <meta property="article:published_time" content="2019-11-22T06:34:39+00:00"/>
    <meta property="og:title" content="Açıklama geldi! 4 ilçeyi ilgilendiren projelerde son durum"/>
    <meta property="og:description" content="Dağ ilçelerini rahatlatacak yol projesinin kritik ayağını oluşturan tünellerin inşaatı hızlanıyor."/>
  </head>
  <body>
    <article>
      <h1>Açıklama geldi! 4 ilçeyi ilgilendiren projelerde son durum</h1>
      <h2>Dağ ilçelerini rahatlatacak yol projesinin kritik ayağını oluşturan tünellerin inşaatı hızlanıyor.</h2>
      <address>
        <time datetime="2019-11-22T06:34:39+00:00">22 Nov 2019, 06:34</time>
      </address>
      <p>AK Parti ilçe başkanlarını ağırlayan Karayolları Bölge Müdürü Mehmet Aşık, Doğancı Tüneli’nde 200 metreye ulaşıldığını, ters yönden de delme işlemi başladığını açıkladı.</p>
      <p>4 kilometrelik Kapıkaya tünelinde projenin mart ayında hazır olacağını açıklayan Aşık, ‘İnşaat 24 saat esasına göre çift yönlü yapılacak’ dedi.</p>
      <p>Haberi, Olay Gazetesi Yazarı İhsan Aydın bugünkü köşesinden duyurdu.</p>
      <p>
        <b>Başkanların tünel mesaisi</b>
      </p>
      <p>Bu sütunlardan ara ara <b>Bursa</b>’nın güneyindeki <b>Dağ ilçeleri</b>nin yol projelerinin son durumunu aktarıyoruz.</p>
      <p>Çünkü burada büyük bir sıkıntı var. Bunu siyasetçiler de yerel halk da gözlüyor.</p>
      <p>Dün yeni bir gelişme oldu.</p>
      <p><b>Orhaneli, Keles, Büyükorhan</b> ve <b>Harmancık</b>’ın iktidar partisi ilçe başkanları <b>Karayolları 14. Bölge Müdürü Mehmet Aşık</b>’ı ziyaret ederek, hem devam eden ilçe yol projeleri hem de <b>Doğancı</b> ve <b>Kapıkaya</b> tünellerinin son durumu hakkında kendisinden bilgi aldılar.</p>
      <p>Başkanlar, eksik olmasın çayımızı içmeye <b>Olay Medya</b>’ya da geldiler.</p>
      <p>AK Parti Orhaneli İlçe Başkanı <b>Ramazan Turhan</b>, Keles İlçe Başkanı <b>Özcan Yeni</b>, Büyükorhan İlçe Başkanı <b>Kamil Turhan</b> ve Harmancık İlçe Başkanı <b>Yakup Bayram </b>dün bölge insanının hoşuna gidecek birliktelik sergilediler.</p>
      <p>Malumunuz, Dağ ilçelerinin bugün için en büyük sorunlarından biri ulaşım. Devam eden projeler var ama bitmelerinin çok uzadığı biliniyor.</p>
      <p><b>Misi-Doğancı Barajı </b>arası, <b>Doğancı Tüneli, Kapıkaya tünelleri</b>, <b>Erenler-Harmancık</b> arası, <b>Doğancı Barajı Keles</b> etabı sıcak asfalt projesi ve çalışmaları var ama nedendir bir türlü bitirilemiyor.</p>
      <p>Karayolları Bölge Müdürü Aşık ile görüşmelerinde Doğancı Tüneli’nde artık hızlanmanın başlayacağı müjdesini almışlar. Baraj sahasında gövdede hasara yol açmamak için kontrollü delme işlemlerinde <b>200 metre</b>ye ulaşılmış.</p>
      <p>
        <a href="https://www.olay.com.tr/baskanlarin-tunel-mesaisi-15616yy.htm">
          <b>İhsan Aydın'ın yazısının tamamı için tıklayın...</b>
        </a>
      </p>
    </article>
  </body>
</html>