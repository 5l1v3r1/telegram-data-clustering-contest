<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%ce%bf-%ce%ba%ce%af%cf%83%ce%b9%ce%bd%ce%b3%ce%ba%ce%b5%cf%81-%cf%80%cf%81%ce%bf%ce%b5%ce%b9%ce%b4%ce%bf%cf%80%ce%bf%ce%b9%ce%b5%ce%af-%cf%80%ce%b9%ce%b8%ce%b1%ce%bd%ce%ae-%cf%83%cf%8d%ce%b3%ce%ba.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-22T06:07:33+00:00"/>
    <meta property="og:title" content="Ο Κίσινγκερ προειδοποιεί: Πιθανή σύγκρουση μεταξύ ΗΠΑ-Κίνας θα είναι πιο καταστροφική από τον Α’ ΠΠ"/>
    <meta property="og:description" content="Οι δύο χώρες έχουν εμπλακεί σε έναν σημαντικό εμπορικό πόλεμο που έχει ως αποτέλεσμα εμπορεύματα αξίας δισ. δολαρίων να δέχονται δασμούς μέχρι 25% από το 2018."/>
  </head>
  <body>
    <article>
      <h1>Ο Κίσινγκερ προειδοποιεί: Πιθανή σύγκρουση μεταξύ ΗΠΑ-Κίνας θα είναι πιο καταστροφική από τον Α’ ΠΠ</h1>
      <address>
        <time datetime="2019-11-22T06:07:33+00:00">22 Nov 2019, 06:07</time>
      </address>
      <p>
        <b>Οι δύο χώρες έχουν εμπλακεί σε έναν σημαντικό εμπορικό πόλεμο που έχει ως αποτέλεσμα εμπορεύματα αξίας δισ. δολαρίων να δέχονται δασμούς μέχρι 25% από το 2018.</b>
      </p>
      <p>Η Ουάσινγκτον επιμένει ότι το Πεκίνο καταχράστηκε ορισμένες πρακτικές στο εμπόριο με τις ΗΠΑ και δεσμεύθηκε να επιβάλλουν όλο και περισσότερα τέλη έως ότου τα δύο κράτη καταλήξουν σε μια νέα εμπορική συμφωνία.</p>
      <p>Ο πρώην υπουργός Εξωτερικών των ΗΠΑ και εμπειρογνώμονας στις διεθνείς σχέσεις, Χένρι Κίσινγκερ, προειδοποίησε ότι οι εντάσεις μεταξύ Ουάσινγκτον και Πεκίνου ενδεχομένως να κλιμακωθούν σε έναν νέο ψυχρό πόλεμο πλήρους κλίμακας, εάν τα διμερή ζητήματα παραμείνουν άλυτα και χωρίς διάλογο. Πρόσθεσε μάλιστα ότι η σύγκρουση μεταξύ των δύο κρατών δεν έχει υπερβεί το σημείο όπου δεν μπορεί να επιλυθεί.</p>
      <p>«Αυτό καθιστά, κατά την άποψή μου, ιδιαίτερα σημαντικό να ακολουθείται μια περίοδος σχετικής έντασης από μια σαφή προσπάθεια να κατανοηθούν οι πολιτικοί στόχοι και η δέσμευση των δύο πλευρών να προσπαθήσουν να ξεπεράσουν τα προβλήματα. Είμαστε ακόμα στα προεόρτια ενός ψυχρού πολέμου», είπε ο Κίσινγκερ.</p>
      <p>Ο βετεράνος διπλωμάτης δήλωσε επίσης ότι οι αρνητικές συνέπειες μιας ενδεχόμενης σύγκρουσης μεταξύ των δύο μεγαλύτερων οικονομιών του κόσμου θα μπορούσαν να ξεπεράσουν τις αρνητικές συνέπειες του Πρώτου Παγκοσμίου Πολέμου στην Ευρώπη. Σημείωσε ότι ο τελευταίος ξέσπασε εξαιτίας μιας «σχετικά μικρής κρίσης» που δεν κατέστη δυνατό να επιλυθεί εγκαίρως.</p>
      <p>Ο Κίσινγκερ εξέφρασε την υποστήριξή του στις συνεχιζόμενες εμπορικές συνομιλίες μεταξύ Ουάσιγκτον και Πεκίνου και ελπίζει ότι θα είναι επιτυχείς. Πρόσθεσε ότι αν συμβεί κάτι τέτοιο, τότε οι ΗΠΑ και η Κίνα θα μπορέσουν να προχωρήσουν σε «μια πολιτική συζήτηση» για την αντιμετώπιση άλλων διμερών θεμάτων.</p>
      <p>«[Τα κράτη όπως οι ΗΠΑ και η Κίνα] είναι υποχρεωμένα να μπουν στην θέση του άλλου σε όλο τον κόσμο, με την έννοια του να συνειδητοποιούν τους σκοπούς του άλλου», ανέφερε.</p>
    </article>
  </body>
</html>