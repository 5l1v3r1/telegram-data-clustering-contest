<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://frontpage.fok.nl/nieuws/825463/1/1/50/gamen-doe-je-bij-talpa.html"/>
    <meta property="og:site_name" content="Frontpage.fok.nl"/>
    <meta property="article:published_time" content="2019-11-22T06:45:42+00:00"/>
    <meta property="og:title" content="Gamen doe je bij Talpa"/>
    <meta property="og:description" content="Talpa Network en Azerion, marktleider in Nederland op het gebied van casual gaming, bundelen hun krachten en starten per 1 december samen de joint venture Talpa Gaming, powered by Azerion. Gaming is de snelst groeiende vorm van entertainment bij de Nederlandse consument. Meer dan 8 miljoen Nederlanders spelen graag online spelletjes en dat aantal groeit met de dag. Talpa Network en Azerion spelen in op deze behoefte en willen met Talpa Gaming dÃ© plek bieden waar het hele gezin veilig en vertrouwd spelplezier kan beleven."/>
  </head>
  <body>
    <article>
      <h1>Gamen doe je bij Talpa</h1>
      <address><time datetime="2019-11-22T06:45:42+00:00">22 Nov 2019, 06:45</time> by <a rel="author">Monique Verlind (DJMO)</a></address>
      <p>Talpa Network en Azerion, marktleider in Nederland op het gebied van casual gaming, bundelen hun krachten en starten per 1 december samen de joint venture Talpa Gaming, powered by Azerion. Gaming is de snelst groeiende vorm van entertainment bij de Nederlandse consument. Meer dan 8 miljoen Nederlanders spelen graag online spelletjes en dat aantal groeit met de dag. Talpa Network en Azerion spelen in op deze behoefte en willen met Talpa Gaming dé plek bieden waar het hele gezin veilig en vertrouwd spelplezier kan beleven.</p>
      <p>Het portfolio van de joint venture bevat ruim 9000 spelletjes die gespeeld kunnen worden op de populaire websites Spele.nl en Funnygames.nl. Governor of Poker en Hotel Hideaway behoren tot de bekendste games van de joint venture. Ook nieuwe casual game platformen, waar Nederlanders van jong tot oud zorgeloos kunnen genieten van kwalitatieve spelletjes binnen een betrouwbare en veilige omgeving, zullen gefaseerd worden ontwikkeld.</p>
      <p>Louise van Nispen, tot voor kort Director Data bij Talpa Network, is benoemd tot CEO en vormt samen met Robbert Oomens (Vice President Product) en Age Sluis (Director Marketing &amp; Sales) het management team van de nieuwe onderneming.</p>
      <p>Peter de Mönnink, CEO van Talpa Network zegt:<i>" Het aantal Nederlanders dat online spelletjes speelt is enorm en groeit ook nog eens heel snel. Casual gaming zorgt voor hoog frequent digitaal bereik en levert een waardevolle bijdrage aan het realiseren van nieuwe actieve relaties met consumenten. Online spelen is daarmee een essentiële pijler in de Talpa Network strategie. Azerion is, als de grootste Nederlandse casual gaming partij met een portfolio dat goed aansluit op de Talpa Network doelgroepen, de perfecte partner om deze markt te gaan veroveren.”</i></p>
      <p>Umut Akpinar co-CEO van Azerion: <i>"Gaming entertainment is inmiddels populairder dan film en muziek. Slimme merken benutten de kracht van het kanaal om zich op een breed publiek te richten. Talpa Network begrijpt Nederlandse consumentengewoonten beter dan wie dan ook, dus we zijn erg blij met het partnerschap."</i></p>
      <figure>
        <img src="https://i.fokzine.net/upload/19/11/191122_147316_talpa_gaming.jpg"/>
      </figure>
      <p>
        <i>Gamen doe je bij Talpa (Foto: Talpa)</i>
      </p>
    </article>
  </body>
</html>