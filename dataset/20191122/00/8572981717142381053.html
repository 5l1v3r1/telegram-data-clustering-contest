<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pcrevue.sk/a/Microsoft-integruje-Gmail-do-Outlook-com"/>
    <meta property="og:site_name" content="PC REVUE"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="Microsoft integruje Gmail, Disk Google aj Google Kalendár do Outlook.com"/>
    <meta property="og:description" content="Microsoft plánuje integrovať Gmail, Disk Google a Kalendár Google do svojho webmailového klienta Outlook.com. Spoločnosť nedávno začala integráciu testovať na niektorých účtoch. Po krátkom nastavovaní ..."/>
  </head>
  <body>
    <article>
      <h1>Microsoft integruje Gmail, Disk Google aj Google Kalendár do Outlook.com</h1>
      <address><time datetime="2019-11-22T00:00:00+00:00">22 Nov 2019</time> by <a rel="author">Redakcia</a></address>
      <p>Microsoft plánuje integrovať Gmail, Disk Google a Kalendár Google do svojho webmailového klienta Outlook.com. Spoločnosť nedávno začala integráciu testovať na niektorých účtoch. Po krátkom nastavovaní jednoducho prepojíte účet Google s účtom Outlook.com a Gmail, dokumenty z Disku a Kalendár Google sa automaticky zobrazia na webe Outlook.com. Vyzerá to veľmi podobne ako Outlook pre iOS a Android.</p>
      <figure>
        <img src="https://www.pcrevue.sk/files/photo/2019-11/67614/be2bd2/googledriveoutlook.jpg"/>
      </figure>
      <p>Zatiaľ ide o rané testovanie, nemožno pridať viac ako jeden účet Google. Integrácia Disku Google podporuje dokumenty a súbory zo služby Googlu, aby ste ich mohli rýchlo pripojiť  k e-mailom na Outlooku alebo Gmaile.</p>
      <figure>
        <img src="https://www.pcrevue.sk/files/photo/2019-11/67612/e150c1/outlook2.jpg"/>
      </figure>
      <p>Nie je jasné, koľko používateľov Outlook.com k funkcii získa prístup a kedy ju chce Microsoft sprístupniť širšie. Integrácia môže byť užitočná pre tých, ktorí na osobné účely používajú účet Outlook.com a v práci e-mailový účet G Suite.</p>
      <p>Zdroj: <a href="https://www.theverge.com/2019/11/20/20973889/microsoft-outlook-web-gmail-google-drive-calendar-integration-support-features"><b>theverge.com.</b></a></p>
    </article>
  </body>
</html>