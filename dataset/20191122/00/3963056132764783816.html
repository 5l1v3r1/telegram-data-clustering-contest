<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilmessaggero.it/vaticano/thailandia_obesita_monaci_buddisti_dieta_infarto_cuore_papa_francesco_governo_salute_buddismo-4879245.html"/>
    <meta property="og:site_name" content="Il Messaggero"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="I monaci thailandesi messi a dieta dallo Stato: «Troppi doni ipercalorici, metà sono obesi»"/>
    <meta property="og:description" content="Bangkok (Thailandia) – Troppi monaci grassottelli e sovrappeso. Per questo il Ministero della Salute Pubblica della Thailandia l'anno scorso ha suggerito ai monaci di seguire una specie di..."/>
  </head>
  <body>
    <article>
      <h1>I monaci thailandesi messi a dieta dallo Stato: «Troppi doni ipercalorici, metà sono obesi»</h1>
      <address><time datetime="2019-11-22T00:00:00+00:00">22 Nov 2019</time> by <a rel="author">Franca Giansoldati</a></address>
      <p>Bangkok (Thailandia) – Troppi monaci grassottelli e sovrappeso. Per questo il Ministero della Salute Pubblica della Thailandia l'anno scorso ha suggerito ai monaci di seguire una specie di prontuario nutrizionale, in grado di dare informazioni sulle tabelle caloriche, i picchi glicemici e i rischi per la salute. Rischio di infarto, cancro, diabete.</p>
      <p>
        <a href="https://video.ilmessaggero.it/mondo/thailandia_re_incoronazione-4469314.html">Thailandia, dopo 70 anni l'incoronazione del nuovo re: il rito di purificazione</a>
      </p>
      <p>Dalle statistiche sembrerebbe che quasi la metà dei 349mila monaci buddisti siano tendenzialmente obesi. Questo a causa dell'alimentazione che negli ultimi decenni è diventata ricca di grassi saturi e zuccheri, aumentando il livello di colesterolo dei religiosi. Il fatto è che il buddismo theravada che definisce il nucleo della cultura thailandese (e riguarda il 95 per cento della popolazione) è regolato da rigide regole. Una delle quali riguarda proprio l'alimentazione: non è difficile vedere nei villaggi o nelle città i monaci che girano da una casa all'altra per raccogliere offerte ed elemosinare cibo che gli viene donato, uno spettacolo piuttosto comune, oltre che una pratica diffusa e amata dal popolo thailandese.</p>
      <p>
        <a href="https://video.ilmessaggero.it/viaggi/myanmar_viaggiare_birmania_turismo-4332545.html">Myanmar, luce d’Oriente: la "nuova" Birmania tra bellezza e complessità</a>
      </p>
      <p>Gli alimenti che ricevono sono sempre più calorici e ricchi di zuccheri e, secondo gli esperti della Università Chulalongkorn, dove c'è un centro nutrizionale che cura queste patologia, è all'origine della tendenza all'obesità dei monaci. Sono soprattutto le bibite zuccherate le responsabili. Si conta che in Thailandia ci siano 32 mila monasteri dove molti monaci sono dediti a studiare per diventare insegnanti e studiosi del buddismo. A loro è concesso una vita frugale e rigorosa, studiando le scritture, svolgendo umili incombenze nel tempio. Purtroppo è anche una vita tendenzialmente sedentaria che non li aiuta di certo a smaltire le riserve di grasso accumulate. </p>
      <footer>Ultimo aggiornamento: 11:39<br/>© RIPRODUZIONE RISERVATA</footer>
      <related>
        <h4>APPROFONDIMENTI</h4>
        <a href="https://www.ilmessaggero.it/salute/medicina/prostata_ingrossata_obesita_ipertrofia_prostatica_benigna-4865099.html"/>
        <a href="https://www.ilmessaggero.it/salute/alimentazione/diabete_dieta_alimenti_promossi_zucca_caponata_salute_oggi_13_novembre_2019-4860196.html"/>
      </related>
    </article>
  </body>
</html>