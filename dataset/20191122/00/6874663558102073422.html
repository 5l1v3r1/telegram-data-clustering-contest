<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.calcalist.co.il/world/articles/0,7340,L-3774278,00.html"/>
    <meta property="og:site_name" content="כלכליסט - www.calcalist.co.il"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="מעלה הילוך: בלומברג משקיע 5 מיליון דולר בפרסום לקראת הפריימריז של הדמוקרטים"/>
    <meta property="og:description" content="המיליארדר וראש העיר ניו יורק לשעבר נערך לכניסתו לפריימריז לקראת בחירות 2020; מדובר בפרסומות טלוויזיוניות ב-25 מדינות ברחבי ארה&quot;ב"/>
  </head>
  <body>
    <article>
      <h1>מעלה הילוך: בלומברג משקיע 5 מיליון דולר בפרסום לקראת הפריימריז של הדמוקרטים</h1>
      <h2>המיליארדר וראש העיר ניו יורק לשעבר נערך לכניסתו לפריימריז לקראת בחירות 2020; מדובר בפרסומות טלוויזיוניות ב-25 מדינות ברחבי ארה"ב</h2>
      <address><time datetime="2019-11-22T00:00:00+00:00">22 Nov 2019</time> by <a rel="author">שירות כלכליסט</a></address>
      <p>המיליארדר מייקל בלומברג השיק קמפיין פרסום טלוויזיוני בסך 5 מיליון דולר לקראת כניסתו לפריימריז של המפלגה הדמוקרטית לבחירות לנשיאות ארה"ב ב-2020 - כך לפי חברה המנטרת פרסומות.</p>
      <p>לפי חברת Advertising Analytics, ראש עייריית ניו יורק לשעבר והבעלים של סוכנות הידיעות בלומברג השקיע בפרסום ב-25 מדינות, בהן פלורידה, מסצ'וסטס, קליפורניה, פנסילבניה, מיסיסיפי ומישיגן. חלקן מהוות מדינות מפתח עבור הדמוקרטים. בפלורידה מתמקד בלומברג באזור ווסט פאלם ביץ' - שם ממוקם אתר הנופש של הנשיא דונלד טראמפ, מאר-א-לאגו. ההשקעה המשמעותית ביותר היא בלוס אנג'לס - יותר מ-760 אלף דולר.</p>
      <figure>
        <img src="https://images1.calcalist.co.il/PicServer2/20122005/542675/33_l.jpg"/>
        <figcaption>מייקל בלומברג <br/>צילום: שאטרסטוק</figcaption>
      </figure>
      <p>הפרסומות שוריינו היום (ו') בבוקר וישודרו עד לסוף חד ההודיה שבסוף חודש נובמבר. </p>
      <p>בלומברג, שהונו מעורך ביותר מ-55 מיליארד דולר, הגיש אתמול מסמכים לקראת הריצה בפריימריז, אך דוברו אמר שמדובר בעניין פרוצדורלי ולא הצהרתי. הוא גם נרשם להתמודדות בפריימריז במקומות כמו אלבמה, טקסס וארקנסו, ואנשי הצוות שלו החלו בשכירת עובדים לשם כך.</p>
      <p>בעבר נמסר מטעמו כי יוציא יותר מ-100 מיליון דולר אם אכן יתמודד. פרט לכך הוא הקצה 100 מיליון דולר לקמפיין דיגיטלי נגד טראמפ.</p>
    </article>
  </body>
</html>