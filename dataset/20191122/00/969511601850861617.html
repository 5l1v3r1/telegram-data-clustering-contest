<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.businessmagazin.ro/actualitate/live-tragerea-la-sorti-play-off-ul-liga-natiunilor-cu-cine-joaca-la-baraj-echipa-de-fotbal-a-romaniei-18605101"/>
    <meta property="og:site_name" content="BusinessMagazin"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="LIVE. Tragerea la sorţi: play-off-ul Liga Naţiunilor. Cu cine joacă la baraj echipa de fotbal a României"/>
    <meta property="og:description" content="Tragerea la sorţi a play-off-ului Ligii Naţiunilor. Vineri, 22 noiembrie, de la ora 13:00, la Nyon, va avea loc tragerea la sorţi a play-off-ului Ligii Naţiunilor, care este şi ultima şansă a echipei naţionale..."/>
  </head>
  <body>
    <article>
      <h1>LIVE. Tragerea la sorţi: play-off-ul Liga Naţiunilor. Cu cine joacă la baraj echipa de fotbal a României</h1>
      <address><time datetime="2019-11-22T00:00:00+00:00">22 Nov 2019</time> by <a rel="author" href="https://www.businessmagazin.ro/autor/mihaela-mancila" target="_blank">Mihaela Măncilă</a></address>
      <h3>LIVE. Tragerea la sorţi: play-off-ul Liga Naţiunilor. Cu cine joacă la baraj echipa de fotbal a României</h3>
      <p>Tragerea la sorţi a play-off-ului Ligii Naţiunilor. Vineri, 22 noiembrie, de la ora 13:00, la Nyon, va avea loc tragerea la sorţi a play-off-ului Ligii Naţiunilor, care este şi ultima şansă a echipei naţionale a României să fie prezentă la Campionatul European de anul viitor.</p>
      <p>Tragerea la sorţi a play-off-ului Ligii Naţiunilor. Pentru <a href="https://www.mediafax.ro/sport/au-fost-stabilite-urnele-tragerii-la-sorti-pentru-euro-2020-romania-poate-ajunge-in-ultima-urna-18597568">EURO 2020</a> se ştiu deja cele 20 de echipe calificate în urma campaniei de calificare, acestea sunt: Anglia, Cehia, Ucraina, Portugalia, Germania, Olanda, Elveţia, Danemarca, Croaţia, Ţara Galilor, Polonia, Austria, Spania, Suedia, Franţa, Turcia, Belgia, Rusia, Italia şi Finlanda.</p>
      <p>
        <a href="https://www.uefa.com/european-qualifiers/draws/2020/2001111/">CLICK AICI PENTRU LIVE</a>
      </p>
      <p>În urma play-off-ului Ligii Naţiunilor, care este programat în perioada 26-31 martie, se vor mai califica alte patru echipe. La baraj, alături de România vor mai participa: Islanda, Bosnia-Herţegovina, Slovacia, Irlanda, Irlanda de Nord, Scoţia, Norvegia, Serbia, Bulgaria, Israel, Ungaria, Georgia, Macedonia de Nord, Kosovo şi Belarus.</p>
      <p>
        <anchor name="18590057"/>
      </p>
      <p>Astfel, vineri, echipa de fotbal a României va afla pe cine va întâlni în semifinale şi în finală, în cazul în care câştigă primul meci.<br/> </p>
      <p><b>Care sunt variantele României:</b><br/> </p>
      <p>Divizia A - acolo unde merge în deplasare în semifinale şi o întâlneşte pe Islanda şi în finală pe una dintre: Bulgaria, Israel şi Ungaria, acasă sau în deplasare, în funcţie de tragerea la sorţi</p>
      <p>Divizia C - acolo unde joacă în semifinale împotriva Scoţiei, în deplasare, iar în finală cu câştigătoarea dintre Norvegia şi Serbia, acasă sau în deplasare, în funcţie de tragerea la sorţi</p>
      <p>Tragerea la sorţi a grupelor turneului final de fotbal din 2020 se va desfăşura la Bucureşti, pe 30 noiembrie.</p>
      <p>
        <b>Pentru cele mai importante ştiri ale zilei, transmise în timp real şi prezentate echidistant daţi LIKE <a href="https://www.facebook.com/mediafax.ro/">paginii noastre de Facebook</a>!</b>
      </p>
      <p> </p>
      <p> </p>
    </article>
  </body>
</html>