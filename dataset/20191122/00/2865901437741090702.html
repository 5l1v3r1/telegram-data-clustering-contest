<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/kosarka/vesti/kokoskov-oduvek-sam-sanjao-da-budem-selektor-svoje-zemlje/343085"/>
    <meta property="og:site_name" content="MozzartSport"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="Kokoškov: Oduvek sam sanjao da budem selektor svoje zemlje"/>
    <meta property="og:description" content="Sada sam trener svoje države, što je drugačije od svega, kaže Igor"/>
  </head>
  <body>
    <article>
      <h1>Kokoškov: Oduvek sam sanjao da budem selektor svoje zemlje</h1>
      <h2>Sada sam trener svoje države, što je drugačije od svega, kaže Igor</h2>
      <address>
        <time datetime="2019-11-22T00:00:00+00:00">22 Nov 2019</time>
      </address>
      <p>Korak po korak, stepenicu po stepenicu gradio je <b>Igor Kokoškov</b> svoju karijeru. Peo se ka svom snu strpljivo, praveći uspehe na gotovo svakom koraku.</p>
      <p>I najzad je dočekao! Trofej prvaka Evrope koji je osvojio sa Slovenijom i to u direktnom duelu sa Srbijom, bio mu je najbolja preporuka da nasledi <b>Aleksandra Đorđevića</b>, koji je odstupio sa selektorskog mesta posle neuspeha na Svetskom prvenstvu.</p>
      <p>Dok se još čeka zvanična promocija novog stratega srpskog tima, on je u Sakramentu, gde radi kao pomoćni trener Kingsa, poručio da mu je posao selektora Srbije – ostvarenje sna.<br/>„<b>Čast je da predstavljate svoju zemlju, da predstavljate školu košarke iz koje dolazite. Kada sam krenuo sa trenerskim poslom, nikada nisam sanjao da ću biti u NBA, nego da budem selektor reprezentacije</b>“, istakao je <b>Igor Kokoškov</b>.</p>
      <figure>
        <img src="https://mozzartsport.com/upload/CKEditor/Baneri/770x200-KSS.png"/>
      </figure>
      <p>Iako je otišao iz Evrope još pre 20 godina, trofej koji je osvojio sa Slovenijom je jasan pokazatelj da i te kako zna svaki detalj iz košarkih tokova na Starom kontinentu.<br/>„<b>Otišao sam iz Srbije pre 20 godina, jednu godinu proveo na koledžu, a 19 u NBA. Ali, nisam se nikada distancirao od evropske košarke. Trenirao sam i različite reprezentacije u prethodnih 10 godina. Sada sam trener svoje države, što je malo drugačije od svega</b>“, naglasio je <b>Kokoškov</b>.</p>
      <p>Premijeru na svom novom poslu <b>Kokoškov</b> će imati na kvalifikacionom turniru za Olimpijske igre, koji će se igrati u junu u Beogradu. Prvi zadatak će mu biti da obezbedi plasman na najveću svetsku smotru sportista, koja će se održati u Tokiju sledeće godine.</p>
      <figure>
        <img src="https://mozzartsport.com/upload/CKEditor/Baneri/plavi%20beting.jpg"/>
      </figure>
      <p><b>Foto:</b> <i>Reuters</i></p>
      <figure>
        <img src="https://mozzartsport.com/upload/CKEditor/Baneri/3.%20Isidora%20Minic%CC%81%20za%20Udruz%CC%8Cenja%20dramskih%20umetnika%20Srbije%201080x1080.jpg"/>
      </figure>
      <p> </p>
    </article>
  </body>
</html>