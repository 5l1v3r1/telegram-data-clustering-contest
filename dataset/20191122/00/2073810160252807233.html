<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gossipetv.com/trono-over-boom-di-ascolti-la-de-filippi-critica-il-trono-classico-448965"/>
    <meta property="og:site_name" content="GOSSIP E TV"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="Trono Over boom di ascolti: la De Filippi critica il Trono Classico"/>
    <meta property="og:description" content="Cosa pensa Maria De Filippi del Trono Over e del Trono Classico di Uomini e Donne Il Trono Over di Uomini e Donne continua a registrare ottimi ascolti. Numeri da prima serata: ogni puntata del programma Mediaset dedicato alle avventure di Gemma Galgani e company viene seguito da più di tre milioni di telespettatori con […]"/>
  </head>
  <body>
    <article>
      <h1>Trono Over boom di ascolti: la De Filippi critica il Trono Classico</h1>
      <address><time datetime="2019-11-22T00:00:00+00:00">22 Nov 2019</time> by <a rel="author">Antonella Latilla</a></address>
      <figure>
        <img src="https://www.gossipetv.com/wp-content/uploads/2018/09/trono-over-gemma-e-maria-de-filippi.jpg"/>
      </figure>
      <h3>Cosa pensa Maria De Filippi del Trono Over e del Trono Classico di Uomini e Donne</h3>
      <p>Il Trono Over di Uomini e Donne continua a registrare ottimi ascolti. Numeri da prima serata: ogni puntata del programma Mediaset dedicato alle avventure di Gemma Galgani e company <b>viene seguito da più di tre milioni di telespettatori con il 25% di share</b>. Un vero record, capace di spazzare via il Trono Classico, che mai come quest’anno fatica a decollare. I nuovi tronisti di Maria De Filippi non sono ancora riusciti a conquistare del tutto il pubblico e la conduttrice è consapevole di ciò. Tanto che in un’intervista rilasciata a Il Fatto Quotidiano Queen Mary non ha esitato a lanciare qualche critica ai protagonisti più giovani della sua corte.</p>
      <h3>Le parole di Maria De Filippi sui nuovi tronisti e corteggiatori</h3>
      <p><i><b>“La verità è che mi diverto con il Trono Over, per il Trono Classico pensano troppo a quello che accade sui social e si fanno condizionare perdendo naturalezza”</b></i>, ha ammesso Maria De Filippi. La moglie di Maurizio Costanzo ci ha tenuto poi a sottolineare che non prova alcuna vergogna per Uomini e Donne, da sempre il suo show più criticato. <i>“Io lo rivendico il fatto che faccio Uomini e Donne, se pensassi che quello che dicono è giusto smetterei di condurlo”</i>, ha ribadito.</p>
      <h3>I nuovi tronisti di Uomini e Donne cambieranno la situazione?</h3>
      <p>Se il Trono Over è dunque diventato una vera e propria certezza resta da capire come evolveranno le dinamiche del Trono Classico. Basteranno i nuovi tronisti Veronica Burchielli e Carlo Pietropoli a cambiare la situazione a <a href="https://www.gossipetv.com/category/uomini-e-donne">Uomini e Donne</a>?</p>
    </article>
  </body>
</html>