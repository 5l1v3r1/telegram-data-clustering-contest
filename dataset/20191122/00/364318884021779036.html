<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.beartai.com/news/it-thai-news/381109"/>
    <meta property="og:site_name" content="beartai"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="AIS Fibre ปรับความเร็วแพ็กเกจเน็ตให้ใหม่ยกแผงเริ่มต้นที่ 200/200 และเตรียมติดตั้งไฟเบอร์ให้คอนโด 1,000 อาคาร!"/>
    <meta property="og:description" content="ต้องยอมรับกันตรง ๆ ว่าตลาดเน็ตบ้านในประเทศไทย ค่อนขา้างแข่งขันกันอย่างรุนแรง ทุกค่ายต่างก็งัดอาวุธกันมาเต็มที่เพื่อครองใจผู้บริโภค (โดยเฉพาะสิ้นปีนี่ยิ่งเดือด) ซึ่ง AIS Fibre ก็ไม่นิ่งนอนใจเพียงแค่ได้รางวัลความเร็วสปีดอินเทอร์เน็ตจาก ookla เมื่อต้นปีที่ผ่านมา เลยจัดการปฎิวัติอินเทอร์เน็ตขึ้นใหม่ “ด้วยการปรับความเร็วขั้นต้นให้ทุกแพ็กเกจมีความเร็วในการอัปโหลดเป็น 200 Mps”"/>
  </head>
  <body>
    <article>
      <h1>AIS Fibre ปรับความเร็วแพ็กเกจเน็ตให้ใหม่ยกแผงเริ่มต้นที่ 200/200 และเตรียมติดตั้งไฟเบอร์ให้คอนโด 1,000 อาคาร!</h1>
      <address><time datetime="2019-11-22T00:00:00+00:00">22 Nov 2019</time> by <a rel="author">Warayoot Chertsrichookret</a></address>
      <p>ต้องยอมรับกันตรง ๆ ว่าตลาดเน็ตบ้านในประเทศไทย ค่อนขา้างแข่งขันกันอย่างรุนแรง ทุกค่ายต่างก็งัดอาวุธกันมาเต็มที่เพื่อครองใจผู้บริโภค (โดยเฉพาะสิ้นปีนี่ยิ่งเดือด) ซึ่ง AIS Fibre ก็ไม่นิ่งนอนใจเพียงแค่ได้รางวัลความเร็วสปีดอินเทอร์เน็ตจาก ookla เมื่อต้นปีที่ผ่านมา เลยจัดการปฎิวัติอินเทอร์เน็ตขึ้นใหม่ <b>“ด้วยการปรับความเร็วขั้นต้นให้ทุกแพ็กเกจมีความเร็วในการอัปโหลดเป็น 200 Mps”</b></p>
      <figure>
        <img src="https://www.beartai.com/wp-content/uploads/2019/11/49103409642_6de5d9a968_o.jpg"/>
      </figure>
      <p>ต่อไปนี้ทุกแพ็กเกจจะได้รับค่าอัปโหลดสปีดเริ่มต้นที่ 200 Mbps พร้อมปรับสปีดเน็ตบ้านเริ่มต้นที่ 200/200 Mbps ในราคาเริ่มต้นที่ 599 บาท และหากใครใช้เบอร์ AIS ด้วยอยู่แล้วจะได้รับส่วนลดอีก 10% เป็น 539 บาท แต่ถ้าอยากจะคุ้มค่าทุกบาททุกสตางค์จริง ๆ <b>ยังสามารถใช้การ Speed Toggle หรือการดันความเร็วอินเทอร์เน็ตไปฝั่งใดฝั่งหนึ่งทั้งหมด โดยที่อีกฝั่งจะมีอินเทอร์เน็ตทดแทนมาให้ 50 Mbps (ตัวอย่าง เช่น จาก 200/200 ดันไปฝั่งดาวน์โหลดให้หมดก็จะกลายเป็น 400/50)</b></p>
      <figure>
        <img src="https://www.beartai.com/wp-content/uploads/2019/11/49102709493_f9e2130f7b_o.jpg"/>
      </figure>
      <p>นอกจากนี้ แพ็กเกจ SUPER MESH WiFi ที่ให้ความเร็วอยู่ที่ 1 Gbps ก็จะมีความคุ้มมากขึ้นเพราะปรับ Speed Toggle ได้เช่นเดียวกัน แต่จะเจ๋งตรงที่ฝั่งที่ถูกทดแทนสปีดจะได้ 200 Mbps (ตัวอย่างเช่น 1000 Mbps ดันไปฝั่งสปีดทั้งหมดก็จะเป็น 1000/200) <b>โดยหากสมัครภายในวันที่ 3 ธันวาคมที่จะถึงนี้ในราคา 999 บาทจะได้รับตัวปล่อยสัญญาณ Nokia WiFi Beacon ไปเลย 3 ตัว ซึ่งเมื่อหมดสัญญา 24 เดือน ก็ไม่ต้องคืนอีกด้วย และถ้าเพิ่มเงินอีกร้อยเดียวไปสมัครอีกแพ็กเกจข้างเคียงในราคา 1,099 บาท จะได้รับ กล่อง AIS Playbox ไปติดตั้งเพื่อรับชมเน็ต AIS พร้อม Playbox Home Plus มาพร้อมช่องพรีเมียม 8 ช่อง (CNN,HLN, Food network, Asianfood Channel, Bl) ฟรี 1 ปี และ Hooq จำนวน 6 เดือน และ Netflix 3 เดือน </b>แต่สำหรับลูกค้าที่ซื้อไปก่อนหน้านี้จะไม่ได้เราเตอร์เพิ่มแต่จะถูกปรับสปีดเป็น 1000/500 แทน</p>
      <figure>
        <img src="https://www.beartai.com/wp-content/uploads/2019/11/49102708863_d40bb18054_o.jpg"/>
      </figure>
      <p>และสำหรับใครที่เป็นคอเกม AIS Fibre ก็ยังได้ทำให้แพ็กเกจ Esports ที่ราคาเริ่มต้น 790 บาท ได้ 200/200, 890 ได้ 300/300, 990 ได้ 500/500 โดยทุกความเร็วทำ Speed Toggle ได้ที่ 50 Mbps พร้อมได้ของรางวัลจากเกมต่าง ๆ อีกด้วย (Point Blank, Blade &amp; Soul ฯลฯ) ซึ่งลูกค้าเก่าของแพ็กเกจนี้จะถูกอัปเกรดสปีดให้โดยอัตโนมัติ</p>
      <p>โดยสรุปคือลูกค้าใหม่และเก่าทั้งหมด นับตั้งแต่วันนี้ (22 พฤศจิกายน 2019) จะได้รับปรับสปีดให้เลย (ซึ่งก็จะทยอยปรับสปีดไม่เกินสิ้นเดือนนี้ แต่ลูกค้าอาจจะต้องปรับปิดเราเตอร์เพื่อให้สปีดเปลี่ยน ซึ่งจะมีการการันตีว่าเพิ่มความเร็วให้จาก sms ที่จะมาในวันจันทร์) และทาง AIS ยังจะทยอยติดตั้งไฟเบอร์ให้กับคอนโด 1,000 กว่าอาคาร (จากที่ตอนนี้มีประมาณ 200 กว่าอาคาร) และสมัครเน็ตตามแพคของงานวันนี้ได้หมดเลย</p>
    </article>
  </body>
</html>