<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttosport.com/news/formula-1/2019/11/22-63650651/raikkonen_non_avrei_mai_creduto_di_correre_cosi_a_lungo_/"/>
    <meta property="og:site_name" content="Tuttosport"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="Raikkonen: &quot;Non avrei mai creduto di correre così a lungo&quot;"/>
    <meta property="og:description" content="Il pilota dell'Alfa Romeo commenta la sua lunghissima carriera: &quot;Ho due segreti, aver fatto altro per due anni ed essere diventato papà&quot;"/>
  </head>
  <body>
    <article>
      <h1>Raikkonen: "Non avrei mai creduto di correre così a lungo"</h1>
      <h2>Il pilota dell'Alfa Romeo commenta la sua lunghissima carriera: "Ho due segreti, aver fatto altro per due anni ed essere diventato papà"</h2>
      <address>
        <time datetime="2019-11-22T00:00:00+00:00">22 Nov 2019</time>
      </address>
      <p><b>ROMA</b> - Sul circuito di Interlagos, nel Gp del Brasile, ha ottenuto un inaspettato quarto posto che ha interrotto un digiuno dalla zona punti che durava da prima della pausa estiva. A 40 anni compiuti da poco più di un mese, Kimi Raikkonen confessa che, agli inizi della sua carriera, non avrebbe mai immaginato di correre ancora alla sua età: "<i>Se qualcuno me lo avesse detto appena ho cominciato a correre credo che lo avrei preso per pazzo</i> - sostiene il pilota finlandese - <i>ma allora era tutto diverso. Avevo un contratto da tre anni, ma vivevo alla giornata. Forse se sono rimasto così a lungo è stato anche perché per un paio d'anni ho fatto altro</i>".</p>
      <figure>
        <video src="http://media.tuttosport.com/videos/2019/11/22/cms_20191122_red-bull-corr-2mp41574430731.mp4"/>
        <figcaption>Red Bull: pit stop senza forza di gravità</figcaption>
      </figure>
      <h3>Kimi papà</h3>
      <p>Un altro motivo per cui Raikkonen sostiene di riuscire a resistere è il fatto di essere diventato papà: "<i>I bimbi</i> (il pilota dell'Alfa Romeo ne ha due ora, ndr) <i>ti cambiano la vita in tanti modi, non sempre in maniera piacevole, ma le cose vanno così. Comunque è molto più difficile essere papà che essere un pilota. Diventare padre ha spostato il centro di attenzione della mia vita</i>".</p>
      <related>
        <a href="https://www.tuttosport.com/news/formula-1/2019/11/22-63644534/vettel_vorrei_che_hulkenberg_trovasse_un_posto_in_formula_1_/"/>
        <a href="https://www.tuttosport.com/news/formula-1/2019/11/22-63634935/f1_la_red_bull_si_supera_pit_stop_senza_gravita_/"/>
        <a href="https://www.tuttosport.com/archivio/formula-1"/>
        <a href="https://www.tuttosport.com/news/formula-1/2019/11/22-63644534/vettel_vorrei_che_hulkenberg_trovasse_un_posto_in_formula_1_/?related_news"/>
        <a href="https://www.tuttosport.com/news/formula-1/2019/11/22-63634935/f1_la_red_bull_si_supera_pit_stop_senza_gravita_/?related_news"/>
        <a href="https://www.tuttosport.com/news/formula-1/ferrari/2019/11/21-63612544/john_elkann_l_episodio_di_domenica_mi_ha_fatto_arrabbiare_/?related_news"/>
        <a href="https://www.tuttosport.com/news/formula-1/2019/11/21-63608778/f1_ad_abu_dhabi_ocon_sulla_renault_per_i_test/?related_news"/>
      </related>
    </article>
  </body>
</html>