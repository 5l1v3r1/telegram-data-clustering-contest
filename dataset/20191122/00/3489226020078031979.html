<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.documentonews.gr/article/erxetai-o-ghryonhs-me-broxes-kai-thyellwdeis-anemoys"/>
    <meta property="og:site_name" content="Documento"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="Έρχεται ο «Γηρυόνης» με βροχές και θυελλώδεις ανέμους"/>
    <meta property="og:description" content="Ο «Γηρυόνης» είναι το νέο έντονο κύμα κακοκαιρίας, το οποίο αναμένεται να εμφανιστεί από το βράδυ της Κυριακής, με κύριο χαρακτηριστικό τις ισχυρές βροχοπτώσεις και τους θυελλώδεις ανέμους."/>
  </head>
  <body>
    <article>
      <h1>Έρχεται ο «Γηρυόνης» με βροχές και θυελλώδεις ανέμους</h1>
      <address><time datetime="2019-11-22T00:00:00+00:00">22 Nov 2019</time> by <a rel="author">Newsroom</a></address>
      <h4>Ο «Γηρυόνης» είναι το νέο έντονο κύμα κακοκαιρίας, το οποίο αναμένεται να εμφανιστεί από το βράδυ της Κυριακής, με κύριο χαρακτηριστικό τις ισχυρές βροχοπτώσεις και τους θυελλώδεις ανέμους.</h4>
      <p>Το <b>νέο κύμα κακοκαιρίας</b> θα επηρεάσει το σύνολο της επικράτειας της Δευτέρα, ενώ την Τρίτη τα φαινόμενα θα περιοριστούν στα ανατολικά και τα νότια τμήματα. Οι μετεωρολόγοι εκτιμούν ότι θα πέσουν σημαντικές ποσότητες βροχής, δημιουργώντας κατά τόπους προβλήματα.</p>
      <h3>Ο καιρός αύριο</h3>
      <p>Αυξημένες νεφώσεις -κατά περιόδους- σε ολόκληρη σχεδόν τη χώρα, με λίγες βροχές τοπικού χαρακτήρα, κυρίως στα δυτικά, στα βόρεια και στο Ανατολικό Αιγαίο, καθώς επίσης πιθανές μεμονωμένες καταιγίδες κυρίως πάνω από τη θάλασσα, αναμένονται το Σάββατο, 23 Νοεμβρίου. Τη νύχτα, αλλά και τις πρώτες πρωινές ώρες, η ορατότητα σε πολλές περιοχές θα είναι περιορισμένη και θα σχηματιστούν τοπικές ομίχλες.</p>
      <p>Η <b>θερμοκρασία </b>θα κυμανθεί στη Δυτική Μακεδονία από 2 έως 13 βαθμούς, στη Βόρεια Ελλάδα από 5 έως 15, στην Ήπειρο από 7 έως 19 βαθμούς, στην Κεντρική Ελλάδα από 6 έως 18, στη Δυτική και Νότια Ελλάδα από 10 έως 19 βαθμούς, στα υπόλοιπα ηπειρωτικά από 8 έως 20, στα νησιά του Ιονίου από 12 έως 19 βαθμούς, και στα νησιά του Αιγαίου και στην Κρήτη από 11 έως 21 βαθμούς Κελσίου.</p>
      <p>Στην <b>Αττική </b>αναμένονται κατά περιόδους αυξημένες νεφώσεις με πιθανότητα πρόσκαιρων ασθενών βροχών. Οι άνεμοι θα πνέουν ανατολικοί βορειοανατολικοί με εντάσεις έως 4 μποφόρ. Η θερμοκρασία στην πόλη της Αθήνας θα κυμανθεί από 12 έως 18 βαθμούς.  </p>
      <p>Στη <b>Θεσσαλονίκη </b>αναμένονται νεφώσεις με ασθενείς τοπικές βροχές, κυρίως τις πρωινές ώρες. Τη νύκτα και νωρίς το πρωί η ορατότητα θα είναι περιορισμένη. Οι άνεμοι θα πνέουν από ανατολικές διευθύνσεις ασθενείς έως σχεδόν μέτριοι, 3 με 4 μποφόρ. Η θερμοκρασία στο κέντρο της πόλης θα κυμανθεί από 9 έως 14 βαθμούς.</p>
      <p>
        <a href="https://www.documentonews.gr/article/javascript:;">ΕΜΦΑΝΙΣΗ ΣΧΟΛΙΩΝ</a>
      </p>
      <h4>ΣΧΟΛΙΑ</h4>
      <p>Το <b>Documento</b> σέβεται όλες τις απόψεις, οι οποίες ωστόσο απηχούν αποκλειστικά και μόνον τη γνώμη των χρηστών. Διατηρούμε το δικαίωμά μας να μην αναρτούμε υβριστικά σχόλια και διαφημίσεις. Σχόλια που παραπέμπουν με ενεργό link σε άλλα sites δεν θα δημοσιεύονται. Χρήστες που δεν σέβονται αυτούς τους κανόνες θα αποκλείονται.</p>
    </article>
  </body>
</html>