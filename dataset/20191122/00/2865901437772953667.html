<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/kosarka/vesti/poginuo-bivsi-kosarkas-partizana-milton-palasio/343148"/>
    <meta property="og:site_name" content="MozzartSport"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="Poginuo bivši košarkaš Partizana Milton Palasio"/>
    <meta property="og:description" content="Nesreća se dogodila juče, 41-godišnji trener preminuo jutros..."/>
  </head>
  <body>
    <article>
      <h1>Poginuo bivši košarkaš Partizana Milton Palasio</h1>
      <h2>Nesreća se dogodila juče, 41-godišnji trener preminuo jutros...</h2>
      <address>
        <time datetime="2019-11-22T00:00:00+00:00">22 Nov 2019</time>
      </address>
      <p>
        <b>Bivši košarkaš Partizana Milton Palasio (41) preminuo je danas u Torontu! On je podlegao povredama u bolnici, nakon što ga je juče pregazio vozač Honde ispred jednog tržnog centra. </b>
      </p>
      <p>Ovu informaciju objavio je lokalni portal <b><a href="https://cbtvn.com/man-knocked-down-by-vehicle-milt-palacio/">CBTV</a></b>. </p>
      <p>Lekari su se čitavu noć borili za <b>Palasiov </b>život, međutim povrede su bile teške i u jutarnjim satima konstatovana je smrt. Policija je utvrdila da su vozačku Honde otkazale kočnice. </p>
      <p><b>Milt Palasio</b> poreklom je bio iz Belizea, imao je 41 godinu, a dres Partizana nosio je u sezoni 2007/08. Član crno-belih bio je i jedno kraće vreme tokom 2009. godine. Pre dolaska u Beograd igrao je u ekipama u ekipama Vankuver Grizlisa, Boston Seltiksa, Finiks Sansa, Klivlend Kavalirsa, Toronta Reptorsa i Jute Džez.</p>
      <p>Poslednjih godina <b>Palasio </b>se bavio trenerskim poslom. Radio je u razvojnoj ekipu Bruklin Netsa - Long Ajlend Netse sa kojom je nedavno produžio ugovor. Pred njim je očito bila lepa trenerska karijera...</p>
      <p>Počivaj u miru, Milt.</p>
      <figure>
        <img src="https://mozzartsport.com/upload/CKEditor/Baneri/BANERI%2022.11.2019/32.%20Aleksanadr-Sre%C4%87kovi%C4%87.png"/>
      </figure>
      <p>
        <i><b>Foto</b>: Starsport</i>
      </p>
    </article>
  </body>
</html>