<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/women/742933"/>
    <meta property="og:site_name" content="เดลินิวส์"/>
    <meta property="article:published_time" content="2019-11-22T00:13:00+00:00"/>
    <meta property="og:title" content="'บิ๊นท์'ถ่อมตัวแค่เด็กธรรมดา เล่านาที'สมองหยุดสั่งการ'"/>
    <meta property="og:description" content="'น้องบิ๊นท์' เปิดใจเล่าความรู้สึกหลังคว้ามงกุฎมิสอินเตอร์เนชั่นแนล 2019 ที่ประเทศญี่ปุ่น เผยนาทีช็อกสมองหยุดสั่งการ จนเพื่อนเข้ามากอดแสดงความดีใจ ถ่อมตัวเป็นแค่เด็กธรรมดาทำให้คนไทยยิ้มได้"/>
  </head>
  <body>
    <article>
      <h1>'บิ๊นท์'ถ่อมตัวแค่เด็กธรรมดา เล่านาที'สมองหยุดสั่งการ'</h1>
      <address>
        <time datetime="2019-11-22T00:13:00+00:00">22 Nov 2019, 00:13</time>
      </address>
      <figure>
        <img src="https://www.dailynews.co.th/admin/upload/20191122/news_CKSImVlsua072549_533.jpg?v=20191125074"/>
      </figure>
      <p>
        <b>"น้องบิ๊นท์" เปิดใจเล่าความรู้สึกหลังคว้ามงกุฎมิสอินเตอร์เนชั่นแนล 2019 ที่ประเทศญี่ปุ่น เผยนาทีช็อกสมองหยุดสั่งการ จนเพื่อนเข้ามากอดแสดงความดีใจ ถ่อมตัวเป็นแค่เด็กธรรมดาทำให้คนไทยยิ้มได้</b>
      </p>
      <p>หลังจากที่เธอเดินทางถึงประเทศไทยเป็นที่เรียบร้อย นางสาวสิรีธร  ลีห์อร่ามวัฒน์ หรือน้องบิ๊นท์ ก็ได้เปิดใจกลางสนามบินสุวรรณภูมิ ว่า หลังจากที่เครื่อง landing มีคนจากการบินไทยมาต้อนรับ ตนก็ตื่นเต้นระดับหนึ่งแล้ว แต่พอเดินออกมาเจอคนเยอะ ๆ ใจเต้นและน้ำตาจะไหลตลอดเลย เพราะรู้สึกปลื้มและตื้นตันในใจมาก ๆ จนลุกเลย เพราะว่าชีวิตจากเด็กธรรมดาเดินทั่วไปไม่มีใครจะมารอแบบนี้ แต่พอวันนี้มีคนมารอน้ำตาจะไหลตั้งแต่เดินออกมาก้าวแรกก็รู้สึกมีพลังมาก และรู้สึกภูมิใจมากที่ทำให้ประเทศไทยได้แล้ว เพราะตนเชื่อว่าแฟน ๆ ชาวไทยก็รอมงกุฎจากเวทีนี้มานาน วันนี้ดีใจมากโดยเฉพาะพ่อถึงกับร้องไห้ออกมา เพราะไม่ได้เจอกันประมาณ 2 เดือนได้แล้ว เพราะติดภารกิจตั้งแต่เวทีนางงามกรุงเทพฯ จนนางสาวไทยและเวทีใหญ่ เพราะช่วงที่ทำการแข่งขันตนไม่ค่อยโทรศัพท์หาครอบครัว เนื่องจากเป็นคนที่อ่อนไหวง่าย เพราะโทรหาก็จะคิดถึงมาก แล้วอารมณ์จะหลุดโฟกัสจากการทำงาน จึงรอกลับมาเจอทีเดียว<br/> </p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Fdailynewsonlinefan%2Fvideos%2F758745831218914%2F&amp;show_text=false&amp;width=640" width="640" height="360" data-service="Facebook" scrolling="no"/>
      </figure>
      <p>"ตอนแรกคิดว่า คงไม่ถึงขั้นว่าจะได้ที่หนึ่ง เดี๋ยวเราก็กลับมาสู่อ้อมอกแม่แล้ว แต่พอมันได้ปุ๊บมันก็เป็นอีกความรู้หนึ่งที่ดีใจ ทำไมไปไกลขนาดนี้ คือเป็นคนที่กำหนดเป้าหมายไว้ไกล ๆ ว่าเราอยากได้ที่หนึ่งนะ แต่ก็ไม่ได้หวังว่าจะต้องได้ พอเราอยากได้แต่ไม่ได้หวังเราก็แค่ทำดีที่สุด แต่ว่าเราไม่หวังว่ากองประกวดจะเก็บทุกอย่างเงียบมากคือเขาไม่ดูใครเลย แล้วเราไปดูพร้อมกันว่า อ้าวไทยแลนด์เหรอหน้าก็เป็นอย่างที่ทุกคนเห็น เพราะว่าตัวเกร็งเยอะมาก ปีนี้ผู้เข้าแข่งขันสวยและมีความสามารถมาก ๆ ก็เลยเป็นอันหนึ่งแบบเราไม่ได้คิดว่าจะต้องเป็นเรา เพราะทุกคนก็มีดีเป็นแบบของตัวเอง" น้องบิ๊นท์ กล่าว<br/> <br/>น้องบิ๊นท์ เผยอีกว่า เมื่อผลประกาศออกมา ตนก็รู้สึกวูบไปทีหนึ่ง พร้อมกับพูดว่า "อ้าวไทยแลนด์นิ" สมองไม่สั่งอะไรแล้ว กระทั่งเพื่อนเข้ามากอด ซึ่งตนก็จะพูดอยู่เสมอว่าตนได้ทุกคนก็ทำได้ ไม่มีใครเกิดมาแล้วเป็นดาราเลย ไม่มีใครเกิดมาแล้วประสบความสำเร็จเลย ทุกอย่างเริ่มจากคนธรรมดา ตนจึงคิดว่ามันเป็นสปีดที่น่าจะเป็นแรงบันดาลใจได้ ตอนนั้นก็แค่อยากสื่อสารออกไปว่าให้ผู้หญิงทุกคนกล้าในสิ่งที่อยากจะทำ และรีบลงมือทำถ้ามันเป็นความฝันของเรา.<br/> <br/><b>อ่านข่าวที่เกี่ยวข้อง...</b><br/> <br/><a href="https://www.dailynews.co.th/women/742903">'น้องบิ๊นท์'กลับถึงไทยแล้ว 'พ่อแม่รอรับ-แฟนคลับแน่น'</a> </p>
      <figure>
        <img src="https://www.dailynews.co.th/admin/upload/20191122/news_qFSmtfSyoI072550_533.jpg?v=20191125074?v=6277"/>
      </figure>
      <figure>
        <img src="https://www.dailynews.co.th/admin/upload/20191122/news_WzzBWswitK072551_533.jpg?v=20191125074?v=3949"/>
      </figure>
      <figure>
        <img src="https://www.dailynews.co.th/admin/upload/20191122/news_yTESBCvHaa072550_533.jpg?v=20191125074?v=5543"/>
      </figure>
      <figure>
        <img src="https://www.dailynews.co.th/admin/upload/20191122/news_fzfoVDOkLw072551_533.jpg?v=20191125074?v=5261"/>
      </figure>
      <figure>
        <img src="https://www.dailynews.co.th/admin/upload/20191122/news_ygAymVyuOE072552_533.jpg?v=20191125074?v=8335"/>
      </figure>
    </article>
  </body>
</html>