<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/saveti-o-seksu-doktora-kontea-brzo-kratko-sa-sto-manje-napora/343123"/>
    <meta property="og:site_name" content="MozzartSport"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="Saveti o seksu doktora Kontea: Brzo, kratko, sa što manje napora"/>
    <meta property="og:description" content="I obavezno da je sa suprugom"/>
  </head>
  <body>
    <article>
      <h1>Saveti o seksu doktora Kontea: Brzo, kratko, sa što manje napora</h1>
      <h2>I obavezno da je sa suprugom</h2>
      <address>
        <time datetime="2019-11-22T00:00:00+00:00">22 Nov 2019</time>
      </address>
      <p>Fudbaleri i seks. Večita tema, otkako se lopta zakotrljala terenima Engleske. Pogotovo se priča aktivira kada dođu velika takmičenja, koja zahtevaju maksimalne napore, uz karantinski smeštaj, kao što su Svetska i Evropska prvenstva.</p>
      <p>Na tu temu govorio je i <b>Antonio Konte</b>, trener Intera i selektor Italije na Evropskom prvenstvu 2016. godine. On je u razgovoru za francuski Ekip rekao da ne zabranjuje igračima da imaju seks pred velike i važne utakmice, ali im je dao precizne upute kako bi trebalo „to“ da rade.</p>
      <p>Pa, da čujemo šta kaže „doktor Konte“:<br/>„<b>Savetujem mojim igračima da imaju seks u kratkim periodima, sa minimumom napora i da koriste poze u kojima su oni ispod svojih partnerki. I naročito, da to budu njihove supruge. Jer, ako je neko drugi, onda to zahteva posebnu akciju</b>“, objasnio je <b>Konte</b>.</p>
      <p>Za njega, fudbal je isto što i rat i zato treba biti potpuno spreman za sve napore, uz što manje rasipanje energije na sporedne stvari.<br/>„<b>Takmičenje je borba i kada ideš u rat, nema razloga da se smeješ ili da budeš srećan. Veoma sam svestan činjenice da na kraju ostaje samo jedan da stoji i sve činim da to bude moj tim. To je moj način života i vodi me kroz celu karijeru</b>“, istakao je <b>Konte</b>.</p>
      <p><b>Foto:</b> <i>Reuters</i></p>
      <figure>
        <img src="https://mozzartsport.com/upload/CKEditor/Baneri/6.%20Donacija%20Televizora%20Institutu%201080x1080.jpg"/>
      </figure>
      <p> </p>
    </article>
  </body>
</html>