<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nto.pl/fortuna-1-liga-odra-opole-ograla-puszcze-niepolomice-i-juz-nie-jest-ostatnia-w-tabeli/ar/c2-14602117"/>
    <meta property="og:site_name" content="Nowa Trybuna Opolska"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="Fortuna 1 liga. Odra Opole ograła Puszczę Niepołomice i już nie jest ostatnia w tabeli"/>
    <meta property="og:description" content="Nasz zespół pokonał w Niepołomicach Puszczę 2-1 i tym samym przed jednoczesnej porażce Chojniczanki Chojnice w Bielsku-Białej opuścił ostatnie miejsce w tabeli zaplecza elity."/>
  </head>
  <body>
    <article>
      <h1>Fortuna 1 liga. Odra Opole ograła Puszczę Niepołomice i już nie jest ostatnia w tabeli</h1>
      <address><time datetime="2019-11-22T00:00:00+00:00">22 Nov 2019</time> by <a rel="author">Łukasz Baliński</a></address>
      <ul>
        <li>
          <a href="https://nto.pl/">Nowa Trybuna Opolska</a>
        </li>
        <li>
          <a href="https://nto.pl/sport/">Sport</a>
        </li>
      </ul>
      <h3>Fortuna 1 liga. Odra Opole ograła Puszczę Niepołomice i już nie jest ostatnia w tabeli</h3>
      <figure>
        <img src="https://d-pt.ppstatic.pl/kadry/k/r/1/6f/4d/5d036da5147f7_icon.jpg"/>
      </figure>
      <p>22.11.2019Zaktualizowano 22.11.2019</p>
      <p>
        <b>Nasz zespół pokonał w Niepołomicach Puszczę 2-1 i tym samym przed jednoczesnej porażce Chojniczanki Chojnice w Bielsku-Białej opuścił ostatnie miejsce w tabeli zaplecza elity.</b>
      </p>
      <p>W pierwszej połowie mieliśmy dość zacięty bój co było widać nie tylko po wyniku. Początek należał do miejscowych, którzy szybko mogli wyjść na prowadzenie jednak strzał Jakuba Serafina zza pola karnego obronił Kacper Rosa.</p>
      <p>Z biegiem czasu zaczęli się budzić goście, aczkolwiek brakowało im dokładności, jak choćby przy próbie Arkadiusza Piecha. Niebawem przeprowadzili także kolejną, całkiem groźną akcję, jednak Krzysztofowi Janusowi zabrakło precyzji przy dośrodkowaniu. Na to odpowiedzieć chciał Bartosz Widejko, ale jego bomba poszybowała nad celem.</p>
      <p>Aż wreszcie, gdy mijał właśnie półmetek tej odsłony, na prowadzenie gospodarzy wyprowadził Jose Embalo. Nie minęło jednak 100 sekund, a już znowu mieliśmy remis. Do rzutu wolnego ustawionego 23 metry od bramki rywala podszedł Janus i pięknym uderzeniem nie dał szans Karolowi Niemczyckiemu.</p>
      <p>Podopieczni Piotra Plewni próbowali pójść za ciosem, a do boju prowadził ich strzelec gola. Najpierw jego dobrego dośrodkowania odpowiednio nie wykończył Mateusz Wypych, a potem sam zainteresowany minimalnie spudłował.</p>
      <p>Druga część początkowo wyglądała dość podobnie. Najpierw zaatakował team z Niepołomic, ale strzał Widejko mocno chybił celu.<br/>Zaraz potem Dawid Błanik dobrym strzałem skończył akcję Bartłomieja Wdowika, ale Niemczycki stanął na jego drodze, z kolei przy dobitce Piecha wyręczyli go koledzy z defensywy. Golkiper Puszczy mocno wykazał się za to niebawem przy strzale Janusa.</p>
      <p>Nie miał jednak odpowiedzi na podejście Sebastiana Bonec-kiego, który pokonał go gdy upływał kwadrans drugiej odsłony. Dzięki czemu to Odra wyszła na prowadzenie 1-2.</p>
      <p>Na tym niebiesko-czerwoni nie zamierzali poprzestawać. Zaraz potem z rzutu wolnego po raz kolejny spróbował Janus, a po dłuższej chwili dobre podanie Błanika na gola próbował „przekuć” Piech, jednak na drodze stawał im Niemczycki. Podobnie jak dłuższy czas potem Miłoszowi Trojakowi przy jego próbie z dystansu.</p>
      <p>Miejscowi próbowali się odgryźć, ale z ich wysiłków nie wynikało nic groźnego i wynik już nie uległ zmianie.</p>
      <p><b>Puszcza Niepołomice - Odra Opole 1-2 (1-1)<br/>Bramki:</b> 1-0 Jose Embalo - 23., 1-1 Janus - 25., 1-2 Bonecki - 60.<br/><b>Puszcza:</b> Niemczycki - Stępień, Stawarczyk, Czarny, Widejko (84. Orłowski) - Tomalski, Kotwica, Żytek, Serafin (68. Nowak), Sitek (46. Bąk) - Jose Embalo.<br/><b>Odra:</b> Rosa - Janasik, Kamiński, Wypych, Wdowik - Błanik (71. Mikinic), Trojak (82. Timmermans), Czyżycki, Bonecki, Janus - Piech (73. Skrzypczak).<br/><b>Żółte kartki:</b> Żytek - Wypych.</p>
    </article>
  </body>
</html>