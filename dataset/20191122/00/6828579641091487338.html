<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.telepolis.pl/wiadomosci/aplikacje-i-rozrywka/google-cloud-print-testy-beta-koniec"/>
    <meta property="og:site_name" content="Telepolis"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="Google Cloud Print - koniec testów beta i usługi"/>
    <meta property="og:description" content="Google kończy testy beta usługi Cloud Print i całkowicie zamyka tę usługę drukowania za pośrednictwem chmury. Osoby korzystające z tego rozwiązania powinny się zacząć rozglądać za czymś innym."/>
  </head>
  <body>
    <article>
      <h1>Google Cloud Print - koniec testów beta i usługi</h1>
      <address><time datetime="2019-11-22T00:00:00+00:00">22 Nov 2019</time> by <a rel="author">msnet</a></address>
      <p>
        <b>Google kończy testy beta usługi Cloud Print i całkowicie zamyka tę usługę drukowania za pośrednictwem chmury. Osoby korzystające z tego rozwiązania powinny się zacząć rozglądać za czymś innym.</b>
      </p>
      <p>Firma <b>Google </b>znana jest z tego, że wymyśla coraz to nowe projekty, z których część dosyć szybko kończy swój żywot. W przyszłym roku "problem" ten dotknie usługi drukowania opartego na chmurze. <b>Google Cloud Print</b> to rozwiązanie, którego początek sięga 2010 roku. Od tego czasu trwają testy beta usługi, które w końcu dobiegną końca. Czy jednak oznacza to, że będziemy mogli korzystać z jej finalnej wersji? Nic z tych rzeczy - koniec testów beta oznacza w tym przypadku również koniec samej usługi.</p>
      <related>
        <h4>Zobacz:</h4>
        <a href="https://www.telepolis.pl/wiadomosci/aplikacje-i-rozrywka/jak-google-manipuluje-wynikami-wyszukiwania"/>
        <a href="https://www.telepolis.pl/wiadomosci/wydarzenia/trwajaca-dziewiec-lat-batalia-miedzy-google-i-oracle-skonczy-sie-w-sadzie-najwyzszym"/>
      </related>
      <p>Gigant z Mountain View poinformował w komunikacie na swojej stronie internetowej, że usługa Cloud Print będzie działać <b>do 31 grudnia 2020 roku</b>. Od 1 stycznia 2021 roku osoby, które korzystają z tego rozwiązania, będą musiały używać czegoś innego - mają ponad rok na znalezienie alternatywy.</p>
      <p>Google Cloud Print to usługa, która pozwala łączyć się z drukarkami przez sieć internetową i kontrolować zadania drukowania z poziomu przeglądarki. Użytkownicy łączą swoje drukarki z kontem Google, a następnie mogą z nich korzystać z komputerów stacjonarnych lub urządzeń mobilnych, bez względu na to, gdzie się aktualnie znajdują - wystarczy dostęp do Internetu.</p>
      <related>
        <h4>Zobacz:</h4>
        <a href="https://www.telepolis.pl/wiadomosci/sprzet/google-home-mini-glosnik-inteligentny-opinie"/>
        <a href="https://www.telepolis.pl/wiadomosci/aplikacje-i-rozrywka/mapy-google-przemowia-po-integracji-z-tlumaczem-google"/>
      </related>
      <p>Źródło tekstu: Google</p>
    </article>
  </body>
</html>