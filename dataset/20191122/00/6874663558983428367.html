<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.calcalist.co.il/local/articles/0,7340,L-3774270,00.html"/>
    <meta property="og:site_name" content="כלכליסט - www.calcalist.co.il"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="מובילאיי תערוך פיילוט מיוחד בדטרויט לבדיקת מערכות בשלג"/>
    <meta property="og:description" content="לפי פרסומים בארה&quot;ב, מערכות סיוע לנהיגה של החברה יותקנו בכמאה רכבים שייסעו באזור דטרויט בחודשי החורף בתנאי קרח ושלג"/>
  </head>
  <body>
    <article>
      <h1>מובילאיי תערוך פיילוט מיוחד בדטרויט לבדיקת מערכות בשלג</h1>
      <h2>לפי פרסומים בארה"ב, מערכות סיוע לנהיגה של החברה יותקנו בכמאה רכבים שייסעו באזור דטרויט בחודשי החורף בתנאי קרח ושלג</h2>
      <address><time datetime="2019-11-22T00:00:00+00:00">22 Nov 2019</time> by <a rel="author">תומר הדר</a></address>
      <p>מובילאיי תערוך פיילוט מיוחד שיימשך חצי שנה בדטרויט, כך הודיעה השבוע גרטשן וויטמר, מושלת אזור דטרויט. על פי הודעת משרד התחבורה של מישיגן, במסגרת התוכנית ייבחנו מערכות של מובילאיי במשך חצי שנה בתנאי קרח ושלג. על פי פרסומים בארה"ב, מערכות סיוע לנהיגה של מובילאיי יותקנו בכמאה רכבים שיסעו באזור דטרויט בחודשי החורף. </p>
      <p>וויטמר הגיעה לישראל ביום א' האחרון במסגרת משלחת כלכלית מיוחדת המייצגת בעלי חברות שונות מאזור דטרויט. עבור וויטמר מדובר בביקור מסחרי ראשון מחוץ לארה"ב. מטבע הדברים - דטרויט היתה ועודנה ערש התרבות של תעשיית הרכב האמריקאית ולכן וויטמר (שמבקרת גם ברשות הפלסטינית) מייצגת גם אינטרסים של יצרני הרכב הגדולים.</p>
      <figure>
        <img src="https://images1.calcalist.co.il/PicServer3/2019/03/21/893701/76465100100084640360no_l.jpg"/>
        <figcaption>מובילאיי <br/>צילום: איי פי</figcaption>
      </figure>
      <p>על פי פרסומים בארה"ב, וויטמר ביקרה במספר סטארט-אפים ישראליים בתחום האוטו-טק וגם בצמד הנציגויות המקומיות של יצרני הרכב האמריקאים - קרי מעבדות המחקר והפיתוח של ג'נרל מוטורס בהרצליה ומרכז החדשנות של פורד בתל אביב.</p>
      <p>בנוסף נפגשה וויטמור גם עם ד"ר עמי אפלבאום, יושב ראש רשות החדשנות והמדען הראשי במשרד הכלכלה והתעשייה. לפי פרסומים בארה"ב חתמה וויטמר על מזכר הבנות עם רשות החדשנות הישראלית, במסגרתו תסייע הרשות לחברות ישראליות המעוניינות לפעול באזור דטרויט.</p>
    </article>
  </body>
</html>