<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lanostratv.it/2019/11/uomini-e-donne-alessandro-zarino-furioso-non-ho-commesso-errori/"/>
    <meta property="og:site_name" content="LaNostraTv"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="Uomini e Donne, Alessandro Zarino furioso: “Non ho commesso errori!”"/>
    <meta property="og:description" content="Alessandro Zarino dopo il trono di Uomini e Donne: &quot;Sono stato sempre sincero&quot; Se chiedere informazioni su nuove ragazze da conoscere a Uomini e Donne è"/>
  </head>
  <body>
    <article>
      <h1>Uomini e Donne, Alessandro Zarino furioso: “Non ho commesso errori!”</h1>
      <address><time datetime="2019-11-22T00:00:00+00:00">22 Nov 2019</time> by <a rel="author" href="https://www.lanostratv.it/author/denisbocca/" target="_blank">Denis Bocca</a></address>
      <figure>
        <img src="https://i1.wp.com/www.lanostratv.it/wp-content/uploads/2019/11/foto_alessandro_zarino_furioso.jpg"/>
      </figure>
      <h3>Alessandro Zarino dopo il trono di Uomini e Donne: “Sono stato sempre sincero”</h3>
      <p>Se chiedere informazioni su nuove ragazze da conoscere a <b>Uomini e Donne</b> è una scelta inopportuna e tacciabile di scarso interesse verso la ragazza che si sta conoscendo in quel momento, allora il <b>Trono Classico</b> richia di perdere il senso della sua esistenza, visto che un tronista ha il diritto di conoscere più ragazze al fine di trovare quella che possa essere la sua compagna fuori dal programma. <b>Alessandro Zarino</b> è sicuro non aver commesso errori e a <i>Uomini e Donne Magazine</i> si è sfogato così:</p>
      <blockquote>“Gli errori aiutano a crescere, ma io non ne ho commessi. Sono stato sempre sincero e sempre me stesso. Il finale non mi è piaciuto affatto!”</blockquote>
      <p>L’ex protagonista del <b>Trono Classico</b> non ha rimpianti. Avrebbe voluto dimostrare di più a Veronica, ma questo non è stato possibile, visto che è stato costretto a scegliere anzitempo.</p>
      <h3>Veronica Burchielli, parla Alessandro Zarino: “Ho provato rabbia e delusione”</h3>
      <p>Se <b>Veronica Burchielli</b> ha spiegato perché <b><a href="https://www.lanostratv.it/2019/11/trono-classico-veronica-ecco-perche-ho-detto-no-ad-alessandro/">ha detto no ad Alessandro</a></b> Zarino, quest’ultimo, sempre sulle pagine del settimanale ufficiale di <b>Uomini e Donne</b> si è espresso in questi termini: <i>“Lei non ha mai avuto delle antagoniste. Ho chiesto se c’erano nuove ragazze per capire se lei era la sola donna che volevo al mio fianco”</i>. <b>Alessandro Zarino</b> ha continuato dicendo che: <i>“Quando ho visto tutto da dietro le quinte ho provato rabbia e delusione. Capisco che il trono sia così ambito e mi dispiacerebbe che Veronica dovesse perdere ciò che ha di bello nel cuore”</i>.</p>
      <h3>Uomini e Donne, Alessandro sul suo possibile ritorno: “Non escludo nulla”</h3>
      <p>Ma <b>Alessandro Zarino</b> potrebbe mai tornare a <b>Uomini e Donne</b> per corteggiare <b>Veronica Burchielli</b>? <i>“Non escludo nulla. So solo che se dovessi scendere per lei sarebbe per portarla via con me”</i>. Di certo sarebbe un bel colpo di scena atto a rivitalizzare uno spento <b>Trono Classico</b>.</p>
    </article>
  </body>
</html>