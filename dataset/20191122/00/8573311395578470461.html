<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vanityfair.it/viaggi-traveller/weekend/2019/11/22/vivi-il-natale-con-il-fai-tutti-gli-eventi-da-non-perdere"/>
    <meta property="og:site_name" content="VANITY FAIR"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="Il Natale nei beni del Fai: tutti gli eventi da non perdere"/>
    <meta property="og:description" content="Dal 30 novembre fino al 30 dicembre, tutto è pronto per vivere l'attesa della notte più magica dell'anno e oltre nei beni del Fai, che propone tante iniziative ad alto tasso natalizio. Ecco le più belle"/>
  </head>
  <body>
    <article>
      <h1>Il Natale nei beni del Fai: tutti gli eventi da non perdere</h1>
      <address><time datetime="2019-11-22T00:00:00+00:00">22 Nov 2019</time> by <a rel="author" href="https://www.vanityfair.it/author/spietrantoni" target="_blank">Sara Pietrantoni</a></address>
      <slideshow>
        <figure>
          <img src="https://images.vanityfair.it/wp-content/uploads/2019/11/22110246/eceb67bb-ce83-45d4-8e6f-498afd82d9d4-950x684.jpg"/>
        </figure>
        <figure>
          <img src="https://images.vanityfair.it/gallery/116766/Big/bb4f98d2-12f6-4606-8e76-b19d2125a6ba.jpg"/>
          <figcaption><b>Casa Carbone a Lavagna </b><br/><b>Cosa sarebbe Natale senza la tombola?</b> Le porte di casa Carbone a Lavagna, tipica dimora borghese di fine Ottocento, si aprono al pubblico <b>domenica 29 dicembre</b> per ospitare il gioco più natalizio che ci sia. Tra tempere fin de siécle, mosaici e porcellane, si potrà tentare la fortuna (e vincere uno dei premi offerti dai commercianti di Lavagna) e visitare questa fascinosa casa museo. <br/>Info: domenica 29 dicembre, dalle 15.00 alle 18.00. L'ingresso viene € 2, così come ogni cartella della tombola. Per info 0185 393920, faicarbone@fondoambiente.it. Via Riboli 14, Lavagna. <br/>Foto di  Luigino Visconti,Genova 2004 © Fondo Ambiente Italiano</figcaption>
        </figure>
        <figure>
          <img src="https://images.vanityfair.it/gallery/116766/Big/1f898b25-20ea-4bed-9fad-88b830206436.jpg"/>
          <figcaption><b>Abbazia di san Fruttuoso</b><br/>Ormai come da tradizione,<b> l'Abbazia di san Fruttuoso ospiterà la messa della viglia la sera del 24 dicembre</b>. A bordo di un battello riservato ai soli partecipanti all'evento si partirà dal porticciolo di Camogli alle 22.40 per raggiungere l'abbazia ed assistere alla celebrazione officiata da <b>padre Mario</b> <b>Pastorino </b>e accompagnata dal coro del <b>Gruppo Alpini di Santa Magherita LIgure</b>. Al termine brindisi a base di <b>vin brulé </b>e <b>pandolce </b>dell'Antica Fabbirca di Cioccolato Romeo Viganotti di Genova. <br/>Info: martedì 24 dicembre, con partenza da Camogli alle 22.40 (in caso di mare agitato la manifestazione sarà annullata). La prenotazione è obbligatoria, da fare allo 0185 772703, fai.sanfruttuoso@fondoambiente.it. Via san Fruttuoso 13, Camogli (Ge)<br/>© FAI - Fondo Ambiente Italiano</figcaption>
        </figure>
        <figure>
          <img src="https://images.vanityfair.it/gallery/116766/Big/f469f7d2-98cf-4f11-991b-8c1a87c02815.jpg"/>
          <figcaption><b>Castello della Manta</b><br/>Tante, ma proprio tante le iniziative pensate per<b> aspettare il Natale al Castelo della Manta</b>: si va dalle visite agli spazi addobbati a festa (il 30 novembre e poi ancora il 7, 14 e 21 dicembre) ai percorsi speciali pensati per i bambini, dalle visite accompagnate da dolci canti natalizi ai laboratori per preparare festosi centrotavola. <br/>Info: dal 30 novembre al 22 dicembre; il programma completo è disponibiie a questo <a href="https://www.fondoambiente.it/eventi/natale-in-castello">link</a>. Per info e prenotazioni tel. 0175 87822, faimanta@fondoambiente.it. Via De Rege Thesauro 5, Manta (CN)<br/>© FAI - Fondo Ambiente Italiano</figcaption>
        </figure>
        <figure>
          <img src="https://images.vanityfair.it/gallery/116766/Big/d4865cfb-d390-40f6-99fa-cf53c054d205.jpg"/>
          <figcaption><b>Villa del Balbianello </b><br/>Gli appassionati del genere non si faranno sfuggure l'occasione di partecipare alla <b>Notte dei Presepi</b> ospitata dalla <b>Villa del Balbianello, fantastica dimora settecentesca </b>affacciata sul lago di Como:qui domenica 8 dicembre si potranno ammirare (dalle 20.30 alle 21.30) presepi provenienti da tutto il mondo, regalarsi un romantico concerto natalizio sotto le stelle e concludere la serata con panettone e vin brulé. Si può volere di più?<br/>Info: domenica 8 dicembre dalle 20.30 alle 22.30 (ma i presepi resteranno visibili durante tutto il periodo delle feste). Il biglietto intero viene € 15 (€ 5 il ridotto, riservato anche agli iscritti al FAI). Per info tel. 0344 56110, faibalbianello@fondoambiente.it. Via Guido Monzino 1, Tremezzina. <br/>© FAI - Fondo Ambiente Italiano</figcaption>
        </figure>
        <figure>
          <img src="https://images.vanityfair.it/gallery/116766/Big/a15779e0-f614-46c7-b997-4476b8eaec71.jpg"/>
          <figcaption><b>Monastero di Torba</b><br/>Al Monastero di Torba di Gornate Olona, in provincia di Varese, <b>il Natale arriva prima</b>: da fine novembre sarà infatti possibile partecipare a<b> visite guidate, degustazioni di prodotti natalizi</b> - tra cui il tipico Dolce Varese - laboratori creativi per imparare a impacchettare i vostri regali, realizzare decorazioni per l'albero o<b> infornare gustosi biscotti</b>. <br/>Info: da sabato 23 novembre, il programma completo delle iniziative è disponibile <a href="https://www.fondoambiente.it/eventi/aspetta-il-natale-al-monastero-di-torba">qui </a>per info e prenotazioni 0331 820301, faitorba@fondoambiente.it<br/>© FAI - Fondo Ambiente Italiano</figcaption>
        </figure>
        <figure>
          <img src="https://images.vanityfair.it/gallery/116766/Big/bb22a03e-fb5d-4fc5-b022-c4b94571620b.jpg"/>
          <figcaption><b>Castello di Avio</b><br/>Nel maestoso castello che contolla la valle dell'Adige <b>dall'alto del Monte Vignola</b>, i giorni prima del Natale scorrono allegri tra<b> visite guidate </b>(con tanto di dolci e tè caldo al termine del percorso), e <b>mercatini </b>in cui acquistare miele, confetture, vini, salumi e prodotti dell'artigianato locale.  <br/>Info: il mercatino di Natale sarà aperto nei fine settimana dal 30 novembre al 15 dicembre, il sabato dalle 10 alle 19 e la domenica fino alle 18 (le visite guidate sono ogni due ore a partire dalle 11). Per informazioni e prenotazioni  0464 684453, faviavio@fondoambiente.it. VIa al Castello, Sabbionara d'Avio (TN)<br/>© FAI - Fondo Ambiente Italiano</figcaption>
        </figure>
        <figure>
          <img src="https://images.vanityfair.it/gallery/116766/Big/81ec509a-9a0d-48f3-850f-790c64ad667f.jpg"/>
          <figcaption><b>Villa Della Porta Bozzolo</b><br/>Per la prima volta quest'anno la cinquecentesca villa Della Porta Bozzolo ospita la mostra mercato <b>Artigianalmente</b>, l'appuntamento da non mancare per trovare il regalo perfetto, o semplicemente deliziarsi alla vista di <b>gioielli e saponi fatti a mano</b>, assaggiare tante <b>specialità</b> <b>regionali</b>, mettersi in gioco seguendo uno dei laboratori in programma o seguire una visita guidata della villa.<br/>Info: sabato 23 e domenica 24 novembre. Per info e prenotazione (obbligatoria per i laboratori) il numero è 0332 624136, faibozzoli@fondoambiente.it. Viale Camillo Bozzolo 5, Casalzuigno (Va)<br/>Foto Maria Pia Giarré 2018 © FAI - Fondo Ambiente Italiano</figcaption>
        </figure>
        <figure>
          <img src="https://images.vanityfair.it/gallery/116766/Big/632278d2-d27d-43bd-965b-0b465f1cd4cb.jpg"/>
          <figcaption><b>Villa dei Vescovi</b><br/><b>Sabato 30 novembre e domenica 1° dicembre villa dei Vescovi è tutta dedicata ai bambini</b>: i più piccoli potranno infatti cimentarsi in <b>laboratori </b>per creare i chiudipacco dei regali da mettere dotto l'albero, partecipare a <b>visite gioco </b>che li vedrà trasformarsi in piccoli investigatori, o scrivere la propria letterina e consegnarla di persona a <b>Babbo Natale</b>, che si presterà di buon grado anche a posare per un selfie con tutta la famiglia. <br/>Info: sabato 30 novembre e domenica 30 dicembre. Per i bambini fino a 3 anni l'ingresso è gratuito, ridotto (€ 7) fino a 18 anni. Per informazioni 049 9930473, faivescovi@fondoambiente.it <br/>© FAI - Fondo Ambiente Italiano</figcaption>
        </figure>
        <figure>
          <img src="https://images.vanityfair.it/gallery/116766/Big/eceb67bb-ce83-45d4-8e6f-498afd82d9d4.jpg"/>
          <figcaption><b>Bosco di san Francesco</b><br/>Vivere la magica atmosfera del Natale nel bosco di san Francesco? Qui è facile: ai piedi della basilica di Assisi, all'interno del complesso di santa Croce, si potrà <b>costruire un calendaio del'avvento </b>(domenica 24 novembre) o preparare <b>deliziosi biscotti </b>- guidati dalle sapienti mani dello chef Luca Fabbri - da appendere all'albero, oppure <b>brindare a ritmo di swing</b> domenica 8 dicembre. <br/>Info: il biglietto intero, per tutte le attività proposte, viene € 6,50 (€ 7 nella sola giornata di domenica 8 dicembre), € 5 per gli iscritti al Fai. Per info e prenotazioni 075 813157, faiboscoassisi@fondoambiente.it <br/>© FAI - Fondo Ambiente Italiano</figcaption>
        </figure>
        <figure>
          <img src="https://images.vanityfair.it/gallery/116766/Big/fdcf37ed-d499-44fa-b007-6bd7b2fbdf59.jpg"/>
          <figcaption><b>Casa Noha</b><br/><b>Domenica 15 dicembre</b> questa casa nella parte alta del Sasso Caveoso a Matera, a due passi dal Duomo, si trasforma in un laboratorio dove apprendere tutti i segreti degli <b>addobbi natalizi tra piante, fiori e bacche</b>, per portarsi poi a casa il frutto (è proprio il caso di dirlo) di una giornata di lavoro. Ma non mancherà una pausa a base di dolci e leccornie!<br/>Info: domenica 15 dicembre dalle 18.30 alle 20.00. Il biglietto (che comprende anche il materiale del laboratorio) viene € 30, la prenotazione va fatta entro sabato 7 dicembre allo 0835 335452, faimpha@fondoambiente.it. Recinto Cavone 9, Matera. <br/>© FAI - Fondo Ambiente Italiano</figcaption>
        </figure>
        <figcaption>Aspettando Natale con il FAI</figcaption>
      </slideshow>
      <p>
        <b>Dal 30 novembre fino al 30 dicembre, tutto è pronto per vivere l'attesa della notte più magica dell'anno e oltre nei beni del Fai, che propone tante iniziative ad alto tasso natalizio. Ecco le più belle</b>
      </p>
      <p><b>Da domenica 24 novembre fino alla fine di dicembre</b> il Fai lancia l’iniziativa <a href="https://www.fondoambiente.it/vivi-natale-nei-beni-del-fai"><b>Vivi il Natale con il Fai</b></a>, tanti appuntamenti che dal nord al sud Italia <b>permetteranno di trascorrere una giornata diversa dal solito</b>, in un’atmosfera magica e sognante, dedicandosi alla preparazione di pacchi e bigliettini – meglio se insieme ai più piccoli.</p>
      <p>Le iniziative sono di tutti i tipi, dalle bancarelle della<b> fiera artigiana di <a href="https://www.fondoambiente.it/luoghi/villa-della-porta-bozzolo">villa Della Porta Bozzolo</a></b> al mercatino del<a href="https://www.fondoambiente.it/luoghi/castello-di-avio"><b> Castello di Avio</b></a>, fino alle visite guidata con tanto di canti in tema, come succede al <b>Castello della Manta</b> nelle domeniche di dicembre. E ancora, il <b>brindisi a ritmo di swing</b> (in programma al <a href="https://www.fondoambiente.it/luoghi/bosco-di-san-francesco"><b>bosco di San Francesco</b> </a>ad Assisi), o le giornate dedicate ai più piccoli alla <b>villa dei Vescovi, </b>dove si potrà scrivere la propria letterina e consegnarla a Babbo Natale in persona, o la ormai classica <b>messa della vigilia</b> nella suggestiva cornice dell’<a href="http://www.fondoambiente.it/luoghi/abbazia-di-san-fruttuoso"><b>abbazia di san Fruttuoso</b></a> a <b>Camogli</b>, raggiungibile a bordo di un battello che salperà la sera del 24 alla luce della luna.</p>
      <p>Ultimo appuntamento dell’anno sarà infine la più classica delle <b>tombolate</b>, ospitata in <b><a href="https://www.fondoambiente.it/eventi/natale-a-casa-carbone">casa Carbone </a>a Lavagna domenica 30 dicembre</b>. <b>Nella Gallery sopra</b> abbiamo scelto alcune degli appuntamenti più suggestivi, mentre l’elenco completo delle iniziative (controllate sempre, visto che il programma è suscettibile di variazioni) è consultabile sul sito del <a href="https://www.fondoambiente.it/vivi-natale-nei-beni-del-fai">Fai</a>; qui trovate anche <b>tutte le idee regalo</b> per chi, con il suo dono (ad esempio l’iscrizione annuale), vuole contribuire a salvare l’Italia e le sue bellezze.</p>
      <p>
        <i>
          <b>Sfogliate la gallery sopra per la nostra selezione</b>
        </i>
      </p>
      <p> </p>
      <related>
        <h4>LEGGI ANCHE</h4>
        <a href="https://www.vanityfair.it/vanityfood/ricette/2019/11/10/ricette-dolci-natale-biscotti-torte-al-forno-csaba-dalla-zorza"/>
        <a href="https://www.vanityfair.it/beauty/viso-e-corpo/2019/11/01/calendari-avvento-beauty-foto-natale-2019-regali"/>
        <a href="https://www.vanityfair.it/viaggi-traveller/notizie-viaggio/2019/10/21/mercatini-di-natale-il-romanticismo-della-val-gardena"/>
      </related>
    </article>
  </body>
</html>