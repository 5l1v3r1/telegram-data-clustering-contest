<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ziuaconstanta.ro/stiri/actualitate/copiii-fara-acte-vor-putea-fi-inscrisi-la-scoala-de-anul-viitor-ce-se-intampla-cu-profesorii-care-nu-stiu-ce-inseamna-bullying-705752.html"/>
    <meta property="og:site_name" content="ZIUA de Constanta"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="Copiii fără acte vor putea fi înscriși la școală de anul viitor. Ce se întâmplă cu profesorii care nu știu ce înseamnă „bullying“"/>
    <meta property="og:description" content="Legea nr. 221 2019, care a aparut marti, 19 noiembrie, in Monitorul Oficial al Romaniei, introduce in Legea educatiei nationale notiunea de violenta psihologica sau bullying si stabileste o serie de ..."/>
  </head>
  <body>
    <article>
      <h1>Copiii fără acte vor putea fi înscriși la școală de anul viitor. Ce se întâmplă cu profesorii care nu știu ce înseamnă „bullying“</h1>
      <address><time datetime="2019-11-22T00:00:00+00:00">22 Nov 2019</time> by <a rel="author">Claudia CORBU</a></address>
      <p>
        <a href="https://www.ziuaconstanta.ro/stiri/actualitate/copiii-fara-acte-vor-putea-fi-inscrisi-la-scoala-de-anul-viitor-ce-se-intampla-cu-profesorii-care-nu-stiu-ce-inseamna-bullying-705752.html?imagini=1#scroll">🖼️ Galerie foto (1)</a>
      </p>
      <p>Legea nr. 221/2019, care a apărut marți, 19 noiembrie, în Monitorul Oficial al României, introduce în Legea educației naționale noțiunea de violență psihologică sau bullying și stabilește o serie de măsuri ce au ca scop reducerea numărului de cazuri ce implică acest tip de violență.<br/> <br/>”Legea educației naționale nr. 1/2011, publicată în Monitorul Oficial al României, Partea I, nr. 18 din 10 ianuarie 2011, cu modificările și completările ulterioare, se modifică și se completează după cum urmează:<br/>În unitățile de învățământ și în toate spațiile destinate educației și formării profesionale sunt interzise comportamentele care constau în violența psihologică - bullying", scrie în primul paragraf al modificării, fiind astfel definite formele de violență psihologică, cunoscut ca fenomenul de bully, fenomen grav ce afectează tinerii elevi încă din clasele elementare.<br/> <br/>”Violența psihologică - bullying este acțiunea sau seria de acțiuni fizice, verbale, relaționale și/sau cibernetice, într-un context social dificil de evitat, săvârșite cu intenție, care implică un dezechilibru de putere, au drept consecință atingerea demnității ori crearea unei atmosfere de intimidare, ostile, degradante, umilitoare sau ofensatoare, îndreptate împotriva unei persoane sau grup de persoane și vizează aspecte de discriminare și excludere socială, care pot fi legate de apartenența la o anumită rasă, naționalitate, etnie, religie, categorie socială sau la o categorie defavorizată ori de convingerile, sexul sau orientarea sexuală, caracteristicile personale, acțiune sau serie de acțiuni, comportamente ce se desfășoară în unitățile de învățământ și în toate spațiile destinate educației și formării profesionale", este definiția complete a fenomenului de bully, așa cum reiese din textul legislativ.<br/> <br/>Personalul unităților de învățământ trebuie să fie pregătite să facă față fenomenului de bullying, iar acest lucru implică formare lor în diverse sesiuni de informare și cursuri, la care trebuie să participle pe viitor. ”În cadrul programelor de formare continuă a personalului didactic se vor introduce sesiuni de informare/teme/cursuri de perfecționare asupra problemelor legate de violența psihologică - bullying, în vederea dobândirii de competențe în identificarea acestora și a capacității de aplicare a unor strategii educaționale potrivite", se arată în textul legii.<br/> <br/>„În vederea asigurării accesului la învățământul general obligatoriu prevăzut la alin. (1), unitățile de învățământ preuniversitar au obligația de a înscrie persoanele care nu dețin un cod numeric personal".<br/> <br/>Un alt aspect important, pe lângă reducerea orelor de curs, despre care s-a tot discutat în spațiul public, este posibilitatea înscrierii copiilor care nu au cod numeric personal în sistemul de învățământ, dând astfel o șansă la educație celor care nu au acte, începând cu anul școlar următor. Concret, începând cu anul școlar 2020-2021, numărul de ore petrecute săptămânal la școală de către elevii din învățământul primar va fi limitat la 20 de ore, numărul de ore pentru cei ce învață în ciclul gimnazial nu va fi mai mare de 25 de ore pe săptămână, în timp ce liceenii vor petrece la școală cel mult 30 de ore pe săptămână.<br/> <br/> </p>
      <related>
        <h4>Articole asemanatoare</h4>
        <a href="https://www.ziuaconstanta.ro/stiri/invatamant/totul-a-pornit-de-la-un-joc-video-inspectorul-scolar-general-sorin-mihai-despre-incidentul-de-la-scoala-nicolae-titulescu-705689.html"/>
        <a href="https://www.ziuaconstanta.ro/stiri/actualitate/incident-la-scoala-gimnaziala-nr-5-nicolae-iorga-un-elev-a-fost-ranit-ce-spune-inspectoratul-scolar-judetean-constanta-705630.html"/>
        <a href="https://www.ziuaconstanta.ro/stiri/sport/jocul-de-rugby-nu-mai-are-secrete-pentru-elevii-de-la-scoala-gimnaziala-nr-29-mihai-viteazul-din-constanta-galerie-foto-705627.html"/>
        <a href="https://www.ziuaconstanta.ro/stiri/actualitate/elevii-scolii-militare-de-maistri-militari-a-fortelor-navale-in-plin-exercitiu-pentru-parada-militara-de-1-decembrie-video-705621.html"/>
        <a href="https://www.ziuaconstanta.ro/stiri/invatamant/academia-navala-mircea-cel-batran-traditie-si-profesionalism-scurt-istoric-la-147-de-ani-de-la-infiintare-705330.html"/>
        <a href="https://www.ziuaconstanta.ro/stiri/politic/dezbaterea-electorala-anuntata-de-klaus-iohannis-va-avea-loc-marti-la-biblioteca-centrala-universitara-705312.html"/>
        <a href="https://www.ziuaconstanta.ro/stiri/actualitate/politistii-din-constanta-activitati-preventive-la-scoala-gimnaziala-nr-18-jean-bart-705238.html"/>
        <a href="https://www.ziuaconstanta.ro/stiri/sport/constanta-fotbalisti-de-la-fc-viitorul-in-mijlocul-copiilor-de-la-scoala-3-ciprian-porumbescu-galerie-foto-705152.html"/>
        <a href="https://www.ziuaconstanta.ro/stiri/sport/a-c-s-frontiera-tomis-constanta-a-promovat-sportul-national-in-scolile-constantene-galerie-foto-705131.html"/>
        <a href="https://www.ziuaconstanta.ro/stiri/actualitate/brigada-mobila-de-jandarmi-activitati-preventiv-educative-in-randul-elevilor-705029.html"/>
        <a href="https://www.ziuaconstanta.ro/stiri/actualitate/au-brazdat-marile-si-oceanele-lumii-alaturi-de-generatii-de-studenti-lista-comandantilor-bricului-mircea-bijuteria-marinei-romane-galerie-foto-705012.html"/>
        <a href="https://www.ziuaconstanta.ro/stiri/sport/festivalul-sportului-si-bucuriei-continua-in-scolile-constantene-galerie-foto-704961.html"/>
        <a href="https://www.ziuaconstanta.ro/informatii/locuri-speciale-de-munca/post-vacant-la-scoala-gimnaziala-mircea-dragomirescu-din-medgidia-se-solicita-vechime-704931.html"/>
        <a href="https://www.ziuaconstanta.ro/informatii/combaterea-criminalitatii-in-achizitiile-publice/contractul-atribuit-unei-societati-din-judetul-tulcea-sala-de-sport-la-scoala-gimnaziala-din-fantanele-document-704696.html"/>
        <a href="https://www.ziuaconstanta.ro/stiri/actualitate/manifestari-organizate-de-academia-navala-mircea-cel-batran-704673.html"/>
      </related>
    </article>
  </body>
</html>