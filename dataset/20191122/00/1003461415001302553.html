<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lav.it/news/rapp-zoomafia-2019-campania"/>
    <meta property="og:site_name" content="LAV"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="Rapporto zoomafia 2019: in Campania 773 procedimenti, 510 indagati"/>
    <meta property="og:description" content="L'analisi dei reati zoomafiosi: in Campania 773 procedimenti con 510 indagati per crimini contro gli animali. Traffico cuccioli, corse clandestine e doping, combattimenti, i filoni della zoomafia campana"/>
  </head>
  <body>
    <article>
      <h1>Rapporto zoomafia 2019: in Campania 773 procedimenti, 510 indagati</h1>
      <address>
        <time datetime="2019-11-22T00:00:00+00:00">22 Nov 2019</time>
      </address>
      <figure>
        <img src="https://www.lav.it/uploads/home/15dd7ee94d46ea.png"/>
        <figcaption>Rapporto zoomafia 2019: in Campania 773 procedimenti, 510 indagati</figcaption>
      </figure>
      <blockquote>Presentati nel corso del convegno “Zoomafia: il caso Campania” – organizzato a Nola (Napoli) dalla Nuova Avvocatura Democratica in collaborazione con l’Unione Giovani Penalisti – i dati relativi alla Campania riportati nel Rapporto Zoomafia 2019 “Vent’anni di Antizoomafia”, redatto da Ciro Troiano.</blockquote>
      <p>L’Osservatorio Nazionale Zoomafia ha analizzato i dati del 2018 ricevuti da 8 Procure Ordinarie su 10 (non hanno risposto le Procure di Avellino e di Nocera Inferiore) e da tutte e due le Procure Minorili, quella di Napoli e quella di Salerno. Proiettando la media dei dati pervenuti su scala regionale si può stabilire che nel 2018 in Campania sono stati registrati 773 procedimenti (il 7,94% di quelli nazionali), con un tasso di 13,24 procedimenti ogni 100.000 abitanti; e 510 indagati (l’8,74% di quelli nazionali), con un tasso di 8,73 indagati ogni 100.000 abitanti. In pratica ogni 11 ore circa è stato aperto un fascicolo per reati a danno di animali, con una persona indagata ogni 17 ore circa.</p>
      <blockquote>Combattimenti tra cani, corse clandestine di cavalli, pesca di frodo, traffico di fauna selvatica, traffico di cuccioli: la Campania si conferma, purtroppo, tra le regioni più a rischio criminalità zoomafiosa. I profitti economici legati allo sfruttamento criminale degli animali rappresentano una fonte di guadagno importante per i vari gruppi di delinquenti dediti a tali traffici.</blockquote>
      <p>
        <a href="https://www.lav.it/cpanelav/js/ckeditor/kcfinder/upload/files/files/22.11.2019%20CS%20RAPPORTO%20ZOOMAFIA%20CAMPANIA.pdf">Comunicato stampa integrale</a>
      </p>
    </article>
  </body>
</html>