<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttosport.com/news/calcio/calcio-estero/ligue-1/2019/11/22-63657308/il_psg_vince_senza_problemi_con_il_lille_sesta_rete_per_icardi/"/>
    <meta property="og:site_name" content="Tuttosport"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="Il Psg vince senza problemi con il Lille, sesta rete per Icardi"/>
    <meta property="og:description" content="Gli uomini guidati da Tuchel si impongono per 2-0 e volano momentaneamente a più undici sul Marsiglia. L'argentino va ancora in gol superando Mbappè nella classifica marcatori"/>
  </head>
  <body>
    <article>
      <h1>Il Psg vince senza problemi con il Lille, sesta rete per Icardi</h1>
      <h2>Gli uomini guidati da Tuchel si impongono per 2-0 e volano momentaneamente a più undici sul Marsiglia. L'argentino va ancora in gol superando Mbappè nella classifica marcatori</h2>
      <address>
        <time datetime="2019-11-22T00:00:00+00:00">22 Nov 2019</time>
      </address>
      <p><b>PARIGI -</b> Il<b> Paris Saint Germain</b> supera facilmente il <b>Lille</b> nell'anticipo della quattordicesima giornata di <a href="https://www.tuttosport.com/live/matchcentre/risultati.html?competition=24"><b>Ligue 1</b></a>. Agli uomini guidati da Tuchel sono bastati i primi 45 minuti di gioco per archiviare la pratica. Ad aprire le danze è stata la sesta rete in campionato di <b>Mauro Icardi</b>. L'attaccante argentino ormai sta oscurando sempre più la stella di Edinson Cavani. Per l'ex Napoli, infatti, è arrivata l'ennesima panchina e l'uruguaiano pare essere fuori dai progetti futuri parigini. In scadenza di contratto a giugno già a gennaio potrebbe lasciare il Parco dei Principi direzione Los Angeles. </p>
      <p>
        <a href="https://www.tuttosport.com/live/matchcentre/incontro.html?season=2019&amp;competition=24&amp;match=1060660">
          <b>PSG-Lille, curiosità e statistiche</b>
        </a>
      </p>
      <h3>Ancora Icardi, poi Di Maria</h3>
      <p>Tuchel schiera i suoi con il consueto 4-3-3 ma deve far fronte alle tante assenze soprattutto sulla mediana. Con Herrera e Verratti indisponibili il trio a centrocampo è formato da Draxler, Marquinhos e Gueye. E' proprio il senegalese ex Everton a fornire ad <b>Icardi</b> l'assist che sblocca il match al 17'. Con la porta completamente spalancata l'attaccante argentino deve solo appoggiare in rete il più facile dei gol. Al 31' i pargini siglano il raddoppio. Draxler si libera di un avversario e serve<b> Di Maria</b> sulla destra che entra in area di rigore e supera l'incolpevole Maignan. Nel secondo tempo, considerando l'impegno in Champions League di settimana prossima, staffetta tra <b>Mbappè e Neymar</b> mentre Cavani prende il posto di Icardi al 78'. Non succede più nulla ed il Paris infila l'undicesima vittoria in campionato portandosi, momentaneamente, a più undici nei confronti del Marsiglia. </p>
      <related>
        <a href="https://www.tuttosport.com/news/calcio/calciomercato/2019/11/17-63460808/daily_mirror_il_psg_su_lallana_se_cavani_va_a_los_angeles_/"/>
        <a href="https://www.tuttosport.com/video/video-follie/2019/11/20-63579545/wanda_nara_il_nuovo_tatuaggio_e_hot_/"/>
        <a href="https://www.tuttosport.com/archivio/calcio/calcio-estero/ligue-1"/>
        <a href="https://www.tuttosport.com/news/calcio/calcio-estero/ligue-1/2019/11/21-63625638/il_tecnico_del_lille_contro_mourinho_un_comportamento_di_classe_/?related_news"/>
        <a href="https://www.tuttosport.com/news/calcio/calcio-estero/ligue-1/2019/11/21-63612735/neymar_torna_in_campo_e_tuchel_lo_rimprovera/?related_news"/>
        <a href="https://www.tuttosport.com/news/calcio/calcio-estero/ligue-1/2019/11/10-63286674/ligue_1_lione_ko_con_il_marsiglia_doppietta_payet_vince_il_rennes/?related_news"/>
        <a href="https://www.tuttosport.com/news/calcio/calcio-estero/ligue-1/2019/11/09-63223851/icardi_entra_e_segna_il_psg_vince_2-1_a_brest/?related_news"/>
      </related>
    </article>
  </body>
</html>