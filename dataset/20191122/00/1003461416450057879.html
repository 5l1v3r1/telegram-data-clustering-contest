<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lav.it/news/brescia-cacciatore-uccellagione"/>
    <meta property="og:site_name" content="LAV"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="Brescia: cacciatore condannato per bracconaggio. #BASTASPARARE!"/>
    <meta property="og:description" content="Cacciatore condannato per bracconaggio, grazie a @_Carabinieri_ Brescia e al nostro impegno in tribunale: aveva sottratto 320 uccellini ai nidi per usarli come #richiamivivi. Solo abolendo la #caccia potremo stroncare il #bracconaggio: #BASTASPARARE!"/>
  </head>
  <body>
    <article>
      <h1>Brescia: cacciatore condannato per bracconaggio. #BASTASPARARE!</h1>
      <address>
        <time datetime="2019-11-22T00:00:00+00:00">22 Nov 2019</time>
      </address>
      <figure>
        <img src="https://www.lav.it/uploads/home/15dd7d4f07700a.png"/>
        <figcaption>Un nido di piccoli tordi in una foto presa dal web</figcaption>
      </figure>
      <p>Nel giugno scorso a Rezzano, in provincia di Brescia, i Carabinieri forestali fermavano <b>un uomo che a bordo della sua vettura nascondeva alcuni scatoloni contenenti ben 320 uccelli tra tordi e cesene, appena sottratti ai nidi.</b></p>
      <p>A seguito dell’apertura del procedimento <b>siamo prontamente intervenuti come parte civile nell’iter giudiziario e oggi, con l’udienza finale tenutasi questa mattina presso il Tribunale di Brescia, il cacciatore è stato riconosciuto colpevole di uccellagione</b>, una pratica di caccia illegale, configurante pertanto bracconaggio.</p>
      <blockquote>Condannato a quattro mesi di arresto, nonché al risarcimento della parte civile e al pagamento delle spese processuali. Inoltre, non potrà più ottenere la licenza di caccia per i prossimi dieci anni.</blockquote>
      <p>Siamo felicissimi di questo importante risultato che evidenzia ancora una volta quanto diffuso sia tra i cacciatori il traffico illegale di uccelli, utilizzati come richiami vivi. Anche per questo, riteniamo che <b>solo abolendo la caccia si potrà finalmente stroncare l’odioso crimine del bracconaggio.</b></p>
      <p><b>Ringraziamo l’avvocato Vittorio Arena per l’assistenza legale fornita e l’Arma dei Carabinieri di Brescia</b>, che con il loro intervento hanno smantellato questo commercio di piccoli uccelli strappati ai nidi, prendendosi anche cura degli animali che sono stati consegnati a un Centro di recupero di fauna selvatica, dal quale potranno essere liberati nella prossima primavera.</p>
    </article>
  </body>
</html>