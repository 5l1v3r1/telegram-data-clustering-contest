<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.onsports.gr/podosfairo/football-league/story/655451/amanatidis-eggyisi-gia-ta-trikala-einai-o-aivazogloy"/>
    <meta property="og:site_name" content="OnSports"/>
    <meta property="article:published_time" content="2019-11-22T00:33:47+00:00"/>
    <meta property="og:title" content="Αμανατίδης: «Εγγύηση για τα Τρίκαλα είναι ο Αϊβάζογλου»"/>
    <meta property="og:description" content="Στην πρώτη θέση της βαθμολογίας της Football League είναι η ομάδα των Τρικάλων, με τον προπονητή της, Περικλή Αμανατίδη να καταθέτει την άποψή του για την μέχρι τώρα πορεία."/>
  </head>
  <body>
    <article>
      <h1>Αμανατίδης: «Εγγύηση για τα Τρίκαλα είναι ο Αϊβάζογλου»</h1>
      <address><time datetime="2019-11-22T00:33:47+00:00">22 Nov 2019, 00:33</time> by <a rel="author">Onsports Team</a></address>
      <p>Στην πρώτη θέση της βαθμολογίας της Football League είναι η ομάδα των Τρικάλων, με τον προπονητή της, Περικλή Αμανατίδη να καταθέτει την άποψή του για την μέχρι τώρα πορεία.</p>
      <p><b>Είπε μιλώντας στον FOCUS 103,6 FM:</b><br/>-“Είναι ακόμη νωρίς, έχουμε διαφορά ο πρώτος με τον τελοευταίο 10 βαθμούς, κάτι που σημαίνει ότι ακόμη δεν άνοιξε η ψαλίδα. Είναι πιο δύσκολο πρωτάθλημα από της Superleague 2, γιατί υπάρχουν και δυο ομάδες περισσότερες, αλλά και όλες οι ομάδες είναι δυνατές. Εμείς κάνουμε μια καλή πορεία, έχουμε δρόμο μπροστά μας και δεν πατάμε στα σύννεφα, ξέροντας ότι μέχρι και την τελευταία αγωνιστική πρέπει να είμαστε συγκεντρωμένοι σε αυτό που κάνουμε”.</p>
      <p>-“Τα Τρίκαλα έχουν ένα αβαντάζ σε σχέση με άλλες ομάδες, πέρα από τον κόσμο τους, που είναι πολύς και σιγά-σιγά θα τον πείσουμε με τις νίκες να γεμίσει το γήπεδο. Το όπλο των Τρικάλων είναι ο πρόεδρος Ηλίας Αϊβάζογλου, που αποτελεί εγγύηση για την ομάδα και δεν έχει κανένα πρόβλημα να την ενισχύσει και να την στηρίξει. Ο κόσμος πρέπει να στηρίξει την προσπάθειά μας για να πανηγυρίσουμε όλοι μαζί στο τέλος, την επίτευξη των στόχων, που δεν είναι άλλος από την άνοδο”.</p>
    </article>
  </body>
</html>