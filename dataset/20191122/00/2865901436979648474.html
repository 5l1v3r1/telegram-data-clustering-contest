<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/kosarka/vesti/beron-dobili-smo-barsku-tucu/343086"/>
    <meta property="og:site_name" content="MozzartSport"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="Beron: Dobili smo barsku tuču..."/>
    <meta property="og:description" content="Slično razmišlja i Lorenzo Braun"/>
  </head>
  <body>
    <article>
      <h1>Beron: Dobili smo barsku tuču...</h1>
      <h2>Slično razmišlja i Lorenzo Braun</h2>
      <address>
        <time datetime="2019-11-22T00:00:00+00:00">22 Nov 2019</time>
      </address>
      <p>Konačno se lakše diše na Malom Kalemegdanu. Košarkaši Crvene zvezde prekinuli su seriju od tri poraza, pošto su u Kaunasu slavili protiv Žalgirisa (61:59). Nisu crveno-beli blistali, ali su dobrom odbranom uspeli da sakriju brojne nedostatke i limitiraju domaći tim koji je imao jaku podršku sa tribina.</p>
      <p>Na kraju su crveno-beli su imali sreće da Milaknis promaši šut za pobedu.<br/><b>„Igrali smo čvrsto i borili smo se. Znali smo i pre početka da će ovo biti barska tuča i da neće biti mnogo poena, već borba dva tima koja igraju jaku odbranu. Šta je presudilo? Jednostavno smo dali taj koš više“,</b>rekao je bek crveno-belih Bili Beron.</p>
      <p>Amerikanac je bio najefikasniji u redovima srpskog šampiona. Postigao je 14 poena i uz Lorenca Brauna je bio najzaslužniji za trijumf.<br/><b>„Veoma važna pobeda, bila nam je neophodna. Bila je ovo preduga nedelja za nas, četiri utakmice za sedam dana i bilo je potrebno da pobedimo. Gubili smo dosta neizvesnih utakmica gde smo vodili u poslednjoj deonici i nismo uspevali to da zadržimo. Sada smo uspeli i nadam se da ćemo ovaj niz nastaviti u Beogradu“,</b> jasan je Beron.</p>
      <p><b>Lorenzo Braun</b> se u potpunosti složio sa saigračem.<br/>„<b>Ključ je bila jaka igra u defanzivi. Nedostajalo nam je to u prethodnih nekoliko meseci. Na to smo stavili akcenat pre meča. Što se mene tiče, moram da priznam da se još navikavam na mečeve koji se igraju na mali broj poena. Jeste veća potrošnja energije, ali nam izgleda tako više prija. Svi se dobro osećamo i borićemo se do poslednje sekunde u svakoj utakmici“,</b> zaključio je američki plejmejker.</p>
      <figure>
        <img src="https://mozzartsport.com/upload/CKEditor/Baneri/12-sigurna%20kuca.jpg"/>
      </figure>
      <p> </p>
    </article>
  </body>
</html>