<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vanityfair.it/benessere/sesso/2019/11/22/la-posizione-cui-vi-addormentate-dice-tutto-sulla-vostra-relazione?utm_medium=marketing&amp;utm_campaign=vanityfair&amp;utm_source=Facebook"/>
    <meta property="og:site_name" content="VANITY FAIR"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="La posizione in cui vi addormentate dice tutto sulla vostra relazione"/>
    <meta property="og:description" content="Dormite schiena contro schiena? O a cucchiaio? Questo la dice lunga sulla vostra relazione. Curiosi di saperne di più? Leggete qui"/>
  </head>
  <body>
    <article>
      <h1>La posizione in cui vi addormentate dice tutto sulla vostra relazione</h1>
      <address><time datetime="2019-11-22T00:00:00+00:00">22 Nov 2019</time> by <a rel="author" href="https://www.vanityfair.it/author/ffavotto" target="_blank">Francesca Favotto</a></address>
      <slideshow>
        <figure>
          <img src="https://images.vanityfair.it/wp-content/uploads/2018/02/05160750/land11-950x684.jpg"/>
        </figure>
        <figure>
          <img src="https://images.vanityfair.it/gallery/116591/Big/19162cb5-5b8b-41e1-9205-ab37421d7325.jpg"/>
          <figcaption><b>Se dormite alle estremità del letto, rivolti in direzioni opposte</b><br/>Nella sua rubrica sul sesso per il Daily Mail, l'esperta di sesso Tracey Cox ha definito posizione "pre-divorzio" o "post-discussione" quella in cui i partner dormono ai lati opposti del letto. «Un sacco di spazio tra di voi durante il sonno di solito si traduce in distanza emotiva anche durante le ore di veglia. Al contrario, il 94% delle coppie più felici sono quelle che durante il sonno allungano un piede o una mano, si scambiano una parola, un bacio o una carezza rassicurante prima di addormentarsi». Cox ha anche aggiunto che se passate le notti abbracciandovi da sole, perché sentite la mancanza dell'affetto del partner, potreste inconsciamente cercare di proteggere il vostro cuore - una reazione fisica a un problema emotivo che scorre più in profondità.<br/>Immagine tratta dal film Ti odio, ti lascio, ti...<cite>Everett/Contrasto</cite></figcaption>
        </figure>
        <figure>
          <img src="https://images.vanityfair.it/gallery/116591/Big/fd3d8462-fea0-4bd2-afca-052665783bf2.jpg"/>
          <figcaption><b>Se vi addormentate abbracciati, faccia a faccia</b><br/>Questo può diventare motivo di disagio, specialmente nei mesi estivi, ma può essere la posizione più indicativa di una collaborazione amorevole e reciproca. Giacere tra le braccia del partner può essere un segno di vera soddisfazione relazionale. «Significa che le vostre vite sono intrecciate, che funzionate come coppia – spiega Patti Wood, esperta di linguaggio del corpo - Probabilmente finite le reciproche frasi a vicenda e vi prendete cura l'uno dell'altro».<cite>stock.adobe.com</cite></figcaption>
        </figure>
        <figure>
          <img src="https://images.vanityfair.it/gallery/116591/Big/9ab58f87-8fc0-4c56-b24a-ee6b9dbab46f.jpg"/>
          <figcaption><b>Se dormite schiena contro schiena, toccandovi</b><br/>Dormire in questo modo non significa che odiate il partner, ma potrebbe significare il vostro desiderio di rimanere uno spirito libero, anche quando siete legati sentimentalmente. Wood afferma che far toccare le natiche dimostra il vostro impegno a rimanere sessualmente connessi. Tuttavia, questa posizione mostra la capacità del partner di apprezzare il vostro spazio, fidandovi l'uno dell'altro e rimanendo indipendenti.<br/>Immagine tratta dal film Il curioso caso di Benjamin Button</figcaption>
        </figure>
        <figure>
          <img src="https://images.vanityfair.it/gallery/116591/Big/83b3ca8f-caab-4080-b4d1-9b53eefb73f1.jpg"/>
          <figcaption><b>Se dormite a cucchiaio</b><br/>Secondo Cox, il cucchiaio è la «classica posizione di coppia felice: vi amate e volete essere fisicamente vicini». Wood definisce il cucchiaio la più “coccolosa” delle posizioni, indica attrazione sessuale ma anche fiducia reciproca. Chi sta all'interno - di solito lei – mostra fiducia nei confronti dell'altro; chi sta all'esterno – di solito lui – è più protettivo nei confronti del partner, forse anche un po' possessivo. E se lasciate qualche centimetro di spazio tra voi, Wood ha detto che significa “Ti guardo le spalle, puoi contare su di me”. <br/>Immagine tratta dal film Amici, amanti e...</figcaption>
        </figure>
        <figcaption>La posizione in cui vi addormentate dice tutto sulla vostra relazione</figcaption>
      </slideshow>
      <p>
        <b>Dormite schiena contro schiena? O a cucchiaio? Questo la dice lunga sulla vostra relazione. Curiosi di saperne di più? Leggete qui</b>
      </p>
      <p>Ah, le <b>relazioni</b>: dei piccoli guazzabugli complicati. Tutti sanno che la chiave per mantenere una buona relazione è una <b>comunicazione sana</b>, ma quale ruolo svolgono tutte quelle cose che non ruotano attorno al dialogo, come per esempio le <b>coccole</b>? Be’, svolgono un ruolo fondamentale.</p>
      <p>Secondo <b>uno studio del 2014</b> diretto dal <b>professor Richard Wiseman</b>, psicologo della University of Hertfordshire, la <b>posizione</b> con la quale vi accoccolate con il partner può essere un indicatore di felicità nella relazione.</p>
      <p>In generale, il <b>linguaggio del corpo</b> può essere un ottimo modo per imparare di più sulle dinamiche nelle relazioni, indipendentemente dal fatto che siano o meno romantiche. «Il linguaggio del corpo è un eccellente indicatore di ciò che passa per la mente alle persone e delle cose che non stanno dicendo – spiega <b>Traci Brown</b>, esperta di linguaggio del corpo – Può essere preciso fino all’80%».</p>
      <p>Quando si tratta di <b>dormire</b>, il linguaggio del corpo però deve essere preso alla lettera in minima parte, in quanto durante il sonno la posizione che si assume non è necessariamente intenzionale. Anzi, probabilmente non dormirete esattamente nella stessa posizione ogni notte.</p>
      <p>Ma lo studio di Wiseman, che prevedeva di chiedere a oltre 1000 persone di “descrivere la loro posizione preferita per dormire e di valutare la loro personalità e la qualità della loro relazione”, secondo Science Daily, ha rivelato che <b>l’86% delle persone intervistate</b> che ha ammesso di dormire a meno di un centimetro di distanza l’una dall’altra ha affermato di essere <b>felice</b> nella propria relazione, rispetto al <b>66% di coppie</b> che dormivano a diversi centimetri di distanza.</p>
      <p>Nella nostra gallery, ecco cos’altro può dire sul vostro rapporto di coppia la <a href="https://www.elitedaily.com/dating/positions-cuddle-say-about-relationship/1219170"><b>vostra posizione di sonno preferita</b></a>.<br/>In ogni caso, alla fine, ciò che conta di più è che voi e il partner dormiate in una posizione in cui vi sentite entrambi a vostro agio. E mentre dormire vicini può essere <b>un segnale di intimità</b>, dormire con dello <a href="https://www.vanityfair.it/benessere/sesso/2019/09/15/dormire-letti-separati-relazione-migliora">spazio </a>tra di voi non deve significare per forza che la vostra relazione non sia forte o che vi amiate di meno. Finché state comunicando il vostro amore e l’apprezzamento reciproco in modo chiaro durante le ore di veglia, non preoccupatevi troppo di addormentarvi a <a href="https://www.vanityfair.it/benessere/sesso/2019/11/02/non-mi-piace-dormire-abbracciati-significato">cucchiaio </a>o di dove mettete i piedi la notte.</p>
      <related>
        <h4>LEGGI ANCHE</h4>
        <a href="https://www.vanityfair.it/benessere/salute-e-prevenzione/2019/07/27/benefici-dormire-nudi-fa-bene-perche"/>
        <a href="https://www.vanityfair.it/mybusiness/news-mybusiness/2019/09/05/power-napping-dormire-fa-bene-alla-carriera-riposo-in-ufficio-stress-successo"/>
      </related>
    </article>
  </body>
</html>