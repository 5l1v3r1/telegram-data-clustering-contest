<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.telefonguru.hu/hir/szemelyes_adatok_szivarognak_a_oneplusnal_2019-11-22"/>
    <meta property="og:site_name" content="TELEFONGURU"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="Személyes adatok szivárognak a OnePlusnál"/>
    <meta property="og:description" content="Egy biztonsági rés az ügyfelek személyes adatait juttatta illetéktelenekhez."/>
  </head>
  <body>
    <article>
      <h1>Személyes adatok szivárognak a OnePlusnál</h1>
      <h2>Egy biztonsági rés az ügyfelek személyes adatait juttatta illetéktelenekhez.</h2>
      <address><time datetime="2019-11-22T00:00:00+00:00">22 Nov 2019</time> by <a rel="author">OnePlus</a></address>
      <p>A OnePlus ma kiadott biztonsági értesítése rávilágított, hogy illetéktelen, harmadik fél hozzáférést kapott az ügyfelek megrendelési adataihoz. A betolakodó nem fér hozzá az emberek fizetési adataihoz, jelszavaihoz és fiókjához sem, ez fontos részlet. A OnePlus szerint csak a név, a telefonszám és a szállítási cím az, amely „valószínűleg kikerült”.</p>
      <p>A vállalat azonnali lépéseket tett a betolakodó személyek megállítása és a biztonság fokozása érdekében, a hatóságokkal is együtt dolgoznak az ügy kivizsgálásán.  Az e-mailben a OnePlus azt is kijelentette, hogy ügyfeleit értesíti a nyomozásról, bár azt egyelőre nem tudni, hány embert érinthet az adatszivárgás.</p>
      <figure>
        <img src="https://www.telefonguru.hu/hir/../uimages/OnePlus_7T_Pro_color_haze_blue_1.jpg"/>
      </figure>
      <p>A OnePlus fórumán Ziv C, a cég biztonsági csapatának egyik tagja <a href="https://forums.oneplus.com/threads/security-notification.1144088/">nyilatkozott a témában</a> és megnyugtatta a fórumozókat. Az érintett felhasználók spameket és egyéb adathalász e-maileket kaphatnak. A biztonsági rés nyilvánosságra hozatala előtt értesítették az érintetteket. A OnePlus rendkívül sajnálja a történteket és minden erővel azon dolgoznak, hogy ilyen többé ne fordulhasson elő.</p>
      <p>
        <b>A cikkhez kapcsolódó linkek:</b>
      </p>
      <ul>
        <li>
          <a href="https://www.oneplus.com/bg/support/faq22119102">OnePlus</a>
        </li>
      </ul>
      <related>
        <h4>KAPCSOLÓDÓ HÍREK</h4>
        <a href="https://www.telefonguru.hu/hir/korlatlan_net_es_beszelgetes_feltolt%C5%91kartyasoknak_is_2019-10-03"/>
        <a href="https://www.telefonguru.hu/hir/meg_tobb_mobilnetet_ad_a_telenor_2019-10-11"/>
        <a href="https://www.telefonguru.hu/hir/apple_airpods_pro_amire_vartal_2019-10-30"/>
        <a href="https://www.telefonguru.hu/hir/megjelent_a_cat_s52_karcsu_strapamobil_2019-10-30"/>
        <a href="https://www.telefonguru.hu/hir/az_els%C5%91_airpods_pro_benyomasok_2019-10-31"/>
        <a href="https://www.telefonguru.hu/hir/okosora_erkezik_a_oneplustol_2019-11-04"/>
        <a href="https://www.telefonguru.hu/hir/a_p30_pro_lett_a_legjobb_kameras_okostelefon_2019-11-11"/>
        <a href="https://www.telefonguru.hu/hir/g%C5%91zer%C5%91vel_fejleszti_sajat_rendszeret_a_huawei_2019-11-12"/>
      </related>
    </article>
  </body>
</html>