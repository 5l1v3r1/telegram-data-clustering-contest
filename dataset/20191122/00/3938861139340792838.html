<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/life/_spravi-majdanu-advokat-ogolosila-goloduvannya/939343"/>
    <meta property="og:site_name" content="Gazeta.ua"/>
    <meta property="article:published_time" content="2019-11-22T00:14:00+00:00"/>
    <meta property="og:title" content="Справи Майдану: адвокат оголосила голодування"/>
    <meta property="og:description" content="Адвокатка Євгенія Закревська, яка представляє інтереси родин Героїв Небесної сотні, оголосила голодування. Вона пояснила своє рішення тим, що парламент не розглянув поправку до законопроєкту про Держбюро розслідувань. Правка мала б дозволити слідчим у справах Майдану перейти з ГПУ до ДБР і ..."/>
  </head>
  <body>
    <article>
      <h1>Справи Майдану: адвокат оголосила голодування</h1>
      <address><time datetime="2019-11-22T00:14:00+00:00">22 Nov 2019, 00:14</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/939/939343_w_300.jpg?v=0"/>
        <figcaption>Адвокат родин Небесної сотні Євгенія Закревська оголосила голодування. Фото: 5 канал</figcaption>
      </figure>
      <p>Адвокатка <b>Євгенія Закревська,</b> яка представляє інтереси родин Героїв Небесної сотні, оголосила голодування. Вона пояснила своє рішення тим, що парламент не розглянув поправку до законопроєкту про Держбюро розслідувань. Правка мала б дозволити слідчим у справах Майдану перейти з ГПУ до ДБР і поновити розслідування, які зупинилися.</p>
      <p>"Зараз, з сьогоднішнього дня, з того дня, коли зупинилось це розслідування, я не буду їсти до того моменту, поки не приймуть цю поправку, не створять це управління і не переведуть туди цих слідчих. І я це вам обіцяю", — заявила Закревська в ефірі каналу "1+1".</p>
      <p>За її словами, справи Майдану вже нікому не цікаві, а в парламентарів є "більш важливі справи", ніж ухвалення необхідних законопроєктів.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/life/_majdan-zabuttyu-ne-pidlyagaye-rodichi-nebesnoyi-sotni-piketuvali-na-bankovij/938328"/>
      </related>
      <blockquote>Раніше Закревська повідомила, що слідство у справах Майдану зупиниться з 20 листопада на невизначений час.<br/>"Норму про забезпечення слідства у справах Майдану після 20 листопада Верховна Рада не проголосувала... "не встигла". Наступна спроба лише 3 грудня. Тобто 20 листопада у нас таки - "чорна діра". Передавати справи нема кому, нема куди, і тому ... слідство зупиняється", - сказала вона.</blockquote>
    </article>
  </body>
</html>