<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lanostratv.it/2019/11/verissimo-vittorio-grigolo-sulle-accuse-di-molestie-grande-dolore/"/>
    <meta property="og:site_name" content="LaNostraTv"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="Verissimo, Vittorio Grigolo sulle accuse di molestie: “Grande dolore”"/>
    <meta property="og:description" content="Vittorio Grigolo ospite a Verissimo parla delle accuse di molestie: &quot;Non lo auguro a nessuno&quot; Domani pomeriggio andrà in onda una nuova puntata di"/>
  </head>
  <body>
    <article>
      <h1>Verissimo, Vittorio Grigolo sulle accuse di molestie: “Grande dolore”</h1>
      <address><time datetime="2019-11-22T00:00:00+00:00">22 Nov 2019</time> by <a rel="author" href="https://www.lanostratv.it/author/alessiocimino/" target="_blank">Alessio Cimino</a></address>
      <figure>
        <img src="https://i2.wp.com/www.lanostratv.it/wp-content/uploads/2019/11/foto_grigolo_molestie.jpeg"/>
      </figure>
      <h3>Vittorio Grigolo ospite a Verissimo parla delle accuse di molestie: “Non lo auguro a nessuno”</h3>
      <p>Domani pomeriggio andrà in onda una nuova puntata di <b>Verissimo</b>. Tanti gli ospiti che Silvia Toffanin intervisterà, tra i quali anche il tenore <b>Vittorio Grigolo</b>. Proprio quest’ultimo è finito al centro di furiose polemiche per delle accuse di molestie mosse nei suoi confronti. L’intervista, come tutti sapranno, è già stata registrata nei giorni scorsi. Per questo motivo sono uscite le prime <b>anticipazioni di Verissimo</b> che hanno svelato cosa ha detto l’uomo alla Toffanin. E su queste molestie ha confermato a tutti di essere assolutamente estraneo, aggiungendo di essere stato vittima di un malinteso. Tuttavia non ha nascosto di starci davvero molto male per tutta questa faccenda, confessando alla conduttrice:</p>
      <blockquote>“È una cosa che non auguro a nessuno. È un dolore che ti porti dentro! Non voglio fare né l’eroe né la vittima. Voglio solo capire il perché di tutto questo. Nella sofferenza si cresce se ci si rialza…”</blockquote>
      <p><b>Vittorio Grigolo</b>, per tale accusa, è anche stato allontanato dalla Royal Opera House di Londra.</p>
      <h3>Verissimo, Vittorio Grigolo si difende: “Un malinteso non può compromettere una carriera”</h3>
      <p><b>Vittorio Grigolo</b>, sempre come riportato dalle <b>anticipazioni di Verissimo</b> circolate in questi ultimi minuti on line, ha anche preso la palla al balzo per spiegare finalmente nel dettaglio da dove sono nate queste accuse di molestie:</p>
      <blockquote>“Ero a Tokyo, dopo uno spettacolo ho schiacciato la pancia di spugna di una ballerina lì sul palco nel momento degli applausi…E un corista mi ha detto: ‘Che cosa stai facendo? Non lo vedi che è imbarazzata?’ E io gli ho risposto ‘Ma cosa stai dicendo?’. Tutto questo di fronte a un pubblico!”</blockquote>
      <p>Per tale ragione <b>Vittorio Grigolo a Verissimo</b> non ha fatto mistero di essere ancora incredulo per la bufera in cui è finito. L’uomo ha inoltre dichiarato di sperare che un malinteso simile non possa minimamente infangare la sua carriera. E ovviamente la Toffanin gli ha augurato che questa vicenda venga presto chiarita.</p>
      <h3>Anticipazioni Verissimo, Vittorio Grigolo: interviene l’avvocato</h3>
      <p>A <b>Verissimo</b>, come riportato dalle anticipazioni, dopo la confessione di <b>Vittorio Grigolo</b>, è intervenuto anche il suo avvocato, il quale ha fatto una clamorosa confessione. Cosa ha detto? <b>Il legale di Grigolo</b> ha svelato di avere un video in cui viene mostrato ciò che sarebbe realmente successo. Motivo per cui i due hanno dichiarato di essere assolutamente sereni perchè proprio con quell’RWM si metterà la parola fine a questa vicenda. Domani, oltre il tenore, <b><a href="https://www.lanostratv.it/2019/11/verissimo-silvia-toffanin-anticipa-gli-ospiti-di-sabato-prossimo/">ci saranno tantissimi altri ospiti</a></b>, tra i quali Giusy Ferreri, Malgioglio, la Puccini, e molti altri. Insomma pare davvero ci siano tutti gli elementi per una puntata con i controfiocchi per gli spettatori a casa.</p>
    </article>
  </body>
</html>