<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://ruporzt.com.ua/vlada/134945-zhitomirska-mska-rada-oskarzhila-uhvalu-pro-zabezpechennya-pozovu-schodo-budvnictva-azs-po-prospektu-nezalezhnost-29.html"/>
    <meta property="og:site_name" content="Рупор Житомира"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="Житомирська міська рада оскаржила ухвалу про забезпечення позову щодо будівництва АЗС по проспекту Незалежності, 29"/>
    <meta property="og:description" content="За наслідками зустрічі Житомирського міського голови Сергія Сухомлина з мешканцями прилеглих до земельної ділянки ТОВ «ЮПІДЖІ» багатоквартирних будинків було вирішено оскаржити до суду апеляційної інстанції ухвалу про забезпечення позову від 07 листопада 2019 року.Даною ухвалою було зупинено дію пункту 3 рішення 56-ї сесії сьомого скликання Житомирської міської ради №1616 від 31.10.2019 «Про звернення ТОВ &quot;ЮПІДЖІ&quot; з пропозицією щодо укладення договору міни земельної ділянки», в якому вказано про скасування містобудівних умов та обмежень забудови земельної ділянки по проспекту Незалежності, 29 у м. Житомирі.«Забезпечення позову відбулося до подання самого позову. Це передбачено нормами Кодексу адміністративного судочинства України. Міською радою лише на початку поточного тижня отримано відомості про подання ТОВ «ЮПІДЖІ» позовної заяви і після опрацювання всіх документів було підготовлено текст апеляційної скарги. До її підготовки також долучився юрист, який представляє мешканців прилеглих до будівництва будинків.…"/>
  </head>
  <body>
    <article>
      <h1>Житомирська міська рада оскаржила ухвалу про забезпечення позову щодо будівництва АЗС по проспекту Незалежності, 29</h1>
      <address>
        <time datetime="2019-11-22T00:00:00+00:00">22 Nov 2019</time>
      </address>
      <p>За наслідками зустрічі Житомирського міського голови Сергія Сухомлина з мешканцями прилеглих до земельної ділянки ТОВ «ЮПІДЖІ» багатоквартирних будинків було вирішено оскаржити до суду апеляційної інстанції ухвалу про забезпечення позову від 07 листопада 2019 року.<br/><br/>Даною ухвалою було зупинено дію пункту 3 рішення 56-ї сесії сьомого скликання Житомирської міської ради №1616 від 31.10.2019 «Про звернення ТОВ "ЮПІДЖІ" з пропозицією щодо укладення договору міни земельної ділянки», в якому вказано про скасування містобудівних умов та обмежень забудови земельної ділянки по проспекту Незалежності, 29 у м. Житомирі.<br/><br/>«Забезпечення позову відбулося до подання самого позову. Це передбачено нормами Кодексу адміністративного судочинства України. Міською радою лише на початку поточного тижня отримано відомості про подання ТОВ «ЮПІДЖІ» позовної заяви і після опрацювання всіх документів було підготовлено текст апеляційної скарги. До її підготовки також долучився юрист, який представляє мешканців прилеглих до будівництва будинків. Апеляційну скаргу направлено в межах встановленого процесуального строку. Розглядатиметься вона Сьомим апеляційним адміністративним судом, що розташований у м. Вінниця», – повідомив директор юридичного департаменту міської ради Євгеній Черниш.</p>
    </article>
  </body>
</html>