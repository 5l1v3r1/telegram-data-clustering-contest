<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/prvi-put-bez-mitrogola/343081"/>
    <meta property="og:site_name" content="MozzartSport"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="Prvi put bez Mitrogola"/>
    <meta property="og:description" content="Fulam bez prvog strelca lige dočekuje Kvins Park Rendžers, koji od 2010. nije pobedio nijednog londonskog rivala na strani"/>
  </head>
  <body>
    <article>
      <h1>Prvi put bez Mitrogola</h1>
      <h2>Fulam bez prvog strelca lige dočekuje Kvins Park Rendžers, koji od 2010. nije pobedio nijednog londonskog rivala na strani</h2>
      <address>
        <time datetime="2019-11-22T00:00:00+00:00">22 Nov 2019</time>
      </address>
      <p>Predah za <b>Aleksandra Mitrovića</b>. Prinudni. Mada, da se pristalice Kotidžersa pitaju, korpulentni strelac ne bi imao ni sekund odmora, pošto je jedina osoba koja nosi ambicije Fulama na svojim plećima ove sezone. I s pravom vlada strepnja u redovima tima <b>Skota Parkera </b>pred londonski derbi sa Kvins Park Rendžersom na otvaranju 17. runde Čempionšipa (<b>20.45</b>).</p>
      <p>Nijedna ekipa ne briljira, u promenljivoj su formi i uspeh u gradskom dvoboju mogao bi da im determiniše dalji tok sezone. Fulam je dva boda ispred Rendžersa, koji su bez pobede na četiri protekla duela i polako klize iz predvorja plej-ofa za promociju. Shodno slabijim izdanjima i strateg ekipe sa Loftus Rouda <b>Mark Vorbarton </b>je pod dodatnim pritiskom, usled čega je tokom reprezentativne pauze akcenat stavljao na poboljšanje defanzive. KPR ima drugu najslabiju odbranu u ligi, a kako u taboru domaćih zbog kartona neće biti <b>Mitrogola</b>, glavne vedete i prve puške Čempionšipa sa 12 pogodaka iz 16 mečeva, jasno je da je pred Kotidžersima teška misija.</p>
      <p>Tradicija kaže da je pet poslednjih duela ovih rivala na Krejven Kotidžu završeno sa tri ili više pogodaka, a isti opseg pogodaka zabeležen je i na sedam od proteklih osam okršaja u svim takmičenjima. Situacija bi sada mogla da bude bitno drugačija, jer Fulam ove sezone prvi izlazi na megdan bez najboljeg igrača, koji je bio strelac sedam od prethodnih devet golova svoje ekipe. </p>
      <p>Još jedna zanimljivost vezana je za KPR. Naime, ovaj tim nije slavio na gostovanju u nekom od londonskih derbija još od 2010. godine i meča sa Milvolom.</p>
      <p>
        <b>ENGLESKA 2 - 17. KOLO</b>
      </p>
      <p>
        <b>Petak<br/><a href="https://www.mozzartbet.com/sr/kladjenje-2018#/match/4539527">20.45: (1,90) Fulam (3,50) KPR (4,10)</a></b>
      </p>
      <p>
        <b>Subota<br/><a href="https://www.mozzartbet.com/sr/kladjenje-2018#/match/4539524">13.30: (2,75) Čarlton (3,20) Kardif (2,65)</a><br/><a href="https://www.mozzartbet.com/sr/kladjenje-2018#/match/4539613">16.00: (1,85) Blekburn (3,60) Barnsli (4,30)</a><br/><a href="https://www.mozzartbet.com/sr/kladjenje-2018#/match/4539526">16.00: (1,80) Brentford (3,60) Reding (4,60)</a><br/><a href="https://www.mozzartbet.com/sr/kladjenje-2018#/match/4539523">16.00: (2,40) Bristol Siti (3,30) Notingem (3,00)</a><br/><a href="https://www.mozzartbet.com/sr/kladjenje-2018#/match/4539525">16.00: (2,75) Derbi (3,20) Preston (2,65)</a><br/><a href="https://www.mozzartbet.com/sr/kladjenje-2018#/match/4539612">16.00: (2,65) Hadersfild (3,00) Birmingem (2,90)</a><br/><a href="https://www.mozzartbet.com/sr/kladjenje-2018#/match/4539528">16.00: (6,50) Luton (4,30) Lids (1,50)</a><br/><a href="https://www.mozzartbet.com/sr/kladjenje-2018#/match/4539521">16.00: (1,85) Stouk (3,45) Vigan (4,50)</a><br/><a href="https://www.mozzartbet.com/sr/kladjenje-2018#/match/4539529">16.00: (2,00) Svonsi (3,45) Milvol (3,80)</a><br/><a href="https://www.mozzartbet.com/sr/kladjenje-2018#/match/4539530">16.00: (2,05) Vest Bromvič (3,45) Šefild Venzdej (3,60)</a></b>
      </p>
      <p>
        <b>Nedelja<br/><a href="https://www.mozzartbet.com/sr/kladjenje-2018#/match/4539522">13.00: (2,50) Midlzbro (3,35) Hal (2,80)</a></b>
      </p>
      <p>
        <b>*** kvote su podložne promenama</b>
      </p>
      <figure>
        <img src="https://mozzartsport.com/upload/CKEditor/31.12.2018/ENNG%C4%8D2.JPG"/>
      </figure>
      <p><b>Foto</b>: <i>Reuters</i></p>
      <hr/>
      <figure>
        <iframe src="https://www.youtube.com/embed/AHyTJqQWDiI" width="425" height="349" data-service="Youtube" scrolling="no"/>
      </figure>
      <hr/>
      <figure>
        <img src="https://mozzartsport.com/upload/CKEditor/Baneri/kkp-kkcz.jpg"/>
      </figure>
    </article>
  </body>
</html>