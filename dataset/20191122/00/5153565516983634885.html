<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://reporter.si/clanek/magazin/v-katoliski-gre-vec-parov-pred-maticarja-kot-pred-duhovnika-742515"/>
    <meta property="og:site_name" content="Revija Reporter"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="V katoliški gre več parov pred matičarja kot pred duhovnika"/>
    <meta property="og:description" content="Italijani se odmikajo od tradicije in se vse pogosteje poročajo na matičnih uradih namesto v cerkvah. Lani so tako prvič zabeležili več civilnih kot cerkve"/>
  </head>
  <body>
    <article>
      <h1>V katoliški gre več parov pred matičarja kot pred duhovnika</h1>
      <h2>
        <b>Italijani se odmikajo od tradicije in se vse pogosteje poročajo na matičnih uradih namesto v cerkvah. Lani so tako prvič zabeležili več civilnih kot cerkvenih porok, kažejo podatki italijanskega statističnega urada, ki jih povzema avstrijska tiskovna agencija APA.</b>
      </h2>
      <address><time datetime="2019-11-22T00:00:00+00:00">22 Nov 2019</time> by <a rel="author">STA</a></address>
      <p>Pred matičarjem je bilo tako lani sklenjenih 50,1 odstotka vseh porok. Na severu Italije je bilo civilnih porok 63,9 odstotka. Tradiciji cerkvenih porok so ostali zvesti na jugu Italije, kjer je bilo na matičnih uradih sklenjenih 30,4 odstotka porok.<br/><br/>Poroke so sicer v Italiji v porastu. Lani se je tako poročilo 4500 parov več kot leta 2017. Skupno je bilo sklenjenih 195.778 zakonskih zvez. Rekordno najmanj porok so v Italiji zabeležili leta 2014, ko se je za skok v zakonski jarem odločilo 189.765 parov, kar 57.000 manj kot npr. leta 2008.<br/><br/>Italijani se za poroko odločajo v kasnejših letih. Povprečna starost italijanskega ženina je 33,7 leta, neveste 31,5. 19,9 odstotka vseh porok lani je bilo porok v drugo. V primerjavi z letom 1997 se je z 1,368 milijona parov tudi potrojilo "koruzništvo". Skoraj vsak tretji otrok se tako v Italiji rodi staršem, ki niso poročeni.</p>
      <p>loading...</p>
    </article>
  </body>
</html>