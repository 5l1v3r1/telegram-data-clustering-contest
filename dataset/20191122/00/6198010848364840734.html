<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lanostratv.it/2019/11/trono-over-ursula-bennardo-e-sossio-aruta-matrimonio-rinviato/"/>
    <meta property="og:site_name" content="LaNostraTv"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="Trono Over, Ursula Bennardo e Sossio Aruta: matrimonio rinviato?"/>
    <meta property="og:description" content="Ursula Bennardo del Trono Over di Uomini e Donne: matrimonio rinviato con Sossio Aruta? Le crisi coppia, a volte, si trasformano in un'occasione per"/>
  </head>
  <body>
    <article>
      <h1>Trono Over, Ursula Bennardo e Sossio Aruta: matrimonio rinviato?</h1>
      <address><time datetime="2019-11-22T00:00:00+00:00">22 Nov 2019</time> by <a rel="author" href="https://www.lanostratv.it/author/marcosantoro/" target="_blank">Marco Santoro</a></address>
      <figure>
        <img src="https://i1.wp.com/www.lanostratv.it/wp-content/uploads/2019/06/foto_sossio_ursula_crisi.jpg"/>
      </figure>
      <h3>Ursula Bennardo del Trono Over di Uomini e Donne: matrimonio rinviato con Sossio Aruta?</h3>
      <p>Le crisi coppia, a volte, si trasformano in un’occasione per aggiustare il tiro, comprendere i propri errori e il valore della persona che ha accanto. È quanto accaduto a <b>Sossio Aruta e Ursula Bennardo</b> che sono stati a un passo dal lasciarsi per sempre durante la partecipazione alla seconda edizione di <b>Temptation Island Vip</b>. Ritrovata la dama a Uomini e Donne, dopo avere tentato invano di riconquistarla durante l’estate, <b>Ursula Bennardo e Sossio Aruta</b> sono diventati genitori di Bianca, nata lo scorso ottobre, e adesso sono alle prese con i preparativi per le nozze. Il <b>matrimonio di Sossio e Ursula è stato rinviato</b>? Come fa sapere <i>Eva 3000</i> non c’è nessun rinvio, ma sicuramente si celebreranno il prossimo anno. Sbaglia chi crede stiano prendendo tempo, rinviando a causa di qualche dubbio: sono certi di voler diventare marito e moglie.</p>
      <h3>Uomini e Donne Over, Ursula Bennardo e Sossio Aruta matrimonio: non c’è ancora una data</h3>
      <p>Non c’è ancora una data, quindi, per il <b>matrimonio di Ursula Bennardo e Sossio Aruta</b>. Gli ex protagonisti del <b>Trono Over di Uomini e Donne di Maria De Filippi</b> stanno pianificando il tutto, ma quel che è certo che sposarsi è nei loro programmi futuri. In quel fatidico giorno ci sarà anche Bianca, la loro prima figlia, a presenziare mentre i suoi genitori si scambiano la promessa di amore eterno. Sono ormai remoti i tempi dei litigi e delle incomprensioni, delle accuse reciproche: <b>Sossio Aruta e Ursula Bennardo</b> hanno attraversato tempeste anche perchè entrambi sfiduciati a causa dei precedenti fallimenti sentimentali. Come ricorderanno i telespettatori di <b>Uomini e Donne Over, Ursula</b> soffriva molto perchè il compagno si mostrava distaccato e non perdeva occasione di flirtare di continuo con altre donne. Dopo la partecipazione a Temptation Island Vip, Sossio è tornato nel programma di Maria De Filippi dichiarandosi determinato a cambiare atteggiamento ed è stato di parola.</p>
      <h3>Ursula Bennardo dopo Temptation Island Vip su Sossio Aruta: “Ha sciolto ogni dubbio sentimentale”</h3>
      <p>In una intervista rilasciata al settimanale <i>Nuovo</i>, <b>Ursula Bennardo</b> ha parlato di <b>Sossio Aruta</b> dopo <b>Temptation Island Vip</b>, svelando che il suo uomo ha sciolto ogni dubbio sentimentale. La dama del Trono Over di Uomini e Donne pensava che mai e poi mai avrebbe rivoluto un uomo in casa:</p>
      <blockquote>“Sossio è riuscito a farmi credere nell’amore, a farmi desiderare una famiglia e a farsi accettare”.</blockquote>
      <p>Durante l’<b>intervista, Ursula Bennardo <a href="https://www.lanostratv.it/2019/11/trono-over-ursula-bennardo-ringrazia-la-de-filippi-le-devo-tutto/">ha ringraziato Maria De Filippi</a></b>.</p>
    </article>
  </body>
</html>