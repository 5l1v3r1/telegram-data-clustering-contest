<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lanostratv.it/2019/11/trono-classico-veronica-ecco-perche-ho-detto-no-ad-alessandro/"/>
    <meta property="og:site_name" content="LaNostraTv"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="Trono Classico, Veronica: “Ecco perché ho detto no ad Alessandro”"/>
    <meta property="og:description" content="Veronica Burchielli sulla scelta di Alessandro Zarino: &quot;La meno emozionante della storia&quot; Cosa dire della scelta di Alessandro Zarino? Piombata come un"/>
  </head>
  <body>
    <article>
      <h1>Trono Classico, Veronica: “Ecco perché ho detto no ad Alessandro”</h1>
      <address><time datetime="2019-11-22T00:00:00+00:00">22 Nov 2019</time> by <a rel="author" href="https://www.lanostratv.it/author/denisbocca/" target="_blank">Denis Bocca</a></address>
      <figure>
        <img src="https://i2.wp.com/www.lanostratv.it/wp-content/uploads/2019/11/foto_veronica_burchielli_no_alessandro.jpg"/>
      </figure>
      <h3>Veronica Burchielli sulla scelta di Alessandro Zarino: “La meno emozionante della storia”</h3>
      <p>Cosa dire della <b>scelta di Alessandro Zarino</b>? Piombata come un fulmine a ciel sereno, la scelta ha spiazzato i presenti e soprattutto i telespettatori del <b>Trono Classico</b>, i quali sono sempre di meno rispetto alla controparte Over. Quasi costretto dai presenti a scegliere, Alessandro ha cercato di far capire a Veronica di non volerla perdere, ma lei prima gli ha detto no e poi ha accettato la proposta di Maria De Filippi di salire sul trono. <i>“La mia è stata la scelta meno emozionante della storia”</i> ha dichiarato <b>Veronica Burchielli</b> a <i>Uomini e Donne Magazine</i>, <i>“avrei voluto che la scelta fosse arrivata in maniera sincera. Non ero innamorata di lui. Ho dato retta alle mie sensazioni e al mio istinto”</i>.</p>
      <h3>Trono Classico, Veronica Burchielli: “Le parole di Maria De Filippi mi hanno reso fiera”</h3>
      <p>Non è mai successo nella storia di <b>Uomini e Donne</b>, e del <b>Trono Classico</b> in particolare, che una corteggiatrice, dopo il no a un tronista, ricevesse da <b>Maria De Filippi</b> la proposta di salire immediatamente sul trono. Di solito ciò succede dopo mesi di pausa dalla messa in onda, invece <b>Veronica Burchielli</b> non ha dovuto aspettare per sedersi sul trono più ambito d’Italia, quello che porta alla strada lastricata di sponsorizzazioni sui social. Sulle pagine del settimanale <i>Uomini e Donne Magazine</i> ha confessato, a tal proposito:</p>
      <blockquote>“Le parole usate da Maria De Filippi mi hanno resa fiera. La concretezza della mia persona è venuta fuori. L’emozione è tanta e sono solo all’inizio”</blockquote>
      <p>Nel frattempo Alessandro Zarino è tornato attivo sui social e ha voluto <b><a href="https://www.lanostratv.it/2019/11/uomini-e-donne-alessandro-zarino-del-trono-classico-fa-una-promessa/">fare una promessa</a></b> ai suoi fan.</p>
      <h3>Uomini e Donne, parla la tronista Veronica: “Cerco un uomo con carattere”</h3>
      <p><i>“Cerco un uomo con carattere”</i> ha spiegato <b>la tronista Veronica Burchielli</b> al magazine ufficiale di <b>Uomini e Donne</b>, <i>“che abbia gli attributi e sia intelligente e con un grande cuore”</i>. I suoi sono stati giorni piuttosto confusi, d’altronde non capita tutti i giorni di passare da esser corteggiatrice a tronista nel giro di due secondi.</p>
    </article>
  </body>
</html>