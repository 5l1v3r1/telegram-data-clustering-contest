<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lanostratv.it/2019/11/marco-cartasegna-polemica-con-paolo-bonolis-ho-fatto-un-errore/"/>
    <meta property="og:site_name" content="LaNostraTv"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="Marco Cartasegna, polemica con Paolo Bonolis: “Ho fatto un errore”"/>
    <meta property="og:description" content="Paolo Bonolis contro Marco Cartasegna: arrivano le scuse dell'ex tronista Marco Cartasegna, in questi giorni, ha fatto molto discutere per aver fatto dei"/>
  </head>
  <body>
    <article>
      <h1>Marco Cartasegna, polemica con Paolo Bonolis: “Ho fatto un errore”</h1>
      <address><time datetime="2019-11-22T00:00:00+00:00">22 Nov 2019</time> by <a rel="author" href="https://www.lanostratv.it/author/alessiocimino/" target="_blank">Alessio Cimino</a></address>
      <figure>
        <img src="https://i2.wp.com/www.lanostratv.it/wp-content/uploads/2017/07/foto_cartasegna_ued.jpg"/>
      </figure>
      <h3>Paolo Bonolis contro Marco Cartasegna: arrivano le scuse dell’ex tronista</h3>
      <p><b>Marco Cartasegna</b>, in questi giorni, ha fatto molto discutere per aver fatto dei commenti sui social molto poco carini nei confronti della città di Frosinone. Difatti il ragazzo ha visitato la città laziale per giocare una partita di calcio i cui proventi sono stati devoluti in beneficienza. E alla suddetta partita ha preso parte anche <b>Paolo Bonolis</b>, il quale, appena è venuto a conoscenza di queste polemiche, ha risposto per le rime al ragazzo, non andandoci affatto giù leggero. E dopo tanto parlare ecco arrivare le <b>scuse di Marco Cartasegna</b>, il quale su instagram ha rivelato di aver capito l’errore commesso:</p>
      <blockquote>“Ho pensato di fare un video ironico, solo che stavolta non è stato simpatico, ma offensivo. Non era assolutamente la mia intenzione. Ho commesso un errore…”</blockquote>
      <p>Insomma <b>Marco Cartasegna</b> pare essere stato vittima di un malinteso. In pratica il giovane avrebbe voluto fare solo un video ironico, ma purtroppo non ha fatto ridere nessuno.</p>
      <h3>Uomini e Donne, Marco Cartasegna davvero dispiaciuto: “Ho ricevuto minacce”</h3>
      <p><b>Marco Cartasegna</b>, dopo aver dichiarato di essere profondamente dispiaciuto per via di tutta questa brutta situazione in cui è finito grazie alle sue parole offensive nei confronti di Frosinone, tanto da meritarsi anche una bella <b><a href="https://www.lanostratv.it/2019/11/news-ued-paolo-bonolis-contro-marco-cartasegna-lo-sfogo-coglone/">sgridata da Paolo Bonolis</a></b>, ha anche rivelato di star ricevendo ormai da diversi giorni insulti di vario genere e addirittura minacce. E per questo motivo l’ex tronista del <b>Trono Classico di Uomini e Donne</b> non ha nascosto di essere assai provato. Ovviamente i suoi fan sono immediatamente accorsi sul social fotografico per cercare di tirargli su il morale, consigliandogli di staccare un po’ dai social e da tutta questa bufera mediatica, così da passare un weekend sereno e tranquillo. <b>Cartasegna</b> darà loro ascolto?</p>
      <h3>Marco Cartasegna chiede scusa alla Nazionale Conduttori Tv: “Li ho messi in cattiva luce”</h3>
      <p>L’ex tronista <b>Marco Cartasegna</b>, sul finire di questo suo lunghissimo sfogo su instagram, non si è certo dimenticato della <b>Nazionale Conduttori Tv</b> di cui fa parte, ammettendo di essere conscio che con le sue esternazioni ha messo in cattiva luce tutta l’associazione. Motivo per cui <b>Cartasegna</b> ha chiesto anche a loro umilmente scusa, aggiungendo quanto è orgoglioso di far parte di un gruppo così meraviglioso:</p>
      <blockquote>“Sono orgoglioso di andare in giro in campi di Serie A e in campetti di provincia a fare questi eventi di beneficenza…”</blockquote>
      <p>L’associazione accetterà le sue scuse?</p>
    </article>
  </body>
</html>