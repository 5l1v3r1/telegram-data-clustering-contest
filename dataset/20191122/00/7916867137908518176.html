<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.basketnews.lt/news-134886-chimki-is-viesnages-ispanijoje-sugris-be-pergaliu.html"/>
    <meta property="og:site_name" content="basketnews.lt"/>
    <meta property="article:published_time" content="2019-11-22T00:01:00+00:00"/>
    <meta property="og:title" content="„Chimki“ iš viešnagės Ispanijoje sugrįš be pergalių"/>
    <meta property="og:description" content="Rimo Kurtinaičio vadovaujama Maskvos srities „Chimki“ (6-4) iš viešnagės Ispanijoje sugrįš su ketvirtuoju pralaimėjimu. Rusijos klubas ketvirtadienio vakarą Eurolygos susitikime išvykoje 84:89 (33:26, 15:25, 22:21, 14:17) nusileido Valensijos „Basket“ (4-6) ekipai, laimėjusiai trečiąjį kartą paeiliui. Likus minutei ir 39 sekundėms Stefanas Jovičius pataikė tolimą metimą ir taip „Chimki“ prie varžovų priartino per minimalų atstumą – ..."/>
  </head>
  <body>
    <article>
      <h1>„Chimki“ iš viešnagės Ispanijoje sugrįš be pergalių</h1>
      <address>
        <time datetime="2019-11-22T00:01:00+00:00">22 Nov 2019, 00:01</time>
      </address>
      <p>Nuotr.: ITAR-TASS – Scanpix</p>
      <figure>
        <a href="https://www.basketnews.lt/paveikslelis-202149-any1000x1000.jpg">
          <img src="https://www.basketnews.lt/paveikslelis-202149-any630x500.jpg"/>
        </a>
      </figure>
      <p>Nuotr. ITAR-TASS – Scanpix</p>
      <p>Rimo Kurtinaičio vadovaujama Maskvos srities „Chimki“ (6-4) iš viešnagės Ispanijoje sugrįš su ketvirtuoju pralaimėjimu.</p>
      <p>Rusijos klubas ketvirtadienio vakarą Eurolygos susitikime išvykoje <a href="https://www.basketnews.lt/rungtynes/ziureti/84593-valensijos-basket-maskvos-srities-chimki.html"><b>84:89</b> (33:26, 15:25, 22:21, 14:17)</a> nusileido Valensijos „Basket“ (4-6) ekipai, laimėjusiai trečiąjį kartą paeiliui.</p>
      <p>Likus minutei ir 39 sekundėms Stefanas Jovičius pataikė tolimą metimą ir taip „Chimki“ prie varžovų priartino per minimalų atstumą – 84:85.</p>
      <p>Visgi tuomet Jordanas Loydas pataikė du metimus, o Bojanas Dubljevičius, likus 35 sekundėms, smeigė dvitaškį, taip atitolindamas Valensijos komandą 5 taškais ir įtvirtindamas „Basket“ pergalę.</p>
      <p>„Chimki“ negelbėjo itin prastas Aleksejaus Švedo pataikymas – krepšininkas prametė 10 metimų iš žaidimo ir per 30 minučių pelnė 11 taškų (2/5 dvit., 1/8 trit., 4/5 baud. met.), atkovojo 2 kamuolius bei atliko vieną rezultatyvų perdavimą.</p>
      <p>Tai buvo jau antroji „Chimki“ klubo nesėkmė iš eilės. Pirmoji buvo pasiekta taip pat šią savaitę, kai Rusijos klubas nusileido Madrido „Real“ ekipai.</p>
      <p>
        <i>„Basket“: Bojanas Dubljevičius 18 (7/8 dvit., 7 atk. kam., 29 naud. bal.), Mike'as Tobey 15 (6/10 dvit., 10 atk. kam.), Vanja Marinkovičius 13 (3/4 trit.), Quino Colomas 12 (11 rez. perd.).</i>
      </p>
      <p>
        <i>„Chimki“: Stefanas Jovičius 19 (4/5 trit., 11 rez. perd., 33 naud. bal.), Jonas Jerebko (4/7 trit.) ir Devinas Bookeris (10 atk. kam.) po 14, Aleksejus Švedas 11.</i>
      </p>
      <figure>
        <iframe src="https://www.youtube.com/embed/Oalu83wF2Kc" width="630" height="354" data-service="Youtube" scrolling="no"/>
      </figure>
      <h3>Rungtynių žaidėjas</h3>
      <figure>
        <img src="https://www.basketnews.lt/paveikslelis-201522-crop100x150.jpg"/>
      </figure>
      <p><a href="https://www.basketnews.lt/zaidejai/10120-bojan-dubljevic.html">Bojan Dubljevic</a> Taškai: 18 Naudingumas: 29 Dvitaškiai: 88% 7/8 Baudų metimai: 100% 4/4</p>
    </article>
  </body>
</html>