<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.telepolis.pl/wiadomosci/sprzet/samsung-galaxy-a81-bedzie-wyposazony-w-rysik-s-pen"/>
    <meta property="og:site_name" content="Telepolis"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="Samsung Galaxy A81 będzie wyposażony w rysik S Pen?"/>
    <meta property="og:description" content="Samsung intensywnie pracuje nad kolejnymi generacjami swoich smartfonów Galaxy, w tym także nad serią Galaxy A. Najnowsze doniesienia pozwalają przypuszczać, że smartfon Galaxy A81 będzie wyposażony w rysik S Pen."/>
  </head>
  <body>
    <article>
      <h1>Samsung Galaxy A81 będzie wyposażony w rysik S Pen?</h1>
      <address><time datetime="2019-11-22T00:00:00+00:00">22 Nov 2019</time> by <a rel="author">Mieszko</a></address>
      <p>
        <b>Samsung intensywnie pracuje nad kolejnymi generacjami swoich smartfonów Galaxy, w tym także nad serią Galaxy A. Najnowsze doniesienia pozwalają przypuszczać, że smartfon Galaxy A81 będzie wyposażony w rysik S Pen.</b>
      </p>
      <p>Samsung przygotowuje kilka nowych smartfonów, między innymi modele Galaxy A71 i Galaxy A91. Teraz pojawiły się ciekawe doniesienia o urządzeniu znajdującym się w klasyfikacji pośrodku tych dwóch urządzeń - Galaxy A81. Według serwisu SamMobile <b>oznaczenie kodowe tego modelu</b> wskazuje na pokrewieństwo z serią Galaxy Note. A praktyce oznacza to - dodatek S Pena.</p>
      <related>
        <h4>Zobacz:</h4>
        <a href="https://www.telepolis.pl/wiadomosci/sprzet/samsung-galaxy-a71-kolejny-sredniak"/>
        <a href="https://www.telepolis.pl/wiadomosci/sprzet/samsung-galaxy-a51-z-przodu-jak-galaxy-note10-z-tylu-poczworny-aparat"/>
      </related>
      <p>Galaxy A81 ma symbol <b>SM-AN815F</b>. W tym oznaczeniu nietypowe jest wykorzystanie dwóch liter po SM. Samsung zazwyczaj oznacza swoje modele według wzorca: SM-Gxxxx (Galaxy S), SM-Nxxxx (Galaxy Note) i SM-Axxxx (Galaxy A). Natomiast Galaxy A81 łączy dwie litery - jedną określającą serię Galaxy A, a drugą serię Galaxy Note - tak jakby producent szykował model z pogranicza dwóch linii produktowych. To oczywiście zbyt mało, by bez ryzyka błędu spekulować na temat Galaxy A81, ale faktem jest, że koreański producent dotąd dosyć skrupulatnie oznaczał swoje urządzenia i nie było w tym przypadkowości.</p>
      <p>Jest jeszcze inne prawdopodobne wytłumaczenie tej zagadki. Samsung Galaxy A81 z nazwą kodową SM-AN815F może być tym samym modelem, co inna szykowana przez producenta nowość - <b>Galaxy Note10 Lite</b> - tyle że wprowadzonym jako reprezentant serii A na wybrane rynki. Skąd taki pomysł? Podobne zależność dotyczyć będzie Galaxy A91 (SM-A915F) i Galaxy S10 Lite (SM-G770F), które mają być tym samym urządzeniem o dwóch nazwach. </p>
      <related>
        <h4>Zobacz: </h4>
        <a href="https://www.telepolis.pl/wiadomosci/sprzet/samsung-juz-szykuje-galaxy-a91"/>
        <a href="https://www.telepolis.pl/wiadomosci/sprzet/samsung-galaxy-note-10-lite-s10-lite-specyfikacja-premiera"/>
      </related>
      <p>O Galaxy A81 SM-AN815F wiadomo na razie tyle, ze smartfon otrzyma <b>128 GB pamięci wewnętrznej</b>. O Galaxy Note10 Lite z oznaczeniem SM-N770F, który ma zadebiutować w grudniu, też niewiele wiadomo, poza tym, że będzie to tańsza, nieco skromniej wyposażona wersja dużego Note’a z pamięcią… 128 GB. Pozostaje czekać, aż Samsung ujawni wreszcie wszystkie swoje nowości.</p>
      <p>Na zdjęciu Samsung Galaxy Note9.</p>
      <related>
        <h4>Zobacz</h4>
        <a href="https://www.telepolis.pl/wiadomosci/sprzet/samsung-galaxy-note10-plus-star-wars-special-edition-smartfon-dla-milosnikow-kosmicznej-sagi"/>
      </related>
      <p>Źródło tekstu: SamMobile</p>
      <related>
        <h4>Czytaj więcej na ten temat</h4>
        <a href="https://www.telepolis.pl/wiadomosci/sprzet/xiaomi-sprzedaz-w-eurpie-3q2019"/>
        <a href="https://www.telepolis.pl/wiadomosci/aplikacje-i-rozrywka/aparat-w-androidzie-umozliwia-zdalne-robienie-zdjec-i-nagrywanie-wideo-bez-wiedzy-uzytkownika"/>
        <a href="https://www.telepolis.pl/wiadomosci/sprzet/samsung-galaxy-s11-wydajniejsze-baterie"/>
        <a href="https://www.telepolis.pl/wiadomosci/sprzet/samsung-galaxy-note10-plus-star-wars-special-edition-smartfon-dla-milosnikow-kosmicznej-sagi"/>
        <a href="https://www.telepolis.pl/wiadomosci/sprzet/samsung-pracuje-nad-galaxy-one-z-wodospadowym-ekranem"/>
      </related>
    </article>
  </body>
</html>