<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/ukraine-newspaper/_zapracyuvali-shtrafi-za-perevezennya-ditej-bez-avtokrisel/939258"/>
    <meta property="og:site_name" content="Gazeta.ua"/>
    <meta property="article:published_time" content="2019-11-22T00:10:00+00:00"/>
    <meta property="og:title" content="Запрацювали штрафи за перевезення дітей без автокрісел"/>
    <meta property="og:description" content="Із 20 листопада водіїв почали штрафувати за перевезення дітей без автокрісел. За перше порушення з них стягуватимуть 510 грн. За повторне &amp;mdash; 850 грн. За новим законом, дітей, менших зростом за 145 см і віком до 12 років, заборонено перевозити без автокрісла. Можна користуватися ..."/>
  </head>
  <body>
    <article>
      <h1>Запрацювали штрафи за перевезення дітей без автокрісел</h1>
      <address><time datetime="2019-11-22T00:10:00+00:00">22 Nov 2019, 00:10</time> by <a rel="author">Соломія ЦУРА</a></address>
      <p>Із 20 листопада водіїв почали штрафувати за перевезення дітей без автокрісел. За перше порушення з них стягуватимуть 510 грн. За повторне — 850 грн.</p>
      <p>За новим законом, дітей, менших зростом за 145 см і віком до 12 років, заборонено перевозити без автокрісла. Можна користуватися бустером — пристроєм, що утримує малечу або трикутником-­адаптером, який додатково прикріплюють до ременів безпеки. Не ­дозволено возити в кузові вантажівки дітей, які не досягли 16-річного віку, а організовані групи — в темну пору доби.</p>
      <p>Немовлят потрібно возити в автолюльці. Попередньо її фіксують ­автомобільними пасками. Люлька має розташовуватися перпендикулярно до напрямку руху машини. Якщо малюка в люльці перевозять на передньому сидінні, то необхідно відключити подушку безпеки переднього пасажира. Перевезення малечі на зад­ньому кріслі, причепі, в колясці мотоцикла заборонені.</p>
    </article>
  </body>
</html>