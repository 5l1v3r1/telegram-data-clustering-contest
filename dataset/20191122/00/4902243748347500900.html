<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alon.hu/orszagos-hirek/2019/11/nem-konnyu-bizonyitani-ha-egy-baleset-a-mobiltelefon-miatt-tortent"/>
    <meta property="og:site_name" content="ALON"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="Nem könnyű bizonyítani, ha egy baleset a mobiltelefon miatt történt"/>
    <meta property="og:description" content="Pedig gyakori, hogy a vezetés közbeni telefonálás vonja el a sofőr figyelmét."/>
  </head>
  <body>
    <article>
      <h1>Nem könnyű bizonyítani, ha egy baleset a mobiltelefon miatt történt</h1>
      <address>
        <time datetime="2019-11-22T00:00:00+00:00">22 Nov 2019</time>
      </address>
      <p>
        <b>Pedig gyakori, hogy a vezetés közbeni telefonálás vonja el a sofőr figyelmét.</b>
      </p>
      <p><b>Nehezen bizonyítható, ha a balesetet okozó sofőr vezetés közben mobilozott, illetve ha bármi mással foglalkozott, ami elvonta a figyelmét</b> - mondta Szatmári-Margitai Gergely jogi szakértő pénteken az M1 aktuális csatorna és a Kossuth rádió Jó reggelt, Magyarország! című közös műsorblokkjában.</p>
      <p>A szakértő azzal kapcsolatban kérdezték, hogy ősz óta jelentősen nőtt a magyarországi utakon történt balesetek száma. Szatmári-Margitai Gergely azt mondta: a baleseteket gyorshajtás, mobilhasználat, illetve a megváltozott időjárási körülmények okozták.</p>
      <p>Emlékeztetett arra, hogy a rendőrség vörös kód riasztást is kiadott a szeptemberben és októberben történt szokatlanul sok halálos közúti baleset miatt. 2019 első fél évében már csaknem 300 ember vesztette életét a magyar utakon - fűzte hozzá.</p>
      <p>A rendőrség tájékoztatása szerint szeptemberben és októberben 127 ember vesztette életét közlekedési balesetben Magyarországon.</p>
    </article>
  </body>
</html>