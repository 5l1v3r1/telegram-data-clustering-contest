<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/kosarka/vesti/fener-se-pomerio-s-mrtve-tacke-stimac-eksplodirao-i-ubacio-21-poen/343170"/>
    <meta property="og:site_name" content="MozzartSport"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="Fener se pomerio s mrtve tačke, Štimac eksplodirao i ubacio 21 poen"/>
    <meta property="og:description" content="PAO dobio Radonjićev Bajern u gostima"/>
  </head>
  <body>
    <article>
      <h1>Fener se pomerio s mrtve tačke, Štimac eksplodirao i ubacio 21 poen</h1>
      <h2>PAO dobio Radonjićev Bajern u gostima</h2>
      <address>
        <time datetime="2019-11-22T00:00:00+00:00">22 Nov 2019</time>
      </address>
      <p>
        <b>Molio je, preklinjao Željko Obradović svoje igrače da igraju odbranu, da se malo pokrenu, a izgleda da su oni rešili da mu te želje ispune. Fener se pomerio s mrtve tačke tako što je dobio Asvel u gostima s 88:72. Inače je to vrlo nezgodno gostovanje za mnoge ekipe. Tu su pali i Panatinaikos i Olimpijakos. Ne i Fener.</b>
      </p>
      <p>Sigurno najzaslužniji za to bio je srpski košarkaš <b>Vladimir Štimac </b>koji je večeras odigrao jako dobro - postigao je 21 poen i imao osam skokova, ukupnu valorizaciju od 27. Jedna od njegovih boljih evroligaških partija u karijeri. Rekord karijere je postavio igrajući za Efes kada je dao 22 poena Barseloni.</p>
      <p>Fenerbahče je u ovu utakmicu ušao sa šest poraza na poslednjih 10 utakmica. Znamo i da odnos trenera Željka Obradovića i igrača nije baš najbolji. I na sve to su Kanarinci imali zakazano gostovanje Asvelu koji je poznat već sada po jako nezgodnom domaćem parketu. Preživeo je ipak <b>Obradovićev</b> tim.</p>
      <p>I došao do treće pobede u sezoni Evrolige.</p>
      <p>Ponovo je Fener krenuo stegnuto, ali je onda u drugoj četvrtini stisao papučicu za gas i na taj način stigao do vrlo bitne pobede. Može li Fener da se digne? Ima vremena, to je sigurno. Možda je ovaj duel protiv Asvela početak. <b>Derik Vilijams </b>je dodao 17 poena, a <b>Nikola Kalinić </b>šest.</p>
      <figure>
        <img src="https://mozzartsport.com/upload/CKEditor/22.11.2019/kjkjkjk.jpg"/>
      </figure>
      <p>
        <b>Bajern je dočekao Panatinaikos koji nije večeras vodio Rik Pitino već Georgios Vovoras, a Zeleni su u Minhenu slavili s 87:75 protiv ekipe Dejana Radonjića.</b>
      </p>
      <p>Domaći sastav je dosta bolje počeo, dobio prvu četvrtinu, ali i potom pao u igri i dopustio Zelenima da ubace čak 29 poena u trećoj deonici što je vrlo nesvojstveno ekipama koje vodi Radonjić, a koje su poznate po snažnoj defanzivi.</p>
      <p>Jednostavno, Panatinaikos je imao više raspoloženih igrača, a Atinjane su predvodili <b>Dešon</b> <b>Tomas</b> (14p), <b>Tajris</b> <b>Rajs</b> (13p), <b>Džimer</b> <b>Fredet</b> (10p), <b>Nik</b> <b>Kalates</b> (12p, 7sk, 5as), <b>Janis Papapetru</b> (11p) i <b>Konstantinos</b> <b>Mitoglu</b> (11p, 6sk)</p>
      <p>Kod Bajerna je <b>Pol</b> <b>Cipser</b> ubacio 23 poena, <b>Greg</b> <b>Monro</b> je dodao 15, a <b>Vladimir</b> <b>Lučić</b> sedam poena.</p>
      <p>
        <b>EVROLIGA - 10. KOLO:</b>
      </p>
      <p>
        <b>Četvrtak</b>
      </p>
      <p>Žalgiris - Crvena zvezda 59:61<br/>/Grigonis, Ulanovas 11 - Beron 14/</p>
      <p>Alba - Olimpijakos 80:99<br/>/Erikson 16 - Rubit 16/</p>
      <p>Olimpija Milano - Efes 76:81<br/>/Rodrigez 11 - Larkin 17/</p>
      <p>Valensija - Himki 89:84<br/>/Dubljević 18 - Jović 19/</p>
      <p>
        <b>Petak</b>
      </p>
      <p>Bajern - Panatinaikos 75:87<br/>/Cipser 23 - Tomas 14/</p>
      <p>ASVEL - Fenerbahče 72:88<br/>/Lajti 18 - Štimac 21/</p>
      <p>
        <b>
          <a href="https://www.mozzartbet.com/sr/kladjenje-2018#/match/4537352">21.00:  (1,35) Barselona  (16,00)  Makabi (3,50) </a>
          <br/>
          <a href="https://www.mozzartbet.com/sr/kladjenje-2018#/match/4537353">21.00:  (1,30) Baskonija  (16,00)  Zenit (3,90) </a>
          <br/>
          <a href="https://www.mozzartbet.com/sr/kladjenje-2018#/match/4537354">21.00:  (1,45) Real Madrid  (15,00)  CSKA (3,05) </a>
        </b>
      </p>
      <figure>
        <img src="https://mozzartsport.com/upload/CKEditor/Baneri/BANERI%2022.11.2019/%C5%A1%C5%A1%C5%A1%C5%A1%C5%A1%C5%A1%C5%A1%C5%A1%C5%A1%C5%A1%C5%A1%C5%A1%C5%A1%C5%A1.jpg"/>
      </figure>
      <figure>
        <img src="https://mozzartsport.com/upload/CKEditor/Baneri/BANERI%2022.11.2019/29.%20fon.jpg"/>
      </figure>
    </article>
  </body>
</html>