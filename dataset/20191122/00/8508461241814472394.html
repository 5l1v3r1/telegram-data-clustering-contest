<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://techbox.dennikn.sk/temy/ako-urobit-zalozky-vo-finderi-pre-macos/"/>
    <meta property="og:site_name" content="TECHBOX"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="AKO urobiť záložky vo Finderi pre macOS?"/>
    <meta property="og:description" content="V základnom nastavení Findera chýba jedna pomerne dôležitá funkcia - záložky. Tú si ale vieme veľmi jednoducho aktivovať | TECHBOX.sk"/>
  </head>
  <body>
    <article>
      <h1>AKO urobiť záložky vo Finderi pre macOS?</h1>
      <address><time datetime="2019-11-22T00:00:00+00:00">22 Nov 2019</time> by <a rel="author">Richard Pliešovský</a></address>
      <p>Finder je v macOS niečo ako Prieskumník vo Windowse. Pomocou tohto nástroja sa vieme rýchlo dostať k hľadaným dokumentom, otvárať ich, upravovať a presúvať.</p>
      <p>Po otvorení okna <i>Finder</i> sa v základnom nastavení zobrazia súbory, ktoré sú rozdelené do rôznych kategórií. Základné nastavenie sa dá samozrejme upraviť podľa preferencií používateľa.</p>
      <p>V základnom nastavení <i>Findera</i> však chýba jedna pomerne dôležitá funkcia – záložky. Tú si vieme veľmi jednoducho aktivovať.</p>
      <related>
        <a href="https://techbox.dennikn.sk/temy/na-co-je-dobry-finder-v-macos/"/>
      </related>
      <h3>Ako na to?</h3>
      <p>V otvorenom okne <i>Findera</i> stlačíme klávesovú skratku <i>Shift + Command + T</i>. V hornej časti okna sa nám urobí prvá záložka. Ďalšie okná do záložiek urobíme, keď klikneme na <i>+</i>.</p>
      <figure>
        <img src="https://techbox.dennikn.sk/wp-content/uploads/2019/11/Finder-zalozky-1.jpg"/>
        <figcaption>Základné nastavenie Findera.</figcaption>
      </figure>
      <figure>
        <img src="https://techbox.dennikn.sk/wp-content/uploads/2019/11/Finder-zalozky-2.jpeg"/>
        <figcaption>Záložky sú aktivované.</figcaption>
      </figure>
      <figure>
        <img src="https://techbox.dennikn.sk/wp-content/uploads/2019/11/Finder-zalozky-3.jpeg"/>
        <figcaption>V pravom rohu pridávame ďalšie záložky pomocou +.</figcaption>
      </figure>
      <figure>
        <img src="https://techbox.dennikn.sk/wp-content/uploads/2019/11/Finder-zalozky-4.jpeg"/>
      </figure>
      <p>Záložky majú podobný vzhľad, ako vidíme vo webových prehliadačoch. Nemalo by byť preto problémom ľahko sa v nich orientovať a pracovať s nimi. V mnohých prípadoch je to oveľa príjemnejšie, ako mať naraz otvorených viacero okien <i>Findera</i>.</p>
      <p>Ak nám takéto zobrazenie nebude vyhovovať, deaktivujeme ho rovnakým postupom, ako sme ho aktivovali (<i>Shift + Command + T</i>).</p>
      <p>Viac článkov o tipoch, aplikáciách a funkciách v systéme macOS nájdete <a href="https://techbox.dennikn.sk/clanok/hladat/macOS">v pravidelnej našej sérii</a>.</p>
    </article>
  </body>
</html>