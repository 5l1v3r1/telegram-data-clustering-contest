<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.quotidianosanita.it/governo-e-parlamento/articolo.php?articolo_id=79039"/>
    <meta property="og:site_name" content="quotidianosanità.it"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="Violenza sulle donne. Zampa: “Aree in tutti i Pronto soccorso e formazione: servono fatti”"/>
    <meta property="og:description" content="- “Liberare le donne dalla violenza in ogni sua forma è una battaglia che il mondo cerca di combattere, ma a vent’anni dall’istituzione della Giornata internazionale voluta dall’Onu nel 1999, sarebbe ora di vincerla” - afferma la sottosegretaria alla Salute, Sandra Zampa.   “Dovunque siamo, ogni giorno - prosegue - dovremmo fare la nostra parte perché gli impegni che ripetiamo ogni 25 novembre, le leggi, i piani, i codici o le convenzioni che approviamo con grande enfasi non restino sulla carta, ma entrino a far parte della nostra quotidianità e contribuiscano ad azzerare quella spaventosa statistica italiana di 88 vittime al giorno!”.   “Il mio impegno, come donna e sottosegretaria alla Salute, - conclude -  sarà quello di avere aree dedicate alle donne in tutti i Pronto Soccorso e assicurare una maggiore formazione del personale sanitario perché possa accogliere, con competenza e umanità, chi è stato ferito nel corpo e nell’anima”."/>
  </head>
  <body>
    <article>
      <h1>Violenza sulle donne. Zampa: “Aree in tutti i Pronto soccorso e formazione: servono fatti”</h1>
      <h2>
        <i>Il sottosegretario alla Salute in occasione della Giornata internazionale: “Dovremmo fare la nostra parte perché gli impegni che ripetiamo ogni 25 novembre, le leggi, i piani, i codici o le convenzioni che approviamo con grande enfasi non restino sulla carta”.</i>
      </h2>
      <address>
        <time datetime="2019-11-22T00:00:00+00:00">22 Nov 2019</time>
      </address>
      <p>
        <pic src="http://www.quotidianosanita.it/governo-e-parlamento/../../img_prima/front2008971.jpg" width="150" height="150"/>
      </p>
      <p>- “Liberare le donne dalla violenza in ogni sua forma è una battaglia che il mondo cerca di combattere, ma a vent’anni dall’istituzione della Giornata internazionale voluta dall’Onu nel 1999, sarebbe ora di vincerla” - afferma la sottosegretaria alla Salute, <b>Sandra Zampa.</b><br/> <br/>“Dovunque siamo, ogni giorno - prosegue - dovremmo fare la nostra parte perché gli impegni che ripetiamo ogni 25 novembre, le leggi, i piani, i codici o le convenzioni che approviamo con grande enfasi non restino sulla carta, ma entrino a far parte della nostra quotidianità e contribuiscano ad azzerare quella spaventosa statistica italiana di 88 vittime al giorno!”.<br/> <br/>“Il mio impegno, come donna e sottosegretaria alla Salute, - conclude -  sarà quello di avere aree dedicate alle donne in tutti i Pronto Soccorso e assicurare una maggiore formazione del personale sanitario perché possa accogliere, con competenza e umanità, chi è stato ferito nel corpo e nell’anima”.</p>
    </article>
  </body>
</html>