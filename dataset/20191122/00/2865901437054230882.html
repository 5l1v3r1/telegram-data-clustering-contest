<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/kraj-partizan-javor-6-2-video/343137"/>
    <meta property="og:site_name" content="MozzartSport"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="KRAJ: Partizan - Javor 6:2 (VIDEO)"/>
    <meta property="og:description" content="Pratite na portalu MOZZART Sport utakmicu 17. kola Superlige Srbije"/>
  </head>
  <body>
    <article>
      <h1>KRAJ: Partizan - Javor 6:2 (VIDEO)</h1>
      <h2>Pratite na portalu MOZZART Sport utakmicu 17. kola Superlige Srbije</h2>
      <address>
        <time datetime="2019-11-22T00:00:00+00:00">22 Nov 2019</time>
      </address>
      <p><b>PARTIZAN - JAVOR 6:2 (4:2)</b><br/>/Sadik 9, 38, 59, Ostojić 15, Miletić 40, Stevanović 78 - Petković 2, Krnić 45+2/</p>
      <p>Beograd<br/>Stadion Partizana<br/>Gledalaca: oko 1.500<br/>Sudija: Zoran Široki<br/>Žuti karton: Kuveljić (Javor)</p>
      <p><b>PARTIZAN</b>: Stojković - Miletić, Ostojić, Pavlović (od 66. Vujačić), Urošević - Zdjelar (od 86. Natho), Šćekić - Tošić (od 81. Ivanović), Suma, F. Stevanović - Sadik.</p>
      <p><b>JAVOR</b>: Lazović - Cuckić, Krnić (od 74. Zvekanov), Nikolić, Jevremović (od 79. Đerić) - Dolmagić, Kuveljić - Maričić, Piščević (od 79. Filipović), Petković - Mrkaić.</p>
      <p>
        <b>
          <a href="https://www.mozzartbet.com/sr#/live/match/all/18434098">KLAĐENJE UŽIVO</a>
        </b>
      </p>
      <h3>Vesti uživo</h3>
      <h4>19:50</h4>
      <h4>KRAJ UTAKMICE!</h4>
      <p>Lepa i efikasna utakmica u Humskoj i zaslužena pobeda Partizana od 6:2. Opširniji izveštaj sa ovog meča pročitajte <b><a href="https://mozzartsport.com/fudbal/vesti/slika-i-prilika-partizana-video/343157">OVDE</a></b></p>
      <h4>19:46</h4>
      <h4>Poslednja izmena na meču</h4>
      <p>86. minut: I to u redovima domaćina, umesto Saše Zdjelara na terenu je u finišu meča Bibras Natho. Sve je ovde odavno poznato, čekamo samo kraj meča.</p>
      <h4>19:41</h4>
      <h4>Izmene u Humskoj</h4>
      <p>81. minut: Umesto Zorana Tošića na terenu je Đorđe Ivanović. Pre toga i dvostruka izmena i u redovima Javora, umesto Piščevića i Jevremovića na terenu su Filipović i Đerić.</p>
      <h4>19:38</h4>
      <h4>GOOOOL! Stevanović!</h4>
      <p>78. minut: Vodi Partizan sa čak 6:2, a strelac je Filip Stevanović. Dočekao je i supertalentovani krilni napadač crno-belih da se upiše u strelce. Rutinski je sa leve strane pogodio mrežu Ivanjičana nakon lepog pasa Sejdube Sume i razgalio malobrojne ljubitelje fudbala u Humskoj.</p>
      <figure>
        <iframe src="https://www.youtube.com/embed/nTDwBueoy4k" width="425" height="349" data-service="Youtube" scrolling="no"/>
      </figure>
      <p> </p>
      <h4>19:34</h4>
      <h4>Prva izmena u Javoru</h4>
      <p>74. minut: Zvekanov je ušao u igru umesto strelca drugog gola Krnića. Na terenu Partizan dominira, Javor se izduvao posle petog gola i deluje da će crno-beli rutinski privesti ovu utakmicu kraju.</p>
      <h4>19:30</h4>
      <h4>Još jedan pokušaj domaćina</h4>
      <p>70. minut: Novi opasan atak crno-belih, prvo je Filip Stevanović opasno šutirao sa levog krila, golman Javora je odbranio, zatim na loptu naleteo i Šćekić na 17 metara, ali slabo šutirao, bez opasnosti po mrežu Ivanjičana. Partizan kontroliše dešavanja na terenu.</p>
      <h4>19:26</h4>
      <h4>prva izmena u partizanu</h4>
      <p>66. minut: Iz igre izlazi Strahinja Pavlović na terenu je Igor Vujačić. Čini se da malo hramlje mladi štoper Partizana, pa je možda izašao iz igre i iz predustrožnosti.</p>
      <h4>19:21</h4>
      <h4>Nova šansa za Sadika</h4>
      <p>61. minut: Još jedna velika šansa za Umara Sadika. Sjajna kontra i lopta Zorana Tošića, Nigerijac je izašao sam pred golmana Javora, ali ga je Lazović pročitao. Inače, pre toga je Javor ima još jedan opasan napad, ovo je definitivno jedna od najboljih utakmica ove sezone u Superligi. </p>
      <h4>19:19</h4>
      <h4>GOOOOOL! Het-trik Sadika!</h4>
      <p>59. minut: Šutirao je Nemanja Miletić, loptu odbio golman gostiju Lazović, a Umar Sadik postigao svoj treći gol danas. Deluje da je sve čisto i da nema ofsajda.</p>
      <figure>
        <iframe src="https://www.youtube.com/embed/pLypn8EjBIw" width="425" height="349" data-service="Youtube" scrolling="no"/>
      </figure>
      <p> </p>
      <h4>19:17</h4>
      <h4>Defanzivni problemi za Partizan</h4>
      <p>57. minut: Još dve dobre šanse za goste, Petković je pokušao sa nekoliko metara, ali je izblokiran u poslednjem trenutku. Nekoliko lepih akcija izveli su fudbaleri Javora u proteklih nekoliko minuta, odbrana crno-belih i posebno Strahinja Pavlović imaju dosta problema. </p>
      <h4>19:14</h4>
      <p>54. minut: Još jedan pokušaj igrača Javora, Lazar Nikolić je šutirao po zemlji sa 17 metara, ali je lopta bila lak plen za Stojkovića. Ivanjičani znatno bolji u nastavku...</p>
      <h4>19:10</h4>
      <h4>Javor atakuje</h4>
      <p>50. minut: Prvi opasan nalet gostiju u nastavku, Petković je zamalo zakasnio na drugoj stativi posle dobrog centaršuta sa desne strane. Javor ne pomišlja na predaju... Koji sekund kasnije pokušao je i Mrkajić, ali je loše zahvatio loptu.</p>
      <h4>19:06</h4>
      <h4>POČELO JE DRUGO POLUVREME!</h4>
      <p>Sa centra kreću prvi gosti. Nema izmena u sastavima.</p>
      <h4>18:58</h4>
      <h4>KRAJ PRVOG POLUVREMENA</h4>
      <p>Ne igra se više u prvom delu. Izuzetno efikasna utakmica u Humskoj, 4:2 vodi Partizan. Šta li nas tek čeka u nastavku?</p>
      <h4>18:56</h4>
      <h4>GOOOOOL! MAJSTORIJA JAVORA</h4>
      <p><b>45+2. minut:</b> U nadoknadi prvog dela stiže Javor do drugog pogotka posle, zasad, najlepše akcije na utakmici. Opet je "pukla" odbrana Partizana po levoj strani, Mrkaić je napravio pravi dar-mar, prevario Pavlovića, pa petom odložio loptu Krniću, koji je precizno gađao u mržeu i omogućio gostima da i dalje imaju aktivan rezultat - 2:4.</p>
      <p> </p>
      <h4>18:51</h4>
      <h4>GOOOOOL! UPISAO SE I MILETIĆ</h4>
      <p><b>40. minut:</b> Šta se ovo dešava u Humskoj!? Još jedan gol. Sad je strelac <b>Nemanja Miletić</b>, na koga je zaboravila kompletna odbrana Javora i omogućila <b>Nemanji Miletiću</b> da iskoristi centaršut Filipa Stevavanović i glavom zatrese mrežu za 4:1.</p>
      <p> </p>
      <h4>18:47</h4>
      <h4>GOOOL, SADIK DRUGI PUT</h4>
      <p><b>38. minut</b>: Evo "plus dva" za crno-bele. </p>
      <p>Strelac je <b>Umar Sadik</b>, koji je samo podmetnuo stopalo posle odlične akcije <b>Sume </b>i <b>Tošića</b>.</p>
      <h4>18:37</h4>
      <h4>PENAL ZA PARTIZAN - MAŠI SUMA</h4>
      <p>
        <b>34. minut: Penal za Partizan! </b>
      </p>
      <p>
        <b>Strahinja Pavlović je izneo loptu duboko na protivničku polovinu, uposlio Filipa Stevanovića, a nad njim je Marićić, potpuno bespotrebno, zakasenilim startom, skrivio jedanaesterac i to će biti šansa da domaćin uveća vođstvo.</b>
      </p>
      <p>
        <b>No, Sejduba Suma je šutirao iznad gola, tako da zasad nema trećeg pogotka domaćina.</b>
      </p>
      <h4>18:36</h4>
      <p><b>34. minut: </b>Mirniji period utakmice. Ništa posebno zanimljivo se ne dešava u Humskoj. Partizan kontroliše i igru i rezultat.</p>
      <h4>18:28</h4>
      <p>Posle 25 minuta igre deluje da Parni valjak ne spušta nogu sa papučice za gas, već traži i treći gol. Ako je Javor u početku nešto i napadao, sad je već jasno da se isključivo brani.</p>
      <h4>18:23</h4>
      <h4>ŠANSA JAVORA</h4>
      <p><b>18. minut:</b> Razvio je Javor još jednu kontru, ovoga puta <b>Strahinja Pavlović</b> je bio nedovoljno oprezan, lopta mu je prošla pored noge, stigla do <b>Nikole Petkovića</b>, ali je najbolji strelac Ivanjičana ovoga puta tukao iznad gola.</p>
      <h4>18:18</h4>
      <h4>GOOOOOL! PREOKRET PARTIZANA</h4>
      <p>
        <b>15. minut: GOOOOL! Vode crno-beli. Strelac Bojan Ostojić.</b>
      </p>
      <p>
        <b>Kao što smo i napisali, igra se za gol više. Partizan je za samo šest minuta napravio preokret, tako što je centaršut Tošića iz kornera najpre promašio Sadik, da bi na drugoj stativi Bojan Ostojić tukao glavom i uz pomoć okvira gola sproveo je u mrežu - 2:1.</b>
      </p>
      <figure>
        <iframe src="https://www.youtube.com/embed/FQ3zernqwoE" width="425" height="349" data-service="Youtube" scrolling="no"/>
      </figure>
      <p> </p>
      <h4>18:17</h4>
      <p>Posle 15 minuta može se konstatovati da gledamo otvorenu utakmicu na obe strane i da bez obzira što Partizan ima daleko veći posed lopta, Javor nije došao da se isključivo brani.</p>
      <h4>18:11</h4>
      <h4>GOOOOOL! SADIK DONOSI IZJEDNAČENJE</h4>
      <p>
        <b>9. minut: GOOOOL! Ekspresno je reagovao Partizan i preko svog najboljeg strelca Umara Sadi, iz druge šanse, poravnao rezultat - 1:1. </b>
      </p>
      <p>
        <b>Aleksandar Šćekić je glavom "izbacio" u šansu Sadika, ovaj najpre pucao pravo u Đorđa Lazovića, ali se odmah ispravio.</b>
      </p>
      <figure>
        <iframe src="https://www.youtube.com/embed/9TcoNtqJl2k" width="425" height="349" data-service="Youtube" scrolling="no"/>
      </figure>
      <p> </p>
      <h4>18:09</h4>
      <p><b>4. minut: </b>Pokušava odmah da uzvrati <b>Sejduba Sum</b>a, međutim, pucao je levom nogom, pa lopta nije išla u okvir gola.</p>
      <h4>18:05</h4>
      <h4>GOOOOOL!</h4>
      <p>
        <b>2. minut: GOOOOL! Vodi Javor u Humskoj!</b>
      </p>
      <p>Prvi ozbiljan napad na utakmicu i odmah gol. Zatresla se mreža iza <b>Vladimira Stojkovića</b>, posle akcije u kojoj je <b>Zdjelar </b>izgubio loptu na levom boku, Pavlović nije uspeo da je izbije valjano, ona je pala pred <b>Lazara Nikolića</b>, šut vezista gostiju praktično se pretvorio u slučajnu asistenciju<b> Nikoli Petkvoviću</b>, koji je desetim golom u sezoni "otvorio" meč.</p>
      <figure>
        <iframe src="https://www.youtube.com/embed/x-XifNZ3l9Q" width="425" height="349" data-service="Youtube" scrolling="no"/>
      </figure>
      <p> </p>
      <h4>18:04</h4>
      <h4>POČELA JE UTAKMICA!</h4>
      <p>Krenula je lopta sa centra na stadionu u Humskoj.</p>
      <h4>17:30</h4>
      <h4>JAVOR BEZ ČETVORICE</h4>
      <p>Kad je u pitanju Javor, trener Igor Bondžulić bio je prinuđen da znatno menja tima koji je pre dve sedmice usporio Crvenu zvezdu remijem u Ivanjici. Zbog kartona izostaju <b>Filip Pavišić </b>i <b>Aleksa Amanović</b>, povređen je <b>Nenad Savić</b>, a u Beograd nije ni doputovao kapiten <b>Marko Kolaković</b>.</p>
      <p>Zato, sastav gostiju izgleda ovako:<b> Lazović - Cuckić, Krnić, Nikolić, Jevremović - Dolmagić, Kuveljić - Maričić, Piščević, Petković - Mrkaić</b>.</p>
      <h4>17:29</h4>
      <h4>ŠTA KAŽU KVOTE...</h4>
      <p>Da je Partizan ogroman favorit jasno je i na osnovu kvota Kladionice MOZZART. Kec vredi 1,18, iks plaća 7,25, dok eventualna senzacija u vidu pobede Javora vredi 15,00.</p>
      <p>Sve kvote Kladionice MOZZART pogledajte <b><a href="https://www.mozzartbet.com/sr#/match/4540264">OVDE</a></b>.</p>
      <h4>17:27</h4>
      <h4>KO JE NA KLUPI...</h4>
      <p>Poznato je i ko čeka šansu na klupi za rezerve.</p>
      <p><i><b>Partizan</b></i>: N. Stevanović, Vujačić, Brežančić, Natho, Lutovac, Ivanović, Asano.</p>
      <p><i><b>Javor</b></i>: Poledica, Filipović, Đerić, Milošević, Zvekanov, Basarić, Bogdanović.</p>
      <h4>17:23</h4>
      <p>U Partizanu, naravno, na terenu i <b>Strahinja Pavlović</b>, iako je u ponedeljak bio u Parizu, gde je prošao lekarske preglede i napravio prvi korak za ozvaničenju saradnje sa Monakom.</p>
      <h4>17:15</h4>
      <h4>SASTAV PARTIZANA: IGRAJU ŠĆEKIĆ I FIĆA, NEMA NATHA I ASANA</h4>
      <p>Poznati su i sastavi timova. Kad je reč o Partizanu, najznačajnija informacija glasi da se u prvih 11 nalazi <b>Aleksandar Šćekić</b>. Iako je protiv Inđije zadobio težu povredu kolena, reprezentativac Crne Gore se oporavio i počeće u paru sa <b>Sašom Zdjelarom</b>. Za ovaj susret trener <b>Savo Milošević </b>odlučio je da odmori<b> Bibrasa Natha</b>, koji je sa Izraelom u utorak gostovao u Skoplju, tri dana ranije igrao i protiv Poljske, pa je dobio predah kako bi se spremio za gostovanje AZ Alkmaru. Zanimljivo je da među starterima nije ni <b>Takuma Asano</b>, čiju poziciju je preuzeo mladi <b>Filip Stevanović</b>.</p>
      <p>Partizan počinje u sledećem sastavu: <b>Stojković – Miletić, Ostojić, Pavlović, Urošević – Zdjelar, Šćekić – Tošić, Suma. F. Stevanović – Sadik</b>.</p>
      <h4>17:14</h4>
      <p>Poštovani posetioci portala MOZZART Sport. Dobro veče i dobro došli na blog posvećen uvodnoj utakmici 17. kola Superlige Srbije, Partizan – Javor.</p>
    </article>
  </body>
</html>