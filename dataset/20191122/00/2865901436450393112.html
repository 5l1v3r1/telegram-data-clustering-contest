<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/kosarka/vesti/neistinite-informacije-iz-amerike-palasio-je-ziv/343152"/>
    <meta property="og:site_name" content="MozzartSport"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="Neistinite informacije iz Amerike, Palasio je živ"/>
    <meta property="og:description" content="Potvrdila portparolka Bruklin Netsa"/>
  </head>
  <body>
    <article>
      <h1>Neistinite informacije iz Amerike, Palasio je živ</h1>
      <h2>Potvrdila portparolka Bruklin Netsa</h2>
      <address>
        <time datetime="2019-11-22T00:00:00+00:00">22 Nov 2019</time>
      </address>
      <p>
        <b>Informacija da je bivši košarkaš Partizana poginuo netačna je! Jedan od najboljih stranaca koji je igrao u crno-belom dresu nije podlegao povredama nakon što ga je pregazio automobil ispred jednog tržnog centra u Torontu, kako je objavio jedan lokalni portal iz tog grada.</b>
      </p>
      <p>Iz više izvora potvrđeno je da je <b>Palasio </b>živ i da se oporavlja.<br/><b>"Ovi izveštaji su netačni. Razgovarali smo sa Miltom, on je živ i zdrav"</b>, izjavila je Megan Volš, zadužena za odnose sa medijima u Bruklin Netsima, kluba za čiji razvojni tim <b>Palasio </b>radi kao trener.</p>
      <p>Podsetimo, <b><a href="https://cbtvn.com/man-knocked-down-by-vehicle-milt-palacio/">CBTV </a></b>pisao je kako su se lekari čitavu prošlu noć borili za <b>Palasiov </b>život, međutim da su povrede bile teške, te da je Amerikanac u jutarnjim satima preminuo.</p>
      <p>Policija je utvrdila da su vozaču Honde otkazale kočnice. </p>
      <p><b>Milt Palasio</b> poreklom je bio iz Belizea, imao je 41 godinu, a dres Partizana nosio je u sezoni 2007/08. Član crno-belih bio je i jedno kraće vreme tokom 2009. godine. Pre dolaska u Beograd igrao je u ekipama u ekipama Vankuver Grizlisa, Boston Seltiksa, Finiks Sansa, Klivlend Kavalirsa, Toronta Reptorsa i Jute Džez.<br/><b>"Nije istina da je Milton Palasio poginuo. Radi se o lažnoj vesti. Čuo sam se sa Dankom Cvjetičaninom, koji je manadžer i on mi je potvrdio da je s Palasijom sve u redu"</b>, rekao je za <i><b><a href="https://www.kurir.rs/sport/kosarka/3362667/tragedija-poginuo-ljubimac-grobara-bivsi-kosarkas-partizana-stradao-u-saobracajnoj-nesreci">Kurir </a></b></i><b>Duško Vujošević</b>, koji je trenirao Palasija u Partizanu.</p>
      <figure>
        <img src="https://mozzartsport.com/upload/CKEditor/Baneri/BANERI%2022.11.2019/32.%20Priznanje%20kompaniji%20Mozzart%20uru%C4%8Dila%20je%20rektorka.png"/>
      </figure>
      <p>
        <i><b>Foto</b>: MN Press</i>
      </p>
    </article>
  </body>
</html>