<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://profutbal.sk/clanok/238551-pekne-gesto-aj-fortunaligisti-pomozu-blizkym-obeti-dopravnej-nehody-pri-nitre"/>
    <meta property="og:site_name" content="ProFutbal"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="Pekné gesto. Aj fortunaligisti pomôžu blízkym obetí dopravnej nehody pri Nitre"/>
    <meta property="og:description" content="Kluby futbalovej Fortuna ligy sa zapojili do zbierky na pomoc rodinám, ktoré zasiahla tragická nehoda autobusu zo stredy 13. novembra."/>
  </head>
  <body>
    <article>
      <h1>Pekné gesto. Aj fortunaligisti pomôžu blízkym obetí dopravnej nehody pri Nitre</h1>
      <address><time datetime="2019-11-22T00:00:00+00:00">22 Nov 2019</time> by <a rel="author">TASR</a></address>
      <p>Kluby futbalovej Fortuna ligy sa zapojili do zbierky na pomoc rodinám, ktoré zasiahla tragická nehoda autobusu zo stredy 13. novembra.</p>
      <p><i>"Udalosť, ktorá sa stala minulý týždeň, nás hlboko zasiahla. Preto sme sa rozhodli, že celé 16. kolo Fortuna ligy sa začne minútou ticha. Je to symbolický odkaz našej ligy, ktorá súcití s rodinami dotknutými touto tragédiou. Aj týmto spôsobom im chceme spoločne vyjadriť úprimnú sústrasť. Zároveň sa kluby spontánne rozhodli zapojiť do medializovanej zbierky prostredníctvom portálu Ľudia ľuďom a podporiť rodiny obetí sumou šesťtisíc eur,"</i> povedal pre web fortunaliga.sk prezident Únie ligových klubov (ÚLK) <b>Ivan Kozák</b>. </p>
      <p>Pri tragickej nehode, ktorá sa stala 13. novembra na zlatomoravskej ceste I/65 neďaleko Malanty pri Nitre, zahynulo 12 ľudí.</p>
    </article>
  </body>
</html>