<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://mzamin.com/article.php?mzamin=200426"/>
    <meta property="og:site_name" content="মানবজমিন"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="কমান্ডো ঘেরা বিশেষ বক্সে বসে খেলা দেখবেন শেখ হাসিনা"/>
    <meta property="og:description" content="বাংলাদেশের প্রধানমন্ত্রী শেখ হাসিনার নিরাপত্তা ব্যবস্থা কলকাতায় থাকাকালীন জোরদার করা হয়েছে। কলকাতা পুলিশ প্রতিবেশি দেশের প্রধানমন্ত্রীর নিরাপত্তা নিয়ে একাধিক বৈঠক করেছেন। শেখ হাসিনার নিরাপত্তার কথা বিবেচনা করেই শেষ মুহূর্তে আকাশ থেকে ভারতীয় সেনাবাহিনীর প্যারাট্রুপারদের হেলিকপ্টার থেকে মাঠে নেমে এসে দুই অধিনায়কের হাতে গোলাপি বল তুলে দেবার অনুষ্ঠানটি বাতিল করা হয়েছে।  শেখ হাসিনাকে ঘিরে নিরাপত্তাবলয় যেমন তৈরি থাকবে তেমনি ইডেনে বাংলাদেশের প্রধানমন্ত্রীর খেলা দেখার জন্য বিশেষ বক্স তৈরি করা হয়েছে। কলকাতা পুলিশের কমান্ডোরা ঘিরে থাকবেন সেই বক্স। থাকবে সাদা পোষাকে গোয়েন্দারাও। বিশেষ বক্সে বসে কিছুক্ষন খেলা দেখবেন হাসিনা। সঙ্গে উপস্থিত থাকবেন পশ্চিমবঙ্গের মুখ্যমন্ত্রী মমতা বন্দ্যেপাধ্যায় ও শেখ হাসিনার কয়েকজন সঙ্গী। কলকাতা পুলিশের একটি সূত্র জানিয়েছে, বাংলাদেশের প্রধানমন্ত্রীর  নিরাপত্তার ক্ষেত্রে সামান্যতম ফাঁকও রাখতে দেওয়া হচ্ছে না। শুকবার সকালে কলকাতায় নেতাজি সুভাষচন্দ্র বসু আন্তর্জাতিক বিমানবন্দরে নেমে শেখ হাসিনা সোজা চলে এসেছেন দক্ষিন কলকাতার তাজ বেঙ্গল হোটেলে। কিছু বিশ্রাম নিয়েই তিনি যাবেন ইডেন গাডের্ন্সে। সেখানে…"/>
  </head>
  <body>
    <article>
      <h1>কমান্ডো ঘেরা বিশেষ বক্সে বসে খেলা দেখবেন শেখ হাসিনা</h1>
      <address><time datetime="2019-11-22T00:00:00+00:00">22 Nov 2019</time> by <a rel="author">কলকাতা প্রতিনিধি</a></address>
      <p>বাংলাদেশের প্রধানমন্ত্রী শেখ হাসিনার নিরাপত্তা ব্যবস্থা কলকাতায় থাকাকালীন জোরদার করা হয়েছে। কলকাতা পুলিশ প্রতিবেশি দেশের প্রধানমন্ত্রীর নিরাপত্তা নিয়ে একাধিক বৈঠক করেছেন। শেখ হাসিনার নিরাপত্তার কথা বিবেচনা করেই শেষ মুহূর্তে আকাশ থেকে ভারতীয় সেনাবাহিনীর প্যারাট্রুপারদের হেলিকপ্টার থেকে মাঠে নেমে এসে দুই অধিনায়কের হাতে গোলাপি বল তুলে দেবার অনুষ্ঠানটি বাতিল করা হয়েছে।  শেখ হাসিনাকে ঘিরে নিরাপত্তাবলয় যেমন তৈরি থাকবে তেমনি ইডেনে বাংলাদেশের প্রধানমন্ত্রীর খেলা দেখার জন্য বিশেষ বক্স তৈরি করা হয়েছে। কলকাতা পুলিশের কমান্ডোরা ঘিরে থাকবেন সেই বক্স। থাকবে সাদা পোষাকে গোয়েন্দারাও। বিশেষ বক্সে বসে কিছুক্ষন খেলা দেখবেন হাসিনা। সঙ্গে উপস্থিত থাকবেন পশ্চিমবঙ্গের মুখ্যমন্ত্রী মমতা বন্দ্যেপাধ্যায় ও শেখ হাসিনার কয়েকজন সঙ্গী। কলকাতা পুলিশের একটি সূত্র জানিয়েছে, বাংলাদেশের প্রধানমন্ত্রীর  নিরাপত্তার ক্ষেত্রে সামান্যতম ফাঁকও রাখতে দেওয়া হচ্ছে না।</p>
      <p>শুকবার সকালে কলকাতায় নেতাজি সুভাষচন্দ্র বসু আন্তর্জাতিক বিমানবন্দরে নেমে শেখ হাসিনা সোজা চলে এসেছেন দক্ষিন কলকাতার তাজ বেঙ্গল হোটেলে। কিছু বিশ্রাম নিয়েই তিনি যাবেন ইডেন গাডের্ন্সে। সেখানে দুই দেশের খেলোয়াড়দের সঙ্গে পরিচিত হওয়ার পরে পশ্চিমবঙ্গের মুখ্যমন্ত্রীর সঙ্গে একসঙ্গে ঘন্টা বাজিয়ে ম্যাচ খেলার সূচনার নির্দেশ দেখবেন। কিছু ক্ষণ খেলা দেখে হোটেলে ফিরে বেশ কয়েকটি বৈঠক করবেন। এরপর সন্ধ্যায় ফের ইডেনে আসবেন। সেখানে সাংস্কৃতিক অনুষ্ঠান দেখবেন। এইঅনুষ্ঠানে বাংলাদেশেল প্রখ্যাত গায়িকা রুণা লায়লা সঙ্গীত পরিবেশন করবেন। শেষে ভারতের জিৎ গঙ্গোপাধ্যায়ও সঙ্গীত পরিবেশন করবেন। পরে একটি নৈশভোজেও তিনি উপস্থিত থাকতে পারেন বলে জানা গেছে।</p>
      <p>এই বিভাগের সর্বাধিক পঠিত</p>
    </article>
  </body>
</html>