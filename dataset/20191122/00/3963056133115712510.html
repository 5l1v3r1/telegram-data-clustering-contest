<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilmessaggero.it/italia/meteo_ora_per_ora_scuole_chiuse_liguria_lazio_allerta_maltempo_previsioni_acqua_alta-4879977.html"/>
    <meta property="og:site_name" content="Il Messaggero"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="Meteo, ancora maltempo su tutta Italia. Allerta rossa e scuole chiuse in Liguria: «Prevista acqua alta»"/>
    <meta property="og:description" content="Il meteo non dà tregua al notsro Paese. L'Italia, infatti, continua ad essere interessata dal passaggio di vari impulsi perturbati, che interessano oggi soprattutto il Nord-Ovest e le..."/>
  </head>
  <body>
    <article>
      <h1>Meteo, ancora maltempo su tutta Italia. Allerta rossa e scuole chiuse in Liguria: «Prevista acqua alta»</h1>
      <address>
        <time datetime="2019-11-22T00:00:00+00:00">22 Nov 2019</time>
      </address>
      <p>Il <b><a href="https://meteo.ilmessaggero.it/meteo">meteo</a> </b>non dà tregua al notsro Paese. L'<a href="https://www.ilmessaggero.it/italia"><b>Italia</b></a>, infatti, continua ad essere interessata dal passaggio di vari impulsi perturbati, che interessano oggi soprattutto il Nord-Ovest e le regioni tirreniche. Nella giornata di domani il <b><a href="https://www.ilmessaggero.it/t/maltempo">maltempo</a> </b>registrerà un ulteriore peggioramento, con precipitazioni intense e persistenti ancora sul Nord-Ovest e in estensione, dal pomeriggio, al Centro-Sud, con intensificazione dei venti dai quadranti meridionali. Sulla base delle previsioni disponibili, il Dipartimento della Protezione Civile d'intesa con le regioni coinvolte - alle quali spetta l'attivazione dei sistemi di protezione civile nei territori interessati - ha emesso un ulteriore avviso di condizioni meteorologiche avverse che integra ed estende l'<a href="https://www.ilmessaggero.it/t/allerta-meteo"><b>allerta meteo</b></a> diffusa ieri.</p>
      <p>
        <b>Le previsioni nel dettaglio </b>
      </p>
      <figure>
        <a href="http://www.ilmessaggero.it/t">
          <img src="https://www.ilmessaggero.it/uploads/ckfile/201911/xmaltempo,P20liguria,P20foto,P202_22190416.jpg.pagespeed.ic.Q7B-B52jkt.jpg"/>
        </a>
      </figure>
      <p>I fenomeni meteo, impattando sulle diverse aree del Paese, potrebbero determinare delle <b>criticità idrogeologiche</b> e idrauliche che sono riportate, in una sintesi nazionale, nel bollettino nazionale di criticità e di allerta consultabile sul sito del Dipartimento della <b>Protezione civile</b>. L'avviso prevede dalle prime ore di domani, sabato 23 novembre, precipitazioni da sparse a diffuse, anche a carattere di rovescio o <a href="https://www.ilmessaggero.it/t/temporali">temporale</a>, su <b>Valle d'Aosta</b>, <b>Emilia-Romagna</b> e <b>Lombardia</b>, in estensione dal pomeriggio a <b>Veneto</b>, <b>Toscana </b>e <b>Lazio</b>. Dalla mattinata si prevede, inoltre, il persistere di precipitazioni diffuse e abbondanti, anche a carattere di rovescio o forte temporale, su <b><a href="https://www.ilmessaggero.it/t/liguria">Liguria</a> </b>e <b>Piemonte</b>. Le precipitazioni saranno accompagnate da rovesci di forte intensità, frequente attività elettrica e forti raffiche di vento. <br/> </p>
      <figure>
        <iframe data-src="https://twitter.com/DPCgov/status/1197902043740037120?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>
        <b>Leggi anche <a href="https://foto.ilmessaggero.it/roma/ostia_danni_maltempo_mare_strada-4879597.html">Ostia, si contano i danni del maltempo: il mare a pochi metri dalla strada</a></b>
      </p>
      <p>Sulla base dei fenomeni previsti e in atto è stata valutata per la giornata di domani <b>allerta rossa</b> sulla Liguria centrale e di ponente. Valutata, inoltre, <b>allerta arancione</b> su gran parte del Piemonte, dell'Emilia-Romagna, sull'area meridionale del Veneto e su parte della Liguria. Valutata, infine, allerta gialla su Trentino Alto Adige, Valle D'Aosta, Lazio, Umbria, Sicilia, su parte di Friuli Venezia Giulia, Lombardia, Toscana, Abruzzo, Calabria e sui restanti settori di Piemonte, Veneto, Liguria ed Emilia-Romagna. ​ Le informazioni sui livelli di allerta regionali, sulle <b>criticità specifiche</b> che potrebbero riguardare i singoli territori e sulle azioni di prevenzione adottate sono gestite dalle strutture territoriali di protezione civile, in contatto con le quali il Dipartimento seguirà l'evolversi della situazione.</p>
      <figure>
        <iframe data-src="https://twitter.com/ilmeteoit/status/1197915239163072513?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p> </p>
      <footer>Ultimo aggiornamento: 19:23<br/>© RIPRODUZIONE RISERVATA</footer>
      <related>
        <h4>APPROFONDIMENTI</h4>
        <a href="https://www.ilmessaggero.it/italia/meteo_oggi_previsioni_maltempo_weekend-4879325.html"/>
        <a href="https://www.ilmessaggero.it/fotogallery/roma/ostia_danni_maltempo_mare_strada-4879597.html"/>
        <a href="https://www.ilmessaggero.it/video/invista/maltempo_di_maio_negli_stessi_giorni_cui_si_aiutava_venezia_bisognava_aiutare_la_sicilia-4879882.html"/>
        <a href="https://www.ilmessaggero.it/video/cronaca/maltempo_frane_smottamenti_appennino_bolognese-4874982.html"/>
      </related>
    </article>
  </body>
</html>