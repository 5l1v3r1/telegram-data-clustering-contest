<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/kosarka/vesti/vojvodanski-derbi-pred-televizijskim-kamerama/343029"/>
    <meta property="og:site_name" content="MozzartSport"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="Vojvođanski derbi pred televizijskim kamerama"/>
    <meta property="og:description" content="Tamiš na početku osmog kola Košarkaške lige Srbije dočekuje Vojvodinu (18.00)"/>
  </head>
  <body>
    <article>
      <h1>Vojvođanski derbi pred televizijskim kamerama</h1>
      <h2>Tamiš na početku osmog kola Košarkaške lige Srbije dočekuje Vojvodinu (18.00)</h2>
      <address>
        <time datetime="2019-11-22T00:00:00+00:00">22 Nov 2019</time>
      </address>
      <p>Vojvodina se definitivno polako budi. Nakon pobede protiv OKK Beograda na domaćem terenu pre dve nedelje, Lale su prethodnog vikenda uzele još jedan skalp i to prilično veliki, protiv Novog Pazara u Pendiku nakon dodatnih pet minuta košarke. U tako lepom raspoloženju, Novosađani dolaze u Pančevo gde će igrati protiv Tamiša kojeg muče brojne povrede i izostanci (<i>Arena Sport</i><i> 3</i><i>, 18.00</i>)<i><b>.</b></i></p>
      <p>Košarkaši domaće ekipe su zbog svega toga platili ceh u poslednjem kolu protiv Dunava u Starim Banovcima. U goste su doputovali sa dva igrača manje, a tokom samog susreta povredili su se <b>Marko</b> <b>Pavićević</b> i <b>Predrag</b> <b>Prlja</b>, što je ukombinovano sa veoma brzih pet ličnih grešaka <b>Alekse</b> <b>Čabrila</b> dalo prilično očekivan poraz.</p>
      <p>Daleko od toga da će Pančevci tek tako lako dopustiti Vojvodini da odnese novu pobedu. Naprotiv, iz Tamiša su još nakon tog poraza u Starim Banovcima naglasili da će se do samog kraja boriti za plasman u Superligu i da će susret protiv Vojvodine pokazati da su u tim nastojanjima izuzetno ozbiljni.</p>
      <p>Sa druge strane, Lale su nakon katastrofalnog starta (<i>poraz od 49 poena razlike protiv Dunava</i>) i pet vezanih neuspeha, u minula dva vikenda vezali izuzetno važne pobede. Stoga, u daleko boljem raspoloženju i, što je najvažnije, van zone ispadanja dočekuju susret sa Pančevcima.</p>
      <p>Naravno, od <b>Pavela</b> <b>Lobareva</b> se očekuje da pruži još jednu dobru partiju i faktički bude „iks faktor“ koji će povući Vojvodinu ka novoj pobedi u Košarkaškoj ligi Srbije. Sa druge strane, stvari bi mogao da pokrene <b>Aleksa</b> <b>Čabrilo</b>, koji je trenutno najbolji skakač u sastavu iz Pančeva sa 6,3 uhvaćenih lopti po utakmici.</p>
      <p>
        <b>KOŠARKAŠKA LIGA SRBIJE – 8. KOLO</b>
      </p>
      <p>
        <b>Petak</b>
        <br/>
        <b>
          <a href="https://www.mozzartbet.com/sr#/match/4542591">18.00: (1,30) Tamiš (16,00) Vojvodina (3,90)</a>
        </b>
      </p>
      <p><b>Subota</b><br/>19.00: Borac - Napredak<br/>19.00: Sloboda – Kolubara<br/>19.00: Dinamik – OKK Beograd<br/>19.30: Metalac – Novi Pazar<br/>20.00: Dunav – Zlatibor</p>
      <p><b>Nedelja</b><br/>13.00: Mladost Zemun – Vršac</p>
      <p>
        <b>Napomena: </b>
        <i>Kvote su podložne promenama</i>
      </p>
      <figure>
        <img src="https://mozzartsport.com/upload/CKEditor/20.11.2019/ko%C5%A1arka%20klsssss.JPG"/>
      </figure>
      <p>
        <b>
          <i>Piše: </i>
        </b>
        <i>Srđan TODOROVIĆ</i>
        <br/>
        <b>
          <i>Foto: </i>
        </b>
        <i>MN Press / Mozzart Sport</i>
      </p>
      <figure>
        <img src="https://mozzartsport.com/upload/CKEditor/20.11.2019/18-Bogdan-Bogdanovi%C4%87.jpg"/>
      </figure>
    </article>
  </body>
</html>