<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.documentonews.gr/article/krhth-profylakisteos-o-45xronos-gia-th-dolofonia-49xronoy-kynhgoy"/>
    <meta property="og:site_name" content="Documento"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="Κρήτη: Προφυλακιστέος ο 45χρονος για τη δολοφονία 49χρονου κυνηγού"/>
    <meta property="og:description" content="Προφυλακιστέος κρίθηκε ο 45χρονος κτηνοτρόφος που κατηγορείται για το θάνατο του 49χρονου κυνηγού, την περασμένη Κυριακή στην περιοχή Μπαλί του Ρεθύμνου. "/>
  </head>
  <body>
    <article>
      <h1>Κρήτη: Προφυλακιστέος ο 45χρονος για τη δολοφονία 49χρονου κυνηγού</h1>
      <address><time datetime="2019-11-22T00:00:00+00:00">22 Nov 2019</time> by <a rel="author">Newsroom</a></address>
      <h4>Προφυλακιστέος κρίθηκε ο 45χρονος κτηνοτρόφος που κατηγορείται για το θάνατο του 49χρονου κυνηγού, την περασμένη Κυριακή στην περιοχή Μπαλί του Ρεθύμνου. </h4>
      <p>Ο 45χρονος απολογήθηκε ενώπιον του αρμόδιου ανακριτή Ρεθύμνου, ο οποίος μετέβη στο Πανεπιστημιακό Νοσοκομείο Ηρακλείου όπου νοσηλεύεται.</p>
      <h3>«Δεν είχε πρόθεση να σκοτώσει»</h3>
      <p>Ο συνήγορος υπεράσπισης του δράστη, Διονύσης Βέρας, σε δηλώσεις του ανέφερε, ότι ο 45χρονος ισχυρίστηκε ότι δεν είχε καμία πρόθεση να σκοτώσει το θύμα και πως <b>αρχικά έριξε πυροβολισμό στον αέρα</b>, καθώς, όπως είπε, το σκυλί του κυνηγού είχε επιτεθεί σε κάποιο από τα ζώα του.</p>
      <p> Αμέσως μετά, συνέχισε, από την πλευρά όπου βρισκόταν ο κυνηγός έπεσαν τρεις πυροβολισμοί προς το μέρος του και ο ίδιος αφού είχε τραυματιστεί ανταπέδωσε τα πυρά, τραυματίζοντας θανάσιμα τον 49χρονο.</p>
      <p>Το περιστατικό σημειώθηκε το πρωί της περασμένης Κυριακής, σε έκταση που, σύμφωνα με τον 45χρονο κατηγορούμενο, ήταν δικής του εκμετάλλευσης.</p>
      <p>
        <a href="https://www.documentonews.gr/article/javascript:;">ΕΜΦΑΝΙΣΗ ΣΧΟΛΙΩΝ</a>
      </p>
      <h4>ΣΧΟΛΙΑ</h4>
      <p>Το <b>Documento</b> σέβεται όλες τις απόψεις, οι οποίες ωστόσο απηχούν αποκλειστικά και μόνον τη γνώμη των χρηστών. Διατηρούμε το δικαίωμά μας να μην αναρτούμε υβριστικά σχόλια και διαφημίσεις. Σχόλια που παραπέμπουν με ενεργό link σε άλλα sites δεν θα δημοσιεύονται. Χρήστες που δεν σέβονται αυτούς τους κανόνες θα αποκλείονται.</p>
    </article>
  </body>
</html>