<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aa.com.tr/tr/dunya/yunanistan-multeciler-konseyi-kapali-kamp-sistemi-hukuk-ihlalidir/1652898"/>
    <meta property="og:site_name" content="Anadolu Ajansı"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="Yunanistan Mülteciler Konseyi: Kapalı kamp sistemi hukuk ihlalidir"/>
    <meta property="og:description" content="Yunanistan hükümetinin, Midilli, Sakız ve Sisam adalarındaki göçmen kamplarını kapatarak inşa edeceği &quot;kapalı kamplar&quot; ile mültecilerin özgürlüklerinin kısıtlanabileceği uyarısı yapıldı."/>
  </head>
  <body>
    <article>
      <h1>Yunanistan Mülteciler Konseyi: Kapalı kamp sistemi hukuk ihlalidir</h1>
      <h2>Yunanistan hükümetinin, Midilli, Sakız ve Sisam adalarındaki göçmen kamplarını kapatarak inşa edeceği "kapalı kamplar" ile mültecilerin özgürlüklerinin kısıtlanabileceği uyarısı yapıldı.</h2>
      <address><time datetime="2019-11-22T00:00:00+00:00">22 Nov 2019</time> by <a rel="author">Ayhan Mehmet  </a></address>
      <h4>Atina</h4>
      <p><b>Yunanistan Mülteciler Konseyi</b> tarafından <b>hükümetin kapalı kamp kararı</b>na ilişkin yazılı açıklama yapıldı.</p>
      <p>Açıklamada, kamp dışında dolaşımın yasak olduğu kapalı sistemle, hassas grup olarak nitelendirilen kadın ve çocukların herhangi bir suç işlemeden özgürlüklerinin ellerinden alınabileceğine dikkat çekildi.</p>
      <p>Kamp dışına çıkmak isteyenlerin gözaltına alınacağı yeni sistemin hukuka aykırı olduğuna vurgu yapılan açıklamada, "Ayrım gözetmeden gözaltı kararı ulusal ve uluslararası hukuku ihlal ediyor." ifadesi kullanıldı.</p>
      <p>Açıklamada, "Bu uygulama, Ege adalarındaki insani krizi çözmek yerine birçok kişiyi tutukluluk durumuyla karşı karşıya bırakarak var olan krizi daha da derinleştiriyor." değerlendirmesinde bulunuldu.</p>
      <p>Hükümet tarafından Midilli adasındaki Moria göçmen kampı ile Sisam ve Sakız adalarındaki kamplarının kapatılacağı, bunların yerine en az 5 bin kişilik "Kapalı kamplar" inşa edileceği açıklanmıştı.</p>
      <p>Yeni sistemde, kamplara giriş ve çıkışın yasaklanacağı, yasağa uymayanların gözaltına alınacağı belirtilmişti.</p>
      <p>Sisam Adası Belediye Başkanı Yorgos Stancos ve belediye meclis kurulu, karar tepki göstererek topluca istifa kararı almıştı.</p>
      <related>
        <a href="https://www.aa.com.tr/tr/dunya/yunanistan-multeciler-konseyi-kapali-kamp-sistemi-hukuk-ihlalidir/1652898"/>
        <a href="https://www.aa.com.tr/tr/dunya/yunanistanda-refakatsiz-cocuk-siginmaci-sayisi-5-bine-ulasti/1651843"/>
        <a href="https://www.aa.com.tr/tr/dunya/turkiyeden-yunanistana-gocmen-tepkisi/1651499"/>
        <a href="https://www.aa.com.tr/tr/dunya/yunanistandan-turkiyeye-zorla-gonderilen-duzensiz-gocmen-yunan-askerleri-tufekle-dovdu/1651426"/>
        <a href="https://www.aa.com.tr/tr/dunya/yunanistanda-kapali-gocmen-kampi-uygulamasina-karsi-istifa-karari-/1651396"/>
        <a href="https://www.aa.com.tr/tr/turkiye/duzensiz-gocmenler-yunanistanda-yasadiklari-zorluklari-anlatti/1650628"/>
      </related>
    </article>
  </body>
</html>