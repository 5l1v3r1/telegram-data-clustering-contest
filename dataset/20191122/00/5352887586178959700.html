<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ve.lt/naujienos/ekonomika/it/ismanioji-mezon-tv-bus-transliuojama-aukstaja-raiska-1751609/"/>
    <meta property="og:site_name" content="Vakaru ekspresas VE"/>
    <meta property="article:published_time" content="2019-11-22T00:01:00+00:00"/>
    <meta property="og:title" content="Išmanioji MEZON TV bus transliuojama aukštąja raiška"/>
    <meta property="og:description" content="Jau šiemet aukštos raiškos TV programas bus galima žiūrėti per belaidę išmaniąją televiziją MEZON TV. Tokią inovaciją klientams greitu laiku pristatys sparčiausią augimą mokamos televizijos paslaugų rinkoje pastaruoju metu demonstruojanti AB Lietuvos radijo ir televizijos centras (Telecentras)."/>
  </head>
  <body>
    <article>
      <h1>Išmanioji MEZON TV bus transliuojama aukštąja raiška</h1>
      <address><time datetime="2019-11-22T00:01:00+00:00">22 Nov 2019, 00:01</time> by <a rel="author">"Vakarų ekspreso" inf.</a></address>
      <p>Jau šiemet aukštos raiškos TV programas bus galima žiūrėti per belaidę išmaniąją televiziją MEZON TV. Tokią inovaciją klientams greitu laiku pristatys sparčiausią augimą mokamos televizijos paslaugų rinkoje pastaruoju metu demonstruojanti AB Lietuvos radijo ir televizijos centras (Telecentras).</p>
      <p>Galimybė valdyti TV programų įrašus - juos atsukti atgal, prasukti į priekį, sustabdyti - ir taip žiūrėti filmus, laidas, sporto transliacijas ir kitą TV turinį kiekvienam patogiu metu yra pagrindinės išmaniosios (IPTV) televizijos savybės. Jos klientų skaičius didėja - tai sparčiausiai auganti mokamos televizijos rūšis Lietuvoje, šiandien ja naudojasi per 270 tūkst. vartotojų. Rinkos analizė taip pat rodo, kad per pastaruosius metus (nuo 2018 m. I pusm. iki 2019 m. I pusm.) daugiausia mokamos TV klientų pritraukė Telecentras, siūlantis MEZON TV paslaugą.</p>
      <h3>Iššūkis operatoriams</h3>
      <p>Didžioji dalis IPTV žiūrovų susitelkę šalies didžiuosiuose miestuose, kuriuose yra gerai išvystyti varinių ir šviesolaidinių ryšio linijų tinklai. Tačiau didmiesčius supančių priemiesčių bei nutolusių vietovių gyventojams ši paslauga gali būti pateikiama tik per belaidžius interneto tinklus - ir tai nėra tokia paprasta užduotis, kaip gali pasirodyti.</p>
      <p>"Bemaž visi mobiliojo ryšio operatoriai skelbiasi 4G tinklais siunčiantys TV ir vaizdo turinį, tačiau reikia suprasti, kad šis vaizdo duomenų srautas siunčiamas daugiausiai į mažus išmaniųjų telefonų ir planšetinių kompiuterių ekranus. Retas operatorius apsiima užtikrinti TV programų pateikimą į didžiuosius namų televizorių ekranus, nes tai yra technologinis, didelių tinklo resursų reikalaujantis iššūkis, - teigia Telecentro technologijų vadovas Egidijus Ropė. - Šiuo atžvilgiu mes esame geriau pasirengę: pajėgus Telecentro tinklas ir naujausių sprendimų duomenų apdorojimo srityje taikymas mums leidžia rinkai pateikti išmaniosios televizijos paslaugas namams, kurios pagal siunčiamų duomenų apimtis iki šiol buvo įkandamos tik fiksuoto ryšio technologijoms."</p>
      <h3>Naudos naujausius kodavimo algoritmus</h3>
      <p>Remdamasis savo patirtimi TV programų siuntimo ir radijo inžinerijos srityse, 2016 metų pabaigoje Telecentras pradėjo teikti išmaniosios televizijos paslaugą per mobiliojo ryšio LTE tinklą (angl. IPTV over LTE). Gyvenimas nestovi vietoje - šiuo metu Telecentras ruošiasi naujam spurtui: dar šiemet rinkai pateiks aukštos raiškos išmaniosios televizijos per LTE paslaugą. Šiuo metu įmonės ekspertai testuoja įrangą, kuri remiasi moderniausiais HEVC vaizdo kodavimo algoritmais ir leidžia užtikrinti geresnę vaizdo kokybę, TV programas siunčiant į namų televizorius HD raiška.</p>
      <p>"Bemaž visi populiariausi kanalai per MEZON išmaniąją TV bus retransliuojami aukštąja raiška. Mini pakete iš 12 TV kanalų retransliuosime 11 kanalų HD raiška, Optimaliame HD pakete - daugiau nei 1/3 kanalų bus retransliuojami HD raiška", - teigia Telecentro radijo ir televizijos produktų vadovas Dalius Srėbalius.</p>
      <h3>Greitai ir paprastai įrengiama</h3>
      <p>Kodėl vartotojai renkasi išmaniąją MEZON televiziją? "Todėl, kad ją labai paprasta įsidiegti: nereikia tiesti kabelių, gręžioti sienų ir patogu naudotis, - atsako D. Srėbalius. - Išmaniosios televizijos paslauga klientas gali pradėti naudotis tą pačią dieną po įsigijimo - nereikia derinti meistro vizito į namus ir laukti jo keletą dienų. Įranga nesudėtinga, ją vartotojas pats gali nesunkiai prijungti prie namų televizoriaus ir pradėti naudotis visais išmaniosios televizijos privalumais: galimybe mėgstamas laidas žiūrėti patogiu laiku, jas sustabdyti, prasukti, taip pat galimybe pasirinkti norimas programas iš didelio kanalų sąrašo."</p>
      <p>MEZON išmaniosios televizijos paslaugas aukštąja raiška planuojama pradėti teikti 2019 m. IV ketvirtį.</p>
      <related>
        <h4>Daugiau susijusių straipsnių</h4>
        <a href="https://www.ve.lt/naujienos/ekonomika/it/neribotas-mezon-4g-lte-internetas-atkeliauja-i-neringa/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/ekonomika/it/mezon-4g-lte-internetas-klaipedoje-3-kartus-didesne-sparta/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/klaipeda1/klaipeda/mezon-skelbia-geras-naujienas-klaipedai-1414887/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/ekonomika/ekonomikos-naujienos/vartotoja-lygindamas-su-asilu-bezdzione-ir-vista-mezon-pazeide-reklamos-etikos-kodeksa/?utm_source=susije&amp;utm_medium=referal&amp;utm_campaign=blokas"/>
      </related>
    </article>
  </body>
</html>