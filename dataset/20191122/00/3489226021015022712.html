<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.documentonews.gr/article/epidhmia-nea-diarrhxh-me-aytokinhto-poliorkhtiko-krio-ston-tayro-kai-se-atm-sto-pikermi"/>
    <meta property="og:site_name" content="Documento"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="«Επιδημία» - Νέα διάρρηξη με αυτοκίνητο-«πολιορκητικό κριό» στον Ταύρο και σε ΑΤΜ στο Πικέρμι"/>
    <meta property="og:description" content="Για ακόμη μια φορά άγνωστοι δράστες πραγματοποίησαν τα ξημερώματα &quot;χτυπήματα&quot; με αυτοκίνητο, σε μηχάνημα ΑΤΜ στο Πικέρμι και σε παντοπωλείο στον Ταύρο."/>
  </head>
  <body>
    <article>
      <h1>«Επιδημία» - Νέα διάρρηξη με αυτοκίνητο-«πολιορκητικό κριό» στον Ταύρο και σε ΑΤΜ στο Πικέρμι</h1>
      <address><time datetime="2019-11-22T00:00:00+00:00">22 Nov 2019</time> by <a rel="author">Newsroom</a></address>
      <h4>Για ακόμη μια φορά άγνωστοι δράστες πραγματοποίησαν τα ξημερώματα "χτυπήματα" με αυτοκίνητο, σε μηχάνημα ΑΤΜ στο Πικέρμι και σε παντοπωλείο στον Ταύρο.</h4>
      <p>Ειδικότερα, σύμφωνα με την αστυνομία, λίγο μετά τις 04:00, άγνωστοι δράστες έπεσαν με ταχύτητα πάνω σε ΑΤΜ που βρίσκεται έξω από σούπερ μάρκετ στη λεωφόρο Μαραθώνος στο Πικέρμι και, αφού το κατέστρεψαν, το φόρτωσαν σε άλλο όχημα, το οποίο είχαν σταθμεύσει σε κοντινό σημείο, και εξαφανίστηκαν.</p>
      <p>Στις 05:40, σημειώθηκε <b>νέα εισβολή</b> με αυτοκίνητο, αυτή τη φορά σε <b>παντοπωλείο</b> στη λεωφόρο Πέτρου Ράλλη στον Ταύρο. Άγνωστοι, αφού έσπασαν με αυτοκίνητο την πρόσοψη του καταστήματος, πήραν χρήματα, τα κλειδιά φορτηγού και ένα κινητό. Οι δράστες εγκατέλειψαν το όχημά τους στο σημείο και έφυγαν με φορτηγό.</p>
      <p>Η αστυνομία διενεργεί έρευνες για τον εντοπισμό και τη σύλληψή τους.</p>
      <p>ΑΠΕ-ΜΠΕ</p>
      <p>
        <a href="https://www.documentonews.gr/article/javascript:;">ΕΜΦΑΝΙΣΗ ΣΧΟΛΙΩΝ</a>
      </p>
      <h4>ΣΧΟΛΙΑ</h4>
      <p>Το <b>Documento</b> σέβεται όλες τις απόψεις, οι οποίες ωστόσο απηχούν αποκλειστικά και μόνον τη γνώμη των χρηστών. Διατηρούμε το δικαίωμά μας να μην αναρτούμε υβριστικά σχόλια και διαφημίσεις. Σχόλια που παραπέμπουν με ενεργό link σε άλλα sites δεν θα δημοσιεύονται. Χρήστες που δεν σέβονται αυτούς τους κανόνες θα αποκλείονται.</p>
    </article>
  </body>
</html>