<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ns7.tv/ta/1q954r"/>
    <meta property="og:site_name" content="News7 Tamil"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="ஃபாத்திமா மரணம் தொடர்பாக சிபிஐ விசாரணைக்கு உத்தரவிடக் கோரி மனுத்தாக்கல்...!"/>
    <meta property="og:description" content="ஃபாத்திமா மரணம் தொடர்பாக சிபிஐ விசாரணைக்கு உத்தரவிடக் கோரி மனுத்தாக்கல்...!"/>
  </head>
  <body>
    <article>
      <h1>ஃபாத்திமா மரணம் தொடர்பாக சிபிஐ விசாரணைக்கு உத்தரவிடக் கோரி மனுத்தாக்கல்...!</h1>
      <address><time datetime="2019-11-22T00:00:00+00:00">22 Nov 2019</time> by <a rel="author">shanmugapriya</a></address>
      <p>
        <b>சென்னை ஐஐடி மாணவி ஃபாத்திமா லத்தீப் மரணம் தொடர்பாக சிபிஐ விசாரணை நடத்த உத்தரவிடக் கோரி, தேசிய மாணவர்கள் கூட்டமைப்பு சென்னை உயர்நீதிமன்றத்தில் மனுத்தாக்கல் செய்துள்ளது. </b>
      </p>
      <p>சென்னை ஐஐடியில் படித்த கேரளா மாணவி ஃபாத்திமா லத்தீப் கடந்த 9ம் தேதி விடுதியில் தூக்கிட்ட நிலையில் சடலமாக மீட்கப்பட்டார். இதுதொடர்பான வழக்கை மத்திய குற்றப்பிரிவு போலீஸார் விசாரித்து வருகின்றனர். </p>
      <p>இந்நிலையில் ஃபாத்திமா மரணத்தில் சந்தேகம் இருப்பதாகக் கூறியுள்ள தேசிய மாணவர்கள் கூட்டமைப்பு, வழக்கை சிபிஐ வசம் ஒப்படைக்ககோரி, சென்னை உயர்நீதிமன்றத்தில் வழக்கு தொடர்ந்துள்ளனர். </p>
      <p>அதில், ஃபாத்திமா மரண வழக்கை சிபிஐ விசாரணைக்கோ அல்லது தனி விசாரணை அமைப்புகளுக்கோ மாற்ற உத்தரவிட வேண்டும் என மனுவில் கூறியுள்ளனர். இந்த வழக்கு விரைவில் விசாரணைக்கு வரும் என்று எதிர்பார்க்கப்படுகிறது. </p>
    </article>
  </body>
</html>