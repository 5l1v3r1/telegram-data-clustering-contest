<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/699501/%D9%86%D8%AA%D8%A7%D9%86%DB%8C%D8%A7%D9%87%D9%88-%D8%A7%D8%B3%D8%AA%D8%B9%D9%81%D8%A7-%D9%86%D9%85%DB%8C%E2%80%8C%DA%A9%D9%86%D8%AF"/>
    <meta property="og:site_name" content="عصر ايران"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="نتانیاهو استعفا نمی‌کند"/>
    <meta property="og:description" content="نخست‌وزیر رژیم صهیونیستی روز پنجشنبه گفت علی‌رغم اعلام جرم علیه او از سمتش استعفا نخواهد کرد."/>
  </head>
  <body>
    <article>
      <h1>نتانیاهو استعفا نمی‌کند</h1>
      <address><time datetime="2019-11-22T00:00:00+00:00">22 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/9/1/1039330_575.jpg"/>
      </figure>
      <p>نخست‌وزیر رژیم صهیونیستی روز پنجشنبه گفت علی‌رغم اعلام جرم علیه او از سمتش استعفا نخواهد کرد.</p>
      <p>به گزارش خبرگزاری فارس، «بنیامین نتانیاهو»، نخست‌وزیر رژیم صهیونیستی علی‌رغم متهم شدن به تقلب، رشوه و سوءاستفاده از اعتماد عمومی گفت از سمتش استعفا نخواهد کرد.</p>
      <p>این نخستین بار است که دادستان رژیم صهیونیستی علیه یک نخست‌وزیر مستقر این رژیم اعلام می‌کند. اعلام جرم علیه نتانیاهو، شدیدترین بحران را در زندگی سیاسی او که بیش از هر فرد دیگری در این سمت بوده رقم شده است.</p>
      <p>نتانیاهو که از سال ۲۰۰۹ تا به حال به طور مستمر در این سمت حضور داشته برای یک نسل شکل‌دهنده سیاست‌های رژیم صهیونیستی بوده است.</p>
      <p>علی‌رغم جرائمی که علیه او اعلام شده الزامی به استعفا ندارد، اما اتهامات مطرح‌شده علیه او می‌تواند رقبایی که می‌خواهند او را در سومین انتخابات فلسطین اشغالی مغلوب کنند جسورتر از قبل کند.</p>
      <p>نتانیاهو در صورتی که در این اتهامات مجرم شناخته شود باید برای مدت طولانی روانه زندان شود، اما بحران‌های سیاسی موجود برگزاری دادگاه را برای ماه‌ها به تأخیر خواهد انداخت.</p>
      <p>نخست‌وزیر رژیم صهیونیستی با ادبیاتی شبیه به «دونالد ترامپ»، رئیس‌جمهور آمریکا اتهامات مطرح‌ شده علیه خودش را رد کرد.</p>
      <p>او در یک نطق تلویزیونی شامگاه پجشنبه گفت: «این اتهامات نوعی تلاش بر کودتا است که بر اساس مسائل ساختگی و یک روند تحقیقاتی آلوده و مغرضانه مطرح شده‌اند.»</p>
      <p>نخست‌وزیر رژیم صهیونیستی اضافه کرد: «من کماکان طبق نص قانون با مسئولیت‌پذیری، فداکاری و نگرانی برای آینده همه‌مان هدایت کشور را در دست خواهم داشت.»</p>
      <p>«بنی گانتز»، اصلی‌ترین رقیب انتخاباتی نتانیاهو سخنان او را رد کرد و گفت: «هیچ کودتایی در کار نیست جز اینکه او می‌خواهد به قدرت بچسبد.»</p>
    </article>
  </body>
</html>