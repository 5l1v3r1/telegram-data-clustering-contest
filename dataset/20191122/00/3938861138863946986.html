<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/world-newspaper/_sobaki-zagrizli-vagitnu-zhinku/939241"/>
    <meta property="og:site_name" content="Gazeta.ua"/>
    <meta property="article:published_time" content="2019-11-22T00:20:00+00:00"/>
    <meta property="og:title" content="Собаки загризли вагітну жінку"/>
    <meta property="og:description" content="У Франції призупинили мисливський сезон після того, як собаки загризли вагітну жінку. Її тіло знайшли в лісі біля Віллер-Котре. 29-річна Еліза Піларскі вигулювала п'ятьох собак. Зателефонувала чоловікові Крістофу, що в лісі натрапила на інших агресивних псів. Ті збиралися на неї напасти. ..."/>
  </head>
  <body>
    <article>
      <h1>Собаки загризли вагітну жінку</h1>
      <address><time datetime="2019-11-22T00:20:00+00:00">22 Nov 2019, 00:20</time> by <a rel="author">Gazeta.ua</a></address>
      <p>У Франції призупинили мисливський сезон після того, як собаки загризли вагітну жінку. Її тіло знайшли в лісі біля Віллер-Котре.</p>
      <p><b>29-річна Еліза Піларск</b>і вигулювала п'ятьох собак. Зателефонувала чоловікові Крістофу, що в лісі натрапила на інших агресивних псів. Ті збиралися на неї напасти. Він одразу побіг її шукати.</p>
      <p>— Почув, як скавчить наш собака, — розповідає Крістоф. — Побачив джип Елізи. Але не міг підійти. Там було понад 30 псів. Коли нарешті відігнав їх, виявив дружину мертвою. Тварини сильно її покусали. Живіт пошматували. Було видно шлунок. Ми чекали дитину. Еліза була на шостому місяці. За це хтось має відповісти.</p>
      <p>Експертиза встановила, що жінка померла від втрати крові та внутрішньої кровотечі. Знайшли глибокі укуси на голові, тулубі, руках і ногах. Собаки гризли її і після смерті. Поліція взяла зразки слини у 93 тварин. Якщо встановлять, котрі саме напали на Елізу, їхніх власників судитимуть за вбивство з необережності.</p>
      <p>Місцеві мисливці заперечують, що їхні пси полювали в день смерті жінки.</p>
    </article>
  </body>
</html>