<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ziuaconstanta.ro/stiri/cultura/ziua-dobrogei-marcata-printr-o-expozitie-dedicata-patrimoniului-arhitectural-multietnic-705743.html"/>
    <meta property="og:site_name" content="ZIUA de Constanta"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="Ziua Dobrogei, marcată printr-o expoziție dedicată patrimoniului arhitectural multietnic"/>
    <meta property="og:description" content="La Muzeul de Istorie Nationala si Arheologie Constanta MINAC va fi organizata, sambata, 23 noiembrie, o expozitie fotodocumentara, intitulata Promovare si valorificare turistica a patrimoniului ..."/>
  </head>
  <body>
    <article>
      <h1>Ziua Dobrogei, marcată printr-o expoziție dedicată patrimoniului arhitectural multietnic</h1>
      <address><time datetime="2019-11-22T00:00:00+00:00">22 Nov 2019</time> by <a rel="author">Gabriela TITZ</a></address>
      <p>
        <a href="https://www.ziuaconstanta.ro/stiri/cultura/ziua-dobrogei-marcata-printr-o-expozitie-dedicata-patrimoniului-arhitectural-multietnic-705743.html?imagini=1#scroll">🖼️ Galerie foto (1)</a>
      </p>
      <p>La Muzeul de Istorie Națională și Arheologie Constanța (MINAC) va fi organizată, sâmbătă, 23 noiembrie, o expoziție fotodocumentară, intitulată „Promovare și valorificare turistică a patrimoniului multicultural din Constanța“. Evenimentul, în care s-au implicat, de asemenea, Institutul Național al Patrimoniului și Direcția pentru Cultură Constanța, va avea loc, începând cu ora 13.00, în sala „Vasile Canarache“, unde în prezent se află deschisă expoziția fotodocumentară <b>„</b><a href="https://www.ziuaconstanta.ro/stiri/cultura/constanta-noastra-in-imagini-si-documente-de-epoca-705475.html"><b>Constanț</b><b>a noastră în imagini </b><b>ș</b><b>i documente de epocă</b></a><b>”</b><b>.</b> <br/><br/>Evenimentul se înscrie în seria de manifestări care celebrează 141 de ani de la Unirea Dobrogei cu România, dorindu-și să promoveze documente, fotografii și planuri privitoare la patrimoniul cultural imobil al comunităților etnice din Constanța, informații utile în vederea „creării unor trasee culturale care se pot articula în jurul patrimoniului multicultural din Constanța, premisă a dezvoltării pe termen lung, cu beneficii culturale şi social-economice locale, regionale şi naționale“. </p>
      <p>Exponatele fac parte din fondul documentar al Serviciul Județean Constanța al Arhivelor Naționale, al Muzeului de Istorie Națională și Arheologie Constanța și al Direcției Județene de Cultură Constanța. </p>
      <p>„<i>Scopul expoziției – parte a proiectului cu același </i><i>titlu – este identificarea unor modalităţi moderne şi sistematice de valorificare a acestui patrimoniu, cu funcţia de recuperare a unei dimensiuni identitare pozitive, aflate, în unele cazuri, pe cale de dispariţie.  De asemenea, proiectul – </i><i>și, implicit, expoziț</i><i>ia – îşi propune să ofere informa</i><i>ț</i><i>ii care să contribuie la con</i><i>știentizarea rolului și a importanț</i><i>ei comunită</i><i>ților etnice din orașul Constanț</i><i>a, ca strategie de stimulare a unei mai bune colaborări între administra</i><i>ț</i><i>ia locală </i><i>și reprezentanții acestor </i><i>comunită</i><i>ți, în scopul unui mai bun dialog interetnic”, </i>potrivit organizatorilor.<br/> <br/><b>Sursa foto</b>: Arhivă ZIUA de Constanța<br/> <br/><b>Citește și:</b><br/> </p>
      <p>
        <a href="https://www.ziuaconstanta.ro/stiri/cultura/constanta-noastra-in-imagini-si-documente-de-epoca-705475.html">Constanţa noastră în imagini şi documente de epocă</a>
      </p>
      <related>
        <h4>Articole asemanatoare</h4>
        <a href="https://www.ziuaconstanta.ro/stiri/cultura/constanta-noastra-in-imagini-si-documente-de-epoca-705475.html"/>
        <a href="https://www.ziuaconstanta.ro/stiri/ziua-dobrogei/ziua-de-constanta-sarbatorestedobrogea141-sub-semnul-lui-dionisie-exiguul-sorin-colesniuc-director-minac-danut-juganaru-director-ccina-chris-groninger-705481.html"/>
        <a href="https://www.ziuaconstanta.ro/stiri/ziua-dobrogei/citestedobrogea-159-de-ani-de-la-inaugurarea-liniei-de-cale-ferata-cernavoda-constanta-pe-care-le-o-datoram-englezilor-701797.html"/>
        <a href="https://www.ziuaconstanta.ro/informatii/alegeri-prezidentiale/continua-evenimentele-din-cadrul-proiectului-dobrogea-edificii-cu-mosaic-credinta-cultura-cetatea-care-este-programul-701362.html"/>
        <a href="https://www.ziuaconstanta.ro/stiri/cultura/conferinta-internationala-a-grupului-de-cercetare-a-arheologiei-aeriene-la-muzeul-de-istorie-constanta-699950.html"/>
        <a href="https://www.ziuaconstanta.ro/informatii/locuri-speciale-de-munca/posturi-vacante-la-muzeul-de-istorie-nationala-si-arheologie-din-constanta-699305.html"/>
        <a href="https://www.ziuaconstanta.ro/informatii/locuri-speciale-de-munca/muzeul-de-istorie-nationala-si-arheologie-din-constanta-angajeaza-cercetator-stiintific-699295.html"/>
        <a href="https://www.ziuaconstanta.ro/stiri/invitati/nemesis-zeita-razbunarii-si-micul-templu-de-la-constanta-ii-dubla-reprezentare-697897.html"/>
        <a href="https://www.ziuaconstanta.ro/stiri/actualitate/cjc-cumpara-servicii-de-consultanta-pentru-reabilitarea-muzeului-de-istorie-nationala-si-arheologie-constanta-696427.html"/>
        <a href="https://www.ziuaconstanta.ro/in-constanta/evenimente-in-constanta/vernisajul-expozitiei-fizionomia-umana-in-contemporaneitate-la-muzeul-de-istorie-nationala-si-arheologie-constanta-696032.html"/>
        <a href="https://www.ziuaconstanta.ro/stiri/cultura/lansare-de-carte-la-muzeul-de-istorie-nationala-si-arheologie-constanta-ce-volume-sunt-lansate-694338.html"/>
        <a href="https://www.ziuaconstanta.ro/stiri/cultura/masa-rotunda-internationala-cu-istorici-de-la-cernauti-si-kiev-gazduita-de-minac-691653.html"/>
        <a href="https://www.ziuaconstanta.ro/stiri/cultura/tripla-aniversare-la-muzeul-de-istorie-nationala-si-arheologie-constanta-690400.html"/>
        <a href="https://www.ziuaconstanta.ro/stiri/cultura/lansarea-lucrarii-colective-in-limba-engleza-dedicate-dobrogei-690411.html"/>
        <a href="https://www.ziuaconstanta.ro/in-constanta/evenimente-in-constanta/actiune-de-ecologizare-a-siturilor-arheologice-687840.html"/>
      </related>
    </article>
  </body>
</html>