<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilmessaggero.it/sport/calcio/conte_intervista_equipe_carriera_inter-4879589.html"/>
    <meta property="og:site_name" content="Il Messaggero"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="Conte all'Equipe: «Per il mio modo di essere finirò presto la carriera»"/>
    <meta property="og:description" content="«Non sono un leccac…. E ai miei giocatori spiego anche come fare sesso». Così il tecnico dell'Inter Antonio Conte si racconta in una intervista al quotidiano sportivo..."/>
  </head>
  <body>
    <article>
      <h1>Conte all'Equipe: «Per il mio modo di essere finirò presto la carriera»</h1>
      <address>
        <time datetime="2019-11-22T00:00:00+00:00">22 Nov 2019</time>
      </address>
      <p>«Non sono un leccac…. E ai miei giocatori spiego anche come fare sesso». Così il tecnico dell'Inter<b> Antonio Conte </b>si racconta in una intervista al quotidiano sportivo francese L'Equipe che uscirà domani. L'allenatore nerazzurro parte dai primi tempi da allenatore: «Mi ero prefissato un obiettivo alto, entro tre o quattro anni avrei dovuto allenare una squadra di alto livello, altrimenti mi sarei fermato», le sue parole in una anticipazione dell'intervista. Conte sottolinea poi anche il suo spirito battagliero: «La competizione per me è battaglia, è 'morte tua, vita mià - prosegue -. Sono molto concentrato sul fatto che alla fine ne debba restare solo uno in piedi e faccio di tutto perché sia la mia squadra. Questo è il mio modo di essere e mi porterà a interrompere molto presto la mia carriera perché vivo troppo il mio lavoro. E chiedo spesso se sia giusto passare tanto tempo senza la mia famiglia». Un lavoro vissuto in maniera talmente intensa che Conte addirittura dà indicazioni ai suoi giocatori sulla loro intimità: «Durante la stagione, i rapporti non devono durare troppo a lungo per non fare il minor sforzo possibile. Quindi restare sotto la partner».</p>
      <footer>© RIPRODUZIONE RISERVATA</footer>
    </article>
  </body>
</html>