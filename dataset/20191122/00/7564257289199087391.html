<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://ruporzt.com.ua/topnews/134947-u-zhitomir-zoryana-skalecka-prezentuvala-klyuchov-proriteti-v-ohoron-zdorovya-na-2020-y-rk.html"/>
    <meta property="og:site_name" content="Рупор Житомира"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="У Житомирі Зоряна Скалецька презентувала ключові пріоритети в охороні здоров’я на 2020-й рік"/>
    <meta property="og:description" content="Сьогодні, 22 листопада, Міністр охорони здоров’я України Зоряна Скалецька перебуває на Житомирщині із робочою поїздкою. Головна мета візиту – презентація ключових пріоритетів діяльності МОЗ та напрями трансформації системи охорони здоров’я України у 2020 році.У 2020-му році система охорони здоров’я буде зосереджена на підвищенні якісної та доступної первинної та екстреної медичної допомоги, запуску системи трансплантації, розбудові системи громадського здоров’я та успішній реалізації програми медичних гарантій.«Працюємо над розбудовою відповідної системи контролю якості. Наша мета – збільшити потік людей саме на рівень сімейної медицини. Краще працювати на попередження хвороб, ніж потім лікувати», – зазначила Міністр охорони здоров’я України Зоряна Скалецька.Під час робочої поїздки Міністр оглянула кардіологічне відділення, інсультний центр, медичні кабінети в Житомирській обласній клінічній лікарні ім. О.Ф. Гербачевського. Також Зоряна Скалецька відвідає Житомирський обласний пренатальний центр."/>
  </head>
  <body>
    <article>
      <h1>У Житомирі Зоряна Скалецька презентувала ключові пріоритети в охороні здоров’я на 2020-й рік</h1>
      <address>
        <time datetime="2019-11-22T00:00:00+00:00">22 Nov 2019</time>
      </address>
      <p>Сьогодні, 22 листопада, Міністр охорони здоров’я України Зоряна Скалецька перебуває на Житомирщині із робочою поїздкою. Головна мета візиту – презентація ключових пріоритетів діяльності МОЗ та напрями трансформації системи охорони здоров’я України у 2020 році.<br/><br/>У 2020-му році система охорони здоров’я буде зосереджена на підвищенні якісної та доступної первинної та екстреної медичної допомоги, запуску системи трансплантації, розбудові системи громадського здоров’я та успішній реалізації програми медичних гарантій.<br/><br/>«Працюємо над розбудовою відповідної системи контролю якості. Наша мета – збільшити потік людей саме на рівень сімейної медицини. Краще працювати на попередження хвороб, ніж потім лікувати», – зазначила Міністр охорони здоров’я України Зоряна Скалецька.<br/><br/>Під час робочої поїздки Міністр оглянула кардіологічне відділення, інсультний центр, медичні кабінети в Житомирській обласній клінічній лікарні ім. О.Ф. Гербачевського. Також Зоряна Скалецька відвідає Житомирський обласний пренатальний центр.</p>
      <figure>
        <img src="http://ruporzt.com.ua/uploads/posts/2019-11/1574420975_dsc_1592.jpg"/>
      </figure>
    </article>
  </body>
</html>