<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.documentonews.gr/article/tragwdia-se-ploio-sth-brazilia-nekros-o-ellhnas-kapetanios"/>
    <meta property="og:site_name" content="Documento"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="Τραγωδία σε πλοίο στη Βραζιλία: Νεκρός ο Έλληνας καπετάνιος"/>
    <meta property="og:description" content="Τραγωδία σημειώθηκε τις πρώτες πρωινές ώρες της Παρασκευής ανοιχτά της Βραζιλίας στο υπό ελληνική σημαία πλοίο «ORE SUDBURY»."/>
  </head>
  <body>
    <article>
      <h1>Τραγωδία σε πλοίο στη Βραζιλία: Νεκρός ο Έλληνας καπετάνιος</h1>
      <address><time datetime="2019-11-22T00:00:00+00:00">22 Nov 2019</time> by <a rel="author">Newsroom</a></address>
      <h4>Τραγωδία σημειώθηκε τις πρώτες πρωινές ώρες της Παρασκευής ανοιχτά της Βραζιλίας στο υπό ελληνική σημαία πλοίο «ORE SUDBURY».</h4>
      <p>Συγκεκριμένα, στο πλοίο εκδηλώθηκε πυρκαγιά που είχε ως αποτέλεσμα να χάσει τη ζωή του ο 40χρονος πλοίαρχος, ελληνικής καταγωγής, ενώ το πλοίο έπλεε στην περιοχή <b>Guaiba</b>. Στο πλοίο επέβαιναν είκοσι επτά μέλη πληρώματος, εκ των οποίων, εννέα Έλληνες. </p>
      <p>Σύμφωνα με το Λιμενικό, η πυρκαγιά ξέσπασε κοντά στις καμπίνες και το εστιατόριο του τρίτου καταστρώματος του πλοίου και κατασβέστηκε από το πλήρωμα. Ωστόσο, ο 40χρονος πλοίαρχος ανασύρθηκε χωρίς τις αισθήσεις του.</p>
      <p>Από τη φωτιά δεν αναφέρθηκε άλλος τραυματισμός ενώ ενημερώθηκαν οι τοπικές Αρχές.</p>
      <p>Φωτογραφία: <a href="https://www.marinetraffic.com/en/ais/details/ships/shipid:211292/mmsi:239697000/imo:9000986/vessel:ORE_SUDBURY">Marine Traffic</a></p>
      <p>
        <a href="https://www.documentonews.gr/article/javascript:;">ΕΜΦΑΝΙΣΗ ΣΧΟΛΙΩΝ</a>
      </p>
      <h4>ΣΧΟΛΙΑ</h4>
      <p>Το <b>Documento</b> σέβεται όλες τις απόψεις, οι οποίες ωστόσο απηχούν αποκλειστικά και μόνον τη γνώμη των χρηστών. Διατηρούμε το δικαίωμά μας να μην αναρτούμε υβριστικά σχόλια και διαφημίσεις. Σχόλια που παραπέμπουν με ενεργό link σε άλλα sites δεν θα δημοσιεύονται. Χρήστες που δεν σέβονται αυτούς τους κανόνες θα αποκλείονται.</p>
    </article>
  </body>
</html>