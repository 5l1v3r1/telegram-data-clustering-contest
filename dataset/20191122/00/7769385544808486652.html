<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.prabhanews.com/2019/11/tdp-internal-committe-elections-starts-from-dec-18th/"/>
    <meta property="og:site_name" content="ఆంధ్రప్రభా"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="డిసెంబర్ 18 నుంచి టిడిపి సంస్థాగత ఎన్నికలు."/>
    <meta property="og:description" content="అమరావతి: డిసెంబరు 18 నుంచి టిడిపి  సంస్థాగత ఎన్నికల ప్రక్రియ ప్రారంభమవుతుందని ఆ పార్టీ అధినేత చంద్రబాబునాయుడు తెలిపారు.. అమరావతిలోని తన నివాసంలో పార్టీ ఎన్నికల పురోగతిపై సమీక్ష నిర్వహించారు.  గ్రామ, మండల పార్టీ కమిటీల ఎన్నికలు వెంటనే పూర్తి చేయాలన్నారు. క్షేత్రస్థాయి నుంచి అనుబంధ సంఘాలు బలోపేత చేయాలని పిలుపునిచ్చారు. ప్రతి నియోజకవర్గంలో పటిష్ఠ నాయకత్వం రూపొందాలన్నారు. పంచాయతీ ఎన్నికలకు శ్రేణులను సంసిద్ధం చేయాలన్న ఆయన  మండల స్థాయిలో 14 అనుబంధ సంఘాలకు, గ్రామ స్థాయిలో తెలుగు రైతు, తెలుగు మహిళ, తెలుగు యువత కమిటీలు వేయాలన్నారు. రాష్ట్రంలో మొత్తం 16వేల గ్రామ కమిటీలకు ఎన్నికలు నిర్వహించాలని చంద్రబాబు దిశానిర్దేశం చేశారు. 900కు పైగా మండల, పట్టణ కమిటీలకు ఎన్నికల ప్రక్రియ డిసెంబరు 25 కల్లా పూర్తి చేయాలని సూచించారు."/>
  </head>
  <body>
    <article>
      <h1>డిసెంబర్ 18 నుంచి టిడిపి సంస్థాగత ఎన్నికలు.</h1>
      <address>
        <time datetime="2019-11-22T00:00:00+00:00">22 Nov 2019</time>
      </address>
      <p>అమరావతి: డిసెంబరు 18 నుంచి టిడిపి  సంస్థాగత ఎన్నికల ప్రక్రియ ప్రారంభమవుతుందని ఆ పార్టీ అధినేత చంద్రబాబునాయుడు తెలిపారు.. అమరావతిలోని తన నివాసంలో పార్టీ ఎన్నికల పురోగతిపై సమీక్ష నిర్వహించారు.  గ్రామ, మండల పార్టీ కమిటీల ఎన్నికలు వెంటనే పూర్తి చేయాలన్నారు. క్షేత్రస్థాయి నుంచి అనుబంధ సంఘాలు బలోపేత చేయాలని పిలుపునిచ్చారు. ప్రతి నియోజకవర్గంలో పటిష్ఠ నాయకత్వం రూపొందాలన్నారు. పంచాయతీ ఎన్నికలకు శ్రేణులను సంసిద్ధం చేయాలన్న ఆయన  మండల స్థాయిలో 14 అనుబంధ సంఘాలకు, గ్రామ స్థాయిలో తెలుగు రైతు, తెలుగు మహిళ, తెలుగు యువత కమిటీలు వేయాలన్నారు. రాష్ట్రంలో మొత్తం 16వేల గ్రామ కమిటీలకు ఎన్నికలు నిర్వహించాలని చంద్రబాబు దిశానిర్దేశం చేశారు. 900కు పైగా మండల, పట్టణ కమిటీలకు ఎన్నికల ప్రక్రియ డిసెంబరు 25 కల్లా పూర్తి చేయాలని సూచించారు.</p>
    </article>
  </body>
</html>