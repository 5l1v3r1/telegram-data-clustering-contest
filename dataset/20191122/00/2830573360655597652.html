<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttosport.com/news/moto/motomondiale/moto-gp/2019/11/22-63644143/marc_marquez_dalla_honda_voglio_la_massima_piu_veloce_/"/>
    <meta property="og:site_name" content="Tuttosport"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="Marc Marquez: &quot;Dalla Honda voglio la massima più veloce&quot;"/>
    <meta property="og:description" content="Il pilota spagnolo ha commentato i test di Valencia e dato le sue indicazioni per lo sviluppo della RC213V in versione 2020"/>
  </head>
  <body>
    <article>
      <h1>Marc Marquez: "Dalla Honda voglio la massima più veloce"</h1>
      <h2>Il pilota spagnolo ha commentato i test di Valencia e dato le sue indicazioni per lo sviluppo della RC213V in versione 2020</h2>
      <address>
        <time datetime="2019-11-22T00:00:00+00:00">22 Nov 2019</time>
      </address>
      <p><b>ROMA</b> - Marc Marquez non vuole una moto più facile da guidare, piuttosto ne chiede una il più veloce possibile. È quanto ha spiegato lo spagnolo dopo i test di Valencia, in merito alla questione guidabilità della RC213V: quest'anno praticamente tutti i piloti che l'hanno guidata hanno sostenuto che la sua potenza sia difficile da domare e in effetti Marquez è stato l'unico a riuscire a portarla alla vittoria: "<i>Una moto più facile favorirebbe tutti gli altri piloti Honda</i> - ha detto Marquez -<i> ma il mio obiettivo è avere la moto più veloce, non mi interessa se devo faticare di più per guidarla</i>".</p>
      <figure>
        <video src="http://media.tuttosport.com/ts/2019/11/17/cms_20191117_20191117182318433tuttosportlogordsleft480mp41574019987.mp4"/>
        <figcaption>I 100 secondi di Giorgio Pasini: “Moto: Marquez rottamatore”</figcaption>
      </figure>
      <h3>Test ok</h3>
      <p>Poi Marquez ha commentato i risultati dei test di Valencia, chiusi con il settimo posto nella seconda giornata, a circa sette decimi da Maverick Viñales: "<i>Al di là del tempo, sono soddisfatto di come sono andati, abbiamo provato molte soluzioni in vista del 2020, motore e telaio soprattutto. Ci sono aspetti positivi e negativi, come al solito, ma tra pochissimo scenderemo di nuovo in pista a Jerez dove faremo un passo avanti per capire che direzione dobbiamo prendere per la nuova moto</i>"</p>
      <related>
        <a href="https://www.tuttosport.com/news/moto/motomondiale/moto-gp/2019/11/21-63614988/yamaha_jarvis_vogliamo_zarco_come_collaudatore_/"/>
        <a href="https://www.tuttosport.com/news/moto/motomondiale/moto-gp/2019/11/21-63607918/dovizioso_la_moto_c_e_ma_attendiamo_anche_jerez_/"/>
        <a href="https://www.tuttosport.com/archivio/moto/motomondiale/moto-gp"/>
        <a href="https://www.tuttosport.com/news/moto/motomondiale/moto-gp/2019/11/21-63614988/yamaha_jarvis_vogliamo_zarco_come_collaudatore_/?related_news"/>
        <a href="https://www.tuttosport.com/news/moto/motomondiale/moto-gp/2019/11/21-63607918/dovizioso_la_moto_c_e_ma_attendiamo_anche_jerez_/?related_news"/>
        <a href="https://www.tuttosport.com/news/moto/motomondiale/moto-gp/2019/11/21-63603404/motogp_avintia_continua_la_partnership_con_ducati/?related_news"/>
        <a href="https://www.tuttosport.com/news/moto/motomondiale/moto-gp/2019/11/20-63585760/valentino_rossi_siamo_migliorati_nei_due_giorni_di_test_/?related_news"/>
      </related>
    </article>
  </body>
</html>