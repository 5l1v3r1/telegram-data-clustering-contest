<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641285/%D8%B3%D8%A7%D9%85%D8%B3%D9%88%D9%86%DA%AF-%D8%A7%D8%B2-%DA%AF%D9%88%D8%B4%DB%8C-%D8%AA%D8%A7%D8%B4%D9%88%DB%8C-w20-5g-%D8%B1%D9%88%D9%86%D9%85%D8%A7%DB%8C%DB%8C-%DA%A9%D8%B1%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-22T00:44:00+00:00"/>
    <meta property="og:title" content="سامسونگ از گوشی تاشوی W20 5G رونمایی کرد"/>
    <meta property="og:description" content="سامسونگ از گوشی تاشوی جدیدی با عنوان W20 5G رونمایی کرد که طراحی آن تفاوت هایی با مدل فولد دارد"/>
  </head>
  <body>
    <article>
      <h1>
        <a href="https://www.bultannews.com/fa/news/641285/%D8%B3%D8%A7%D9%85%D8%B3%D9%88%D9%86%DA%AF-%D8%A7%D8%B2-%DA%AF%D9%88%D8%B4%DB%8C-%D8%AA%D8%A7%D8%B4%D9%88%DB%8C-w20-5g-%D8%B1%D9%88%D9%86%D9%85%D8%A7%DB%8C%DB%8C-%DA%A9%D8%B1%D8%AF">سامسونگ از گوشی تاشوی W20 5G رونمایی کرد</a>
      </h1>
      <h2>سامسونگ از گوشی تاشوی جدیدی با عنوان W20 5G رونمایی کرد که طراحی آن تفاوت هایی با مدل فولد دارد</h2>
      <address><time datetime="2019-11-22T00:44:00+00:00">22 Nov 2019, 00:44</time> by <a rel="author">بولتن نیوز | bultannews.com</a></address>
      <p><b>گروه IT: سامسونگ</b> از<b> گوشی تاشو</b>ی جدیدی با عنوان<b> W20 5G</b> رونمایی کرد که طراحی آن تفاوت هایی با مدل <b>فولد</b> دارد و از نظر مشخصات سخت افزاری هم تقویت شده است.   <br/>به گزارش بولتن نیوز به نقل از دیجیاتو،<b> سامسونگ W20 5G</b> هم به سمت بیرون باز می شود و در نگاه اول شباهت بسیاری به<b> گلکسی فولد</b> دارد اما لبه های کناری و فریم میانی آن کمی متفاوت است. رنگ دستگاه هم برخلاف مدل فولد <b>سفید</b> است و ظاهرا تنها با همین رنگ عرضه می شود.<br/><br/>نمایشگر اصلی دستگاه یک پنل ۷.۳ اینچی<b> داینامیک امولد</b> با رزولوشن ۲۱۵۲ در ۱۵۳۶ پیکسل است اما هنگام بسته شدن صفحه نمایش ۴.۶ اینچی سوپر امولد با رزولوشن ۱۶۸۹ در ۷۲۰ پیکسل و نسبت تصویر ۲۱ به ۹ در اختیار کاربر قرار می گیرد.<br/><br/>W20 5G از چیپست ۸ هسته ای و ۷ نانومتری اسنپدراگون<b> ۸۵۵ پلاس</b> بهره می برد و در کنار آن یک<b> رم ۱۲ گیگابایتی LPDDR4X</b> و<b> ۵۱۲ گیگابایت حافظه داخلی</b> پر سرعت UFS 3.0 پردازش هر داده ای با سرعت بالا را تضمین می کنند.</p>
      <figure>
        <img src="https://www.bultannews.com/files/fa/news/1398/9/1/1200295_796.jpg"/>
      </figure>
      <p>پشتیبانی از چنین سخت افزاری به انرژی بالایی نیاز دارد و به همین خاطر سامسونگ یک <b>باتری ۴۲۳۵ میلی آمپر ساعتی</b> را بکار گرفته که با شارژ سریع ۱۵ واتی و شارژ بی سیم هم سازگاری دارد.<br/><br/>سامسونگ W20 5G در مجموع از<b> پنج دوربین</b> بهره می برد که سه واحد آنها روی پنل اصلی و ۲ واحد در پنل داخلی تعبیه شده اند. <b>دوربین سه گانه</b> شامل یک سنسور ۱۶ مگاپیکسلی و دو سنسور ۱۲ مگاپیکسلی تله فوتو و الترا واید است. <b>دوربین دوگانه</b> داخلی هم حسگر ۱۰ مگاپیکسلی اصلی و ۸ مگاپیکسلی عمق سنج را در خود جای داده است.<br/><br/>سامسونگ W20 5G وزن نسبتا بالای <b>۲۷۶ گرمی</b> دارد و همانطور که از نام آن پیداست با شبکه<b> 5G</b> سازگار است. از ویژگی های دیگر می توان به <b>اندروید پای</b> با رابط کاربری سفارشی و اسکنر اثر انگشت روی لبه کناری اشاره کرد.<br/><br/>این گوشی از ماه آینده در <b>چین</b> عرضه خواهد شد اما قیمت آن هنوز مشخص نشده است.</p>
    </article>
  </body>
</html>