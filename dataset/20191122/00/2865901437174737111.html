<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/u-subotu-malo-i-tri-tv-a-finale-kopa-libertadores-kako-ce-madrid-da-doceka-bejla-murinjov-debi-siti-na-celsi-frka-u-seriji-a-i-jos-mnogo-mnogo-toga/343093"/>
    <meta property="og:site_name" content="MozzartSport"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="U subotu malo i tri TV-a: Finale Kopa Libertadores, kako će Madrid da dočeka Bejla, Murinjov debi, Siti na Čelsi, frka u Seriji A i još mnogo, mnogo toga..."/>
    <meta property="og:description" content="Vraća nam se klupski fudbal!"/>
  </head>
  <body>
    <article>
      <h1>U subotu malo i tri TV-a: Finale Kopa Libertadores, kako će Madrid da dočeka Bejla, Murinjov debi, Siti na Čelsi, frka u Seriji A i još mnogo, mnogo toga...</h1>
      <h2>Vraća nam se klupski fudbal!</h2>
      <address><time datetime="2019-11-22T00:00:00+00:00">22 Nov 2019</time> by <a rel="author">Dejan Stanković</a></address>
      <p>Čekamo žreb za EP, ali još više čekamo da nam se vrati klupska sezona. Tu je ipak najzanimljivije. Lepo smo se naspavali tokom ove reprezentativne pauze, sad je vreme da se naoštre plajvazi, ispišu tiketi i zavali se u omiljenu fotelju sa daljinskim u jednom, a omiljenim pićem u drugoj ruci. Budite spremni, u subotu vam treba barem tri televizora. Pregršt zanimljivih utakmica. Neke nismo stigli ni da pomenemo, kao što su recimo okršaji Barselone sa Leganesom ili Bajerna sa Fortunom. Prosto, u ovakvoj konkurenciji mora da se suzi izbor. </p>
      <p>
        <b>
          <i>PETAK</i>
        </b>
      </p>
      <p>18.30: <b><a href="https://www.mozzartbet.com/sr#/match/4539508">(2,50) GALATASARAJ (3,25) ISTANBUL BAŠAKŠEHIR (2,90)</a></b></p>
      <p>Prošle sezone su se do kraja rvali za šampionsku titulu u Turskoj, ove su krenuli nešto slabije, ali polako hvataju ritam, a treba imati u vidu da je u Super ligu razlika između prvog i osmog na tabeli samo tri boda! Galatasaraj i Bašakšehir još su bliže, na dva koraka od Sivaca, jedan od Fenerbahčea i imaće motiva da se rastrče po Bosforu.</p>
      <p>20.30: <b><a href="https://www.mozzartbet.com/sr#/match/4539582">(1,15) BORUSIJA DORTMUND (8,50) PADERBORN (15,0)</a></b></p>
      <p>Krećemo odmah sa velikanima. S tim da bi Borusija morala da ima lagan posao na premijeri 12. kola Bundeslige. Protivnik je fenjeraš Padeborn, posle onih 0:4 u derbiju sa Bajernom klub iz Dortmunda ne bi smeo da se igra. Problem je samo što i svi ostali rivali iz vrha Bundeslige ovog vikenda igraju protiv objektivno slabijih rivala.</p>
      <p>20.45: <b><a href="https://www.mozzartbet.com/sr#/match/4539380">(1,25) PSŽ (6,50) LIL (10,0)</a></b></p>
      <p>Povratak <b>Nejmara</b> posle pauze od mesec dana. Ni ovog puta nije moglo bez kontroverzi, tokom oporavka je iskoristio luft između obaveza da skokne na Dejvis kup mečeve u Madridu. “<b>Da li mi se to dopada? Ne, ali nisam mu ni otac, a nisam ni policajac</b>”, priznao je <b>Tomas Tuhel</b> uoči meča. Nije <b>Nejmar</b> sasvim spreman, ali pretpostavlja se da će odigrati bar jedno poluvreme. Lil je uzdrman nakon što mu je <b>Žoze Murinjo</b> pre samo dva dana oteo dvojicu članova stručnog štaba i odveo ih u Totenhem.</p>
      <p>
        <b>
          <i>SUBOTA</i>
        </b>
      </p>
      <p>13.30: <b><a href="https://www.mozzartbet.com/sr#/match/4539355">(4,30) VEST HEM (3,60) TOTENHEM (1,85)</a></b></p>
      <p>Vest Hem je bio prvi rival koji je sačekao <b>Maurisija Poketina</b> na klupi Totenhema, Vest Hem će biti faktor i na debiju <b>Žozea Murinja</b>. Utakmica vikenda bez sumnje, ne zato što je u pitanju gradski derbi već ceo fudbalski svet čeka da vidi šta to portugalski psiholog zarobljen u telu trenera može da promeni za svega tri dana u Londonu. Posebno imajući u vidu da je Totenhem ove sezone jedinu pobedu na gostovanjima ostvario u Beogradu protiv Crvene zvezde. Doduše, ni Vest Hem ne blista, samo bod iz poslednjih pet mečeva u Premijer ligi.</p>
      <figure>
        <img src="https://mozzartsport.com/upload/CKEditor/22.11.2019/78038634_595746057864725_5750837918012801024_n.jpg"/>
      </figure>
      <p>15.00: <b><a href="https://www.mozzartbet.com/sr#/match/4539373">(2,90) ATALANTA (3,35) JUVENTUS (2,45)</a></b></p>
      <p>Onaj balon sreće iz prošle sezone probušen je u Bergamu. Od onog debakla na Maksimiru (0:4) Atalanta nikako da se oporavi. U poslednja dva kola Serije A nije postigla ni gol, završila je oba meča sa desetoricom na terenu, ali ono što se najviše čeka jeste da se vidi reakcija navijača na Kristijana Ronalda, koji je odbio da se izvini saigračima zbog toga što se bunio kada ga je Maurisio Sari izdvodio iz igre. Doduše, ipak je Ronaldo, pa verujemo da će mu progledati kroz prste.</p>
      <p>15.30: <b><a href="https://www.mozzartbet.com/sr#/match/4539587">(3,25) UNION BERLIN (3,45) BORUSIJA MENHENGLADBAH (2,20)</a></b></p>
      <p>Nije pitanje da li će Bajern da pobedi u Diseldorfu, poslednji put mu je taj grad odoleo davne 1985. godine. To će se dakle izvesno desiti, kao što je sasvim izvesno da će Bajern dodavati gas sve dok ne izbije na čelo tabele. Što će reći da bi o eventualnom svrgavanju šampiona mogli da pričamo samo ako i Menš nastavi da dobija. Zato nam je Borusijino gostovanje u Berlinu mnogo zanimljivije.</p>
      <p>18.00: <b><a href="https://www.mozzartbet.com/sr#/match/4539371">(3,25) MILAN (3,30) NAPOLI (2,25)</a></b></p>
      <p>Koliko samo problema nagomilana u ova dva kluba. Milan ni ne liči na velikana koji je ne tako davno dominirao Starim kontinentom. A ni Napoli nikako da se otrgne epiteta provincijskog kluba. Taman kad se učini da je krenuo ka vrhu, <b>Aurelio de Laurentis</b>, sada prvi put u saradnji sa sinom <b>Edoardom</b>, nekako uspe da sve pokvari. Gomila igrača na izlaznim vratima iz kluba, svađa svlačionice sa gazdom, nedefinisan status <b>Karla Ančelotija</b>… Niko tačno ne zna čime bi Napoli mogao da nas počasti ove subote.</p>
      <p>18.30: <b><a href="https://www.mozzartbet.com/sr#/match/4539342">(1,48) MANČESTER SITI (4,60) ČELSI (7,00)</a></b></p>
      <p>Da li je došlo vreme da se stvari postave na svoje mesto? Odnosno barem deo njih i Mančester Siti vrati na drugu poziciju na tabeli Premijer lige? Biće doduše potrebno i da Lester ne slavi na gostovanju kod Brajtona, nadaće se u Mančesteru da će i Liverpul da izgubi neki bod u sudaru sa Kristal Palasom u Londonu, ali prvo što treba da urade Građani jeste da savladaju Čelsi. A to neće biti nimalo lako, jer je četa <b>Frenka Lamparda</b> u seriji od šest ligaških pobeda. Istina, izgubila je obe velike utakmice u ovoj sezoni, protiv Mančester junajteda (0:4) i Liverpula (2:1).</p>
      <figure>
        <img src="https://mozzartsport.com/upload/CKEditor/22.11.2019/77121413_561825187727098_6187937289482534912_n.jpg"/>
      </figure>
      <p>18.30: <b><a href="https://www.mozzartbet.com/sr#/match/4539623">(3,05) UTREHT (3,45) AZ ALKMAR (2,30)</a></b></p>
      <p>Nije baš bomba od utakmice, ali pratiće se sa pažnjom, jer posle gostovanja kod Utrehta sledi ključna utakmica za Partizan u Ligi Evrope. Baš protiv AZ Alkmara, u Den Hagu. A Utreht je četvrtoplasirani tim na tabeli Eredivizije i verovatno se AZ neće kockati sa previše rokada u timu. Za sve navijače Partizana obavezno štivo preko vikenda.</p>
      <p>20.45: <b><a href="https://www.mozzartbet.com/sr#/match/4539366">(4,40) TORINO (3,50) INTER (1,85)</a></b></p>
      <p>Nada se Inter da će Atalanta proraditi baš uoči sudara sa Juventusom i da će tako dozvoliti Nerazurima da Staroj dami preotmu čelo tabele. S druge strane, paradoksalna situacija u Torinu. Tamo sada i Juventusovi navijači bode Bikove i <b>Valtera Macarija</b>, koji ima šta da dokazuje i samom Interu, a i <b>Antoniju Konteu</b>. Nisu dvojica iskusnih stručnjaka u dobrim odnosima. I to je diplomatski rečeno.</p>
      <p>21.00: <b><a href="https://www.mozzartbet.com/sr#/match/4539550">(2,40) FLAMENGO (3,10) RIVER PLEJT (3,20)</a></b></p>
      <p>Borba za titulu šampiona Južne Amerike! River brani titulu, a koliko je ovaj meč bitan i za jedne i za druge navijače najbolje govori to što su navijači oba kluba krenuli na put dug 60 sati i to kroz Čile u kojem  trenutno besne neredi. A besneće i na terenu. Možda to nije nivo evropskog fudbala, ali Južnoamerikanci i dalje igraju u kost i u mesu. Bez sumnje, poslastica vikenda. Ne možemo da dočekamo.</p>
      <p>21.00: <b><a href="https://www.mozzartbet.com/sr#/match/4539343">(1,40) REAL MADRID (4,80) REAL SOSIJEDAD (7,75)</a></b></p>
      <p>“Santjago Bernabeu” čeka <b>Gereta Bejla</b> da ga priupita nešto o onoj paroli: “<b>Vels. Golf. Madrid. Tim redom</b>”. Madridski mediji su podeljeni, jedni pišu da će mu <b>Zinedin Zidan</b> oprostiti poslednji greh, drugi apeluju da ga skloni zauvek iz tima, ali konačan sud da će razmažena Realova publika. Objektivno, šta god da se desi <b>Geretu Bejlu</b> – sve je zaslužio. I da mu oproste jer je toliko dao klubu. Ali i da ga išutiraju pošto se poneo tako bezobrazno.</p>
      <p>
        <i>
          <b>NEDELJA</b>
        </i>
      </p>
      <p>17.30: <b><a href="https://www.mozzartbet.com/sr#/match/4539359">(3,35) ŠEFILD JUNAJTED (3,20) MANČESTER JUNAJTED (2,25)</a></b></p>
      <p>Pred početak sezone verovatno ovaj meč ne bismo ni svrstavali u krug zanimljivih, ali posle svega viđenog u ova tri meseca jednostavno moramo. I zato što se Mančester <b>Ole Gunara Solksjera</b> opasno muči na svakoj ligaškoj utakmici, ali još više zbog toga što četa <b>Krisa Vajlder</b> igra fenomenalan fudbal. U prošlom kolu je igrala nerešeno sa Totenhemom, savladala je ranije i Arsenal, Everton u gostima, igrala 2:2 sa Čelsijem i ne bismo se posebno iznenadili ako bi dodatno zakucali <b>Solskjerovu</b> situaciju.</p>
      <figure>
        <img src="https://mozzartsport.com/upload/CKEditor/Baneri/1.%20Deki%20Stankovic%CC%81%201080x1080.jpg"/>
      </figure>
      <p>(FOTO: Shutterstock)</p>
    </article>
  </body>
</html>