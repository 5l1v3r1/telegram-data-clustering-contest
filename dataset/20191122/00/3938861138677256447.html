<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/sports-newspaper/_u-cholovichomu-tenisi-zyavilasya-nova-zirka/939234"/>
    <meta property="og:site_name" content="Gazeta.ua"/>
    <meta property="article:published_time" content="2019-11-22T00:55:00+00:00"/>
    <meta property="og:title" content="У чоловічому тенісі з'явилася нова зірка"/>
    <meta property="og:description" content="Грек 21-річний Стефанос Циципас став переможцем чоловічого Підсумкового турніру з тенісу. Напевно, серед всіх учасників тільки італієць Маттео Береттіні не міг його виграти. Якщо семеро з восьми здатні перемогти, успіх Циципаса вже не виглядає таким несподіваним. Увесь сезон він грав більш-менш ..."/>
  </head>
  <body>
    <article>
      <h1>У чоловічому тенісі з'явилася нова зірка</h1>
      <address><time datetime="2019-11-22T00:55:00+00:00">22 Nov 2019, 00:55</time> by <a rel="author">Всеволод КЕВЛИЧ, тенісний експерт</a></address>
      <p>Грек <b>21-річний Стефанос Циципас</b> став переможцем чоловічого Підсумкового турніру з тенісу. Напевно, серед всіх учасників тільки італієць Маттео Береттіні не міг його виграти. Якщо семеро з восьми здатні перемогти, успіх Циципаса вже не виглядає таким несподіваним. Увесь сезон він грав більш-менш рівно.</p>
      <p>Чеснота Стефаноса — він якісно розподіляє емоційні втрати, не зациклюється на невдачах, не падає нижче власного рівня. Особливо це було помітно в фіналі, коли помилки не збивали його з гри, не змусили втратити впевненість. Але грек ще не довів наявність характеру. В матчі третього туру, приміром, не повинен був програвати Рафаелеві Надалю.</p>
      <p>Зараз Циципасу 21 рік. Досяг уже багато. Поєднує в собі силу молодості та життєву мудрість. Остання проявляється в стабільності психологічного налаштування. Багато інших цим не відрізняються. Наприклад, росіянин Данило Медведєв.</p>
      <p>Циципас ще здатен розвиватися. Має зріст 193 см. Це дає грекові переваги на корті — координований, читає гру. У фіналі показав фантастичний теніс. З кожним тренуванням рівень зростає.</p>
      <p>Стефанос Циципас — онук радянського футболіста Сергія Сальникова. Його мати Юлія Сальникова, чемпіонка СРСР із тенісу, емігрувала до Греції. Тут вийшла заміж за місцевого Ангелоса Циципаса, який і тренує сина.</p>
    </article>
  </body>
</html>