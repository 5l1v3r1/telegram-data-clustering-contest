<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.telepolis.pl/wiadomosci/sprzet/motorola-razr-skladany-ekran-jak-dziala"/>
    <meta property="og:site_name" content="Telepolis"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="Motorola RAZR od środka. Tak wyglądają mechanizmy składające ekran"/>
    <meta property="og:description" content="Redakcja portalu CNET miała okazję pojawić się w laboratorium Motoroli. Dzięki temu możemy zobaczyć, jak testowana jest odporność składanego smartfonu oraz w jaki sposób został zbudowany mechanizm składający obudowę nowego RAZR-a."/>
  </head>
  <body>
    <article>
      <h1>Motorola RAZR od środka. Tak wyglądają mechanizmy składające ekran</h1>
      <address><time datetime="2019-11-22T00:00:00+00:00">22 Nov 2019</time> by <a rel="author">orson_dzi</a></address>
      <p>
        <b>Redakcja portalu CNET miała okazję pojawić się w laboratorium Motoroli. Dzięki temu możemy zobaczyć, jak testowana jest odporność składanego smartfonu oraz w jaki sposób został zbudowany mechanizm składający obudowę nowego RAZR-a.</b>
      </p>
      <p>O tym, że Motorola RAZR składa się nietypowo i zupełnie inaczej niż inne składane smartfony wiemy już od kilku dni. Wiem jak mechanizmy wyglądają i działają od zewnątrz, ale nie ukrywam że bardzo ciekawiło mnie jak to wszystko wygląda od środka.</p>
      <related>
        <h4>Zobacz:</h4>
        <a href="https://www.telepolis.pl/artykuly/testy-sprzetu/motorola-razr-opinie-test-recenzja-galaxy-fold"/>
      </related>
      <p>Wiemy również, że nad zawiasem składającym RAZR-a pracowała firma Lenovo, ale dopiero materiał CNET-u wyjaśnił, że mamy tu do czynienia z identycznym mechanizmem jak w laptopach serii Yoga. Zawias w Galaxy Foldzie Samsunga jest bardzo skomplikowany i stworzyli go szwajcarscy zegarmistrzowie. Co widać po jego rozłożeniu na części pierwsze. Choć konstrukcja RAZR-a wydaje się znacznie prostsza, to mimo wszystko to też jest bardzo skomplikowany mechanizm. Ale to nieco inny sposób skomplikowania. I naprawdę bardzo ciężko jest to opowiedzieć słowami, dlatego lepiej zobaczyć materiał. Naprawdę świetnie została w nim wyjaśniona kwestia zginania ekranów. Nie da się tego wytłumaczyć lepiej, niż składając kartkę papieru.</p>
      <related>
        <h4>Zobacz:</h4>
        <a href="https://www.telepolis.pl/wiadomosci/sprzet/samsung-galaxy-fold-wnetrze-obudowy-zawias-jak-dziala"/>
      </related>
      <p>Dodam jeszcze, że wideo wyjaśnia, dlaczego w momencie zamykania klapki pod ekranem pojawia się otwór. Motorola tłumaczy to tym, że zakrycie tej przestrzeni wymagałoby dodania kolejnego ruchomego elementu konstrukcji. A to kolejny skomplikowany czynnik narażony na uszkodzenia. Oby tylko nie okazało się, że przez ten otwór wpadają takie ilości kurzu, że działanie klapki może się z czasem mocno pogorszyć.</p>
      <related>
        <h4>Zobacz:</h4>
        <a href="https://www.telepolis.pl/wiadomosci/sprzet/xgimi-mogo-kompatkowe-projektory-cena-specyfikacja"/>
      </related>
      <figure>
        <iframe src="https://www.youtube.com/embed/BpyFFozNtJc" width="750" height="440" data-service="Youtube" scrolling="no"/>
      </figure>
      <p>Zapraszam też do naszego materiału na temat Motoroli RAZR.</p>
      <figure>
        <iframe src="https://www.youtube.com/embed/kRjYke-TgO8" width="750" height="440" data-service="Youtube" scrolling="no"/>
      </figure>
      <p>Źródło tekstu: CNET; wł</p>
      <related>
        <h4>Czytaj więcej na ten temat</h4>
        <a href="https://www.telepolis.pl/wiadomosci/sprzet/moto-razr-opinie-polska-cena-orange"/>
        <a href="https://www.telepolis.pl/wiadomosci/sprzet/motorola-razr-premiera-smartfon-z-elastycznym-ekranem"/>
        <a href="https://www.telepolis.pl/wiadomosci/prawo-finanse-statystyki/rynek-smartfonow-w-polsce-3q2019-xiaomi-huawei-samsung"/>
        <a href="https://www.telepolis.pl/wiadomosci/sprzet/motorola-one-hyper-przeszla-certyfikacje"/>
        <a href="https://www.telepolis.pl/wiadomosci/sprzet/motorola-raz-zdjecie-specyfikacja"/>
      </related>
    </article>
  </body>
</html>