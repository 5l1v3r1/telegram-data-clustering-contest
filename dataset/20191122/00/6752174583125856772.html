<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lokal.hu/2019-11-zaklatas-a-katonaban-kinos-ellentmondas-a-szinhaz-es-gothar-kozott/"/>
    <meta property="og:site_name" content="lokál"/>
    <meta property="article:published_time" content="2019-11-22T00:01:33+00:00"/>
    <meta property="og:title" content="Zaklatás a Katonában - Kínos ellentmondás a színház és Gothár között"/>
    <meta property="og:description" content="Kínos ellentmondásba került a Katona József Színház és a szexuális zaklatással lebukott Gothár Péter - írja a Ripost."/>
  </head>
  <body>
    <article>
      <h1>Zaklatás a Katonában - Kínos ellentmondás a színház és Gothár között</h1>
      <address><time datetime="2019-11-22T00:01:33+00:00">22 Nov 2019, 00:01</time> by <a rel="author">Lokál</a></address>
      <figure>
        <img src="https://www.lokal.hu/wp-content/uploads/2019/11/DSZZS20180804004-1280x853.jpg"/>
      </figure>
      <p>
        <b>Kínos ellentmondásba került a Katona József Színház és a szexuális zaklatással lebukott Gothár Péter – írja a Ripost.</b>
      </p>
      <p>Míg a rendező azt vallotta, hogy csupán egy munkatársnőt zaklatott, a színház több esetről írt.<br/>„A budapesti Katona József Színház vezetőségének tudomására jutott, hogy egy szerződéses munkatársa több esetben is erkölcsi határokat átlépő módon viselkedett a színház dolgozóival.”<br/>Ezzel szemben Gothár így fogalmaz: „Erkölcsileg elfogadhatatlan módon közeledtem színházunkban egy munkatársnőhöz”.<br/>A Ripost megtudta: a színház nemcsak, hogy hallgatott a történtekről, de egy titoktartási szerződést is aláíratott a színészeivel. Erre utal az is, hogy az Origo hiába próbálta megszólaltatni a művészeket, szinte senki sem mert állást foglalni a témában.<br/>De van egy másik fontos kérdés is: Gothár azt állítja, egy évvel ezelőtt volt mindez. Míg a színház egy friss esetről beszél. Vajon mit akarnak elhallgatni? A Ripost szerint több tucat nő várja még Gothár bocsánatkérését.<br/>Az Origo arról írt, hogy Gulyás Gergely Miniszterelnökséget vezető miniszter a Katona József Színház botrányáról azt mondta, hogy teljeskörűen ki kell vizsgálni.<br/>– Nem tudjuk, hogy mikor történtek ezek a súlyos bűncselekmények. A balliberális kulturális oldalon nem először szembesülünk azzal, hogy a legérzékenyebb kérdésben a szavak és a tettek szemben állnak – mondta a miniszter. Tudni kell, hogy hány embert ért zaklatás, és mindent meg kell tenni, hogy ilyen ne forduljon elő! Alapos vizsgálatra van szükség! – tette hozzá. Legjobb lenne, ha a balliberális kulturális elit kivetné magából ezeket a személyeket! – mondta Gulyás.<br/>Schilling Árpád rendező, a #metoo mozgalmat két évvel ezelőtt robbantó Sárosdi Lilla férje is megszólalt a Katona József Színház zaklatási botrányával kapcsolatban. A Facebookon közzétett bejegyzéséből kiderült, hogy a színházban és környékén már évek óta tudtak Gothár ügyeiről, de senki nem tett semmit.</p>
      <p>
        <b>További cikkek:</b>
      </p>
      <ul>
        <li>
          <a href="https://www.lokal.hu/2019-11-zaklatas-a-katonaban-gothar-peter-magyarazkodik/">Zaklatás a Katonában: Gothár Péter magyarázkodik</a>
        </li>
        <li>
          <a href="https://www.lokal.hu/2019-11-kiderult-felfedte-magat-a-katona-jozsef-szinhazban-zaklato-rendezo/">Kiderült! Felfedte magát a Katona József Színházban zaklató rendező</a>
        </li>
        <li>
          <a href="https://www.lokal.hu/2019-11-huszoneves-szinesznot-zaklatott-a-rendezo-a-katona-jozsef-szinhazban/">Huszonéves színésznőt zaklatott a rendező a Katona József Színházban</a>
        </li>
        <li>
          <a href="https://www.lokal.hu/2019-11-rendezo-lehetett-a-katona-jozsef-szinhaz-szexualis-zaklatoja/">Rendező lehetett a Katona József Színház szexuális zaklatója</a>
        </li>
        <li>
          <a href="https://www.lokal.hu/2019-11-fordulat-zaklatas-a-katona-jozsef-szinhazban/">Fordulat! Zaklatás a Katona József Színházban</a>
        </li>
      </ul>
    </article>
  </body>
</html>