<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailythanthi.com/Sports/Cricket/2019/11/22214112/DayNight-Test-match-India-1733-at-Stumps-on-Day-1.vpf"/>
    <meta property="og:site_name" content="Dailythnathi.com"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="இந்தியா - வங்காளதேசம் அணிகளுக்கு இடையிலான 2-வது டெஸ்ட் : முதல் நாள் ஆட்ட முடிவில் இந்திய அணி 174 /3"/>
    <meta property="og:description" content="இந்தியா - வங்காளதேசம் அணிகளுக்கு இடையிலான 2-வது டெஸ்ட் போட்டியின் முதல் நாள் ஆட்ட முடிவில் இந்திய அணி 3 விக்கெட்டுகளுக்கு 174 ரன்கள் எடுத்துள்ளது."/>
  </head>
  <body>
    <article>
      <h1>இந்தியா - வங்காளதேசம் அணிகளுக்கு இடையிலான 2-வது டெஸ்ட் : முதல் நாள் ஆட்ட முடிவில் இந்திய அணி 174 /3</h1>
      <h2>இந்தியா - வங்காளதேசம் அணிகளுக்கு இடையிலான 2-வது டெஸ்ட் போட்டியின் முதல் நாள் ஆட்ட முடிவில் இந்திய அணி 3 விக்கெட்டுகளுக்கு 174 ரன்கள் எடுத்துள்ளது.</h2>
      <address>
        <time datetime="2019-11-22T00:00:00+00:00">22 Nov 2019</time>
      </address>
      <p>கொல்கத்தா,இந்தியா - வங்காளதேசம் அணிகளுக்கு இடையிலான 2-வது மற்றும் கடைசி டெஸ்ட் போட்டி கொல்கத்தாவில் உள்ள  ஈடன்கார்டன் மைதானத்தில்  நடைபெற்று வருகிறது. இந்த போட்டி,  இந்திய கிரிக்கெட் வரலாற்றில் முதல் முறையாக பகல்-இரவு டெஸ்ட் கிரிக்கெட் போட்டியாக நடைபெற்று வருகிறது.</p>
      <p>இந்த போட்டியில் பிங்க் நிற பந்து பயன்படுத்தப்பட்டது.  டாஸ் வென்ற வங்காளதேச அணி கேப்டன் மொமினுல் ஹாக் பேட்டிங்கை தேர்வு செய்தார்.   முடிவில் வங்காளதேச அணி  30.3 ஓவரில் 106 ரன்களுக்கு ஆல் அவுட்டானது. இந்திய அணியில் அதிகப்பட்சமாக இஷாந்த் சர்மா 5, உமேஷ் யாதவ் 3, ஷமி 2 விக்கெட்டுகளை வீழ்த்தினர். இதனையடுத்து , இந்திய அணி முதல் இன்னிங்சை தொடங்கியது. தொடக்க ஆட்டக்காரர்களாக ரோகித் சர்மாவும், மயங்க் அகர்வாலும் களமிறங்கினர்.இந்திய அணி ஆட்டநேர முடிவின்போது 46 ஓவர்களில் 3 விக்கெட்டுக்களை இழந்து 174 ரன்கள் எடுத்துள்ளது. இதனால் இந்திய அணி 68 ரன்கள் முன்னிலையில் உள்ளது. இந்திய அணியில் விராட் கோலி 59,  ரஹானே 23 ரன்களுடன்  ஆட்டம் இழக்காமல் களத்தில் உள்ளனர்.</p>
    </article>
  </body>
</html>