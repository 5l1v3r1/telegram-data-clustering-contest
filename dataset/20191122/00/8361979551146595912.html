<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/obvinuvalniy-virok-u-spravah-maydanu-priynyatiy-shchodo-46-osib-novini-ukrajini-50055030.html"/>
    <meta property="og:site_name" content="НВ"/>
    <meta property="article:published_time" content="2019-11-22T00:07:00+00:00"/>
    <meta property="og:title" content="Обвинувальний вирок у справах Майдану прийнятий щодо 46 осіб — ГПУ"/>
    <meta property="og:description" content="Обвинувальний вирок у справах Майдану прийнятий щодо 46 осіб, а про підозру повідомлено 445 особам."/>
  </head>
  <body>
    <article>
      <h1>Обвинувальний вирок у справах Майдану прийнятий щодо 46 осіб — ГПУ</h1>
      <h2>Обвинувальний вирок у справах Майдану прийнятий щодо 46 осіб, а про підозру повідомлено 445 особам.</h2>
      <address>
        <time datetime="2019-11-22T00:07:00+00:00">22 Nov 2019, 00:07</time>
      </address>
      <p>Про це заявив заступник генерального прокурора України — головний військовий прокурор Віктор Чумак в ефірі програми Право на владу на 1+1.</p>
      <p>«Бачите, довідка про осіб, яких притягнуто до відповідальності за злочини на Майдані. Я її взяв із собою. Є поіменний список, але я не можу оголошувати. Людина вважається невинною поки її провину не довів суд. Але я можу назвати цифри. Генпрокуратурою повідомлено про підозри 300 осіб, із них 33 чиновника, 163 працівника органів МВС, у тому числі 19 слідчих, 14 прокурорів, 10 судів, і 50 цивільних осіб, яких називали «тітушки», — сказав він.</p>
      <p>За словами Чумака, до суду передано 81 обвинувальний акт щодо 174 осіб.</p>
      <p>«За результатами досудового розслідування винними у скоєнні кримінальних правопорушень визнано 20 осіб, відносно 19 осіб винесені обвинувальні вироки. Це тільки ГПУ», — зазначив головний військовий прокурор.</p>
      <p>Читайте також:</p>
      <figure>
        <img src="https://images.weserv.nl/?url=https://nv.ua/system/opinion_authors/avatars/000/013/070/original/3262e2cbfe4e2d1cbe228593785007ce.png?stamp=1&amp;q=85&amp;w=115"/>
      </figure>
      <p>Уляна Супрун<br/>Чому заморожені справи Майдану?</p>
      <p>Чумак додав, що «по всій країні у провадженні цієї категорії повідомлено про підозру 445 особам».</p>
      <p>«З них 48 високопоставлених чиновників, 229 правоохоронців. Направлено до суду 195 обвинувальних актів щодо 298 осіб. У скоєнні злочинів судами визнані винними 59 осіб. За 46 із них винесені обвинувальні вироки», — уточнив Чумак.</p>
      <p>Читайте також:<br/><a href="https://nv.ua/ukr/ukraine/politics/parubiya-dopitali-u-spravi-pro-rozstrili-na-maydani-novini-ukrajini-50054961.html">&amp;nbspПарубія допитали у справі про розстріли на Майдані</a></p>
    </article>
  </body>
</html>