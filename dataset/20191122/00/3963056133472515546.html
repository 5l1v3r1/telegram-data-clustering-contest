<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilmessaggero.it/italia/bocciato_prima_media_ricorso_promosso_giudici_cremona_scuola-4879310.html"/>
    <meta property="og:site_name" content="Il Messaggero"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="Bocciato in prima media, il padre presenta ricorso e i giudici lo &quot;promuovono&quot;"/>
    <meta property="og:description" content="Bocciato dai professori, promosso dai giudici. Succede in provincia di Cremona, dove uno studente - bocciato l'anno scorso in prima media - è stato ammesso in seconda solo grazie..."/>
  </head>
  <body>
    <article>
      <h1>Bocciato in prima media, il padre presenta ricorso e i giudici lo "promuovono"</h1>
      <address>
        <time datetime="2019-11-22T00:00:00+00:00">22 Nov 2019</time>
      </address>
      <p><a href="https://www.ilmessaggero.it/ricerca/bocciato/">Bocciato</a> dai professori, promosso dai giudici. Succede in provincia di <a href="https://www.ilmessaggero.it/ricerca/cremona/">Cremona</a>, dove uno studente - bocciato l'anno scorso in prima media - è stato ammesso in seconda solo grazie all'intervento dei giudici del Consiglio di Stato. I magistrati hanno accolto il ricorso presentato dal legale del padre contro il Miur e l'istituto scolastico, a cui in primo grado il Tar di Brescia aveva dato ragione. Lo riporta oggi la Provincia di Cremona.</p>
      <p>LEGGI ANCHE <b><a href="https://www.ilmessaggero.it/abruzzo/bocciato_due_volte_gli_vietano_di_iscriversi_scuola_media-4732303.html">Alunno bocciato due volte, gli vietano di iscriversi alla scuola media</a></b></p>
      <p>Ora, per altro a lezioni incominciate da ormai due mesi, il ragazzino - se deciderà di farlo - potrà frequentare la seconda. Lo stabilisce l'ordinanza della sesta sezione del Consiglio di Stato, che sancisce di fatto come principio che non è giuridicamente possibile bocciare in prima media. Almeno, non per ragioni attinenti al rendimento scolastico. Ecco il motivo messo nero su bianco: «L'ammissione alla classe successiva nella scuola secondaria di primo grado deve fondarsi su un giudizio che faccia riferimento a periodi più ampi rispetto al singolo anno scolastico, anche nel caso di parziale o mancata acquisizione dei livelli di apprendimento attesi in una o più discipline».</p>
      <footer>© RIPRODUZIONE RISERVATA</footer>
      <related>
        <h4>APPROFONDIMENTI</h4>
        <a href="https://www.ilmessaggero.it/abruzzo/bocciato_due_volte_gli_vietano_di_iscriversi_scuola_media-4732303.html"/>
        <a href="https://www.ilmessaggero.it/italia/bocciato_scuola_scompare_endry_gostivari_ultime_notizie-4551060.html"/>
        <a href="https://www.ilmessaggero.it/italia/professoressa_sedia_ultime_notizie_vimercate_14_novembre_2018-4106685.html"/>
        <a href="https://www.ilmessaggero.it/primopiano/cronaca/figlio_bocciato_troppo_alto_salerno_denuncia_genitori-4007773.html"/>
        <a href="https://www.ilmessaggero.it/abruzzo/feri_compagno_scuola_studente_bocciato-3947964.html"/>
        <a href="https://www.ilmessaggero.it/fotogallery/mondo/russia_sparatoria_scuola-4862136.html"/>
      </related>
    </article>
  </body>
</html>