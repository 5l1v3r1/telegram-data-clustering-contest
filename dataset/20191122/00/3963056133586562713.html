<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilmessaggero.it/sport/calcio/milan_napoli_classifica_preoccupa_pioli_servono_gol_piatek-4879674.html"/>
    <meta property="og:site_name" content="Il Messaggero"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="Milan, la classifica preoccupa. A Pioli servono i gol di Piatek: «È in crescita»"/>
    <meta property="og:description" content="La classifica del Milan è preoccupante. I rossoneri devono vincere contro il Napoli: «Il momento è delicato e va affrontato con assoluta consapevolezza», ha dichiarato in..."/>
  </head>
  <body>
    <article>
      <h1>Milan, la classifica preoccupa. A Pioli servono i gol di Piatek: «È in crescita»</h1>
      <address><time datetime="2019-11-22T00:00:00+00:00">22 Nov 2019</time> by <a rel="author">Salvatore Riggio</a></address>
      <p>La classifica del Milan è preoccupante. I rossoneri devono vincere contro il Napoli: «Il momento è delicato e va affrontato con assoluta consapevolezza», ha dichiarato in conferenza Stefano Pioli.</p>
      <p> <br/><b>Milan. </b>«Si riparte dalla prestazione di Torino, certi valori li abbiamo e possiamo metterli sul campo. Non so se sia più facile giocare contro una squadra forte, il Napoli è attrezzato per vincere il campionato. Dovremo avere un atteggiamento propositivo e non passivo contro qualunque avversario. Il momento è delicato e va affrontato con assoluta consapevolezza».</p>
      <p> <br/><b>Mercato. </b>«Le soste piacciono più a voi che a noi così potete parlare di altri argomenti. Siamo concentrati sulla partita, che è difficile e importante».</p>
      <p> <br/><b>Piatek. </b>«Nella sosta ho avuto tutto il tempo necessario per rivedere la partita. Credo che Kris abbia lavorato molto bene contro la Juventus, attaccando la profondità e lavorando con la squadra. Le sue prestazioni sono in crescita e arriva da un gol importante con la nazionale. Più riusciamo a mettere palloni dentro l’area e più favoriremo le sue qualità».</p>
      <p><b>Conti e Bonaventura. </b>«Più giocatori ho a disposizione e meglio è. La competitività durante gli allenamenti è importante. Entrambi sono a disposizione per poter giocare domani».</p>
      <p><b>Caldara.</b> «Sta meglio, ma non è ancora pronto per giocare con noi. Domani giocherà con la Primavera, sperando che possa mettere ritmo nelle sue gambe e nella sua testa per tutti i 90 minuti».</p>
      <footer>Ultimo aggiornamento: 15:22<br/>© RIPRODUZIONE RISERVATA</footer>
    </article>
  </body>
</html>