<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/kosarka/vesti/zvezda-ceka-valensiju-u-pioniru/343090"/>
    <meta property="og:site_name" content="MozzartSport"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="Zvezda čeka Valensiju u Pioniru"/>
    <meta property="og:description" content="Razlog je koncert Zdravka Čolića"/>
  </head>
  <body>
    <article>
      <h1>Zvezda čeka Valensiju u Pioniru</h1>
      <h2>Razlog je koncert Zdravka Čolića</h2>
      <address>
        <time datetime="2019-11-22T00:00:00+00:00">22 Nov 2019</time>
      </address>
      <p>Nema još navijačke euforije, ali trijumf u Kaunasu protiv Žalgirisa probudio je nadu navijača Crvene zvezde da bi njihov tim, ako ništa drugo, mogao da bude konkurentniji u ovogodišnjem izdanju Evrolige.  Crveno-beli u narednom kolu dočekuju Valensiju i imaće realne šanse da stignu do četvrtog trijumfa u elitnom takmičenju.</p>
      <p>Meč je zakazan za naredni četvrtak, a domaćin još nije poznat. Crveno-beli ove sezone utakmice na domaćem terenu igraju u Kombank Areni. Međutim, zbog zauzetosti najveće dvorane na Balakanu moguće je da će Valensiju dočekati u Pioniru. Razlog je koncert Zdravka Ćolića, koji je zakazan za petak. U Areni se postavlja glamorozna bina, <b>koncert Zdravka Čolića</b> zahteva obimnu organizaciju.</p>
      <p>Zbog toga postoji realna mogućnost da se meč između Crvene zvezde i Valensije odigra u Pioniru. Crveno-beli su u beogradskom hramu košarke ove sezone dočekali Himki i pobedili. Postoji mišljenje da crveno-belima odgovaraju mečevi u manjoj dvorani,  jer je publika bliža terenu, a atmosfera mnogo negostoljubivija za gostujuće timove. Zvezda i dalje čeka konačan odgovor.</p>
      <figure>
        <img src="https://mozzartsport.com/upload/CKEditor/Baneri/4.%20Bogdan%20Bogdanovic%CC%81%20za%20Zvec%CC%8Cansku%201080x1080.jpg"/>
      </figure>
      <p> </p>
    </article>
  </body>
</html>