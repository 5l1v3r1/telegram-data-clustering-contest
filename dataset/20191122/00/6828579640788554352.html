<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.telepolis.pl/wiadomosci/prawo-finanse-statystyki/huawei-oprogramowanie-microsoft-zgoda-amerykanskiego-regulatora"/>
    <meta property="og:site_name" content="Telepolis"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="Huawei może ponownie używać oprogramowania Microsoftu"/>
    <meta property="og:description" content="Microsoft otrzymał od Departamentu Handlu USA licencję handlową, dzięki której może kontynuować swoją współpracę z firmą Huawei. Informację podał rzecznik amerykańskiego giganta agencji Reuters. "/>
  </head>
  <body>
    <article>
      <h1>Huawei może ponownie używać oprogramowania Microsoftu</h1>
      <address><time datetime="2019-11-22T00:00:00+00:00">22 Nov 2019</time> by <a rel="author">msnet</a></address>
      <p>
        <b>Microsoft otrzymał od Departamentu Handlu USA licencję handlową, dzięki której może kontynuować swoją współpracę z firmą Huawei. Informację podał rzecznik amerykańskiego giganta agencji Reuters. </b>
      </p>
      <blockquote>- 20 listopada amerykański Departament Handlu uwzględnił wniosek Microsoftu o licencję na eksport oprogramowania masowego do Huawei. Jesteśmy wdzięczni za działania Departamentu w odpowiedzi na naszą prośbę.</blockquote>
      <p>- powiedział rzecznik Microsoftu w wiadomości przesłanej Reutersowi</p>
      <related>
        <h4>Zobacz:</h4>
        <a href="https://www.telepolis.pl/wiadomosci/prawo-finanse-statystyki/zaledwie-dwutygodniowe-zezwolenie-na-handel-z-huaweiem"/>
        <a href="https://www.telepolis.pl/wiadomosci/prawo-finanse-statystyki/huawei-otrzyma-od-usa-kolejne-zawieszenie-zakazu-handlu-na-6-miesiecy"/>
      </related>
      <p>Nie podano szczegółów licencji, jaką <b>Microsoft</b> otrzymał od amerykańskiego rządu, jednak oczekuje się, że koncern może teraz swobodnie sprzedawać swoje oprogramowanie chińskiej firmie, co ma duże znaczenie dla rozwoju laptopów <b>Huawei Matebook</b>.</p>
      <p>Po tym, jak Huawei został umieszczony na czarnej liście w USA, skutkującej zakazem eksportowania dla tego chińskiego producenta wytworów amerykańskich firm, tamtejszy Departament Handlu rozpoczął w lipcu tego roku wydawanie specjalnych licencji na możliwość handlu z Huaweiem. Wpłynęło <b>około 300 wniosków</b> o taką licencję, z czego połowa została przetworzona, a połowa z tych (czyli jedna czwarta całości) została zatwierdzona - pozostałym odmówiono.</p>
      <related>
        <h4>Zobacz:</h4>
        <a href="https://www.telepolis.pl/wiadomosci/prawo-finanse-statystyki/huawei-google-trump-amerykanskie-firmy-chca-wspolpracy"/>
        <a href="https://www.telepolis.pl/wiadomosci/wydarzenia/huawei-usa-trump-zakaz-handlu"/>
      </related>
      <p>Z punktu widzenia sprzętu mobilnego, bardziej oczekiwana jest licencja handlowa udzielona firmie Google. Dzięki temu nowe smartfony Huaweia, zaczynając od zaprezentowanych tej jesieni urządzeń z serii Mate 30, mogłyby uzyskać oficjalny dostęp do usług Google'a, w tym sklepu <b>Google Play</b>.</p>
      <related>
        <h4>Zobacz:</h4>
        <a href="https://www.telepolis.pl/artykuly/testy-sprzetu/huawei-mate-30-pro-opinie-premiera-test-recenzja-google"/>
        <a href="https://www.telepolis.pl/wiadomosci/sprzet/naprawa-ekranu-w-huawei-mate-x-kosztuje-tyle-co-flagowy-smartfon"/>
      </related>
      <p>Ankieta<br/><br/><b><a href="https://www.telepolis.pl/ankiety/czy-uwazasz-ze-amerykanskie-sankcje-wobec-firmy-huawei-maja-jakikolwiek-sens">Czy uważasz, że amerykańskie sankcje wobec firmy Huawei mają jakikolwiek sens?<br/></a></b>Zdecydowanie tak <br/>Raczej tak <br/>Raczej nie <br/>Zdecydowanie nie <br/>Nie wiem / nie mam zdania <br/>GŁOSUJ<br/><a href="https://www.telepolis.pl/ankiety/czy-uwazasz-ze-amerykanskie-sankcje-wobec-firmy-huawei-maja-jakikolwiek-sens?result=true">Zobacz wyniki </a><a href="https://www.telepolis.pl/ankiety"> Archiwum</a></p>
      <p>Źródło tekstu: Reuters</p>
    </article>
  </body>
</html>