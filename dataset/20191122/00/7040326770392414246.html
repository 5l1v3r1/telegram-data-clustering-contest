<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.karar.com/hayat-haberleri/istanbulda-sergi-ankarada-tiyatro-1391128"/>
    <meta property="og:site_name" content="Karar.com"/>
    <meta property="article:published_time" content="2019-11-22T00:30:00+00:00"/>
    <meta property="og:title" content="İstanbul’da sergi Ankara’da tiyatro"/>
    <meta property="og:description" content="İstanbul’da sergi Ankara’da tiyatro"/>
  </head>
  <body>
    <article>
      <h1>İstanbul’da sergi Ankara’da tiyatro</h1>
      <address>
        <time datetime="2019-11-22T00:30:00+00:00">22 Nov 2019, 00:30</time>
      </address>
      <p>
        <b>İstanbul’da sergi Ankara’da tiyatro</b>
      </p>
      <p>
        <b>İBB ŞEHİR’DE ‘AY, CARMELA!’</b>
      </p>
      <p>İspanya iç savaşında Franco rejimi tarafından rehin alınan iki varyete oyuncusu Carmela ve Paulino’nun istemedikleri bir gösteriye zorlanmasını ele alan iki perdelik oyunu Naşit Özcan yönetiyor. Oyun bugün 20.30, yarın 15.00 ve 20.30 saatlerinde İstanbul Büyükşehir Belediyesi Şehir Tiyatroları Gaziosmanpaşa Sahnesi’nde izlenebilir. Oyunun biletleri ise ‘sehirtiyatrolari.ibb.istanbul’ internet sitesinden temin edilebilir.</p>
      <p>
        <b>ANADOLU’NUN KADİM MESLEKLERİ</b>
      </p>
      <p>Yaptıkları farklı mesleklerin yanında fotoğraf sanatına da gönül veren Ahmet Apdiç, Bülent Alıcı, Oktay Demirkesen ve Şeref Atik’in objektifinden yansıyan karelerden oluşan “Zana’art Sergisi” Lexus Dolmabahçe Showroom’unda sergileniyor. 8 Aralık’a kadar sürecek sergide, teknolojik gelişmelerle birlikte değişime uğrayan Anadolu’nun kadim mesleklerinden değerli kareler yer alıyor.</p>
      <p>
        <b>ÇOCUKLARA ÜCRETSİZ ‘KUZUCUK’</b>
      </p>
      <p>Çocukların çok sevdiği çizgi film ‘Kuzucuk’, özel gösterisiyle Türkiye’de ilk kez Trump AVM’de çocuklarla buluşuyor. Çocuklar 24 Kasım’a kadar her gün ücretsiz gerçekleşecek etkinlite, sadece kayıt yaptırarak özel şov alanına girebilecek ve ‘Kuzucuk’ karakterleri ile birlikte neşeli bir gün geçirecek. Etkinlik AVM’nin B3 katında kurulacak özel sahnede 12.00-14.00 -16.00-18.00 saatlerinde gerçekleşecek. Ayrıca bütün çoçuklara Kuzucuk posteri hediye edilecek.</p>
      <figure>
        <img src="https://static.karar.com/img/article_detail/19-11/22/2-1574373595.jpg"/>
      </figure>
      <p>
        <b>UĞUR YÜCEL’DEN ‘AZINLIKTA KALDIK’</b>
      </p>
      <p>Seneler önce sahnelediği tek kişilik gösterisi ‘Azınlıkta Kaldık’ ile yeniden sahnelere dönen ve büyük ilgi gören usta oyuncu Uğur Yücel, anıları, esprileri ve sahne şovuyla izleyicilerini kendine hayran bırakıyor. Yücel yarın (cumartesi) TİM Show Center İstanbul’da 20.30’da sahne alacak. Gösterinin biletleri Biletix’te…</p>
      <p>
        <b>ANKARA’DA ANKARA’DA TİYATRO FESTİVALİ </b>
      </p>
      <p>Toplumsal Araştırmalar Kültür ve Sanat İçin Vakfınca (TAKSAV) bu yıl 24’üncüsü düzenlenen ‘Uluslararası Ankara Tiyatro Festivali’ bu haftasonu Ankaralıları birbirinden güzel oyunlarla buluşturuyor. Yurt içinden ve dışından Başıbozuklar, Cimri, Çehov’dan Seçmeler, Estepa, Göç Erken gibi 29 oyunun sahneleneceği festivalin bu haftasonu izleyiciyle buluşacak oyunlarını ve biletlerini ‘biletinial.com/etkinlikleri/ankara-tiyatro-festivali’ internet sitesinde incelenebilir.</p>
      <figure>
        <img src="https://static.karar.com/img/article_detail/19-11/22/1-1574373582.jpg"/>
      </figure>
      <p>
        <b> ZEYTİNBURNU’NDA HASAN AYCIN SERGİSİ</b>
      </p>
      <p>Çizgi dünyasının ustalarından Hasan Aycın’ın sanatsal birikiminden meydana gelen ‘Çizginin Ötesinde’ sergisi Zeytinburnu Kültür ve Sanat Merkezi’nde sergileniyor. Küratörlüğünü Mehmet Lutfi Şen’in yaptığı sergi, 41 yıllık sanat hayatında 16 kitabı ve 1600 eseri bulunan Aycın’ın 19 çizgilik özel bir seçkisinden oluşuyor. 27 Aralık’a kadar ziyaret edilebilecek sergiyi hafta sonu boyunca merkezde görebilirsiniz.  </p>
    </article>
  </body>
</html>