<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://video.repubblica.it/mondo/un-vecchio-volto-per-un-edificio-nuovo-a-londra-spopola-il-facciatismo-catalogato-e-bocciato-da-un-blogger/348482/349068"/>
    <meta property="og:site_name" content="Repubblica Tv - la Repubblica.it"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="Un vecchio volto per un edificio nuovo: a Londra spopola il &quot;facciatismo&quot;, catalogato (e bocciato) da un blogger"/>
    <meta property="og:description" content="Tra le tendenze architettoniche più di moda c'è il 'facciatismo', ovvero la conservazione di una facciata antica con dietro un nuovo edificio. Una..."/>
  </head>
  <body>
    <article>
      <h1>Un vecchio volto per un edificio nuovo: a Londra spopola il "facciatismo", catalogato (e bocciato) da un blogger</h1>
      <address>
        <time datetime="2019-11-22T00:00:00+00:00">22 Nov 2019</time>
      </address>
      <figure>
        <video src="https://media.gedidigital.it/repubblicatv/file/2019/11/21/674240/674240-video-rrtv-650-facciate_londra_1_5dd6bf3ce2b2f7.mp4"/>
      </figure>
      <p>Tra le tendenze architettoniche più di moda c'è il "facciatismo", ovvero la conservazione di una facciata antica con dietro un nuovo edificio. Una pratica utilizzata spesso per mettere d'accordo chi vuole rinnovare le città e i"conservatori" che non vogliono perdere costruzioni storiche.<br/> <br/>Una delle capitali di questa corrente è Londra, come dimostra il libro pubblicato dal blogger "The Gentle Author": raccoglie le foto di tutti gli edifici londinesi con facciata antica. L'autore tiene il blog "Spitalfields Life", dove racconta le vicende dell'omonimo quartiere londinese. Proprio da Spitalfields è partita la sua ricerca di edifici di questo genere, che vengono molto criticati. Secondo l'anomimo durissimo critico, il governo britannico favorisce la demolizione di antiche strutture per avvantaggiare l'industria edilizia, distruggendo così un patrimonio importante. Un'opinione che non è passata inosservata su Twitter, dove il blogger è molto seguito. Da parte degli utenti, reazioni positive e negative di fronte al fenomeno del facciatismo.<br/><br/><i>A cura di Paolo Lora Lamia</i></p>
    </article>
  </body>
</html>