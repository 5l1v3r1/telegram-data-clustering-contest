<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://profutbal.sk/clanok/238558-je-konflikt-sterlinga-s-gomezom-urovnany-klopp-a-guardiola-reaguju"/>
    <meta property="og:site_name" content="ProFutbal"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="Je konflikt Sterlinga s Gomezom urovnaný? Klopp a Guardiola reagujú"/>
    <meta property="og:description" content="Anglickí reprezentanti Joe Gomez a Raheem Sterling svoj konflikt počas asociačnej prestávky hodili za hlavu a sústredia sa na klubové povinnosti. Zhodne to tvrdia ich tréneri Jürgen Klopp a Pep Guardiola."/>
  </head>
  <body>
    <article>
      <h1>Je konflikt Sterlinga s Gomezom urovnaný? Klopp a Guardiola reagujú</h1>
      <address><time datetime="2019-11-22T00:00:00+00:00">22 Nov 2019</time> by <a rel="author">TASR</a></address>
      <p>Anglickí reprezentanti Joe Gomez a Raheem Sterling svoj konflikt počas asociačnej prestávky hodili za hlavu a sústredia sa na klubové povinnosti. Zhodne to tvrdia ich tréneri Jürgen Klopp a Pep Guardiola.</p>
      <p>Krídelníka Manchestru City Sterlinga minulý týždeň vyradili z národného tímu po tom, ako vyvolal bitku s Gomezom, obrancovi Liverpoolu sa neskôr ospravedlnil. <i>"Rozprával som sa Raheemom a je v pohode. Je skvelý človek, vysvetlil mi okolnosti a povedal, že s Joeom nemá problém a majú spolu dobrý vzťah,"</i> citovala<b> Guardiolu</b> agentúra DPA. Rovnaký pohľad má aj tréner "The Reds" Klopp: <i>"Obaja sa s tým vyrovnali veľmi rýchlo, takéto veci sa vo futbale občas stávajú, je to normálne."</i></p>
    </article>
  </body>
</html>