<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://mzamin.com/article.php?mzamin=200442"/>
    <meta property="og:site_name" content="মানবজমিন"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="দ্বিতীয় দিনশেষে চাপে স্বাগতিক নিউজিল্যান্ড"/>
    <meta property="og:description" content="নিউজিল্যান্ড-ইংল্যান্ড প্রথম টেস্ট ম্যাচের দ্বিতীয় দিন শেষে চাপে আছে স্বাগতিকরা। প্রথমদিনের সংগ্রহের সঙ্গে আর ১১২ রান যোগ করে ৩৫৩ রানে প্রথম ইনিংস শেষ হয় ইংল্যান্ডের। জবাবে প্রথম ইনিংসে ব্যাট করতে নেমে ১৪৪/৪ সংগ্রহ নিয়ে দ্বিতীয় দিন শেষ করে কিউইরা। নিউজিল্যান্ড প্রথম ইনিংসে সফরকারিদের চেয়ে ৬ উইকেট হাতে নিয়ে পিছিয়ে আছে ২০৯ রানে। মাউন্ট মঙ্গানুইয়ে মাঠে প্রথমদিন উইকেট পড়েছিল ২৪১ রানের বিনিময়ে ৪টি। আর ম্যাচের দ্বিতীয় দিন ২৫৬ রানে ১০টি।প্রথমদিনে ২৪১/৪ সংগ্রহ নিয়ে আজ (শুক্রবার) খেলতে নামে ইংল্যান্ড। ৬৭ রানে অপরাজিত স্টোকস সেঞ্চুরির সম্ভাবনা জাগিয়ে ৯১ রানে আউট হয়ে ফেরেন। যা দলের মধ্যে সর্বোচ্চ ইনিংস। আর ওলে পোপ ১১ রান যোগ করে ২৯ রানে ফেরেন। একপর্যায়ে ইংল্যান্ড ২৯৫ রানে ৮ উইকেট হারায়। তবে নবম উইকেট জুটিতে জ্যাক লিচকে (১৮) সঙ্গে নিয়ে ৫২ রানের জুটি গড়েন জস বাটলার। এই ব্যাটসম্যানের ৪৩ রানে সাড়ে তিনশো পার করে সফরকারিরা। স্বাগতিকদের পক্ষে টিম সাউদি ৮৮ রানে ৪ উইকেট পান। আর নিল ওয়াগনারের শিকার ৯০ রানে ৩টি। পরে ব্যাটিংয়ে নেমে দলীয় ১৮ রানে টম লাথাম (৮) করে ফেরেন। এরপরে জিত রাভালকে সঙ্গে নিয়ে ৫৪ রানের জুটি গড়েন অধিনায়ক কেন উইলিয়ামসন।…"/>
  </head>
  <body>
    <article>
      <h1>দ্বিতীয় দিনশেষে চাপে স্বাগতিক নিউজিল্যান্ড</h1>
      <address><time datetime="2019-11-22T00:00:00+00:00">22 Nov 2019</time> by <a rel="author">স্পোর্টস ডেস্ক</a></address>
      <p>নিউজিল্যান্ড-ইংল্যান্ড প্রথম টেস্ট ম্যাচের দ্বিতীয় দিন শেষে চাপে আছে স্বাগতিকরা। প্রথমদিনের সংগ্রহের সঙ্গে আর ১১২ রান যোগ করে ৩৫৩ রানে প্রথম ইনিংস শেষ হয় ইংল্যান্ডের। জবাবে প্রথম ইনিংসে ব্যাট করতে নেমে ১৪৪/৪ সংগ্রহ নিয়ে দ্বিতীয় দিন শেষ করে কিউইরা। নিউজিল্যান্ড প্রথম ইনিংসে সফরকারিদের চেয়ে ৬ উইকেট হাতে নিয়ে পিছিয়ে আছে ২০৯ রানে। মাউন্ট মঙ্গানুইয়ে মাঠে প্রথমদিন উইকেট পড়েছিল ২৪১ রানের বিনিময়ে ৪টি। আর ম্যাচের দ্বিতীয় দিন ২৫৬ রানে ১০টি।</p>
      <p>প্রথমদিনে ২৪১/৪ সংগ্রহ নিয়ে আজ (শুক্রবার) খেলতে নামে ইংল্যান্ড। ৬৭ রানে অপরাজিত স্টোকস সেঞ্চুরির সম্ভাবনা জাগিয়ে ৯১ রানে আউট হয়ে ফেরেন। যা দলের মধ্যে সর্বোচ্চ ইনিংস।</p>
      <p>আর ওলে পোপ ১১ রান যোগ করে ২৯ রানে ফেরেন। একপর্যায়ে ইংল্যান্ড ২৯৫ রানে ৮ উইকেট হারায়। তবে নবম উইকেট জুটিতে জ্যাক লিচকে (১৮) সঙ্গে নিয়ে ৫২ রানের জুটি গড়েন জস বাটলার। এই ব্যাটসম্যানের ৪৩ রানে সাড়ে তিনশো পার করে সফরকারিরা। স্বাগতিকদের পক্ষে টিম সাউদি ৮৮ রানে ৪ উইকেট পান। আর নিল ওয়াগনারের শিকার ৯০ রানে ৩টি। পরে ব্যাটিংয়ে নেমে দলীয় ১৮ রানে টম লাথাম (৮) করে ফেরেন। এরপরে জিত রাভালকে সঙ্গে নিয়ে ৫৪ রানের জুটি গড়েন অধিনায়ক কেন উইলিয়ামসন। রাভাল করেন ১৯ রান। এরপরে রস টেলরও ফেরেন ২৫ রানে। অর্ধশতক পূর্ণ করে দলীয় ১২৭ রানে ৫১ করে ফিরে যান অধিনায়ক কেন। দিনশেষে হেনরি নিকোলস ২৬ রানে ও বিজে ওয়াটলিং ৬ রানে অপরাজিত আছেন। স্যাম কারেন ২৮ রানে নেন ২ উইকেট।</p>
      <p>এই বিভাগের সর্বাধিক পঠিত</p>
    </article>
  </body>
</html>