<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://reporter.si/clanek/magazin/zasavska-ljudska-univerza-je-praznovala-60-rojstni-dan-742694"/>
    <meta property="og:site_name" content="Revija Reporter"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="Zasavska ljudska univerza je praznovala 60. rojstni dan"/>
    <meta property="og:description" content="Včeraj je Zasavska ljudska univerza (ZLU) v trboveljskem Delavskem domu pripravila slovesnost ob 60-letnici delovanja. Direktorica ZLU Polona Trebušak je po s"/>
  </head>
  <body>
    <article>
      <h1>Zasavska ljudska univerza je praznovala 60. rojstni dan</h1>
      <h2>
        <b>Včeraj je Zasavska ljudska univerza (ZLU) v trboveljskem Delavskem domu pripravila slovesnost ob 60-letnici delovanja. Direktorica ZLU Polona Trebušak je po slovesnosti zapisala, da je učenje v prvi vrsti potovanje do znanja.</b>
      </h2>
      <address><time datetime="2019-11-22T00:00:00+00:00">22 Nov 2019</time> by <a rel="author">Igor Gošte</a></address>
      <p>Tako kot udeleženci slovesnosti je bila tudi sama zadovoljna s samo izvedbo in je toliko bolj veselo zarezala v torto velikanko. Prireditev je bila programsko bogata, tako kot je bogata dosedanja zapuščina te izobraževalne ustanove. Da rezultate ZLU cenijo tudi drugi, so dokazali z obiskom in dvorano dodobra napolnili.</p>
      <figure>
        <img src="https://cdn.kme.si/public/images-cache/750xX/2019/11/22/f453b955a8ef7669854824e62a67c9ac/5dd83405a846a/f453b955a8ef7669854824e62a67c9ac.jpeg"/>
      </figure>
      <p>Imeli so kaj videti in slišati. Navdušili so učenci Glasbene šole Zagorje, Branko Potočan je z akrobacijo na vrvi jemal dih, Nastja Abdič in Irena Krošel sta vmes risali šestdesetletno zgodbo ZLU, skupina Perkakšns je navdušila z afriškimi bobni, pevka Maruša Zmrzlak in kitarist Emir Ibrakić pa sta ob koncu še vsem pobožala srca. <br/><br/>V krajšem nagovoru, ki so se ga udeležila zagorski župan Matjaž Švagan, hrastniški župan Marko Funkl, trboveljska podžupanja Maja Krajnik, predstavnica ministrstva za izobraževanje, znanost in šport Teja Dolgan in še nekateri drugi gostje, je med drugim izrazila zahvalo za podporo zasavskim občinam, ki so jo vsa ta desetletja nudile Zasavski ljudski univerzi, da je le-ta v zadnjih desetih letih postala med najboljšimi v Sloveniji in je lahko svetel zgled vsem drugim.</p>
      <figure>
        <img src="https://cdn.kme.si/public/images-cache/750xX/2019/11/22/b8ca6680fa90f5ad0f5b0ac334717d66/5dd83405b0c60/b8ca6680fa90f5ad0f5b0ac334717d66.jpeg"/>
      </figure>
      <p>"S kultura vseživljenjskega učenja premikamo meje in ustvarjamo nove standarde na področju izobraževanja odraslih, medgeneracijskega sodelovanja ter v skrbi za ranljive skupine. Zagotovo so bili izzivi ped šestimi desetletji drugačni kot tisti, s katerimi se soočamo danes, ko so pred nami demografske spremembe, izzivi dolgožive družbe, podnebne spremembe, trajnostni razvoj, svetovne migracije ter iztekanje  finančne perspektive in s tem evropskih sredstev," je še v nagovoru povedala direktorica.</p>
      <p>loading...</p>
    </article>
  </body>
</html>