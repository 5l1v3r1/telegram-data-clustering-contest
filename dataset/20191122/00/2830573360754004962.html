<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttosport.com/news/calcio/calciomercato/2019/11/22-63636017/marca_real_madrid-benzema_rinnovo_in_vista_/"/>
    <meta property="og:site_name" content="Tuttosport"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="Marca: &quot;Real Madrid-Benzema, rinnovo in vista&quot;"/>
    <meta property="og:description" content="Contatti sempre più intensi tra la società e l'entourage del francese per raggiungere un accordo e prolungare il contratto fino al 2023. Il calciatore cerca rassicurazioni sulla sua centralità nel progetto di Zidane, mentre Psg, Arsenal, Liverpool e Lione rimangono alla finestra"/>
  </head>
  <body>
    <article>
      <h1>Marca: "Real Madrid-Benzema, rinnovo in vista"</h1>
      <h2>Contatti sempre più intensi tra la società e l'entourage del francese per raggiungere un accordo e prolungare il contratto fino al 2023. Il calciatore cerca rassicurazioni sulla sua centralità nel progetto di Zidane, mentre Psg, Arsenal, Liverpool e Lione rimangono alla finestra</h2>
      <address>
        <time datetime="2019-11-22T00:00:00+00:00">22 Nov 2019</time>
      </address>
      <p><b>MADRID (SPAGNA) - </b>Si lavora per il rinnovo di <a href="https://www.tuttosport.com/video/calcio/2019/11/11-63309932/deschamps_benzema_zidane_puo_dire_quello_che_vuole_/"><b>Karim</b> <b>Benzema</b></a> con il <a href="https://www.tuttosport.com/news/calcio/calciomercato/2019/11/16-63439397/as_haaland_seguito_da_real_madrid_e_manchester_united_/"><b>Real</b> <b>Madrid</b></a>. Secondo il quotidiano spagnolo <i>Marca</i>, che stamane apre il giornale con questa notizia, sono sempre più intensi i contatti tra la società e l'entourage del calciatore per raggiungere un accordo e prolungre il contratto fino al<b> 2023</b> (attualmente la scadenza è fissata per giugno 2021). La volontà del francese e del club sarebbe quella di proseguire insieme un "viaggio" iniziato nel 2009, quando Karim scelse il Real Madrid lasciando casa, <b>Lione</b> e l'<b>Olympique</b>, per diventare grande. Con i <i>Blancos</i> ha vinto praticamente tutto, il rapporto con i tifosi e il presidente Florentino Perez va alla grande, pertanto presto potrebbe essere raggiunto l'accordo per il rinnovo. Benzema, però, sempre secondo <i>Marca</i>, chiede maggiori rassicurazioni sulla sua centralità nel progetto tecnico e tattico di Zidane.</p>
      <figure>
        <a href="https://www.tuttosport.com/foto/calcio/2019/10/09-62086637/i_10_calciatori_del_mese_secondo_il_cies_comanda_pjanic/">
          <img src="https://cdn.tuttosport.com/images/2019/10/09/105425973-1a8a6521-9cf7-47d1-8571-428a8b7ff3c4.jpg"/>
        </a>
        <figcaption>I 10 calciatori del mese secondo il CIES: comanda Pjanic<br/><a href="https://www.tuttosport.com/foto/calcio/2019/10/09-62086637/i_10_calciatori_del_mese_secondo_il_cies_comanda_pjanic/">Guarda la gallery</a></figcaption>
      </figure>
      <h3>Diversi top club europei su di lui</h3>
      <p>L'attaccante francese, intanto, sarebbe finito nel mirino di diversi top club europei, a cominciare dal <b>Psg</b> avanti, secondo <i>Marca</i>, su <b>Arsenal</b> e <b>Liverpool</b>. Attenzione però all'ipotesi <b>Lione</b>. Il club francese ha accolto Benzema nelle giovanili quando aveva solo nove anni, portandolo in prima squadra nel 2004. Il ds <b>Juninho</b> ha confessato di volerlo riportare a "casa", per chiudere una carriera costellata di successi. </p>
      <figure>
        <video src="http://media.tuttosport.com/omnisport/2019/11/11/11112019_IT_PERFORM_DESCHAMPS_PV_1573498791551_1065.mp4"/>
        <figcaption>Deschamps: "Benzema? Zidane può dire quello che vuole"</figcaption>
      </figure>
      <figure>
        <a href="https://league.tuttosport.com/">
          <img src="https://www.tuttosport.com/assets_2019/images/logo-tsl.png"/>
        </a>
      </figure>
      <p><b>Gioca gratis</b> con Tuttosport League - 11 in campo, il fantasy game di calcio di Tuttosport. Fai la tua formazione e vinci i fantastici premi in palio. <b>Iscriviti ora!</b> <a href="https://league.tuttosport.com/">Gioca!</a></p>
      <related>
        <a href="https://www.tuttosport.com/news/calcio/calciomercato/2019/11/16-63439397/as_haaland_seguito_da_real_madrid_e_manchester_united_/"/>
        <a href="https://www.tuttosport.com/video/calcio/2019/11/11-63309932/deschamps_benzema_zidane_puo_dire_quello_che_vuole_/"/>
        <a href="https://www.tuttosport.com/archivio/calcio/calciomercato"/>
        <a href="https://www.tuttosport.com/news/calcio/calciomercato/2019/11/20-63567081/inter_l_ex_agente_di_skriniar_sul_suo_futuro_lo_vedrei_al_real_madrid_/?related_news"/>
        <a href="https://www.tuttosport.com/news/calcio/calciomercato/2019/11/17-63460989/the_sun_juve_pogba_salta_il_real_madrid_offre_bale_allo_united_/?related_news"/>
        <a href="https://www.tuttosport.com/news/calcio/calciomercato/2019/11/09-63200204/dalla_spagna_se_pogba_va_al_real_il_manchester_united_su_eriksen_e_james_/?related_news"/>
        <a href="https://www.tuttosport.com/news/calcio/calciomercato/2019/11/08-63180153/zidane_mbappe_sogna_di_giocare_con_il_real_madrid_/?related_news"/>
      </related>
    </article>
  </body>
</html>