<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lokal.hu/2019-11-segitenek-leszokni-a-cigirol/"/>
    <meta property="og:site_name" content="lokál"/>
    <meta property="article:published_time" content="2019-11-22T00:01:14+00:00"/>
    <meta property="og:title" content="Segítenek leszokni a cigiről"/>
    <meta property="og:description" content="Mindenki kaphat szakmai segítséget a dohányzásról leszokáshoz, amelyben az akarat a legfontosabb, ezért szakszerű segítséggel meg kell erősíteni és támogatni kell a magatartásváltást – jelentette ki Horváth Ildikó, egészségügyért felelős államtitkár tegnap a „Ne gyújts rá!” világnapon."/>
  </head>
  <body>
    <article>
      <h1>Segítenek leszokni a cigiről</h1>
      <address><time datetime="2019-11-22T00:01:14+00:00">22 Nov 2019, 00:01</time> by <a rel="author">Lokál</a></address>
      <figure>
        <img src="https://www.lokal.hu/wp-content/uploads/2019/11/DBZOL20191114006-1280x853.jpg"/>
      </figure>
      <p>
        <b>Mindenki kaphat szakmai segítséget a dohányzásról való leszokáshoz, amiben az akarat a legfontosabb, ezért szakszerű segítséggel kell erősíteni és támogatni a magatartásváltást – jelentette ki Horváth Ildikó egészségügyért felelős államtitkár tegnap, a „Ne gyújts rá!” világnapon.</b>
      </p>
      <p>Ismertetése szerint az érintettek megkaphatják a segítséget az Országos Dohányzás Leszokás Támogatási Módszertani Központtól, valamint az egészségfejlesztési irodáktól is. A tüdőgyógyász végzettségű államtitkár kiemelte: fontos a gyerekkorban elkezdett prevenció, hogy tudatosítsuk: a cigarettázás károsítja a szervezetet, a dohányos életét 10–14 évvel rövidíti meg a szenvedélye.</p>
      <p>Demjén Tibor, az Emberi Erőforrások Minisztériuma Dohányzás Fókuszpontjának vezetője szerint a magyar felnőttlakosság 27,5 százaléka dohányzik, 1,7 százalékuk alkalmanként, 25,8 százalékuk rendszeresen.</p>
      <p>Horváth Ildikó a Kossuth rádióban arról is beszélt, hogy a kormány nem készül kórházbezárásokra, a célja az, hogy jobbá tegye a betegek és az egészségügyi dolgozók körülményeit. Emlékeztetett: Gyurcsány Ferenc kormánya 2006–2007-ben kórházakat zárt be, ötezer egészségügyi dolgozót bocsátott el, és elvett az orvosoktól egyhavi fizetést.</p>
      <p>
        <b>További cikkek:</b>
      </p>
      <ul>
        <li>
          <a href="https://www.lokal.hu/2019-11-a-kormany-nem-keszul-korhazbezarasokra/">A kormány nem készül kórházbezárásokra</a>
        </li>
        <li>
          <a href="https://www.lokal.hu/2019-11-bedros-megepitjuk-a-szuperkorhazat/">Bedros: Megépítjük a szuperkórházat</a>
        </li>
        <li>
          <a href="https://www.lokal.hu/2019-11-peticiot-inditottak-a-del-budai-szuperkorhaz-megepiteseert/">Petíciót indítottak a dél-budai szuperkórház megépítéséért</a>
        </li>
        <li>
          <a href="https://www.lokal.hu/2019-11-torekedni-kell-a-helyes-antibiotikum-hasznalatra/">Törekedni kell a helyes antibiotikum-használatra</a>
        </li>
        <li>
          <a href="https://www.lokal.hu/2019-11-cel-hogy-evrol-evre-egeszsegesebb-eteleket-talaljanak-a-kozetkeztetesben/">Cél, hogy évről évre egészségesebb ételeket tálaljanak a közétkeztetésben</a>
        </li>
      </ul>
    </article>
  </body>
</html>