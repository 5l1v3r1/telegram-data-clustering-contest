<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.primocanale.it/notizie/maltempo-a-genova-vento-di-burrasca-forte-stop-alle-moto-in-sopraelevata-213525.html"/>
    <meta property="og:site_name" content="Primocanale.it"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="Maltempo a Genova, vento di burrasca forte: stop alle moto in sopraelevata"/>
    <meta property="og:description" content="GENOVA - Il Centro funzionale meteo-idrologico di Protezione civile della Regione Liguria, ha previsto anche vento di burrasca forte per la giornata di domani sabato 23 novembre. Entrano dunque in vigore le ordinanze del Sindaco che dispongono alcune misure a tutela della pubblica incolumità:"/>
  </head>
  <body>
    <article>
      <h6 class="kicker">Le disposizioni del comune</h6>
      <h1>Maltempo a Genova, vento di burrasca forte: stop alle moto in sopraelevata</h1>
      <address>
        <time datetime="2019-11-22T00:00:00+00:00">22 Nov 2019</time>
      </address>
      <figure>
        <img src="https://www.primocanale.it/immagininews/thumbs/213525-420x236.jpg"/>
      </figure>
      <p><b>GENOVA - </b><b>Il Centro funzionale meteo-idrologico di Protezione civile della Regione Liguria,</b> ha previsto anche vento di burrasca forte per la giornata di domani sabato 23 novembre. Entrano dunque in vigore le ordinanze del Sindaco che dispongono alcune misure a tutela della pubblica incolumità:</p>
      <p>- divieto di transito ai motocicli, mezzi telonati e furgonati sulla sopraelevata “Aldo Moro” nella giornata di domani sabato 23 novembre;</p>
      <p>- chiusura al pubblico, domani sabato 23 novembre, di giardini e parchi storici comunali.</p>
      <p>- chiusura al pubblico, nella giornata di domani sabato 23 novembre, di tutti i cimiteri presenti sul territorio del Comune di Genova.</p>
      <p><b>Il Centro funzionale meteo-idrologico di Protezione civile della Regione Liguria </b>ha emesso anche un avviso che prevede mareggiate intense per la giornata di domani, sabato 23 novembre. Entra in vigore l’ordinanza n. 9 del 18 gennaio 2017 che stabilisce misure di sicurezza a tutela della pubblica incolumità In particolare viene stabilita la chiusura degli accessi pubblici al mare ed alle scogliere del territorio comunale per la giornata di sabato 23 novembre fino a cessata esigenza.</p>
      <p><b>Viene disposta per tutti i cittadini l’osservanza delle seguenti regole:</b> prestare la massima cautela nell’avvicinarsi al litorale o nel percorrere le strade costiere, sia a piedi che alla guida di un veicolo; evitare di sostare sul litorale, sulle strade costiere e a maggior ragione su moli e pontili; seguire le indicazioni fornite dalle autorità, in particolare prestando attenzione alle pubblicazione sul sito www.allertaliguria.gov.it del Bollettino di Vigilanza/Avviso Meteo; evitare la balneazione e l'uso delle imbarcazioni e assicurare preventivamente le barche e le strutture presenti sulle spiagge e nelle aree portuali; mettere in sicurezza, assicurandoli o rimuovendoli dalle aree esposte alla mareggiata, tutti gli oggetti che possono essere investiti dalla mareggiata e che possono arrecare danno all’incolumità delle persone, quali ad esempio strutture mobili, specie quelle che prevedono la presenza di teli o tendoni, impalcature, gazebo, strutture espositive o commerciali temporanee; poiché le mareggiate sono sovente associate ad una forte ventilazione, prestare attenzione anche ai possibili danni derivanti dal rischio vento (possibile distacco e caduta di oggetti esposti o sospesi, rottura di rami o alberi,ecc.).</p>
      <p> </p>
      <related>
        <a href="https://www.primocanale.it/notizie/pioggia-vento-e-neve-sulla-liguria-allerta-arancione-nel-centro-della-regione-213268.html"/>
        <a href="https://www.primocanale.it/notizie/pioggia-nel-levante-e-neve-nell-entroterra-doppia-allerta-meteo-in-liguria-213343.html"/>
        <a href="https://www.primocanale.it/notizie/allerta-meteo-i-messaggi-del-comune-di-genova-si-spostano-su-telegram-213442.html"/>
        <a href="https://www.primocanale.it/notizie/allerta-rossa-cancellata-la-puntata-di-liguria-ancheu-in-diretta-dalla-giovent--213507.html"/>
        <a href="https://www.primocanale.it/video/allerta-meteo-frana-a-roccavignale-il-sindaco-fa-il-punto-113372.html"/>
        <a href="https://www.primocanale.it/video/allerta-meteo-la-situazione-a-masone-con-il-vicesindaco-113375.html"/>
        <a href="https://www.primocanale.it/video/a10-tir-va-a-fuoco-32-intossicati-in-galleria-113379.html"/>
        <a href="https://www.primocanale.it/video/la-sportiva-sturla-si-prepara-alla-grande-festa-per-i-100-anni-113462.html"/>
      </related>
    </article>
  </body>
</html>