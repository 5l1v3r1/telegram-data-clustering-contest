<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.thestival.gr/society/health/item/489687-%CE%B1%CF%83%CE%B2%CE%AD%CF%83%CF%84%CE%B9%CE%BF-%CE%B4%CE%B9%CE%B1%CF%84%CF%81%CE%BF%CF%86%CE%B9%CE%BA%CE%AD%CF%82-%CF%80%CE%B7%CE%B3%CE%AD%CF%82-%CE%B3%CE%B9%CE%B1-%CF%8C%CF%83%CE%BF%CF%85%CF%82-%CE%B4%CE%B5%CE%BD-%CF%84%CF%81%CF%8E%CE%BD%CE%B5-%CE%B3%CE%B1%CE%BB%CE%B1%CE%BA%CF%84%CE%BF%CE%BA%CE%BF%CE%BC%CE%B9%CE%BA%CE%AC"/>
    <meta property="og:site_name" content="thestival.gr"/>
    <meta property="article:published_time" content="2019-11-22T00:26:00+00:00"/>
    <meta property="og:title" content="Ασβέστιο: Διατροφικές πηγές για όσους δεν τρώνε γαλακτοκομικά"/>
    <meta property="og:description" content="Το ασβέστιο είναι απαραίτητο για την υγεία των οστών και των δοντιών."/>
  </head>
  <body>
    <article>
      <h1>Ασβέστιο: Διατροφικές πηγές για όσους δεν τρώνε γαλακτοκομικά</h1>
      <address><time datetime="2019-11-22T00:26:00+00:00">22 Nov 2019, 00:26</time> by <a rel="author">Thestival team</a></address>
      <p>Το ασβέστιο είναι απαραίτητο για την υγεία των οστών και των δοντιών.</p>
      <p>Παράλληλα, συμβάλλει στην ομαλή λειτουργία των αιμοφόρων αγγείων, ρυθμίζει την αρτηριακή πίεση και προλαμβάνει την αντίσταση στην ινσουλίνη, η οποία οδηγεί στον διαβήτη τύπου 2.</p>
      <p>Η ημερήσια προτεινόμενη ποσότητα για τους ενήλικες ανέρχεται στα 1.000mg.</p>
      <p>Εάν έχετε δυσανεξία στη λακτόζη ή δεν σας αρέσουν τα γαλακτοκομικά, δείτε από ποιες άλλες πηγές μπορείτε να πάρετε το πολύτιμο στοιχείο, σύμφωνα με το <i>onmed.gr</i>.</p>
      <p>Μην ξεχνάτε ότι για τη σωστή απορρόφηση του ασβεστίου είναι απαραίτητη η βιταμίνη D.</p>
      <p><b>Λευκά φασόλια</b>: Ένα φλιτζάνι δίνει περίπου 190mg ασβεστίου. Είναι επίσης πλούσια σε σίδηρο.</p>
      <p><b>Σολομός</b>: Μισή κονσέρβα δίνει περίπου 230mg ασβεστίου. Το ασβέστιο βρίσκεται στο κόκκαλο του σολομού, το οποίο πρέπει να καταναλώνεται μαζί με τη σάρκα του ψαριού. Η διαδικασία επεξεργασίας του σολομού μαλακώνει το κόκαλο και διευκολύνει την κατάποση χωρίς να αλλοιώνει τη γεύση του.</p>
      <p><b>Σαρδέλες</b>: Οι 7 σαρδέλες δίνουν περίπου 320mg ασβεστίου. Είναι επίσης πλούσιες σε ωφέλιμα ωμέγα-3 λιπαρά οξέα και βιταμίνη D.</p>
      <p><b>Αποξηραμένα σύκα</b>: Τα 8 σύκα δίνουν περίπου 110mg ασβεστίου, αντιοξειδωτικά και φυτικές ίνες.</p>
      <p><b>Κέιλ ή λαχανίδα</b>: Τα δύο φλιτζάνια δίνουν 190mg ασβεστίου και πολλά αντιοξειδωτικά.</p>
      <p><b>Μαυρομάτικα φασόλια</b>: Μισό φλιτζάνι δίνει περίπου 185 mg ασβεστίου, κάλιο και φολικό οξύ.</p>
      <p><b>Αμύγδαλα</b>: Τα 20 αμύγδαλα δίνουν περίπου 70 mg ασβεστίου. Περιέχουν επίσης κάλιο, βιταμίνη Ε και σίδηρο.</p>
      <p><b>Πορτοκάλι</b>: Ένα μέτριο πορτοκάλι δίνει περίπου 65mg ασβεστίου και βιταμίνη C.</p>
    </article>
  </body>
</html>