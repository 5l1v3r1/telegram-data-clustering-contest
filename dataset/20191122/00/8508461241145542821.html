<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://techbox.dennikn.sk/toyota-rav4-plug-in-hybrid-s-vykonom-302-koni-pride-uz-buduci-rok/"/>
    <meta property="og:site_name" content="TECHBOX"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="Toyota RAV4 Plug-in Hybrid s výkonom 302 koní príde už budúci rok"/>
    <meta property="og:description" content="Toyota na aktuálne prebiehajúcom autosalóne v Los Angeles predstavila svoju prvú plug-in hybridnú Toyotu RAV4 s veľmi zaujímavými parametrami."/>
  </head>
  <body>
    <article>
      <h1>Toyota RAV4 Plug-in Hybrid s výkonom 302 koní príde už budúci rok</h1>
      <address><time datetime="2019-11-22T00:00:00+00:00">22 Nov 2019</time> by <a rel="author">Stanislav Vinc</a></address>
      <p>
        <b><a href="https://techbox.dennikn.sk/vyrobca/toyota/">Toyota</a> na aktuálne prebiehajúcom autosalóne v Los Angeles predstavila svoju prvú plug-in hybridnú Toyotu RAV4 s veľmi zaujímavými parametrami, ktorými necháva konkurenciu vo svojej triede ďaleko za sebou.</b>
      </p>
      <p>Popularita modelu RAV4 sa na minimálne na európskom trhu určite nedá poprieť. Toyota totiž na našom trhu eviduje viac ako 120-tisíc objednaných kusov, pričom až 105-tisíco kusov z toho bolo hybridných. Predstavenie Plug-in Hybrid verzie tohto modelu tak na seba nenechalo dlho čakať.</p>
      <figure>
        <img src="https://techbox.dennikn.sk/wp-content/uploads/2019/11/Toyota-RAV4-Plug-in-Hybrid-02.jpg"/>
        <figcaption>
          <cite>ZDROJ | Toyota</cite>
        </figcaption>
      </figure>
      <p>Toyota pri vývoji plug-in hybridu využila svoje znalosti, ktoré nadobudla pri vývoji a výrobe modelu Prius. Toto spojenie môže znieť zvláštne, no netreba sa obávať, že by sa z RAV4 stalo nudné mestské auto zamerané na ekológiu, aj keď v skutočnosti ekologické je. Pod karosériou ukrýva systém s výkonom 306 koní/225 kW a z nuly na 100 km/h sa dostane už za 6,2 sekundy.</p>
      <figure>
        <img src="https://techbox.dennikn.sk/wp-content/uploads/2019/11/Toyota-RAV4-Plug-in-Hybrid-03.jpg"/>
        <figcaption>
          <cite>ZDROJ | Toyota</cite>
        </figcaption>
      </figure>
      <p>Napriek tomu však Toyota RAV4 Plug-in Hybrid pred konečnou homologáciou podľa metodiky WLTP vytvára pod 30 gramov emisií CO2 na jeden kilometer. Ide tak o najlepší výsledok spomedzi všetkých plug-in hybridných SUV strednej triedy s pohonom všetkých štyroch kolies.</p>
      <figure>
        <img src="https://techbox.dennikn.sk/wp-content/uploads/2019/11/Toyota-RAV4-Plug-in-Hybrid-04.jpg"/>
      </figure>
      <p>Súčasťou pohonu je rovnaký 2,5-litrový zážihový motor Hybrid Dynamic Force, ako v štandardnom modeli RAV4 Hybrid. Tentokrát ho však doplní li-ion akumulátor a jednotka riadenia energie hybridného systému s meničom pre zvýšené napätie. V režime elektrickej jazdy prejde nový variant podľa metodiky WLTP zhruba 60 kilometrov.</p>
      <figure>
        <img src="https://techbox.dennikn.sk/wp-content/uploads/2019/11/Toyota-RAV4-Plug-in-Hybrid-05.jpg"/>
        <figcaption>
          <cite>ZDROJ | Toyota</cite>
        </figcaption>
      </figure>
      <p>Automobilka zatiaľ neoznámila, koľko bude Toyota RAV4 Plug-in Hybrid stáť. Vieme však, že na slovenský trh dorazí už v druhej polovici roku 2020. Spomedzi všetkých verzií modelu RAV4 pôjde zrejme v tomto prípade o tú najdrahšiu.</p>
      <footer>
        <b>Zdroj: </b>
        <a href="https://www.toyotanews.eu/sk/tlacove-spravy/1455-toyota-odhalila-na-autosalone-v-los-angeles-novy-model-rav4-plug-in-hybrid">Toyota</a>
      </footer>
    </article>
  </body>
</html>