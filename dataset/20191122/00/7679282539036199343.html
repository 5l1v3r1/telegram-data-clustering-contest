<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/national/story-fraud-of-12-lakh-rupees-through-tinder-app-in-delhi-2862324.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-22T00:19:16+00:00"/>
    <meta property="og:title" content="Tinder से दोस्ती, प्यार का नाटक और लड़की से ठग लिए 12 लाख रुपये"/>
    <meta property="og:description" content="पूर्वी दिल्ली के लक्ष्मी नगर में एक युवती से एप से दोस्ती, प्यार का नाटक और फिर लाखों की धोखाधड़ी सामने आया है। आरोपी ने एप पर चैटिंग के दौरान खुद को बेल्जियम का नागरिक बताकर पीड़िता से दोस्ती की। फिर..."/>
  </head>
  <body>
    <article>
      <h1>Tinder से दोस्ती, प्यार का नाटक और लड़की से ठग लिए 12 लाख रुपये</h1>
      <address><time datetime="2019-11-22T00:19:16+00:00">22 Nov 2019, 00:19</time> by <a rel="author">नई दिल्ली, कार्यालय संवाददाता</a></address>
      <p>पूर्वी दिल्ली के लक्ष्मी नगर में एक युवती से एप से दोस्ती, प्यार का नाटक और फिर लाखों की धोखाधड़ी सामने आया है। आरोपी ने एप पर चैटिंग के दौरान खुद को बेल्जियम का नागरिक बताकर पीड़िता से दोस्ती की। फिर प्यार का नाटक कर महंगे गिफ्ट भेजना का झांसा दिया। गिफ्ट को एयरपोर्ट पर कस्टम से छुड़ाने के नाम पर पीड़िता से 12.47 लाख रुपये ठग लिए।</p>
      <p>लगातार रुपये की मांग करते रहने पर पीड़िता को शक हुआ तो लक्ष्मी नगर थाने में मामले की शिकायत दी। पुलिस केस दर्ज कर मामले की जांच कर रही है। पुलिस के अनुसार, 36 वर्षीय पीड़िता परिवार के साथ लक्ष्मी नगर इलाके में रहती है। वह ऑन लाइन इंपोर्ट व एक्सपोर्ट का काम करती हैं। टिंडर नाम के एप से 10 अक्तूबर को उनकी मुलाकात जेम्स एंथनी नामक युवक से हुई। आरोपी को खुद को बेल्जियम का नागरिक बताकर उनसे दोस्ती कर ली।</p>
      <p>दोनों के एक दूसरे का नंबर लिया और फिर व्हाट्एप पर चैटिंग शुरू कर दी। इस दौरान दोनों के बीच नजदीकियां बढ़ गई और दोस्ती प्यार में बदल गई। आरोपी ने कहा कि वह बेल्जियम से उसके लिए कुछ गिफ्ट भेज रहा है। आरोपी ने गिफ्ट में 22 यूरो के अलावा और महंगे गिफ्ट होने की बात की। बाद में उस गिफ्ट को छुड़ाने के लिए कस्टम, इनकम टैक्स व अन्य विभागों को देने के लिए विभिन्न खातों में रुपये जमा करने को कहा गया। इस तरह साढ़े 12 लाख रुपये ठग लिए।</p>
    </article>
  </body>
</html>