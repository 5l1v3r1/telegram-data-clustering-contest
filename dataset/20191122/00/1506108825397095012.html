<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.fotospor.com/haber-fenerbahce-damien-comolliden-yanali-cildirtan-oneri-filippo-falco-352957"/>
    <meta property="og:site_name" content="Fotospor"/>
    <meta property="article:published_time" content="2019-11-22T00:20:00+00:00"/>
    <meta property="og:title" content="Damien Comolli'den Yanal'ı çıldırtan öneri: Filippo Falco"/>
    <meta property="og:description" content="Haberin detayları için tıklayınız"/>
  </head>
  <body>
    <article>
      <h1>Damien Comolli'den Yanal'ı çıldırtan öneri: Filippo Falco</h1>
      <address>
        <time datetime="2019-11-22T00:20:00+00:00">22 Nov 2019, 00:20</time>
      </address>
      <p><b>Fenerbahçe</b>'de transferde <b>Damien Comolli</b>'nin önerisi <b>Ersun Yanal</b>'ı kızdırdı... Zajc’tan kurtulmaya çalışan Ersun Yanal’ın önüne Damien Comolli öyle bir isim koydu ki, ikilinin arasında soğuk rüzgarlar esti. 2013-14 sezonundan bu yana hiçbir sezonu aynı takımda bitirmeyen ve bazı sezonlar 2 farklı takıma birden kiralanan <b>Filippo Falco</b>, Ersun Yanal’ı çıldırttı.</p>
      <p>
        <b>''Salento’nun Messi’si'' sözleri dikkat çekti</b>
      </p>
      <p>Fenerbahçe Sportif Direktörü Damien Comolli’nin Ersun Yanal’ın önüne ''Salento’nun Messi’si diyorlar'' diye koyduğu Filippo Falco, kariyerinde sadece 19 kez Serie A’da (2015-16’de Bologna formasıyla 9 maç ve bu sezon Lecce formasıyla 10 maç) oynadı.</p>
      <p>
        <b>Filippo Falco bu sezon yokları oynuyor</b>
      </p>
      <p>27 yaşındaki İtalyan oyuncu Filippo Falco, forvet ve forvet arkası olmasına rağmen bu sezon Lecce formasıyla Serie A'da sadece 1 gol atıp, 1 asist gerçekleştirdi.</p>
      <p>İtalyan oyuncu Filippo Falco, bunun yanında istikrarsız görüntüsüyle de dikkat çekiyor. Oyuncu, şimdiye kadar Lecce, Pavia, Reggina, Juve Stabia, Trapani, Bologna, Cesena, Benevento, Perugia, Pescara gibi 10 farklı takımda forma giydi.</p>
      <p>Kaynak: Fotospor</p>
    </article>
  </body>
</html>