<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.telepolis.pl/wiadomosci/taryfy-promocje-uslugi/przedpremierowy-pokaz-nowego-sezonu-watahy-dla-klientow-cyfrowego-polsatu-i-plusa"/>
    <meta property="og:site_name" content="Telepolis"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="Przedpremierowy pokaz nowego sezonu „Watahy” dla klientów Cyfrowego Polsatu i Plusa"/>
    <meta property="og:description" content="Cyfrowy Polsat oraz operator sieci Plus wraz z HBO zapraszają swoich klientów na kinowy wieczór z „Watahą”. W czwartek, 5 grudnia, o godz. 20.00 w kinach sieci Cinema City w pięciu miastach odbędzie się prapremiera pierwszego odcinka najnowszego, trzeciego sezonu serialu „Wataha”."/>
  </head>
  <body>
    <article>
      <h1>Przedpremierowy pokaz nowego sezonu „Watahy” dla klientów Cyfrowego Polsatu i Plusa</h1>
      <address><time datetime="2019-11-22T00:00:00+00:00">22 Nov 2019</time> by <a rel="author">Mieszko</a></address>
      <p>
        <b>Cyfrowy Polsat oraz operator sieci Plus wraz z HBO zapraszają swoich klientów na kinowy wieczór z „Watahą”. W czwartek, 5 grudnia, o godz. 20.00 w kinach sieci Cinema City w pięciu miastach odbędzie się prapremiera pierwszego odcinka najnowszego, trzeciego sezonu serialu „Wataha”.</b>
      </p>
      <p>To już druga taka akcja w ostatnim czasie - wcześniej operator zapraszał na film „Jak poślubić milionera”. Tym razem na użytkowników Cyfrowego Polsatu  i sieci Plus czekają zupełnie inne emocje -  prapremiera pierwszego odcinka trzeciego sezonu serialu „Wataha”, który na antenie pojawi się 6 grudnia. Wystarczy wysłać SMS-a, aby otrzymać specjalny kod i cieszyć się seansem. </p>
      <related>
        <h4>Zobacz: </h4>
        <a href="https://www.telepolis.pl/wiadomosci/taryfy-promocje-uslugi/jak-poslubic-milionera-film-pokaz-kino-cyfrowy-polsat-plus"/>
        <a href="https://www.telepolis.pl/wiadomosci/telewizja-i-vod/polsat-filmy-na-swieta-kevin-sam-w-domu"/>
      </related>
      <p>Na klientów Cyfrowego Polsatu i Plusa czekają specjalne pokazy w przededniu gorącej premiery. Pierwszy odcinek 3. sezonu „Watahy” wyemitowany zostanie <b>5 grudnia o godz. 20.00 w kinach sieci Cinema City</b> w pięciu miastach Polski:</p>
      <ul>
        <li>Warszawie – Galeria Mokotów,</li>
        <li>Poznaniu – Kinepolis, </li>
        <li>Katowicach – Silesia,</li>
        <li>Krakowie – Bonarka,</li>
        <li>Wrocławiu – Wroclavia.</li>
      </ul>
      <p>Aby otrzymać kod uprawniający do wejścia na salę oraz skorzystania ze specjalnie przygotowanego poczęstunku, <b>wystarczy wysłać SMS-a</b>, a w przypadku chęci wybrania się z osobą towarzyszącą, <b>dwa SMS-y</b>. Treść oraz numer, na który należy wysłać wiadomość, zależne są  od posiadanej usługi, operatora, z którego oferty się korzysta, oraz wybranego miasta. Liczba kodów jest ograniczona, a o ich przyznaniu decyduje kolejność spełnienia wszystkich warunków promocji.</p>
      <related>
        <h4>Zobacz: </h4>
        <a href="https://www.telepolis.pl/wiadomosci/telewizja-i-vod/cyfrowy-polsat-telewizja-internetowa-z-dekoderem-ott-na-swieta"/>
        <a href="https://www.telepolis.pl/wiadomosci/taryfy-promocje-uslugi/black-weeks-w-plusie-i-plushu-smartfony-zegarek-tablet"/>
      </related>
      <p>Szczegółowe informacje o pokazie kinowym dla klientów Cyfrowego Polsatu i Plusa dostępne są w regulaminach promocji oraz na stronach: <b>www.cyfrowypolsat.pl/wataha</b> oraz <b>www.plus.pl/wataha</b>.</p>
      <p>Poniżej <b>regulaminy promocj</b>i:</p>
      <ul>
        <li>
          <a href="https://www.telepolis.pl/images/2019/11/WATAHA_z_Cyfrowym_Polsatem_-_regulaminu_promocji.pdf">Regulamin Promocji „WATAHA z Cyfrowym Polsatem”</a>
        </li>
        <li>
          <a href="https://www.telepolis.pl/images/2019/11/WATAHA_z_Plusem_-_regulaminu_promocji.pdf">Regulamin Promocji „WATAHA z Plusem”</a>
        </li>
      </ul>
      <p> </p>
      <figure>
        <img src="https://www.telepolis.pl/images/2019/11/Wataha-plus-450.jpg"/>
      </figure>
      <h3>Z „Watahą” w Bieszczady</h3>
      <p>Najchętniej oglądany serial HBO powraca na antenę już 6 grudnia. <b>Akcja 3. sezonu odbywa się 2 lata po</b> wydarzeniach z poprzedniej serii. Losy Wiktora Rebrowa, granego przez Leszka Lichotę, oraz prokurator Igi Dobosz, w którą wciela się Aleksandra Popławska, po raz kolejny zostaną złączone. Do obsady dołączyły także nowe twarze, m.in.: pułkownik Kuczer, w tej roli Borys Szyc, oraz szefowa ukraińskiej mafii – Barkowa, którą zagrała Evgenia Akhremenko.</p>
      <p>Źródło tekstu: Plus, Cyfrowy Polsat</p>
    </article>
  </body>
</html>