<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttosport.com/news/calcio/primavera/2019/11/22-63653532/primavera_juve-chievo_4-1_fagioli_doppietta_nel_poker_bianconero/"/>
    <meta property="og:site_name" content="Tuttosport"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="Primavera, Juve-Chievo 4-1. Fagioli, doppietta nel poker bianconero"/>
    <meta property="og:description" content="Le altre due reti dei ragazzi di Zauli sono state messe a segno da Leo e Ranocchia"/>
  </head>
  <body>
    <article>
      <h1>Primavera, Juve-Chievo 4-1. Fagioli, doppietta nel poker bianconero</h1>
      <h2>Le altre due reti dei ragazzi di Zauli sono state messe a segno da Leo e Ranocchia</h2>
      <address>
        <time datetime="2019-11-22T00:00:00+00:00">22 Nov 2019</time>
      </address>
      <p><b>TORINO</b> - La <b>Juventus Primavera</b> si impone con il punteggio di quattro reti a una sul <b>Chievo</b>. Già a fine primo tempo risultato orientato verso i bianconeri, che vanno negli spogliatoi sul tre a zero in virtù delle marcature di <b>Leo</b>, <b>Fagioli</b> e <b>Ranocchia</b>. Nella ripresa il Chievo cerca di riaprire i giochi con <b>Farrim</b>, ma la seconda rete di <b>Fagioli</b>, nonché quarta bianconera, li chiude definitivamente. </p>
      <h3>La partita</h3>
      <p>Gara subito intensa, avvio con un'occasione per parte: primo squillo della Juve con Moreno, replica clivense con Tuzzo. Il risultato si sblocca al 12' quando Vlasenko di testa impegna Caprile il cui intervento non è limpido, Leo può mettere in rete il vantaggio bianconero. La Juve ci riprova con Leone, il Chievo cerca il pari per due volte con Tuzzo, ma è la Juve ad andare nuovamente a segno con Fagioli, servito da Petrelli al termine di un contropiede, è il 27'. Cinque minuti dopo la terza rete della Juve con Ranocchia che batte Caprile servito da Fagioli. Chiusura di frazione con un'occasione per parte, firmate Moreno e Zuelli. Nella ripresa, il Chievo ci prova subito con Nabil, poi accorcia le distanze con Farrim (23') sugli sviluppi di un calcio d'angolo battuto da Zuelli. Nel finale il Chievo cerca di riaprirla definitivamente con Zuelli, ma è la Juve a far calare il sipario con Fagioli su assist di De Gracca, 4-1.</p>
      <related>
        <a href="https://www.tuttosport.com/widget/calcio/primavera/2019/10/10-62127993/classifiche_calcio_primavera/"/>
        <a href="https://www.tuttosport.com/widget/calcio/primavera/2019/10/10-62127990/risultati_calcio_primavera/"/>
        <a href="https://www.tuttosport.com/archivio/calcio/primavera"/>
        <a href="https://www.tuttosport.com/news/calcio/primavera/2019/11/22-63651802/primavera_che_atalanta_4-1_al_napoli/?related_news"/>
        <a href="https://www.tuttosport.com/news/calcio/primavera/2019/11/22-63641637/lazio_primavera_franco_il_derby_si_sente_e_la_sfida_dell_anno_/?related_news"/>
        <a href="https://www.tuttosport.com/news/calcio/primavera/2019/11/22-63639126/inter_primavera_madonna_torino_molto_esperto_ma_penso_ai_miei_/?related_news"/>
        <a href="https://www.tuttosport.com/news/calcio/primavera/2019/11/21-63612536/primavera_fiorentina_meli_gubbio_daro_il_massimo_per_convincere_torrente_/?related_news"/>
      </related>
    </article>
  </body>
</html>