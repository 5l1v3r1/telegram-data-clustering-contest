<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.primocanale.it/notizie/ex-ilva-ispezione-dei-carabinieri-a-taranto-nel-giorno-del-vertice-conte-mittal-213501.html"/>
    <meta property="og:site_name" content="Primocanale.it"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="Ex ilva, ispezione dei carabinieri a Taranto nel giorno del vertice Conte-Mittal"/>
    <meta property="og:description" content="GENOVA - E' in corso nello stabilimento siderurgico ArcelorMittal di Taranto una ispezione, delegata dalla procura, dei carabinieri del Noe di Roma, del Nucleo sulla sicurezza sul lavoro e del Comando provinciale nell'ambito delle indagini avviate dopo l'esposto dei commissari dell'Ilva in As. Le verifiche riguardano le operazioni di bonifica nello stabilimento, la situazione generale della fabbrica, le attività di manutenzione finora eseguite e la sicurezza sul lavoro. A queste indagini collaborerà anche l'Ispra."/>
  </head>
  <body>
    <article>
      <h6 class="kicker">Il procuratore di Milano: "Massima collaborazione sull'inchiesta"</h6>
      <h1>Ex ilva, ispezione dei carabinieri a Taranto nel giorno del vertice Conte-Mittal</h1>
      <address>
        <time datetime="2019-11-22T00:00:00+00:00">22 Nov 2019</time>
      </address>
      <figure>
        <img src="https://www.primocanale.it/immagininews/thumbs/213501-420x236.jpg"/>
      </figure>
      <p><b>GENOVA - </b><b>E' in corso nello stabilimento siderurgico ArcelorMittal di Taranto una ispezione,</b> delegata dalla procura, dei carabinieri del Noe di Roma, del Nucleo sulla sicurezza sul lavoro e del Comando provinciale nell'ambito delle indagini avviate dopo l'esposto dei commissari dell'Ilva in As. Le verifiche riguardano le operazioni di bonifica nello stabilimento, la situazione generale della fabbrica, le attività di manutenzione finora eseguite e la sicurezza sul lavoro. A queste indagini collaborerà anche l'Ispra.</p>
      <p><b>"C'è massima collaborazione fra la Procura di Milano e quella di Taranto"</b>: ha detto il procuratore aggiunto di Milano Maurizio Romanelli che con i pm Stefano Civardi e Mauro Clerici coordina l'inchiesta con al centro la richiesta di recesso del contratto di affitto dell'ex Ilva da parte di ArcelorMittal, su cui è aperto, sotto profili diversi, un fascicolo anche dalla magistratura tarantina. Insomma nessuno scontro, ma una cooperazione con anche scambio di informazioni. Altra giornata chiave per il futuro dell'ex Ilva con l'incontro in programma a Roma tra il èremier Conte e i vertici di Mittal per fare il punto sulla situazione.</p>
      <related>
        <a href="https://www.primocanale.it/notizie/ex-ilva-basta-chiacchiere-regione-e-sindacati-vogliono-fatti-213364.html"/>
        <a href="https://www.primocanale.it/notizie/ex-ilva-pm-al-lavoro-per-verificare-se-arcelormittal-abbia-pilotato-la-crisi-213418.html"/>
        <a href="https://www.primocanale.it/notizie/genova-ipotesi-consiglio-comunale-completamente-dedicato-all-ex-ilva-213478.html"/>
        <a href="https://www.primocanale.it/notizie/arcelormittal-merlo-genova-recuperi-aree-ex-ilva-per-la-logistica--213479.html"/>
        <a href="https://www.primocanale.it/video/ex-ilva-basta-chiacchiere-regione-e-sindacati-vogliono-fatti-113332.html"/>
        <a href="https://www.primocanale.it/video/ex-ilva-toti-la-crisi-dura-da-tempo-bisognava-intervenire-prima--113384.html"/>
        <a href="https://www.primocanale.it/video/ex-ilva-consiglio-regionale-monotematico-in-liguria-documento-unitario-sfida-odg-tra-lega-e-m5s-113419.html"/>
        <a href="https://www.primocanale.it/video/ex-ilva-consiglio-regionale-monotematico-toti-noi-siamo-con-i-lavoratori--113420.html"/>
      </related>
    </article>
  </body>
</html>