<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://multiplayer.it/notizie/streamer-disguisedtoast-da-twitch-facebook-gaming.html"/>
    <meta property="og:site_name" content="Multiplayer.it"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="Il noto streamer DisguisedToast passa da Twitch a Facebook Gaming"/>
    <meta property="og:description" content="La prima acquisizione di grosso calibro da parte di Facebook Gaming è Jeremy &quot;DisguisedToast&quot; Wang, che passa dal suo milione di follower su Twitch alla nuova piattaforma streaming.. Continua la b..."/>
  </head>
  <body>
    <article>
      <h1>Il noto streamer DisguisedToast passa da Twitch a Facebook Gaming</h1>
      <h2>La prima acquisizione di grosso calibro da parte di Facebook Gaming è Jeremy "DisguisedToast" Wang, che passa dal suo milione di follower su Twitch alla nuova piattaforma streaming.</h2>
      <address><time datetime="2019-11-22T00:00:00+00:00">22 Nov 2019</time> by <a rel="author" href="https://multiplayer.it/account/utente/138/gioru/articoli/" target="_blank">Giorgio Melani</a></address>
      <p>Continua la battaglia tra le varie piattaforme di streaming video per accaparrarsi i maggiori "creatori di contenuti", in questo caso con Jeremy "<b>DisguisedToast</b>" Wang, noto streamer di <b>Twitch</b>, che ha deciso di passare a <b>Facebook Gaming</b>.<br/><br/>Non sono ancora molti coloro che hanno effettuato questo passaggio, mentre più eclatanti sono stati i trasferimenti di personaggi come <a href="https://multiplayer.it/notizie/ninja-passaggio-twitch-a-mixer-contratto-restrittivo-tossicita-ambiente.html">Ninja</a> e <a href="https://multiplayer.it/notizie/shroud-su-mixer-primo-stream-ha-dato-ottimi-risultati.html">Shroud</a> da Twitch a Microsoft <b>Mixer</b>, ma a quanto pare anche Facebook Gaming sta iniziando ad attirare l'interesse di altri.<br/><br/>Noto soprattutto nell'ambito di <a href="https://multiplayer.it/giochi/hearthstone-lascesa-delle-ombre-per-pc.html">Hearthstone</a> e Teamfight Tactics, Jeremy "DisguisedToast" Wang aveva oltre <b>un milione di follower</b> su Twitch e ha deciso di lanciarsi in una nuova avventura effettuando streaming esclusivamente su Facebook Gaming, a partire da oggi. Si tratta, in effetti, della <b>prima acquisizione</b> di grosso calibro per la piattaforma legata al celebre social network, che a questo punto entra a far parte della guerra insieme a Twitch, Mixer e YouTube.<br/><br/>Wang ha iniziato a effettuare streaming nel 2015 su YouTube e deve il suo nome alla maschera di cartone da toast che indossava nei primi video, sempre incentrati sulla lore di <b>Blizzard</b>. L'idea di DisguisedToast, con questa mossa, è andare a pescare da un bacino di utenza più ampio e variegato, che dovrebbe consentirli di produrre contenuti anche di più ampio respiro.</p>
      <figure>
        <iframe data-src="https://twitter.com/DisguisedToast/status/1197892496694472704?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <img src="https://multiplayer.net-cdn.it/thumbs/images/2019/11/22/facebook-gaming-domain_jpg_1400x0_q85.jpg"/>
      </figure>
      <ul>
        <li>
          <a href="https://www.theverge.com/2019/11/22/20977702/disguisedtoast-twitch-facebook-gaming-hearthstone-teamfight-tactics-jeremy-wang">Fonte</a>
        </li>
      </ul>
    </article>
  </body>
</html>