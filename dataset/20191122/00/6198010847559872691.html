<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lanostratv.it/2019/11/anticipazioni-greys-anatomy-16x09-miranda-bailey-perde-il-bambino/"/>
    <meta property="og:site_name" content="LaNostraTv"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="Anticipazioni Grey’s Anatomy 16×09: Miranda Bailey perde il bambino"/>
    <meta property="og:description" content="Anticipazioni Grey's Anatomy 16x09: la Bailey ha un aborto spontaneo L'ultima puntata di Grey's Anatomy dell'anno ha portato in scena un'enorme quantità"/>
  </head>
  <body>
    <article>
      <h1>Anticipazioni Grey’s Anatomy 16×09: Miranda Bailey perde il bambino</h1>
      <address><time datetime="2019-11-22T00:00:00+00:00">22 Nov 2019</time> by <a rel="author" href="https://www.lanostratv.it/author/claudiaciavarella/" target="_blank">Claudia Ciavarella</a></address>
      <figure>
        <img src="https://i1.wp.com/www.lanostratv.it/wp-content/uploads/2019/11/foto_miranda_bailey-2-1.jpg"/>
      </figure>
      <h3>Anticipazioni Grey’s Anatomy 16×09: la Bailey ha un aborto spontaneo</h3>
      <p>L’ultima puntata di <b>Grey’s Anatomy</b> dell’anno ha portato in scena un’enorme quantità storyline che lasceranno i telespettatori con il fiato sospeso fino al 23 gennaio. Proprio in questa data, il <b>Medical-Drama</b> tornerà in onda con uno speciale di due ore che consisterà in un crossover con <b>Station 19</b>. Sebbene l’intero episodio sia stato caratterizzato da straordinarie rivelazioni che hanno coinvolto tutti i protagonisti, la storyline che più delle altre ha colpito i fan è quella che riguarda <b>Miranda Bailey</b>. Il capo di chirurgia, durante una visita al <b>Capitano Herrera</b>, ha infatti accusato un malore. La donna, sottoposta alle necessarie visite, ha quindi scoperto di aver perso il bambino che portava in grembo. Un duro colpo per l’amatissima “<b>Nazista</b>” che sopraffatta dallo sconforto non ha accettato il supporto del marito <b>Ben Warren</b>. Anche lui profondamente avvilito si è quindi recato nel bar antistante l’ospedale. E’ proprio qui che tra una confessione e l’altra si è consumato il più clamoroso colpo di scena dell’episodio.</p>
      <h3>Spoiler Grey’s Anatomy 16×09: Il bambino di Amelia Shepherd è di Owen Hunt?</h3>
      <p>Prima di mettere in scena l’ennesima catastrofe che si è abbattuta sui protagonisti di <b>Grey’s Anatomy</b>, la 16×09 ha introdotto un’altra sconvolgente storyline che sembrava archiviata fino ad alcune settimane fa. La produzione del <b>Medical-Drama</b> aveva infatti confermato, oltre ogni ragionevole dubbio, che la paternità del bambino che <b>Amelia Shepherd</b> porta in grembo fosse attribuibile al suo compagno <b>Atticus Link</b>. In realtà durante l’ultimo episodio dell’anno un atroce dubbio ha colpito il neurochirurgo. Durante un’ecografia di routine effettuata da <b>Carina DeLuca</b>, la dottoressa ha scoperto che il feto – pur in ottima salute – è di ventiquattro e non di venti settimane. Una rivelazione che apre le porte all’ennesimo triangolo tra <b>Amelia, Owen e Teddy</b>. Il bambino che la dottoressa Shepherd porta in grembo potrebbe infatti essere del suo ex marito: il <b>Maggiore Hunt</b>.<br/>Probabilmente la storyline più dolce, ma non per questo meno sorprendente, di <b>Grey’s Anatomy 16×09</b> è quella che ha coinvolto <b>Jo Wilson</b>. La dottoressa, dopo esser diventata una volontaria di rifugio, ha deciso di portare con sé il neonato abbandonato nei pressi della stazione 19. Un chiaro indizio che <b>Alex e Jo</b> potrebbero decidere di adottare legalmente il bambino in questione.</p>
      <h3>Grey’s Anatomy 16×09: Jackson Avery e Ben Warren in pericolo dopo l’incidente?</h3>
      <p>L’ultima puntata di <b>Grey’s Anatomy 16</b> dell’anno è stata inoltre teatro della profonda crisi personale e professionale che ha colpito <b>Maggie Pierce</b>. La dottoressa, dopo aver perso la cugina Sabrina nel corso del precedente episodio, ha messo in dubbio le sue capacità chirurgiche. Una convinzione che l’ha portata, a fine puntata, a presentare le dimissioni come capo del reparto di cardiochirurgia. Un’occasione immediatamente colta da <b>Tom Koracick</b> che ha proposto il ruolo a<b> Teddy Altman</b>, non senza riferimenti ad un possibile ritorno di fiamma tra i due. <b>Meredith Grey</b>, invece, ha conosciuto il nuovo capo di chirurgia pediatrica: il dottor Hayes. Il sostituto di <b>Alex Karev</b> si è poi rivelato un inaspettato “regalo” di <b>Cristina Yang</b>. Quello che è già stato definito “<b>McWidow</b>” sarà il nuovo interesse amoroso della protagonista adesso che la relazione con <b>DeLuca</b> è più in crisi che mai?<br/>In attesa di scoprirlo, la 16×09 si è conclusa con un clamoroso incidente che ha coinvolto il bar nel quale <b>Jackson Avery</b>, <b>Ben Warren</b>, <b>Herrera</b> e il gruppo di specializzandi stavano trascorrendo qualche ora in tranquillità.</p>
      <p>Qualcuno dei protagonisti perderà la vita in seguito al fragoroso schianto? Per scoprirlo non ci rimane che aspettare la <b>16×10</b>.</p>
    </article>
  </body>
</html>