<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.businessmagazin.ro/actualitate/un-primar-din-maramures-si-a-impuscat-o-vecina-tragand-dupa-un-iepure-18605220"/>
    <meta property="og:site_name" content="BusinessMagazin"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="Un primar din Maramureş şi-a împuşcat o vecină, trăgând după un iepure"/>
    <meta property="og:description" content="Primarul comunei Săcălăşeni, judeţul Maramureş, Emilian Pop, este cercetat de poliţişti după ce şi-a împuşcat o vecină, trăgând după un iepure în curtea casei sale."/>
  </head>
  <body>
    <article>
      <h1>Un primar din Maramureş şi-a împuşcat o vecină, trăgând după un iepure</h1>
      <address><time datetime="2019-11-22T00:00:00+00:00">22 Nov 2019</time> by <a rel="author" href="https://www.businessmagazin.ro/autor/vasile-magradean" target="_blank">Vasile Magradean</a></address>
      <h3>Un primar din Maramureş şi-a împuşcat o vecină, trăgând după un iepure</h3>
      <p>Primarul comunei Săcălăşeni, judeţul Maramureş, Emilian Pop, este cercetat de poliţişti după ce şi-a împuşcat o vecină, trăgând după un iepure în curtea casei sale.</p>
      <p>Purtătorul de cuvânt al IPJ Maramureş, Florina Meteş, a declarat, vineri, corespondentului MEDIAFAX că, în funcţie de cele constatate în acest caz, urmează să fie luate măsuri de către poliţişti.</p>
      <p>„Poliţiştii Serviciului Arme, Explozibili şi Substanţe Periculoase din cadrul IPJ Maramureş s-au sesizat din oficiu privind un incident care a avut loc în comuna Săcăleşeni, un bărbat fiind cercetat cu privire la aspectele apărute. Urmează să fie luate măsuri în funcţie de cele constatate”, a spus Meteş.</p>
      <p>Surse judiciare au declarat la rândul lor că bărbatul cercetat este primarul comunei Săcălăşeni, Emilian Pop, care ar fi rănit o vecină pe care ar fi împuşcat-o cu puşcă de airsoft, în timp ce trăgea după un iepure în curtea casei sale.</p>
      <p>Edilul a declarat, la rândul său, corespondentului MEDIAFAX, că este o anchetă a poliţiştilor şi nu poate oferi detalii: „Este o anchetă deschisă, am tras joi seara cu o puşcă de airsoft, din greşeală am atins-o pe o vecină. Nu este nimic grav.</p>
    </article>
  </body>
</html>