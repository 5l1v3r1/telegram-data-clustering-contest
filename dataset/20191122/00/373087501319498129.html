<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hdblog.it/hardware/articoli/n513108/android-10-q-pc-prima-build-alpha-bliss-os/"/>
    <meta property="og:site_name" content="www.hdblog.it"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="Android 10 arriva sui PC: prima alpha di Bliss OS disponibile"/>
    <meta property="og:description" content="Se Android Pie &quot;praticamente stabile&quot; non suona abbastanza avventuroso per il vostro PC e volete testare Android 10, da qualche ora è possibile: è stata pubblicata una prima build Alpha della più recente versione dell'OS di Google. Il progetto si chiama Bliss OS, ed è una sorta di fork di Android-x86, che sviluppa alcune aree in più del sistema operativo, come per esempio l'integrazione della taskbar. Bliss OS non è appena nato: esiste già da qualche tempo, ma le precedenti versioni si basavano sull'ultima versione di Android con un nome &quot;dolce&quot;."/>
  </head>
  <body>
    <article>
      <h1>Android 10 arriva sui PC: prima alpha di Bliss OS disponibile</h1>
      <address><time datetime="2019-11-22T00:00:00+00:00">22 Nov 2019</time> by <a rel="author">Francesco</a></address>
      <figure>
        <img src="https://hd.tudocdn.net/868503?w=660&amp;h=371"/>
      </figure>
      <p>Se <a href="https://www.hdblog.it/android/articoli/n512854/android-x86-progetto-90-pie-release-candidate/">Android Pie "praticamente stabile"</a> non suona abbastanza avventuroso per il vostro PC e volete testare <b>Android 10</b>, da qualche ora è possibile: è stata pubblicata una prima build Alpha della <a href="https://www.hdblog.it/android-q/">più recente versione dell'OS di Google</a>. Il progetto si chiama Bliss OS, ed è una sorta di <b>fork di Android-x86</b>, che sviluppa alcune aree in più del sistema operativo, come per esempio l'integrazione della taskbar. Bliss OS non è appena nato: esiste già da qualche tempo, ma le precedenti versioni si basavano sull'<a href="https://www.hdblog.it/android-p/">ultima versione di Android con un nome "dolce"</a>.</p>
      <figure>
        <img src="https://hd.tudocdn.net/884448?w=1000&amp;fit=clip"/>
      </figure>
      <p>Dovrebbero bastare le tre parole "prima", "build" e "Alpha" per farvi capire che <b>non è assolutamente un software pronto per l'uso quotidiano</b>. Meglio astenersi, specialmente se non si intende contribuire allo sviluppo - anche solo segnalando eventuali bug in modo corretto e responsabile, con tanto di log e il maggior quantitativo di indicazioni possibili per replicare il problema. Il download è disponibile direttamente dal sito ufficiale, ma c'è un piccolo puzzle da risolvere: bisogna trovare il codice per farlo partire. Gli indizi sono disponibili sul post di annuncio su xda-developers, basta seguire il link alla voce FONTE.</p>
      <p>Zero compromessi al miglior prezzo?? <a href="https://www.hdblog.it/prezzi/Samsung-Galaxy-S10-Plus_i3876/">Samsung Galaxy S10 Plus</a>, in offerta oggi da <a href="https://www.hdblog.it/clickgo/?id=3876&amp;pid=do313784427&amp;nid=3812768608&amp;area=4&amp;prz=635&amp;hash=e7b057291a96f435edda0a69732d3e11">Gaming Pro a <b>635 euro</b></a> oppure da <a href="https://www.hdblog.it/clickgo/?id=3876&amp;pid=do294988031&amp;nid=3843156622&amp;area=4&amp;prz=721&amp;hash=7fbf7af2e5702540f459922d204775f4">ePrice a <b>721 euro</b></a>.</p>
      <p>
        <a href="https://forum.xda-developers.com/android/software/bliss-os-x86-pc-s-12-x-development-t4004419">FONTE</a>
      </p>
    </article>
  </body>
</html>