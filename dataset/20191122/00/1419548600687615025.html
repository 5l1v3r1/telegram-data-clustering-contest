<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ns7.tv/ta/8r8dxh"/>
    <meta property="og:site_name" content="News7 Tamil"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="தென்காசி தனி மாவட்டத்தை தொடங்கிவைத்தார் முதலமைச்சர்  பழனிசாமி...!"/>
    <meta property="og:description" content="தென்காசி தனி மாவட்டத்தை தொடங்கிவைத்தார் முதலமைச்சர்  பழனிசாமி...!"/>
  </head>
  <body>
    <article>
      <h1>தென்காசி தனி மாவட்டத்தை தொடங்கிவைத்தார் முதலமைச்சர்  பழனிசாமி...!</h1>
      <address><time datetime="2019-11-22T00:00:00+00:00">22 Nov 2019</time> by <a rel="author">shanmugapriya</a></address>
      <p>
        <b>தென்காசி பகுதி மக்களின் நீண்ட நாள் கோரிக்கைகளில் ஒன்றான தென்காசி மாவட்டத்தை, முதலமைச்சர் எடப்பாடி பழனிசாமி இன்று <br/>காலை தொடங்கி வைத்தார். </b>
      </p>
      <p>திருநெல்வேலி மாவட்டத்தை இரண்டாக பிரித்து, தென்காசியை தனி மாவட்டமாக அறிவிக்க வேண்டும் என தென்காசி மக்கள் 35 ஆண்டு காலமான வலியுறுத்தி வந்தனர். இதனை ஏற்று தமிழக முதல்வர் எடப்பாடி பழனிச்சாமி கடந்த ஜூலை மாதம் 18 ஆம் தேதி சட்டமன்றத்தில் விதி எண் 110ன் கீழ், தென்காசியை தனி மாவட்டமாக அறிவித்தார். இதனையடுத்து தென்காசியில் இன்று காலை நடைபெற்ற பிரம்மாண்ட விழாவில், தமிழகத்தின் புதிய மாவட்டமாக, தென்காசியை முதலமைச்சர் எடப்பாடி பழனிசாமி தொடங்கி வைத்தார். </p>
      <p>விழாவையொட்டி தென் மண்டல ஐ.ஜி சண்முக ராஜேஸ்வரன் தலைமையில் மூன்றாயிரத்து 500-க்கும் மேற்பட்ட போலீசார் பாதுகாப்பு பணியில் ஈடுபட்டுள்ளனர். விழாவில் 5 ஆயிரம் பயனாளிகளுக்கு 100 கோடி ரூபாய் மதிப்பிலான நலத்திட்ட உதவிகளும் வழங்கப்படுகின்றன.</p>
      <p> </p>
    </article>
  </body>
</html>