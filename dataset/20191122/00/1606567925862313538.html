<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.yeniasya.com.tr/dunya/abd-den-iranli-bakana-yaptirim-karari_507314"/>
    <meta property="og:site_name" content="YENİ ASYA"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="ABD'den İranlı bakana yaptırım kararı"/>
    <meta property="og:description" content="ABD, İran Bilgi ve İletişim Teknolojileri Bakanı Muhammed Cevad Azari'yi geniş kapsamlı internet kesintileri nedeniyle yaptırım listesine ekledi."/>
  </head>
  <body>
    <article>
      <h1>ABD'den İranlı bakana yaptırım kararı</h1>
      <h2>ABD, İran Bilgi ve İletişim Teknolojileri Bakanı Muhammed Cevad Azari'yi geniş kapsamlı internet kesintileri nedeniyle yaptırım listesine ekledi.</h2>
      <address>
        <time datetime="2019-11-22T00:00:00+00:00">22 Nov 2019</time>
      </address>
      <p>İran'da protestoların etkisini azaltmak için cumartesi gününden itibaren Ulusal Güvenlik Konseyi'nin kararıyla internet bağlantısının tümüyle kesilmesinin ardından ABD'den yaptırım kararı geldi.</p>
      <p>ABD Hazine Bakanlığı'ndan yapılan açıklamaya göre İran Bilgi ve İletişim Teknolojileri Bakanı Muhammed Cevad Azari, yaptırım listesine dahil edildi.</p>
      <p>Yaptırımlar kapsamında Azari'nin ABD'deki mal varlığı bloke edilirken ABD vatandaşları söz konusu mal varlıklarıyla ilgili işlemlerde bulunamayacak.</p>
      <p>İran'da benzin zammından sonra patlak veren şiddet içerikli gösteriler nedeniyle hükümet internet erişimini tümüyle kesmişti. İnternet kesintisi, muhaliflerin gösterileri sosyal medyada paylaşmasını engellemişti.</p>
    </article>
  </body>
</html>