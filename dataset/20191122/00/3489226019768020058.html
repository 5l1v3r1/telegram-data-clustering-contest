<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.documentonews.gr/article/nea-kampania-toy-isyrizagr-ela-me-tis-protaseis-soy-gia-diafaneia-hthikh-kai-dikaiosynh-video"/>
    <meta property="og:site_name" content="Documento"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="Νέα καμπάνια του isyriza.gr: Έλα με τις προτάσεις σου για διαφάνεια, ηθική και δικαιοσύνη (Video)"/>
    <meta property="og:description" content="Μία νέα καμπάνια, μετά από αυτήν για τις απρόκλητες επιθέσεις της Αστυνομίας σε φοιτητές και νεολαίους, λάνσαρε ο ΣΥΡΙΖΑ στο διαδίκτυο, καλώντας πολίτες να ενταχθούν στην πλατφόρμα isyriza.gr, με αφορμή και τη σημερινή επίκαιρη ερώτηση του Αλέξη Τσίπρα στον Κυριάκο Μητσοτάκη για την επιείκεια που επιδεικνύει η κυβέρνηση στα οικονομικά εγκλήματα του «λευκού κολάρου»."/>
  </head>
  <body>
    <article>
      <h1>Νέα καμπάνια του isyriza.gr: Έλα με τις προτάσεις σου για διαφάνεια, ηθική και δικαιοσύνη (Video)</h1>
      <address><time datetime="2019-11-22T00:00:00+00:00">22 Nov 2019</time> by <a rel="author">Δημήτρης Χατζηνικόλας</a></address>
      <h4>Μία νέα καμπάνια, μετά από αυτήν για τις απρόκλητες επιθέσεις της Αστυνομίας σε φοιτητές και νεολαίους, λάνσαρε ο ΣΥΡΙΖΑ στο διαδίκτυο, καλώντας πολίτες να ενταχθούν στην πλατφόρμα isyriza.gr, με αφορμή και τη σημερινή επίκαιρη ερώτηση του Αλέξη Τσίπρα στον Κυριάκο Μητσοτάκη για την επιείκεια που επιδεικνύει η κυβέρνηση στα οικονομικά εγκλήματα του «λευκού κολάρου».</h4>
      <p>Στο σποτ αναφέρεται χαρακτηριστικά: «Γυρίζουν τη χώρα χρόνια πίσω. Ακολουθούν τις πρακτικές που μας οδήγησαν στην κρίση, με χάρες στην παρασιτική ολιγαρχία και την επιχειρηματική ελίτ. Η χώρα έχει ανάγκη από πολιτικό σύστημα με διαφάνεια, ηθική και δικαιοσύνη. Έλα με τις προτάσεις σου στον ΣΥΡΙΖΑ. #isyriza #DoisyrizaYourself</p>
      <h3>#DoisyrizaYourself</h3>
      <p>Η καμπάνια βασίζεται εκ νέου στο moto #DoisyrizaYourself καλώντας τους πολίτες <b>να ενταχθούν στον ΣΥΡΙΖΑ</b> και να <b>συμβάλλουν</b> με τις προτάσεις τους πρωταγωνιστικά στη διαμόρφωση του νέου προγράμματος για μία δημοκρατική και προοδευτική διακυβέρνηση.</p>
      <p>Όλο αυτό στο οποίο τους καλεί δεν φτιάχνεται από ειδικούς, φτιάχνεται από ανθρώπους, απλούς και καθημερινούς. Είναι χειροποίητο. Είναι δηλαδή DIY. Έτσι το μήνυμα είναι “Do isyriza Yourself”, δηλαδή<b> “φτιάξε τον ΣΥΡΙΖΑ ο καθένας και η καθεμιά ξεχωριστά”, “φτιάξε τον ΣΥΡΙΖΑ καλύτερα – φτιάξε τον ΣΥΡΙΖΑ μαζί μας”.</b></p>
      <p>Σημειώνεται ότι τα τρία θέματα που έθεσε ο Πρόεδρος του ΣΥΡΙΖΑ στην «Ώρα του Πρωθυπουργού» είναι γιατί η κυβέρνηση ψήφισε την ασυλία τραπεζιτών για θαλασσοδάνεια, γιατί δεν ψηφίζει στη Συνταγματική Αναθεώρηση τη διάταξη που αποσαφηνίζει ότι η δωροδοκία δεν είναι στα καθήκοντα του υπουργού αλλά επ’ ευκαιρία των καθηκόντων του και άρα δε μπορεί να έχει σύντομη παραγραφή και γιατί νομοθέτησε για να μπορούν να αποδεσμεύονται δεσμευμένοι τραπεζικοί λογαριασμοί υπόπτων για ξέπλυμα μαύρου χρήματος πριν τελεσιδικήσει η υπόθεση και υπάρξει οριστική αθώωση.</p>
      <p>Δείτε το διαφημιστικό σποτ</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Fsyrizaofficial%2Fvideos%2F2359755820820743%2F&amp;show_text=0&amp;width=476" width="476" height="476" data-service="Facebook" scrolling="no"/>
      </figure>
      <p>
        <a href="https://www.documentonews.gr/article/javascript:;">ΕΜΦΑΝΙΣΗ ΣΧΟΛΙΩΝ</a>
      </p>
      <h4>ΣΧΟΛΙΑ</h4>
      <p>Το <b>Documento</b> σέβεται όλες τις απόψεις, οι οποίες ωστόσο απηχούν αποκλειστικά και μόνον τη γνώμη των χρηστών. Διατηρούμε το δικαίωμά μας να μην αναρτούμε υβριστικά σχόλια και διαφημίσεις. Σχόλια που παραπέμπουν με ενεργό link σε άλλα sites δεν θα δημοσιεύονται. Χρήστες που δεν σέβονται αυτούς τους κανόνες θα αποκλείονται.</p>
    </article>
  </body>
</html>