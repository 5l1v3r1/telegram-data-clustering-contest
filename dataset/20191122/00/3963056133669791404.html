<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilmessaggero.it/economia/news/italia_quanto_spende_per_gli_anziani-4879584.html"/>
    <meta property="og:site_name" content="Il Messaggero"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="Italia, terza in Europa per la spesa sociale destinata agli anziani"/>
    <meta property="og:description" content="L'Italia si classifica al terzo posto per la più alta spesa sociale destinata agli anziani. Si colloca subito dopo la Grecia e il Portogallo. È quanto emerge dai dati Eurostat..."/>
  </head>
  <body>
    <article>
      <h1>Italia, terza in Europa per la spesa sociale destinata agli anziani</h1>
      <address>
        <time datetime="2019-11-22T00:00:00+00:00">22 Nov 2019</time>
      </address>
      <p>L'Italia si classifica al terzo posto per la più alta spesa sociale destinata agli anziani. Si colloca subito dopo la Grecia e il Portogallo. È quanto emerge dai dati Eurostat del 2017. Alla cura della terza età è andato il 57,8% di tutta la</p>
      <p>spesa sociale italiana, in Grecia il 62,8% e in Portogallo il 58,3%. In media l'Unione Europea spende il 45,8% per gli anziani, il 37,1% per la sanità e il 4% in alloggi popolari.</p>
      <p>Il Paese che spende di più nella sanità è la Germania (44,8%), quello che spende meno è Cipro (22,8%). L' Italia spende il 28,8%. Per quanto riguarda gli alloggi popolari, Cipro ha la spesa più alta (9,1%), la Polonia quella più bassa (0,8%). L' Italia, invece, gli dedica l'1,2% della spesa sociale complessiva.</p>
      <p>Sulla spesa per la disoccupazione in testa c'è la Spagna (7,7%), all'ultimo posto la Romania (0,5%), in Italia la spesa è al 5,8%. Infine, sulla spesa per le famiglie e i bambini è il Lussemburgo al primo posto (15,3%), il Portogallo all'ultimo (4,9%). </p>
      <footer>© RIPRODUZIONE RISERVATA</footer>
    </article>
  </body>
</html>