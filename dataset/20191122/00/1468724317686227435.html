<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.metrovaartha.com/news/41136/student-dead-by-snake-bite-child-welfare-committee-take-case"/>
    <meta property="og:site_name" content="Metro Vaartha"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="സ്കൂളില്‍ പാമ്പുകടിയേറ്റ് കുട്ടി മരിച്ച സംഭവത്തിൽ ബാലക്ഷേമസമിതി കേസെടുത്തു"/>
    <meta property="og:description" content="കൽപ്പറ്റ: സുൽത്താൻ ബത്തേരിയിലെ ഗവ. സ‍ർവജന വൊക്കേഷണൽ ഹയർ സെക്കൻഡറി സ്കൂളിൽ പാമ്പിന്‍റെ കടിയേറ്റ് അഞ്ചാം ക്ലാസ് വിദ്യാർഥിനി ഷഹ്‍ല ഷെറിന്‍ മരിച്ച സംഭവത്തില്‍ ബാലക്ഷേമസമിതി കേസെടുത്തു."/>
  </head>
  <body>
    <article>
      <h1>സ്കൂളില്‍ പാമ്പുകടിയേറ്റ് കുട്ടി മരിച്ച സംഭവത്തിൽ ബാലക്ഷേമസമിതി കേസെടുത്തു </h1>
      <address>
        <time datetime="2019-11-22T00:00:00+00:00">22 Nov 2019</time>
      </address>
      <p>സംഭവത്തിൽ കൂടുതൽ നടപടികൾ ഇന്നുണ്ടാകും. ഇതിനിടെ വയനാട്ടിലെ സ്കൂളുകളുടെ സുരക്ഷ ഉറപ്പാക്കുന്നത് സംബന്ധിച്ച് ജില്ലാ വിദ്യാഭ്യാസ ഉപഡയറക്റ്ററും ജില്ലാ കലക്റ്ററും ഉത്തരവുകളിറക്കി. സ്കൂളും പരിസരവും ഉടൻ വൃത്തിയാക്കണമെന്നാണ് പൊതുവിദ്യാഭ്യാസ വകുപ്പ് ഉപ ഡയറക്റ്ററുടെ ഉത്തരവ്.</p>
      <p>കൽപ്പറ്റ: സുൽത്താൻ ബത്തേരിയിലെ ഗവ. സ‍ർവജന വൊക്കേഷണൽ ഹയർ സെക്കൻഡറി സ്കൂളിൽ പാമ്പിന്‍റെ കടിയേറ്റ് അഞ്ചാം ക്ലാസ് വിദ്യാർഥിനി ഷഹ്‍ല ഷെറിന്‍ മരിച്ച സംഭവത്തില്‍ ബാലക്ഷേമസമിതി കേസെടുത്തു.</p>
      <p>സംഭവത്തില്‍ സ്കൂൾ അധികൃതർക്കും ബത്തേരി താലൂക്ക് ആശുപത്രിയിലെ ഡോക്റ്റർക്കും ഗുരുതര വീഴ്ച പറ്റിയെന്ന് ബോധ്യപെട്ടതായി ബാലക്ഷേമ സമിതി ചെയർമാൻ അരവിന്ദാക്ഷൻ. സംഭവത്തില്‍ ഡിഎംഒയോടും ഡെപ്യൂട്ടി ഡയറക്റ്ററോടും ഇന്നുതന്നെ വിശദമായ റിപ്പോർട്ട് നൽകാൻ ആവശ്യപ്പെട്ടിട്ടുണ്ടെന്നും റിപ്പോർട്ട് ലഭിച്ച ശേഷം സ്കൂൾ അധ്യാപകർക്കും ഡോക്റ്റർക്കുമെതിരെ കടുത്ത നടപടികൾക്ക് ശുപാർശ ചെയ്യുമെന്നും അരവിന്ദാക്ഷൻ.</p>
      <p>സംഭവത്തിൽ കൂടുതൽ നടപടികൾ ഇന്നുണ്ടാകും. ഇതിനിടെ വയനാട്ടിലെ സ്കൂളുകളുടെ സുരക്ഷ ഉറപ്പാക്കുന്നത് സംബന്ധിച്ച് ജില്ലാ വിദ്യാഭ്യാസ ഉപഡയറക്റ്ററും ജില്ലാ കലക്റ്ററും ഉത്തരവുകളിറക്കി. സ്കൂളും പരിസരവും ഉടൻ വൃത്തിയാക്കണമെന്നാണ് പൊതുവിദ്യാഭ്യാസ വകുപ്പ് ഉപ ഡയറക്റ്ററുടെ ഉത്തരവ്.</p>
      <p>ജില്ലയിലെ സ്കൂളുകളുടെ സുരക്ഷ നേരിട്ട് പരിശോധിക്കാൻ പഞ്ചായത്ത് സെക്രട്ടറിമാർക്ക് ജില്ലാ കലക്റ്റര്‍ നിർദേശം നല്‍കി. പാമ്പുകടിയേറ്റാൽ എന്ത് ചെയ്യണം എന്നതിൽ സർക്കാർ, സ്വകാര്യ ആശുപത്രികൾക്ക് പരിശീലനം നൽകണമെന്ന് വനംവകുപ്പ് ഉദ്യോഗസ്ഥർക്കും കലക്റ്റര്‍ നിർദേശം നല്‍കി.</p>
      <p>അധ്യാപകനെതിരെ കൂടുതൽ ആരോപണങ്ങള്‍ ഉയരുന്നുണ്ട്.  അധ്യാപിക പറഞ്ഞിട്ടും ഷഹ്‌ലയെ ആശുപത്രിയിൽ കൊണ്ടുപോകാൻ തയ്യാറായില്ലെന്ന് വിദ്യാർഥികൾ ആരോപിച്ചു. പാമ്പുകടിച്ചെന്ന് ഷഹ‌‌്‌ല പറഞ്ഞതും അധ്യാപകനായ ഷജിൽ കേട്ടില്ലെന്ന് വിദ്യാർഥികൾ പറഞ്ഞിരുന്നു.</p>
      <p>വിദ്യാർഥിനിയുടെ മരണത്തിൽ പ്രതിഷേധം ശക്തമായി.. ജില്ലാ വിദ്യാഭ്യാസ ഓഫിസറുടെ അന്വേഷണ റിപ്പോർട്ട്, ഇന്ന് കലക്റ്റർക്ക് കൈമാറും. വയനാട്ടിൽ ഇന്ന് കെഎസ്‍യു വിദ്യാഭ്യാസബന്ദിന് ആഹ്വാനം ചെയ്തിരിക്കുകയാണ്. </p>
    </article>
  </body>
</html>