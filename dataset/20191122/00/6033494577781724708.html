<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nto.pl/12letni-kuba-z-namyslowa-uratowal-kota-ktory-wisial-na-plocie-zwierze-mialo-tez-na-glowie-puszke-po-karmie/ar/c1-14600145"/>
    <meta property="og:site_name" content="Nowa Trybuna Opolska"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="12-letni Kuba z Namysłowa uratował kota, który wisiał na płocie. Zwierzę miało też na głowie puszkę po karmie"/>
    <meta property="og:description" content="Przestraszone zwierzę biegało po okolicy, próbując uwolnić się z opresji i nieszczęśliwie utknęło na ogrodzeniu. Na szczęście kotu pomógł 12-letni chłopiec."/>
  </head>
  <body>
    <article>
      <h1>12-letni Kuba z Namysłowa uratował kota, który wisiał na płocie. Zwierzę miało też na głowie puszkę po karmie</h1>
      <address><time datetime="2019-11-22T00:00:00+00:00">22 Nov 2019</time> by <a rel="author">Mir</a></address>
      <p>
        <b>Przestraszone zwierzę biegało po okolicy, próbując uwolnić się z opresji i nieszczęśliwie utknęło na ogrodzeniu. Na szczęście kotu pomógł 12-letni chłopiec.</b>
      </p>
      <p>12-letni Jakub wracając ze szkoły ul. Grunwaldzką w Namysłowie, usłyszał pisk. Po chwili zauważył kota przewieszonego przez siatkę ogrodzeniową. Dodatkowo zwierzę miało na głowie puszkę po karmie.</p>
      <blockquote>Prawdopodobnie przestraszone biegało po okolicy, próbując uwolnić się z opresji i nieszczęśliwie utknęło na ogrodzeniu - mówi chłopiec.</blockquote>
      <p>Sytuacja wyglądała dramatycznie, ale Kuba zareagował natychmiast. Najpierw próbował samodzielnie zdjąć kotka z płotu, gdy to się nie udawało, pobiegł po tatę.</p>
      <p>Razem zaopiekowali się zwierzakiem, opatrzyli mu rany i odnieśli do sąsiada. Szczęśliwie, kotek nie odniósł żadnych poważnych obrażeń.</p>
      <p>Tato Kuby na co dzień służy w namysłowskiej policji na stanowisku kierowania.</p>
      <p>Jest dumny z syna, że nie przeszedł obojętnie obok zwierzęcia będącego w potrzebie. Z uznaniem mówi o wrażliwości syna i jego odwadze, jaką wykazał się w tak stresującej sytuacji.</p>
    </article>
  </body>
</html>