<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lanostratv.it/2019/11/barbara-palombelli-con-forum-approda-in-prima-serata-il-rumor/"/>
    <meta property="og:site_name" content="LaNostraTv"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="Barbara Palombelli con Forum approda in prima serata? Il rumor"/>
    <meta property="og:description" content="Forum, Barbara Palombelli in prima serata su Canale 5? La clamorosa indiscrezione Barbara Palombelli, ormai da anni, presiede brillantemente la fascia"/>
  </head>
  <body>
    <article>
      <h1>Barbara Palombelli con Forum approda in prima serata? Il rumor</h1>
      <address><time datetime="2019-11-22T00:00:00+00:00">22 Nov 2019</time> by <a rel="author" href="https://www.lanostratv.it/author/alessiocimino/" target="_blank">Alessio Cimino</a></address>
      <figure>
        <img src="https://i2.wp.com/www.lanostratv.it/wp-content/uploads/2019/05/foto_palombelli_verissimo2019.jpg"/>
      </figure>
      <h3>Forum, Barbara Palombelli in prima serata su Canale 5? La clamorosa indiscrezione</h3>
      <p><b>Barbara Palombelli</b>, ormai da anni, presiede brillantemente la fascia mattutina di Canale 5 con il suo <b>Forum</b>. Difatti ogni giorno la sua trasmissione batte i suoi competitor su Rai Uno. Ma non è finita qua perchè oggi il magazine <i>Vero</i> ha riportato una clamorosa indiscrezione. Di cosa si tratta? In base alle voci di corridoio raccolte dal magazine pare che Mediaset stia realmente pensando di portare <b>Forum di Barbara Palombelli in prima serata</b> visto il grandissimo successo ottenuto in questi ultimi anni. Ovviamente i fan della conduttrice, appena hanno letto questo rumor, si sono immediatamente riversarti sui social per chiedere alla diretta interessata se sia vero o meno. Tuttavia quest’ultima, al momento, ha preferito non rilasciare alcuna dichiarazione a tal proposito.</p>
      <h3>Barbara Palombelli e Forum: il programma in prima serata subirà modifiche?</h3>
      <p>Forse molti non se lo ricorderanno perchè ancora troppo piccoli o forse neppure nati, ma <b>Forum</b> negli anni ’90, come riportato dal magazine <i>Vero</i>, è già andato in onda in prima serata, ma su Rete 4 e con Rita Dalla Chiesa alla conduzione. Quindi un approdo del programma condotto da <b>Barbara Palombelli</b> in prima serata su Canale 5 non sarebbe neppure una novità assoluta per i telespettatori. Ovviamente pare evidente che una possibile <b>versione serale di Forum</b> sarebbe parzialmente diversa da quella mattutina. E magari potrebbero esserci qualche causa vip ad animare il <b>Forum di Barbara Palombelli</b>. Tutte queste ipotesi sono ovviamente formulate dal settimanale. Ma sicuramente potrebbero essere delle ottime idee per gli autori. Ci sarà davvero questo clamoroso colpo di scena? E se sì, il programma subirà modifiche o rimarrà sostanzialmente identico alla versione mattutina?</p>
      <h3>Forum in prima serata per aiutare Canale 5 in crisi di ascolti?</h3>
      <p>Inutile girarci tanto intorno, questa stagione televisiva per Canale 5 non è stata pregna minimamente di soddisfazioni, almeno dal punto di vista auditel. E anche ieri l’evento di Adriano Celentano ha perso la sfida clamorosamente contro un film su Rai1. Per questo un approdo di <b>Forum in prima serata</b> potrebbe dare una boccata d’ossigeno all’ammiraglia Mediaset decisamente bisognosa di ascolti. Tuttavia c’è da considerare una cosa molto importante: <b>Barbara Palombelli</b>, la quale ha ricevuto un bellissimo attestato di <b><a href="https://www.lanostratv.it/2019/11/forum-paolo-ciavarro-barbara-palombelli-ecco-cose-per-me/">stima da parte di Paolo Ciavarro</a></b>, accetterà eventualmente questa nuova sfida? Domanda più che lecita visto che quest’ultima ha già rifiutato una prima serata 2 anni fa: non ha voluto condurre il Grande Fratello.</p>
    </article>
  </body>
</html>