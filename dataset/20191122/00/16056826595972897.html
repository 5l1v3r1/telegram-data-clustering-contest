<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://mzamin.com/article.php?mzamin=200347"/>
    <meta property="og:site_name" content="মানবজমিন"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="কুমিল্লায় ৮ প্রতিষ্ঠানকে জরিমানা"/>
    <meta property="og:description" content="কুমিল্লার বরুড়া উপজেলা সদরের বাজারের ৮ প্রতিষ্ঠানকে মোট ৫৭ হাজার টাকা জরিমানা করা হয়েছে। জাতীয় ভোক্তা অধিকার সংরক্ষণ অধিদপ্তর কুমিল্লা জেলা কার্যালয়ের সহকারী পরিচালক মো. আছাদুল ইসলামের নেতৃত্বে গতকাল দুপুরে এ অভিযান পরিচালনা করা হয়। জাতীয় ভোক্তা অধিকার সংরক্ষণ অধিদপ্তর কুমিল্লা জেলা কার্যালয়ের সহকারী পরিচালক মো. আছাদুল ইসলাম জানান, দোকানে মূল্য তালিকা না রেখে বেশি দামে পেঁয়াজ বিক্রি করায় সৌদিয়া স্টোরকে ৩ হাজার টাকা, মেয়াদ উত্তীর্ণ কীটনাশক বিক্রয় করায় মেসার্স ফরিদ উদ্দিন ট্রেডার্সকে ১০ হাজার টাকা, অপরিচ্ছন্ন পরিবেশে খাবার প্রস্তুত ও মূল্য তালিকা না থাকায় তাজমহল হোটেলকে ১০ হাজার টাকা, একই অভিযোগে জার্মান হোটেলকে ৯ হাজার টাকা, সুপার স্টার হোটেলকে ১০ হাজার টাকা, অননুমোদিত খাবার বিক্রয় করায় সিঙ্গাপুর স্টোরকে ৫ হাজার টাকা, মূল্য তালিকা না থাকা ও নোংড়া পানিতে মুরগী ড্রেজিং করায় শাহিনুর পল্ট্রি ফার্মকে ৫ হাজার টাকা, একই অভিযোগে শান্তা পল্ট্রি ফার্মকে ৫ হাজার টাকাসহ মোট ৮টি প্রতিষ্ঠানকে ৫৭ হাজার টাকা জরিমানা করা হয়েছে। অভিযানে স্থানীয় নিরাপদ খাদ্য পরিদর্শক আবুল কালাম আজাদ, বরুড়া থানা পুলিশের টিম ও বাজার ব্যবসায়ী সমিতির…"/>
  </head>
  <body>
    <article>
      <h1>কুমিল্লায় ৮ প্রতিষ্ঠানকে জরিমানা</h1>
      <address><time datetime="2019-11-22T00:00:00+00:00">22 Nov 2019</time> by <a rel="author">স্টাফ রিপোর্টার, কুমিল্লা থেকে</a></address>
      <p>কুমিল্লার বরুড়া উপজেলা সদরের বাজারের ৮ প্রতিষ্ঠানকে মোট ৫৭ হাজার টাকা জরিমানা করা হয়েছে। জাতীয় ভোক্তা অধিকার সংরক্ষণ অধিদপ্তর কুমিল্লা জেলা কার্যালয়ের সহকারী পরিচালক মো. আছাদুল ইসলামের নেতৃত্বে গতকাল দুপুরে এ অভিযান পরিচালনা করা হয়। জাতীয় ভোক্তা অধিকার সংরক্ষণ অধিদপ্তর কুমিল্লা জেলা কার্যালয়ের সহকারী পরিচালক মো. আছাদুল ইসলাম জানান, দোকানে মূল্য তালিকা না রেখে বেশি দামে পেঁয়াজ বিক্রি করায় সৌদিয়া স্টোরকে ৩ হাজার টাকা, মেয়াদ উত্তীর্ণ কীটনাশক বিক্রয় করায় মেসার্স ফরিদ উদ্দিন ট্রেডার্সকে ১০ হাজার টাকা, অপরিচ্ছন্ন পরিবেশে খাবার প্রস্তুত ও মূল্য তালিকা না থাকায় তাজমহল হোটেলকে ১০ হাজার টাকা, একই অভিযোগে জার্মান হোটেলকে ৯ হাজার টাকা, সুপার স্টার হোটেলকে ১০ হাজার টাকা, অননুমোদিত খাবার বিক্রয় করায় সিঙ্গাপুর স্টোরকে ৫ হাজার টাকা, মূল্য তালিকা না থাকা ও নোংড়া পানিতে মুরগী ড্রেজিং করায় শাহিনুর পল্ট্রি ফার্মকে ৫ হাজার টাকা, একই অভিযোগে শান্তা পল্ট্রি ফার্মকে ৫ হাজার টাকাসহ মোট ৮টি প্রতিষ্ঠানকে ৫৭ হাজার টাকা জরিমানা করা হয়েছে। অভিযানে স্থানীয় নিরাপদ খাদ্য পরিদর্শক আবুল কালাম আজাদ, বরুড়া থানা পুলিশের টিম ও বাজার ব্যবসায়ী সমিতির নেতৃবৃন্দ ছিলেন।</p>
      <p> </p>
      <p>এই বিভাগের সর্বাধিক পঠিত</p>
    </article>
  </body>
</html>