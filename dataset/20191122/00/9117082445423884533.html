<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.primocanale.it/notizie/maltempo-sciopero-nei-porti-di-genova-e-savona-vado-durante-l-allerta-rossa-213518.html"/>
    <meta property="og:site_name" content="Primocanale.it"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="Maltempo, sciopero nei porti di Genova e Savona-Vado durante l'allerta rossa"/>
    <meta property="og:description" content="GENOVA - Proclamato lo sciopero dei lavoratori dei porti di Genova e Savona-Vado in concomitanza con l'allerta meteo rossa diramata dalla Protezione Civile regionale. L'astensione dal lavoro è stata promossa da Filt Cgil, Fit Cisl e Uiltrasporti. &quot;Pur essendo state approvate le linee indirizzo in materia di allerta meteo in ambito portuale&quot;,  sottolineano i sindacati in una nota, &quot;rimangono da affrontare le problematiche, ancora irrisolte, relative allo spostamento dei lavoratori nel percorso casa-lavoro e viceversa, così come la richiesta di costituire una 'cellula istituzionale' del porto che possa prendere decisioni durante le allerte meteo per la salvaguardia della sicurezza dei lavoratori&quot;."/>
  </head>
  <body>
    <article>
      <h6 class="kicker">L'astensione è stata promossa da Filt Cgil, Fit Cisl e Uiltrasporti.</h6>
      <h1>Maltempo, sciopero nei porti di Genova e Savona-Vado durante l'allerta rossa</h1>
      <address>
        <time datetime="2019-11-22T00:00:00+00:00">22 Nov 2019</time>
      </address>
      <figure>
        <img src="https://www.primocanale.it/immagininews/thumbs/213518-420x236.jpg"/>
      </figure>
      <p><b>GENOVA - </b><b>Proclamato lo sciopero dei lavoratori dei porti di Genova e Savona-Vado </b>in concomitanza con l'allerta meteo rossa diramata dalla Protezione Civile regionale. L'astensione dal lavoro è stata promossa da Filt Cgil, Fit Cisl e Uiltrasporti. "Pur essendo state approvate le linee indirizzo in materia di allerta meteo in ambito portuale",  sottolineano i sindacati in una nota, "rimangono da affrontare le problematiche, ancora irrisolte, relative allo spostamento dei lavoratori nel percorso casa-lavoro e viceversa, così come la richiesta di costituire una 'cellula istituzionale' del porto che possa prendere decisioni durante le allerte meteo per la salvaguardia della sicurezza dei lavoratori".</p>
      <p>"Saranno comunque garantite tutte le prestazioni che possano in qualche modo coinvolgere i diritti della persona costituzionalmente garantiti e in particolare tutti i diritti che riguardino la vita, la salute, la libertà, la sicurezza, l'igiene, la vita di animali, la salvaguardia di merci deperibili, gli approvvigionamenti essenziali, i collegamenti da e per le isole", concludono i sindacati.</p>
      <related>
        <a href="https://www.primocanale.it/notizie/terminal-costa-a-genova-palomba-siamo-a-una-svolta--213383.html"/>
        <a href="https://www.primocanale.it/notizie/maltempo-alla-spezia-al-lavoro-per-riaprire-la-strada-a-carro-213485.html"/>
        <a href="https://www.primocanale.it/notizie/a10-frana-prima-dell-uscita-di-genova-aeroporto-disagi-al-traffico-213496.html"/>
        <a href="https://www.primocanale.it/notizie/cambiamo-annullata-la-convention-di-genova-a-causa-del-maltempo-213506.html"/>
        <a href="https://www.primocanale.it/notizie/ecco-msc-grandiosa-oggi-primo-giorno-a-genova-213512.html"/>
        <a href="https://www.primocanale.it/video/e-arrivata-grandiosa-la-nuova-ammiraglia-di-msc-113229.html"/>
        <a href="https://www.primocanale.it/video/open-day-del-tar-il-presidente-importante-rapporto-diretto-con-il-cittadino--113351.html"/>
        <a href="https://www.primocanale.it/video/maltempo-a-savona-la-protezione-civile-nuovi-pannelli-semaforici-in-arrivo--113390.html"/>
        <a href="https://www.primocanale.it/video/maltempo-a-casarza-ligure-si-temono-altri-danni-dopo-la-frana-di-inizio-novembre-113391.html"/>
      </related>
    </article>
  </body>
</html>