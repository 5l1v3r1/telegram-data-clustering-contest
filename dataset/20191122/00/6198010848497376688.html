<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lanostratv.it/2019/11/la-vita-in-diretta-cuccarini-ironizza-su-claudio-lippi-sei-sveglio/"/>
    <meta property="og:site_name" content="LaNostraTv"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="La vita in diretta, Cuccarini ironizza su Claudio Lippi: “Sei sveglio?”"/>
    <meta property="og:description" content="Lorella Cuccarini prende in giro Claudio Lippi a La vita in diretta. Lei: &quot;Ci sei?&quot; Claudio Lippi è stato l'ospite d'onore della puntata di oggi de La"/>
  </head>
  <body>
    <article>
      <h1>La vita in diretta, Cuccarini ironizza su Claudio Lippi: “Sei sveglio?”</h1>
      <address><time datetime="2019-11-22T00:00:00+00:00">22 Nov 2019</time> by <a rel="author" href="https://www.lanostratv.it/author/andreafilocomo/" target="_blank">Andrea Filocomo</a></address>
      <figure>
        <img src="https://i1.wp.com/www.lanostratv.it/wp-content/uploads/2019/11/foto_lorella_cuccarini.jpg"/>
      </figure>
      <h3>Lorella Cuccarini prende in giro Claudio Lippi a La vita in diretta. Lei: “Ci sei?”</h3>
      <p><b>Claudio Lippi</b> è stato l’ospite d’onore della puntata di oggi de <b>La vita in diretta</b> ed è stato intervistato da <b>Lorella Cuccarini</b> che l’ha presentato come il <i>“Totò Schillaci della televisione italiana”</i> (per il suo sostituire i conduttori nelle varie trasmissioni televisive, ndr). Claudio ha aperto il suo cuore a Lorella nel programma del pomeriggio di <b>Rai1</b>, ma c’è stato un momento divertente nel corso dell’intervista. Lorella, infatti, stava dicendo a Claudio di essere diventato bravo in questi mesi ai fornelli, grazie all’impegno giornaliero con <b>La prova del cuoco</b>. Il conduttore, però, non rispondeva ed è subito intervenuta la Cuccarini che gli ha detto: <i>“Ci sei? Sei sveglio?”</i>. Immediata la risposta di Lippi: <i>“E’ che affermi cose che non voglio contraddire…”</i>. Insomma, tanto divertimento oggi a <b>La vita in diretta</b> con l’intervista a Claudio Lippi, che ha anche fatto una dichiarazione alla padrona di casa…</p>
      <h3>La vita in diretta: Claudio Lippi fa una bellissima dichiarazione a Lorella Cuccarini</h3>
      <p><b>Claudio Lippi ospite a La vita in diretta</b> ha fatto una bellissima dichiarazione a <b>Lorella Cuccarini</b>. All’inizio dell’intervista nel programma del pomeriggio di <b>Rai1</b>, infatti, Claudio ha rivelato:</p>
      <blockquote>“Sono sinceramente emozionato, perché amo professionalmente Lorella Cuccarini. Lo sai da sempre.”</blockquote>
      <p>Lippi, subito dopo, ha ironizzato sul fatto che i due non hanno lavorato tanto insieme, facendo finta di essere invidioso di Marco Columbro che invece con Lorella ha lavorato più volte, tanto che negli scorsi anni erano la coppia d’oro della televisione italiana. Insomma, oggi abbiamo visto un <b>Claudio Lippi</b> scatenato, ironico, pungente come sempre e molto dolce con la padrona di casa de La vita in diretta. Claudio, insieme a Elisa Isoardi, ha realizzato qualche giorno fa il <b><a href="https://www.lanostratv.it/2019/11/la-prova-del-cuoco-ascolti-record-stagionale-per-elisa-isoardi-e-lippi/">record d’ascolti stagionale</a></b> de <b>La prova del cuoco</b>.</p>
      <h3>Claudio Lippi parla dei suoi prossimi impegni a La vita in diretta: “Ho un bisogno fisico di…”</h3>
      <p>Grande ospite de <b>La vita in diretta</b> oggi è stato <b>Claudio Lippi</b> che, tra le tante cose, ha fatto una rivelazione inaspettata: <i>“Ho un bisogno fisico di cantare, di tornare nelle piazze.”</i>. Insomma, l’anno prossimo Claudio Lippi tornerà al suo primo grande amore, la musica, come ha dichiarato a <b>Lorella Cuccarini</b>. Quest’ultima, dopo la <b><a href="https://www.lanostratv.it/2019/11/la-vita-in-diretta-massimiliano-rosolino-fa-cadere-lorella-cuccarini/">caduta in diretta</a></b> di ieri, ha portato a termine una bellissima (e divertentissima) intervista con il volto de <b>La prova del cuoco</b>, in onda ogni giorno dalle 12 su Rai1.</p>
    </article>
  </body>
</html>