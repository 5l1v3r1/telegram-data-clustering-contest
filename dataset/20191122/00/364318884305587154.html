<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.beartai.com/news/itnews/381264"/>
    <meta property="og:site_name" content="beartai"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="หา! Apple ถอดส่วนการให้คะแนนและคำวิจารณ์ออกจากหน้าสินค้าทั้งหมดบน Apple Store"/>
    <meta property="og:description" content="วันที่ 17 พฤศจิกายน Apple ถึงกับถอดส่วนการให้คะแนนและรีวิวหรือคำวิจารณ์โดยลูกค้าออกจากหน้าสินค้าทั้งหมดใน Apple Store ปรากฏการณ์นี้ก็ไม่รู้แน่ชัดว่าทำไม Apple ต้องลบคำวิจารณ์ออกไป แต่รู้แค่ว่ามันได้เกิดขึ้นในช่วงสุดสัปดาห์ที่แล้ว"/>
  </head>
  <body>
    <article>
      <h1>หา! Apple ถอดส่วนการให้คะแนนและคำวิจารณ์ออกจากหน้าสินค้าทั้งหมดบน Apple Store</h1>
      <address><time datetime="2019-11-22T00:00:00+00:00">22 Nov 2019</time> by <a rel="author">Sila Wongchareon</a></address>
      <p>ร้านค้าออนไลน์บนเว็บ Apple.com</p>
      <p>วันที่ 17 พฤศจิกายน Apple ถึงกับถอดส่วนการให้คะแนนและรีวิวหรือคำวิจารณ์โดยลูกค้าออกจากหน้าสินค้าทั้งหมดใน Apple Store ปรากฏการณ์นี้ก็ไม่รู้แน่ชัดว่าทำไม Apple ต้องลบคำวิจารณ์ออกไป แต่รู้แค่ว่ามันได้เกิดขึ้นในช่วงสุดสัปดาห์ที่แล้ว</p>
      <p>เมื่อได้ทดลองใช้ WayBack Machine (เว็บไซต์ที่บันทึกและเก็บรวบรวมข้อมูลของเว็บไซต์ต่าง ๆ เพื่อให้ทุกคนสามารถเข้าไปค้นดูว่าในอดีตเว็บไซต์นั้นๆ มีลักษณะอย่างไร) ได้พบว่าที่ส่วนการให้คะแนนและรีวิวสินค้าถูกดึงออกไประหว่างวันที่ 16 – 17 พฤศจิกายน</p>
      <p>ผู้ที่ให้ข้อมูลเรื่องนี้กล่าวว่าส่วนรีวิวของลูกค้าได้หายไปจาก Apple Store ทั้งในสหรัฐอเมริกา อังกฤษ และออสเตรเลีย ซึ่งสันนิษฐานว่าไม่น่าจะผิดพลาดทางเทคนิค แต่อาจจะเป็นนโยบายใช่หรือไม่ ก็ต้องรอ Apple ออกมาชี้แจง</p>
      <p>อนาคต Apple อาจจะเปลี่ยนใจเอาส่วนให้คะแนนและคำวิจารณ์สินค้ากลับมา เพราะมันจะช่วยให้ลูกค้าคนอื่น ๆ ที่กำลังสนใจสินค้าได้เห็นคะแนนและคำชมแล้วรีบตัดสินใจซื้อสินค้าได้ง่ายขึ้น หรือว่า Apple จะมีเหตุผลที่ดีเป็นอย่างอื่นก็ขอให้รอการเปิดเผยกันต่อไป</p>
      <p>ที่มา : <a href="https://www.cnet.com/news/apple-nixes-customer-reviews-in-online-store/">Cnet</a> และ <a href="https://appleinsider.com/articles/19/11/21/apple-pulls-all-customer-reviews-from-online-apple-store">Appleinsider</a></p>
      <p>พิสูจน์อักษร : สุชยา เกษจำรัส</p>
    </article>
  </body>
</html>