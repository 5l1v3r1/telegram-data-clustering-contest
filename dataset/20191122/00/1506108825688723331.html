<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.fotospor.com/haber-galatasaray-eldor-shomurodovun-turkiyedeki-akrabalari-inanamadi-352947"/>
    <meta property="og:site_name" content="Fotospor"/>
    <meta property="article:published_time" content="2019-11-22T00:07:00+00:00"/>
    <meta property="og:title" content="Eldor Shomurodov'un Türkiye'deki akrabaları inanamadı"/>
    <meta property="og:description" content="Haberin detayları için tıklayınız"/>
  </head>
  <body>
    <article>
      <h1>Eldor Shomurodov'un Türkiye'deki akrabaları inanamadı</h1>
      <address>
        <time datetime="2019-11-22T00:07:00+00:00">22 Nov 2019, 00:07</time>
      </address>
      <p>Özbekistan’da gündem Eldor Shomurodov’un Galatasaray’a transferi… geçen gün Özbekistan’ın Pakhtakor Stadı'nda Filistin’i 2-0 yendiği maçta 2 gol birden atan Shomurodov’a Galatasaray’a gidip gitmeyeceği soruldu.</p>
      <p>Golcü oyuncu bir anda Özbek gazetecilerin etrafını sarması üzerine, ''ben bilmiyorum ki... Başkan beni satmayacağını söyledi. O bırakmazsa bir yere gidemem. Bana sorarsa gitmek isterim tabii ki de. Soracak mı? Bilmiyorum. Türkiye’de akrabalar var. Bana kameradan gazetelerdeki fotoğraflarımı gösterdiler. Bana 'sen misin?' diye sordular'' cevabını verdi.</p>
      <p>
        <b>Eldor Shomurodov bu sezon gollerini sıralıyor</b>
      </p>
      <p>24 yaşındaki ve 1.90 boyundaki Özbek golcü Eldor Shomurodov, Rostov formasıyla bu sezon 18 maçta 10 gol atıp, 4 asist gerçekleştirdi. Eldor Shomurodov'un takımı Rostov ile 2024 yılına kadar sözleşmesi bulunuyor.</p>
      <p>Kaynak: Fotospor</p>
    </article>
  </body>
</html>