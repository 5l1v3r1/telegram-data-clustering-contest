<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttosport.com/news/calcio/primavera/2019/11/22-63639126/inter_primavera_madonna_torino_molto_esperto_ma_penso_ai_miei_/"/>
    <meta property="og:site_name" content="Tuttosport"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="Inter Primavera, Madonna: &quot;Torino molto esperto, ma penso ai miei&quot;"/>
    <meta property="og:description" content="L'allenatore nerazzurro: &quot;Ci aspettano 9 partite complicate. Agoumè è un giocatore umile, con tanta voglia di imparare&quot;"/>
  </head>
  <body>
    <article>
      <h1>Inter Primavera, Madonna: "Torino molto esperto, ma penso ai miei"</h1>
      <h2>L'allenatore nerazzurro: "Ci aspettano 9 partite complicate. Agoumè è un giocatore umile, con tanta voglia di imparare"</h2>
      <address>
        <time datetime="2019-11-22T00:00:00+00:00">22 Nov 2019</time>
      </address>
      <p><b>MILANO</b> - Armando <b>Madonna</b>, dopo due settimane di sosta, torna in campo con la sua <b>Inter Primavera</b> domani alle 13 per affrontare il <b>Torino</b> nella nona giornata di campionato. Queste le parole del tecnico della Primavera ai microfoni di Inter TV: <i>"Finalmente si torna in campo dopo i tanti impegni con le Nazionali"</i>. Madonna poi si sofferma sui singoli: <i>"<b>Agoumè</b> è un giocatore umile e ha tanta voglia di apprendere, grazie agli allenamenti con la prima squadra è migliorato tantissimo. E' molto importante per noi, così come lo sono <b>Esposito</b>, <b>Oristanio</b>, <b>Gnonto</b> e <b>Pirola</b> ad esempio. Hanno determinazione e voglia di imparare, gli allenamenti con i 'grandi' li stanno aiutando moltissimo nel loro processo di crescita"</i>. Sul Torino e i prossimi impegni:<i> "Il Toro è una squadra molto esperta e che ha confermato tanti giocatori rispetto alla scorsa stagione. Io penso ai miei e a ritrovare quel gruppo che ha cominciato molto bene in campionato ed in Europa. Ci attendono 9 partite complicate, ma molto importanti per la nostra crescita. Ad esempio le sfide di <b>Youth League</b> e quella di <b>Coppa</b> <b>Italia</b> saranno importantissime".</i></p>
      <related>
        <a href="https://www.tuttosport.com/news/calcio/serie-a/inter/2019/11/14-63367850/inter_non_solo_esposito_chi_sono_gli_altri_baby_gioielli_di_conte/"/>
        <a href="https://www.tuttosport.com/news/calcio/primavera/2019/11/05-63053401/youth_league_borussia_dortmund-inter_2-1_primo_ko_nerazzurro/"/>
        <a href="https://www.tuttosport.com/archivio/calcio/primavera"/>
        <a href="https://www.tuttosport.com/news/calcio/primavera/2019/11/21-63612536/primavera_fiorentina_meli_gubbio_daro_il_massimo_per_convincere_torrente_/?related_news"/>
        <a href="https://www.tuttosport.com/news/calcio/primavera/2019/11/20-63580859/coppa_italia_primavera_squalificati_5_giocatori/?related_news"/>
        <a href="https://www.tuttosport.com/news/calcio/primavera/2019/11/20-63579313/roma_primavera_plesnierowicz_qui_in_prestito_non_so_se_rimarro_/?related_news"/>
        <a href="https://www.tuttosport.com/news/calcio/primavera/2019/11/19-63537812/primavera_le_gare_della_9_giornata_il_programma/?related_news"/>
      </related>
    </article>
  </body>
</html>