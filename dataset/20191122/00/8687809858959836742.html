<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.oggi.it/attualita/notizie/2019/11/22/raffaele-sollecito-ritrova-lamore-per-una-giovane-rumena-e-scaccia-tutti-gli-incubi-esclusivo/"/>
    <meta property="og:site_name" content="OGGI"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="Raffaele Sollecito ritrova l’amore (per una giovane rumena) e scaccia tutti gli incubi – ESCLUSIVO"/>
    <meta property="og:description" content="Ogni volta che ha cercato di rifarsi una vita, il quasi ingegnere 35 è stato risbattuto indietro a quella terribile notte del 2007. Ma questa volta è tutto diverso. Perché c'è una bellissima (e giovane) ragazza di mezzo. Come mostra il settimanale Oggi in esclusiva"/>
  </head>
  <body>
    <article>
      <h1>Raffaele Sollecito ritrova l’amore (per una giovane rumena) e scaccia tutti gli incubi – ESCLUSIVO</h1>
      <address>
        <time datetime="2019-11-22T00:00:00+00:00">22 Nov 2019</time>
      </address>
      <figure>
        <a href="https://www.oggi.it/gossip/gallery/raffaele-sollecito-ha-una-nuova-fidanzata-andreea-romena-13-anni-meno-di-lui-foto-esclusive/">
          <img src="https://static2.oggi.it/wp-content/uploads/sites/2/2019/11/sollecito-fidanzata-esclusive-645.jpg?v=1574263424"/>
        </a>
        <figcaption>Raffaele Sollecito ha una nuova fidanzata... bellissima e innamoratissima. Come mostrano le immagini esclusive di Oggi<br/><a href="https://www.oggi.it/gossip/gallery/raffaele-sollecito-ha-una-nuova-fidanzata-andreea-romena-13-anni-meno-di-lui-foto-esclusive/?origin=275701&amp;blog_origin=2">Foto</a> | <a href="https://www.oggi.it/video/attualita/2013/09/10/raffaele-sollecito-ecco-perche-sono-innocente-videointervista-esclusiva/">Video</a></figcaption>
      </figure>
      <p>
        <b>Ogni volta che ha cercato di rifarsi una vita, il quasi ingegnere 35 è stato risbattuto indietro a quella terribile notte del 2007. Ma questa volta è tutto diverso. Perché c’è una bellissima (e giovane) ragazza di mezzo. Come mostra il settimanale Oggi in esclusiva</b>
      </p>
      <p>Raffaele Sollecito ha una nuova fidanzata. È una bellissima ragazza romena, di ben 13 anni più giovane di lui. Si chiama Andreea Mihaela Gheorghe Burtea e sembra essere davvero persa d’amore per il quasi ingegnere 35enne. Che con lei può finalmente archiviare tutti gli incubi che ha avuto dal 2007 a oggi… – <a href="https://www.oggi.it/gossip/gallery/raffaele-sollecito-ha-una-nuova-fidanzata-andreea-romena-13-anni-meno-di-lui-foto-esclusive/?origin=275701&amp;blog_origin=2">FOTO ESCLUSIVE</a> | <a href="https://www.oggi.it/video/attualita/2013/09/10/raffaele-sollecito-ecco-perche-sono-innocente-videointervista-esclusiva/">VIDEO ESCLUSIVO</a></p>
      <p>
        <a href="http://www.oggi.it/focus/cronaca/2013/12/10/raffaele-sollecito-a-santo-domingo-in-dolce-compagnia/">Raffaele Sollecito se la spassava ai Caraibi in dolce compagnia… – ESCLUSIVO</a>
      </p>
      <p><b>QUATTRO ANNI DI CARCERE INGIUSTO</b> – Per anni, tutte le volte che Raffaele Sollecito ha cercato di guardare avanti invece di vedere il proprio futuro è andato a sbattere sul proprio passato. «Che si trattasse di lavoro, sentimenti o amicizie», dice, «ho sempre trovato qualcuno che in un modo o nell’altro mi ricordava la sera del 1 novembre 2007, la casetta di via della Pergola a Perugia, e l’omicidio di Meredith Kercher. E cioè un delitto col quale non c’entro nulla e dal quale sono stato assolto definitivamente nel 2015 per non aver commesso il fatto. Ma nonostante tutto il passato continua a fare da filtro a tutta la mia vita». Raffaele non è il primo e non sarà l’ultimo. Per assurdo il sistema giudiziario che prevede la rieducazione e il reinserimento in società dei colpevoli, spesso si dimentica degli innocenti. Tornare alla normalità e rifarsi una vita non è mai facile, ma dopo quattro anni di ingiusta carcerazione, lo stress di altri otto tra le aule dei tribunali, ora molte cose stanno cambiando. Il brillante ingegnere informatico che tante aziende volevano come consulente esterno, ma rifiutavano come dipendente, a giugno ha trovato lavoro come sviluppatore di sistemi in un’importante società di Milano. E il ragazzo faccia d’angelo inseguito da migliaia di fan affascinate da un (presunto) lato oscuro della sua personalità, forse ha trovato anche l’amore. Davanti alle fotografie del nostro servizio esclusivo, che lo mostrano in giro per Milano con una ragazza, Raffaele sorride. Da come s’illumina si capisce che ci crede. Ha i polpastrelli avvolti in cerotti neri («per non mangiarmi le unghie», dice) e li tiene appoggiati sul tavolino di un bar come un pianista in attesa dell’ispirazione giusta per cominciare. Un paio di volte ci prova. Ma alla terza s’arrende.</p>
      <p><a href="https://www.oggi.it/attualita/notizie/2016/01/26/raffaele-sollecito-risponde-a-rudy-guede-quante-menzogne-nellintervista-alla-leosini/">Raffaele Sollecito: “Quante bugie che racconta Rudy Guede…” – LEGGI</a> | <a href="https://www.oggi.it/attualita/notizie/2016/01/26/raffaele-sollecito-risponde-a-rudy-guede-quante-menzogne-nellintervista-alla-leosini/">FOTO</a> | <a href="https://www.oggi.it/attualita/notizie/2016/01/26/raffaele-sollecito-risponde-a-rudy-guede-quante-menzogne-nellintervista-alla-leosini/">VIDEO</a></p>
      <p><b>LASCIA PARLARE LEI…</b> – Come se avesse bisogno di una conferma alle proprie convinzioni, sfila da una tasca il telefonino, recupera in rubrica un nome seguito da tre cuoricini neri, preme il tasto chiamata e mette in viva voce: «Forse è meglio sentire cosa dice lei». Lei è Andreea Mihaela Gheorghe Burtea, nome complesso di una ragazza che si esprime con la semplicità di una ventiduenne strasicura del fatto suo. La sua voce arriva da lontano, Timishoara, Romania, dove studia lingue. Ne parla quattro, e negli ultimi mesi ne ha aggiunta una quinta, l’italiano, con cui racconta uno di quegli incredibili rimescolamenti di carte in cui è specialista il destino. «Ero in Spagna per l’Erasmus», racconta Andreea, «e un giorno un professore mi disse che avevo uno sguardo da Amanda Knox. Non sapevo chi fosse questa Amanda Knox e sono subito andata a vedere su internet. E lì ho scoperto Raffaele. Con tutta la sua storia. Ho guardato dei video, l’ho ascoltato in alcune interviste e mi è subito piaciuto tantissimo. Era carino, aveva quest’aria pulita da ragazzino e nonostante tutto quello che aveva passato mi colpiva la calma con cui si esprimeva». Raffaele salta alcuni passaggi e interviene: «Lei e Amanda si assomigliano solo per il carattere allegro», dice. «Per il resto non c’entrano nulla. Amanda aveva la testa fra le nuvole, Andreea sa quello che vuole, è concreta, va subito al sodo». E infatti dopo l’incontro virtuale con Raffaele, ne ha voluto uno reale. S’è messa al computer, ha trovato il suo profilo Facebook e gli ha scritto. «Non volevo essere invadente», riprende la ragazza, «gli ho scritto un messaggio, lui mi ha risposto e a forza di scriverci è nato il desiderio di sentirci. Ci siamo parlati al telefono ed è venuto il desiderio di vederci». Si sono visti ed è successo quel che il nostro servizio spiega meglio di tante parole. «Quando Raffaele mi ha invitato a Milano non ho avuto il minimo dubbio », racconta Andreea. «Sapevo d’andare alla ventura in una grande città dove non ero mai stata, dove non avevo amici o conoscenti. Raffaele era il mio unico riferimento. Lo conoscevo da poco, ma ero sicura che fosse una persona sensibile, incapace di fare del male, incapace addirittura di concepirlo». La puntata milanese sarebbe potuta durare pochi giorni ed è durata un mese. Andreea ha vissuto fino ai primi di ottobre a casa di Raffaele, è tornata in Romania per ultimare i suoi studi e non vede l’ora di tornare «dalla persona più stabile, gentile, e carina che abbia mai conosciuto in vita mia».</p>
      <p>
        <a href="https://www.oggi.it/attualita/tag/raffaele-sollecito/">Raffaele Sollecito, Amanda Knox e tutto, ma proprio tutto, sul delitto di Meredith Kercher – SPECIALE</a>
      </p>
      <p><b>…E LUI SI EMOZIONA</b> – Raffaele stacca le mani dal tavolo e si stropiccia gli occhi. Pronuncia due parole di saluto, preme un tasto e chiude la comunicazione: «Mi sono emozionato», ammette, «meglio interrompere. Lei è così, è come se avesse il potere di farmi sentire libero. Finalmente riesco a vivere un amore vero, svincolato da qualsiasi preconcetto o pregiudizio. Finalmente ho qualcuno che mi aiuta a guardare davanti a me. E se guardo al futuro mi vedo con lei. A luglio 2020 si laurea, il giorno dopo raccoglie armi e bagagli, viene a Milano e andiamo a vivere insieme».</p>
      <p>
        <i>
          <b>Giuseppe Fumagalli</b>
        </i>
      </p>
      <related>
        <a href="https://www.oggi.it/attualita/notizie/2017/02/17/amanda-knox-lultima-rivelazione-cosi-una-detenuta-lesbica-mi-bacio-in-carcere/"/>
        <a href="https://www.oggi.it/attualita/notizie/2019/11/22/raffaele-sollecito-ritrova-lamore-per-una-giovane-rumena-e-scaccia-tutti-gli-incubi-esclusivo/"/>
        <a href="https://www.oggi.it/gossip/gallery/raffaele-sollecito-ha-una-nuova-fidanzata-andreea-romena-13-anni-meno-di-lui-foto-esclusive/"/>
        <a href="https://www.oggi.it/video/attualita/2013/09/10/raffaele-sollecito-ecco-perche-sono-innocente-videointervista-esclusiva/"/>
        <a href="https://www.oggi.it/attualita/notizie/2017/02/13/raffaele-sollecito-nessun-risarcimento-per-i-4-anni-in-carcere-da-innocente-per-i-giudici-e-anche-colpa-sua/"/>
        <a href="https://www.oggi.it/attualita/notizie/2016/08/03/amanda-knox-ha-un-nuovo-fidanzato-vado-a-a-vivere-con-uno-scrittore-ma-il-ricordo-del-carcere-mi-perseguita/"/>
      </related>
    </article>
  </body>
</html>