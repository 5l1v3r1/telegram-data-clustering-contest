<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilmessaggero.it/sport/calcio/conte_sesso_consigli_giocatori_posizione-4879589.html"/>
    <meta property="og:site_name" content="Il Messaggero"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="Conte, consigli sul sesso ai giocatori: «La posizione migliore? Voi sotto...»"/>
    <meta property="og:description" content="Antonio Conte a... 360 gradi. Ci sono infatti anche le posizioni da tenere durante il sesso, tra i consigli ai suoi giocatori. L'intervista all'Equipe del tecnico dell'Inter è..."/>
  </head>
  <body>
    <article>
      <h1>Conte, consigli sul sesso ai giocatori: «La posizione migliore? Voi sotto...»</h1>
      <address>
        <time datetime="2019-11-22T00:00:00+00:00">22 Nov 2019</time>
      </address>
      <p>Antonio Conte a... 360 gradi. Ci sono infatti anche le posizioni da tenere durante il sesso, tra i consigli ai suoi giocatori. L'intervista all'Equipe del tecnico dell'Inter è già diventata un culto: «Non sono un leccac…. E ai miei giocatori spiego anche come fare sesso». Così l'ex ct della <b>Nazionale </b>al quotidiano sportivo francese. L'allenatore nerazzurro parte dai primi tempi da allenatore: «Mi ero prefissato un obiettivo alto, entro tre o quattro anni avrei dovuto allenare una squadra di alto livello, altrimenti mi sarei fermato», le sue parole in una anticipazione dell'intervista.</p>
      <p>
        <b>
          <a href="https://www.ilmessaggero.it/sport/calcio/calcioscommesse_2019_arresti_partite_truccate-4881484.html">Calcioscommesse, terremoto in Lega Pro: tre arresti</a>
        </b>
      </p>
      <p>Conte sottolinea poi anche il suo spirito battagliero: «La competizione per me è battaglia, è "morte tua, vita mia" - prosegue -. Sono molto concentrato sul fatto che alla fine ne debba restare solo uno in piedi e faccio di tutto perché sia la mia squadra. Questo è il mio modo di essere e mi porterà a interrompere molto presto la mia carriera perché vivo troppo il mio lavoro. E chiedo spesso se sia giusto passare tanto tempo senza la mia famiglia». Un lavoro vissuto in maniera talmente intensa che <b>Conte </b>addirittura dà indicazioni ai suoi giocatori sulla loro intimità: «Durante la stagione, i rapporti non devono durare troppo a lungo per non fare il minor sforzo possibile. Quindi restare sotto la partner».</p>
      <footer>Ultimo aggiornamento: 23 Novembre, 09:37<br/>© RIPRODUZIONE RISERVATA</footer>
    </article>
  </body>
</html>