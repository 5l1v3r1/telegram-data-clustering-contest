<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttosport.com/news/tennis/2019/11/22-63657933/coppa_davis_la_gran_bretagna_in_semifinale_battuta_la_germania/"/>
    <meta property="og:site_name" content="Tuttosport"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="Coppa Davis, la Gran Bretagna in semifinale: battuta la Germania"/>
    <meta property="og:description" content="Andy Murray resta a riposo ma la nazionale britannica si impone grazie ai successi di Edmund e Evans: sfiderà la vincente di Spagna-Argentina"/>
  </head>
  <body>
    <article>
      <h1>Coppa Davis, la Gran Bretagna in semifinale: battuta la Germania</h1>
      <h2>Andy Murray resta a riposo ma la nazionale britannica si impone grazie ai successi di Edmund e Evans: sfiderà la vincente di Spagna-Argentina</h2>
      <address>
        <time datetime="2019-11-22T00:00:00+00:00">22 Nov 2019</time>
      </address>
      <p><b>MADRID (Spagna) -</b> La <a href="https://www.tuttosport.com/news/tennis/2015/11/29-6304516/tennis_coppa_davis_trionfo_della_gran_bretagna/">Gran Bretagna</a> si è qualificata per le semifinali della <a href="https://www.tuttosport.com/news/tennis/2019/11/22-63651517/coppa_davis_ko_la_serbia_di_djokovic_russia_in_semifinale/">Coppa Davis</a> di tennis dopo la seconda vittoria sulla Germania, nei quarti di finale, a opera di <b>Daniel Evans</b> su Jan-Lennard Struff 7-6 (8/6), 3-6, 7-6 (7/2), sul veloce indoor di Madrid, e adesso se la vedrà con la vincente della sfida fra i padroni di casa della Spagna e l'Argentina, al momento sull'1-1.</p>
      <h3>Argentina e Spagna in parità</h3>
      <p>Il britannico <b>Kyle Edmund</b> aveva battuto nel primo singolo Philipp Kohlschreiber 6-3, 7-5, mentre Andy Murray è stato tenuto a riposo. Intanto, la Spagna si trova sulla parità contro l'<b>Argentina</b> nei quarti di finale, agguantata grazie al successo del maiorchino <b>Rafael Nadal</b>, numero uno al mondo, su Diego Schwartzman per 6-1, 6-2. Nel primo match, <b>Guido Pella</b> aveva avuto la meglio sullo spagnolo Pablo Carreno con questi parziali: 6-7 (3/7), 7-6 (7/4), 6-1. Le due squadre giocheranno ora il doppio decisivo</p>
      <related>
        <a href="https://www.tuttosport.com/news/tennis/2019/11/22-63651517/coppa_davis_ko_la_serbia_di_djokovic_russia_in_semifinale/"/>
        <a href="https://www.tuttosport.com/news/tennis/2019/11/21-63597605/italia_eliminata_dalla_coppa_davis_sconfitta_anche_contro_gli_usa/"/>
        <a href="https://www.tuttosport.com/archivio/tennis"/>
        <a href="https://www.tuttosport.com/news/tennis/2019/11/22-63651517/coppa_davis_ko_la_serbia_di_djokovic_russia_in_semifinale/?related_news"/>
        <a href="https://www.tuttosport.com/news/tennis/2019/11/21-63607540/djokovic_e_nadal_atp_cup_e_coppa_davis_vanno_unite_/?related_news"/>
        <a href="https://www.tuttosport.com/news/tennis/2019/11/21-63597605/italia_eliminata_dalla_coppa_davis_sconfitta_anche_contro_gli_usa/?related_news"/>
        <a href="https://www.tuttosport.com/news/tennis/2019/11/20-63594166/coppa_davis_fognini_supera_opelka_italia-usa_1-0/?related_news"/>
      </related>
    </article>
  </body>
</html>