<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://multiplayer.it/notizie/ikaruga-ps4-nintendo-switch-annunciate-edizioni-fisiche.html"/>
    <meta property="og:site_name" content="Multiplayer.it"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="Ikaruga per PS4 e Nintendo Switch, annunciate le edizioni fisiche"/>
    <meta property="og:description" content="Ikaruga riceverà un'edizione pacchettizzata sia su PS4 che su Nintendo Switch, come confermato da Nicalis in un post condiviso su Twitter.. Nicalis ha annunciato che pubblicherà un'edizione fisica..."/>
  </head>
  <body>
    <article>
      <h1>Ikaruga per PS4 e Nintendo Switch, annunciate le edizioni fisiche</h1>
      <h2>Ikaruga riceverà un'edizione pacchettizzata sia su PS4 che su Nintendo Switch, come confermato da Nicalis in un post condiviso su Twitter.</h2>
      <address><time datetime="2019-11-22T00:00:00+00:00">22 Nov 2019</time> by <a rel="author" href="https://multiplayer.it/account/utente/1309615/spetz/articoli/" target="_blank">Davide Spotti</a></address>
      <p><b>Nicalis</b> ha annunciato che pubblicherà un'edizione fisica di <b>Ikaruga</b>, lo sparatutto a scorrimento di <b>Treasure</b>, sia su PlayStation 4 che su Nintendo Switch.<br/><br/>"Le copie fisiche di Ikaruga per Nintendo Switch e PS4 sono attualmente in fase di produzione", si legge nel post che è stato recentemente condiviso su Twitter. "Una data d'uscita verrà comunicata quando tutti i dettagli saranno finalizzati".<br/><br/><a href="https://multiplayer.it/notizie/ikaruga-ha-una-data-anche-su-playstation-4-200742.html">Ikaruga</a> ricalca lo stile classico dello <b>shooter 2D</b> a scorrimento verticale ma con una caratteristica peculiare: tutti gli elementi del gioco, come proiettili, nemici e la stessa navetta principale, sono caratterizzati dalle due polarità di bianco e nero che devono essere alternate per evitare attacchi e colpire in maniera efficace.<br/><br/>La versione originale è stata lanciata per la prima volta in versione arcade nel 2001, seguita dalle edizioni per Dreamcast nel 2002, GameCube nel 2003 e Xbox 360 nel 2008. Su PC è approdato nel 2014, mentre le controparti per PS4 e Nintendo Switch sono state messe in commercio lo scorso anno.</p>
      <figure>
        <img src="https://multiplayer.net-cdn.it/thumbs/images/2019/11/22/ikaruga-ps4-switch_jpg_1400x0_q85.jpg"/>
      </figure>
    </article>
  </body>
</html>