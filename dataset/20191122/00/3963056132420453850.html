<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilmessaggero.it/sport/calcio/atalanta_gasperini_juventus_divario_infortuni_emergenza_muriel_zapata-4879724.html"/>
    <meta property="og:site_name" content="Il Messaggero"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="Atalanta, Gasperini: «Il divario con la Juventus è aumentato»"/>
    <meta property="og:description" content="«L'Atalanta da qualche anno è da alta classifica, ma non a livello di Juventus e Inter. Anzi, chi è in cima aumenta costantemente il proprio divario con le inseguitrici: aver..."/>
  </head>
  <body>
    <article>
      <h1>Atalanta, Gasperini: «Il divario con la Juventus è aumentato»</h1>
      <address>
        <time datetime="2019-11-22T00:00:00+00:00">22 Nov 2019</time>
      </address>
      <p>«L<b>'Atalanta </b>da qualche anno è da alta classifica, ma non a livello di Juventus e Inter. Anzi, chi è in cima aumenta costantemente il proprio divario con le inseguitrici: aver aggiunto Higuain, Ramsey e Rabiot non è poca cosa». <b>Gian Piero Gasperini,</b> alla vigilia dello scontro con la capolista, mette le mani avanti, anche per gli interrogativi sulla formazione: «Il punto interrogativo è su <b>Muriel e Zapata:</b> Luis è tornato solo giovedì mattina dopo un lungo viaggio, non l'ho visto benissimo, è un pò affaticato. Duvan ha lavorato benissimo nell'ultima settimana, per giocare deve essere molto convinto e non avere pensieri», spiega l'allenatore dell'Atalanta. Che fatica a trovare la chiave di interpretazione della sfida: «Miglior attacco contro miglior difesa? Abbiamo predisposizione a segnare anche alle grandi squadre, è quello che ci permette di raggiungere certi risultati. Purtroppo in fase offensiva ci mancano gli squalificati Ilicic e Malinovskyi».</p>
      <footer>© RIPRODUZIONE RISERVATA</footer>
    </article>
  </body>
</html>