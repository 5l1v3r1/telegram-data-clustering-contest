<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fdrive.cz/clanky/tesla-cybertruck-vs-rivian-r1t-uprednostnite-penize-nebo-designovou-klasiku-4607"/>
    <meta property="og:site_name" content="fDrive.cz"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="Tesla Cybertruck vs. Rivian R1T: upřednostníte peníze, nebo designovou klasiku?"/>
    <meta property="og:description" content="Tesla nasadila cenovou politiku, které bude jakákoli jiná automobilka jen těžko konkurovat Proti Tesle může hrát design, který rozhodné není pro každého Cybertruck má o jedno sedadlo více i vyšší výkon nabíjení"/>
  </head>
  <body>
    <article>
      <h1>Tesla Cybertruck vs. Rivian R1T: upřednostníte peníze, nebo designovou klasiku?</h1>
      <address><time datetime="2019-11-22T00:00:00+00:00">22 Nov 2019</time> by <a rel="author">Patrik Svatoš</a></address>
      <ul>
        <li>
          <b>Tesla nasadila cenovou politiku, které bude jakákoli jiná automobilka jen těžko konkurovat</b>
        </li>
        <li>
          <b>Proti Tesle může hrát design, který rozhodné není pro každého</b>
        </li>
        <li>
          <b>Cybertruck má o jedno sedadlo více i vyšší výkon nabíjení</b>
        </li>
      </ul>
      <p>Každý je jiný, každý má jiné „rodiče“, jiný vzhled, jiné vlastnosti, ale jedno je spojuje. Oba dva spadají do kategorie pick-up. Tesla dnes představila svůj <a href="https://fdrive.cz/clanky/tesla-ukazala-svuj-pick-up-pripravi-vas-na-apokalypsu-jen-musite-dva-roky-pockat-4603">elektrický pick-up</a> a ačkoli se jedná prakticky o koncept, tak se nabízí porovnání s konkurencí, konkrétně s <a href="https://fdrive.cz/clanky/rivian-ukazal-svuj-pick-up-i-v-modre-barve-do-vyroby-pujde-pristi-rok-4356">Rivianem</a>.</p>
      <h3>Tesla Cybertruck vs. Rivian R1T: prachy nebo klasický design?</h3>
      <figure>
        <iframe src="https://www.youtube.com/embed/wS-9A05JQAQ" width="640" height="360" data-service="Youtube" scrolling="no"/>
      </figure>
      <p><a href="https://www.tesla.com/cs_cz/cybertruck">Technických dat</a> máme dostatek. Rivian má však daleko blíže do sériové produkce, zatímco u Tesly to bude pár let trvat. To není žádná komplikace, ale jsem zvědav, zda designově bude skutečně vypadat jako na tiskové konferenci. Pokud ano, tak klobouk dolů před Teslou. Pokud ne, tak je celkem odvážně chtít za rezervaci od lidí peníze, ačkoli jde pouze o 2 500 Kč. To ať si každý posoudí sám.</p>
      <p>Co se však Tesle nedá upřít, je, jak opět dokázala překvapit celý svět. Elektrický pick-up, který vypadá jak z filmu a je připravený na zkázu světa, je opravdu geniální tahák Elona Muska. O to více, když cena v USA startuje na 39 900 dolarech.</p>
      <table bordered="">
        <tr>
          <th/>
          <th>Tesla Cybertruck</th>
          <th>Rivian R1T</th>
        </tr>
        <tr>
          <td>
            <b>Verze</b>
          </td>
          <td>Dual Motor</td>
          <td>135 kWh baterie</td>
        </tr>
        <tr>
          <td>
            <b>Cena</b>
          </td>
          <td>49 900 USD</td>
          <td>80 000 USD</td>
        </tr>
        <tr>
          <td>
            <b>Dojezd</b>
          </td>
          <td>482+ km</td>
          <td>482+ km</td>
        </tr>
        <tr>
          <td>
            <b>Nabíjení</b>
          </td>
          <td>250 kW</td>
          <td>160 kW</td>
        </tr>
        <tr>
          <td>
            <b>Počet sedadel</b>
          </td>
          <td>6</td>
          <td>5</td>
        </tr>
        <tr>
          <td>
            <b>Nájezdové úhly</b>
          </td>
          <td>35°/28°</td>
          <td>34°/30°</td>
        </tr>
        <tr>
          <td>
            <b>Hmotnost vleku</b>
          </td>
          <td>4,5 tuny</td>
          <td>5 tun</td>
        </tr>
      </table>
      <p>Pokud vezmeme, že peníze jsou až na prvním místě, tak můžeme rovnou skončit. Tesla nastavila cenu velmi zajímavě, navíc je lepší v rychlosti nabíjení a v její prospěch bude hrát i historie. Velkou otázkou je pak design. Na světě se najde jistě spousta lidí, kteří nebudou řešit peníze a raději si koupí klasický pick-up, tak jak ho známe, než obrněné vozidlo, jež vypadá jak ze sci-fi. Však už se objevují názory různých odborníků, že právě design bude věc, kvůli které budou Tesle utíkat zákazníci...</p>
      <related>
        <a href="https://fdrive.cz/clanky/nakoupit-vyrazit-na-vylet-uvarit-a-jit-spat-to-vse-s-rivianem-r1t-3853"/>
        <a href="https://fdrive.cz/clanky/novinari-navstivili-sidlo-rivianu-automobilky-s-velkym-potencialem-3757"/>
        <a href="https://fdrive.cz/clanky/rivian-r1t-neni-jen-nepojizdny-koncept-byl-zachycen-v-pohybu-na-horach-3330"/>
        <a href="https://fdrive.cz/clanky/tesla-ukaze-svuj-pick-up-uz-pristi-mesic-4397"/>
        <a href="https://fdrive.cz/clanky/startup-rivian-predstavil-sikovnou-vybavu-sveho-pick-upu-pro-pobyt-v-prirode-3770"/>
        <a href="https://fdrive.cz/clanky/premiera-pick-upu-od-tesly-by-mohla-probehnout-drive-nez-se-drive-ocekavalo-4072"/>
      </related>
    </article>
  </body>
</html>