<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/svyat/sony-iska-da-promeni-gotveneto-chrez-izkustven-intelekt_news710675.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-22T00:19:00+00:00"/>
    <meta property="og:title" content="Sony иска да промени готвенето чрез изкуствен интелект"/>
    <meta property="og:description" content="Технологията ще помага на готвачите да създават нови вкусове"/>
  </head>
  <body>
    <article>
      <h1>Sony иска да промени готвенето чрез изкуствен интелект</h1>
      <h2>Технологията ще помага на готвачите да създават нови вкусове</h2>
      <address>
        <time datetime="2019-11-22T00:19:00+00:00">22 Nov 2019, 00:19</time>
      </address>
      <p>https://blitz.bg/svyat/sony-iska-da-promeni-gotveneto-chrez-izkustven-intelekt_news710675.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1574374735-antova-5.jpg"/>
      </figure>
      <p>
        <b>Японският гигант </b>
        <b>Sony формира ново </b>
        <b>подразделение, посветено на изкуствения интелект, което може да промени начина, по който готвим и се храним – чрез роботи-готвачи и по-вкусни рецепти.</b>
      </p>
      <p>Новото изследователско звено Sony AI ще работи в Япония, Европа и Съединените щати, като освен в гастрономията, ще се фокусира върху традиционни за Sony области като игрите и сензорите за изображения, съобщи AFP.</p>
      <p>„AI и роботиката няма да заменят готвачите. Ние се стремим да предложим нови инструменти за разширяване на творчеството им с изкуствен интелект и роботика”, казва говорителят на Sony – Шиниши Тоби.<br/><br/>По неговите думи, чрез сензорните технологии могат да бъдат създадени нови ястия, които да угодят на човешкото чувство за вкус. За целта Sony AI ще използва аналитичния капацитет на изкуствения интелект.</p>
      <p>Базираният в Токио технологичен гигант не е единствената компания, която се впуска в подобно предизвикателство. По-рано тази година IBM обяви партньорство с производителя на подправки McCormick, за да използва изкуствен интелект при разработване на аромати и хранителни продукти.</p>
      <p>В бъдеще Sony предвижда създаване на роботизирана кухня, която да помогне на възрастните хора да си приготвят храна у дома, но без използване на открит пламък. Възможен е също сценарий за ресторант, в който роботите готвят пред гостите.</p>
    </article>
  </body>
</html>