<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://mzamin.com/article.php?mzamin=200362"/>
    <meta property="og:site_name" content="মানবজমিন"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="জকিগঞ্জে বাঁশে ঝুলিয়ে যুবক নির্যাতনের ভিডিও ভাইরাল"/>
    <meta property="og:description" content="সিলেটের জকিগঞ্জ উপজেলার ৩নং কাজলসার ইউনিয়ন পরিষদের সদস্য আব্দুস ছালাম কর্তৃক একই ইউনিয়নের বড়বন্দ গ্রামের মৃত সফর আলীর ছেলে গিয়াস উদ্দিনকে অমানুষিক নির্যাতনের ভিডিও সমাজিক যোগাযোগ মাধ্যমে ভাইরাল হয়েছে। বুধবার রাতে ফেসবুকে ভিডিওটি ভাইরাল হলে সর্বত্র ব্যাপক ক্ষোভ ও নিন্দার ঝড় ওঠে। এ ঘটনায় বৃহস্পতিবার বিকাল সাড়ে ৫টার দিকে আব্দুস ছালাম মেম্বারকে আটক করেছে জকিগঞ্জ থানা পুলিশ। পার্শ্ববর্তী কানাইঘাট উপজেলার ১নং লক্ষ্মীপ্রসাদ ইউনিয়নের কাড়াবাল্লা এলাকা থেকে ভারতে যাওয়ার পথে আটক করা হয়। বিষয়টির সত্যতা স্বীকার করেছেন জকিগঞ্জ থানার ওসি মীর মোঃ আব্দুন নাসের। এর আগে কাজলসার ইউনিয়ন পরিষদের ৩নং ওয়ার্ডের সদস্য এবাদুর রহমানসহ সালাম মেম্বারের সহযোগী আনোয়ার হোসেন ও শাহজাহানকে আটক করেছে জকিগঞ্জ থানা পুলিশ। উপজেলার বড়বন্দ গ্রামের বাসিন্দা ইউপি সদস্য এবাদুর রহমানের বাড়িতে ধারণকৃত ২৫ সেকেন্ডের ওই ভিডিওটিতে দেখা যায়, বাড়ির উঠানে শতাধিক মানুষের উপস্থিতিতে বাঁশের সঙ্গে হাত-পা বেঁধে ঝুলিয়ে যুবক গিয়াস উদ্দিনকে বেধড়ক পেটাচ্ছেন ইউপি সদস্য আব্দুস ছালাম। নির্যাতনের শিকার গিয়াস উদ্দিন চিৎকার, চেঁচামেচি ও বাঁচার আকুতি জানিয়ে বলছেন, ভাই ছেড়ে দেন…"/>
  </head>
  <body>
    <article>
      <h1>জকিগঞ্জে বাঁশে ঝুলিয়ে যুবক নির্যাতনের ভিডিও ভাইরাল</h1>
      <address><time datetime="2019-11-22T00:00:00+00:00">22 Nov 2019</time> by <a rel="author">জকিগঞ্জ (সিলেট) প্রতিনিধি</a></address>
      <p>সিলেটের জকিগঞ্জ উপজেলার ৩নং কাজলসার ইউনিয়ন পরিষদের সদস্য আব্দুস ছালাম কর্তৃক একই ইউনিয়নের বড়বন্দ গ্রামের মৃত সফর আলীর ছেলে গিয়াস উদ্দিনকে অমানুষিক নির্যাতনের ভিডিও সমাজিক যোগাযোগ মাধ্যমে ভাইরাল হয়েছে। বুধবার রাতে ফেসবুকে ভিডিওটি ভাইরাল হলে সর্বত্র ব্যাপক ক্ষোভ ও নিন্দার ঝড় ওঠে। এ ঘটনায় বৃহস্পতিবার বিকাল সাড়ে ৫টার দিকে আব্দুস ছালাম মেম্বারকে আটক করেছে জকিগঞ্জ থানা পুলিশ। পার্শ্ববর্তী কানাইঘাট উপজেলার ১নং লক্ষ্মীপ্রসাদ ইউনিয়নের কাড়াবাল্লা এলাকা থেকে ভারতে যাওয়ার পথে আটক করা হয়। বিষয়টির সত্যতা স্বীকার করেছেন জকিগঞ্জ থানার ওসি মীর মোঃ আব্দুন নাসের। এর আগে কাজলসার ইউনিয়ন পরিষদের ৩নং ওয়ার্ডের সদস্য এবাদুর রহমানসহ সালাম মেম্বারের সহযোগী আনোয়ার হোসেন ও শাহজাহানকে আটক করেছে জকিগঞ্জ থানা পুলিশ। উপজেলার বড়বন্দ গ্রামের বাসিন্দা ইউপি সদস্য এবাদুর রহমানের বাড়িতে ধারণকৃত ২৫ সেকেন্ডের ওই ভিডিওটিতে দেখা যায়, বাড়ির উঠানে শতাধিক মানুষের উপস্থিতিতে বাঁশের সঙ্গে হাত-পা বেঁধে ঝুলিয়ে যুবক গিয়াস উদ্দিনকে বেধড়ক পেটাচ্ছেন ইউপি সদস্য আব্দুস ছালাম। নির্যাতনের শিকার গিয়াস উদ্দিন চিৎকার, চেঁচামেচি ও বাঁচার আকুতি জানিয়ে বলছেন, ভাই ছেড়ে দেন আর মাইরেন না আমি মরে যাব।</p>
      <p>কিন্তু নির্যাতনকারী থামছেন না। শতাধিক মানুষের উপস্থিতিতে এমন নৃশংস নির্যাতনের ঘটনা ঘটলেও কেউ বাঁচাতে এগিয়ে আসেননি।  </p>
      <p>এই বিভাগের সর্বাধিক পঠিত</p>
    </article>
  </body>
</html>