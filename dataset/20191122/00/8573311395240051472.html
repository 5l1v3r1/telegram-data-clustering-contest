<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vanityfair.it/people/mondo/2019/11/22/harry-e-william-problemi-rapporto-meghan-kate-competizione-foto-gossip"/>
    <meta property="og:site_name" content="VANITY FAIR"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="I «problemi irrisolti» di Harry e William"/>
    <meta property="og:description" content="I rapporti tra i fratelli reali sarebbero ancora molto tesi. Hanno due caratteri diversi e nessuno media tra di loro"/>
  </head>
  <body>
    <article>
      <h1>I «problemi irrisolti» di Harry e William</h1>
      <address><time datetime="2019-11-22T00:00:00+00:00">22 Nov 2019</time> by <a rel="author" href="https://www.vanityfair.it/author/ssaltalamacchia" target="_blank">Stefania Saltalamacchia</a></address>
      <slideshow>
        <figure>
          <img src="https://images.vanityfair.it/wp-content/uploads/2019/11/22100327/Progetto-senza-titolo-2019-11-22T090208.847-950x684.jpg"/>
        </figure>
        <figure>
          <img src="https://images.vanityfair.it/gallery/116453/Big/92efa513-d9d6-409b-bc9c-143131dd0cdc.jpg"/>
          <figcaption><b>Harry e Meghan «isolati e ansiosi» al Remembrance Day. Il linguaggio del corpo non mente</b><br/>L'arrivo di Harry e Meghan alla Royal Albert Hall sabato 9 novembre, per il concerto in occasione del Remembrance Day.<cite>Getty Images</cite></figcaption>
        </figure>
        <figure>
          <img src="https://images.vanityfair.it/gallery/116453/Big/e1600d0b-8690-4cea-94c9-46de99bd3d7a.jpg"/>
          <figcaption><b>Harry e Meghan «isolati e ansiosi» al Remembrance Day. Il linguaggio del corpo non mente</b><br/>La mano "a graffetta" di Harry, un gesto ereditato da papà Carlo che porta spesso la mano dentro la giacca. Indica un'insicurezza di fondo, come a volersi proteggere dal mondo esterno.</figcaption>
        </figure>
        <figure>
          <img src="https://images.vanityfair.it/gallery/116453/Big/153c9e4c-a251-43f2-ac58-a47f4f56efd0.jpg"/>
          <figcaption><b>Harry e Meghan «isolati e ansiosi» al Remembrance Day. Il linguaggio del corpo non mente</b><br/>I duchi di Sussex erano seduti molto distanti da Kate e William, al lato opposto del box reale.<cite>Getty Images</cite></figcaption>
        </figure>
        <figure>
          <img src="https://images.vanityfair.it/gallery/116453/Big/fb675ce6-71a0-4491-8599-8b49d5dc8a18.jpg"/>
          <figcaption><b>Harry e Meghan «isolati e ansiosi» al Remembrance Day. Il linguaggio del corpo non mente</b><br/>Harry è stato molto teso e ansioso per tutta la serata, più rilassata la moglie.<cite>Getty Images</cite></figcaption>
        </figure>
        <figure>
          <img src="https://images.vanityfair.it/gallery/116453/Big/08c351ac-c946-4304-9ae6-8f9a81c670fd.jpg"/>
          <figcaption><b>Harry e Meghan «isolati e ansiosi» al Remembrance Day. Il linguaggio del corpo non mente</b><br/>Tra loro la complicità è sempre grande, ma la circostanza sembra disturbare il principe.<cite>Getty Images</cite></figcaption>
        </figure>
        <figure>
          <img src="https://images.vanityfair.it/gallery/116453/Big/4038b455-a331-463a-9507-fcf7cf196234.jpg"/>
          <figcaption><b>Harry e Meghan «isolati e ansiosi» al Remembrance Day. Il linguaggio del corpo non mente</b><br/>Difficile dire se sia per la solennità del momento o se per via delle tensioni in famiglia.<cite>Getty Images</cite></figcaption>
        </figure>
        <figure>
          <img src="https://images.vanityfair.it/gallery/116453/Big/b753ee27-d432-48fe-bdba-a3a71f7b7b13.jpg"/>
          <figcaption><b>Harry e Meghan «isolati e ansiosi» al Remembrance Day. Il linguaggio del corpo non mente</b><br/>William è parso decisamente più rilassato rispetto al fratello.<cite>Getty Images</cite></figcaption>
        </figure>
        <figure>
          <img src="https://images.vanityfair.it/gallery/116453/Big/a474a998-e661-433c-a5fb-0d38eae2e346.jpg"/>
          <figcaption><b>Harry e Meghan «isolati e ansiosi» al Remembrance Day. Il linguaggio del corpo non mente</b><br/>Anche tra lui e la moglie Kate non sono mancati momenti di grande complicità. Questi, almeno, sono gesti che non possono essere equivocati, nemmeno volendo.<cite>Getty Images</cite></figcaption>
        </figure>
        <figcaption>Harry e Meghan «isolati e ansiosi» al Remembrance Day. Il linguaggio del corpo non mente</figcaption>
      </slideshow>
      <p>
        <b>I rapporti tra i fratelli reali sarebbero ancora molto tesi. Hanno due caratteri diversi e nessuno media tra di loro</b>
      </p>
      <p><b>Di malumori tra Harry e William, i fratelli reali più famosi del Regno Unito</b> e non solo, si parla ormai da oltre un anno. Tra indiscrezioni, voci e comportamenti dei due passati ai raggi x. Ma quello che fino a un mese fa era solo «gossip», ha poi trovato conferma – dalla voce di uno dei diretti interessati – <a href="https://www.vanityfair.it/people/mondo/2019/10/23/meghan-harry-mostrano-fragili-reazione-regina-documentario-foto-gossip">durante l’ormai famoso documentario<i> Harry &amp; Meghan: An African Journey. </i></a>In video il più piccolo, oggi 35enne, ha affermato<b>: «Io e mio fratello oggi siamo su strade diverse»</b>; e ancora: «Come accade in ogni famiglia, abbiamo giorni buoni e giorni cattivi.</p>
      <p>Ma ci saremo sempre l’uno per l’altro».</p>
      <p>A quanto pare<b> i giorni «cattivi» non sarebbero ancora finiti.</b> Tra i figli di Carlo e Diana continua a esserci, come rivela <i>People</i>, una certa tensione. Tensione che automaticamente influisce su tutti i rapporti interni alla royal family, sugli atteggiamenti pubblici e sui piani in programma per il prossimo Natale. Harry e Meghan, che si sentono sempre più isolati dal resto della famiglia, hanno già fatto sapere che<b> non saranno a Sandringham,</b> <a href="https://www.vanityfair.it/people/mondo/2019/10/23/meghan-harry-mostrano-fragili-reazione-regina-documentario-foto-gossip">ma trascorreranno le feste con Doria Ragland.</a></p>
      <p>William e Harry secondo il magazine americano avrebbero cominciato ad allontanarsi già dall’autunno 2016, quando il maggiore – secondo i ben informati – <b>fece notare al fratello che forse con Meghan Markle stava correndo troppo. </b>Un commento in pieno stile del 37enne, che per sposare<b> Kate Middleton</b> ci ha messo otto anni, ma che Harry non ha per niente gradito.</p>
      <p>Ad accentuare le loro differenze, che fanno sapere gli amici ci sono sempre state, s0no state poi <b>le dimissioni dello storico </b><b>segretario privato della regina, Christopher Geidt,</b> che negli anni aveva sempre risolto le eventuali rimostranze tra i due ragazzi e il resto della famiglia, in particolare con papà Carlo con cui William e Harry hanno sempre avuto una relazione complessa. <b>«Ci sono molte ferite mai rimarginate e un sacco di problemi irrisolti tra i due ragazzi»</b>, ha rivelato un insider al magazine americano, «e oggi non c’è nessuno che può mediare tra loro». Così le piccole lamentele quotidiane possono diventare enormi conflitti tra i diversi uffici reali: «È esattamente quello che sta succedendo ora».</p>
      <p>Inoltre non bisogna dimenticare<b> l’inevitabile processo di crescita</b>. Harry e William non sono più i ragazzini uniti nel nome di mamma Diana, sono due adulti, indipendenti, e a capo delle rispettive famiglie. E a complicare ulteriormente il quadro c’è un altro «dettaglio»: William e Kate hanno già iniziato a fare pratica con i loro futuri ruoli di re e regina consorte. «<b>William è il futuro re»</b>, ha fatto sapere ancora la fonte, «E ci sarà sempre una certa competitività tra lui e Harry».</p>
      <related>
        <h4>LEGGI ANCHE</h4>
        <a href="https://www.vanityfair.it/people/italia/2019/11/19/kate-middleton-e-william-nono-anniversario-fidanzamento-foto-gossip"/>
        <a href="https://www.vanityfair.it/people/mondo/2019/11/21/letizia-ortiz-suocera-sofia-oggi-d-accordo-foto-insieme-gossip"/>
        <a href="https://www.vanityfair.it/people/mondo/2019/11/21/regina-elisabetta-licenziare-figlio-andrea-york-foto-gossip"/>
      </related>
    </article>
  </body>
</html>