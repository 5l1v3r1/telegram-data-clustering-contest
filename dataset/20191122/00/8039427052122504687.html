<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=961024"/>
    <meta property="og:site_name" content="Andhrajyothy"/>
    <meta property="article:published_time" content="2019-11-22T00:44:12+00:00"/>
    <meta property="og:title" content="రూ.2.5 లక్షల కోట్లు"/>
    <meta property="og:description" content="ADVT"/>
  </head>
  <body>
    <article>
      <h1>రూ.2.5 లక్షల కోట్లు</h1>
      <address>
        <time datetime="2019-11-22T00:44:12+00:00">22 Nov 2019, 00:44</time>
      </address>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <ul>
        <li/>
      </ul>
      <p><b>అక్టోబరులో ప్రభుత్వ బ్యాంకులు</b><b>మంజూరు చేసిన రుణాలు</b><b>రుణ మేళాలకు భారీ స్పందన</b><b>న్యూఢిల్లీ:</b> ప్రభుత్వరంగ బ్యాంకులు నిర్వహించిన రుణ మేళాలకు భారీ స్థాయిలో స్పందన లభించింది. వీటి మూలంగా ఒక్క అక్టోబరు నెలలోనే రికార్డు స్థాయిలో బ్యాంకులు రూ.2.50 లక్షల కోట్ల రుణాలను మంజూరు చేశాయి. పండగల సీజన్‌ కూడా దీనికి తోడు కావడంతో రుణాలు తీసుకునేందుకు ఎక్కువ మంది ఖాతాదారులు ముందుకు వచ్చారు. ఫలితంగానే రికార్డు స్థాయి రుణాలు జారీ చేసే అవకాశం ఏర్పడిందని ఆర్థిక మంత్రిత్వ శాఖ గురువారంనాడు వెల్లడించింది. వినియోగానికి ఊతమిచ్చేందుకేకాకుండా ఆర్థిక వ్యవస్థ పునరుజ్జీవానికి వీలుగా రుణ మేళాలను నిర్వహించాలని గత సెప్టెంబరులో బ్యాంకులను కేంద్ర ఆర్థిక మంత్రి నిర్మలా సీతారామన్‌ కోరారు. ఈ నేపథ్యంలోనే బ్యాంకులు దేశవ్యాప్తంగా రుణ మేళాలకు శ్రీకారం చుట్టాయి. అక్టోబరు నెలలో 374 జిల్లాల్లో రుణ మేళాలను నిర్వహించారు. ఈ సందర్భంగా బ్యాంకులు రూ.2,52,589 కోట్ల రుణాలను ఖాతాదారులకు మంజూరు చేశాయి. ఇందులో టర్మ్‌ రుణాలు రూ.1,05,599 కోట్లు ఉండగా.. నిర్వహణ మూలధన రుణాలు రూ.46,800 కోట్లు ఉన్నాయని ఆర్థిక సర్వీసుల శాఖ వెల్లడించింది. మొత్తం రుణాల్లో కొత్త టర్మ్‌ రుణాలు 60 శాతంగా ఉన్నాయని పేర్కొంది.  ‘‘ఇది ఒక టర్న్‌ఎరౌండ్‌ కథ. బ్యాంకులు పూర్తిగా మూలధనాన్ని కలిగి ఉండి అన్ని రకాల రుణ అవసరాలను తీర్చే స్థాయిలో ఉన్నాయి’’ అని ఫైనాన్స్‌ సెక్రటరీ రాజీవ్‌ కుమార్‌ తెలిపారు. ప్రభుత్వం రెండేళ్లపాటు కృషి చేసి బ్యాంకులను ప్రభుత్వం పూర్వ స్థాయికి తీసుకువచ్చిందన్నారు. అక్టోబరులో నాన్‌ బ్యాంకింగ్‌ ఫైనాన్స్‌ కంపెనీలకు రుణ వితరణ రూ.19,627.26 కోట్లుగా ఉంది. ఇక మొత్తం రుణాల్లో కార్పొరేట్లు రూ.1.22 లక్షల కోట్లు పొందారు. వ్యవసాయ రుణాలు రూ.40,504 కోట్లు, ఎంఎ్‌సఎంఈ రుణాలు రూ.37,210 కోట్లు, గృహ రుణాలు రూ.12,166 కోట్లు, వాహన రుణాలు రూ.7,058 కోట్లు ఉన్నాయి. కేంద్ర ఆర్థిక మంత్రి ఆదేశాల మేరకు మొదటి విడత రుణ మేళాలను అక్టోబరు 1-9 తేదీల్లో ప్రభుత్వ, ప్రైవేటు బ్యాంకులు, ఎన్‌బీఎ్‌ఫసీలు 226 జిల్లాలో నిర్వహించాయి. రెండో విడతను అక్టోబరు 21-25 తేదీల్లో 148 జిల్లాల్లో నిర్వహించారు. ప్రభుత్వ రంగ బ్యాంకులు ఈ మేళాల్లో చురుగ్గా పాల్గొన్నాయి. ఎక్కువగా రుణాలు మంజూరు చేయడానికి ఆసక్తి చూపాయి. నిబంధనల మేరకు రుణాలను జారీ చేయడంతోపాటు కొత్త ఖాతాలను తెరవడం, ఆధార్‌, మొబైల్‌ నెంబర్లను ఖాతాలకు అనుసంధానం చేయడమేకాకుండా భీమ్‌ యాప్‌కు ప్రాచుర్యం కల్పించారు.</p>
    </article>
  </body>
</html>