<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lanostratv.it/2019/11/anticipazioni-amici-sabato-skioffi-ammesso-celentano-contro-steffens/"/>
    <meta property="og:site_name" content="LaNostraTv"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="Anticipazioni Amici sabato: Skioffi ammesso. Celentano contro Steffens"/>
    <meta property="og:description" content="Skioffi entra ad Amici 19 dopo la bufera e vince la sfida contro Gabriele È proprio il caso di dirlo! È finita a tarallucci e vino: Skioffi è entrato ad"/>
  </head>
  <body>
    <article>
      <h1>Anticipazioni Amici sabato: Skioffi ammesso. Celentano contro Steffens</h1>
      <address><time datetime="2019-11-22T00:00:00+00:00">22 Nov 2019</time> by <a rel="author" href="https://www.lanostratv.it/author/marcosantoro/" target="_blank">Marco Santoro</a></address>
      <figure>
        <img src="https://i2.wp.com/www.lanostratv.it/wp-content/uploads/2019/11/foto_skioffi_entra_amici_19.jpg"/>
      </figure>
      <h3>Skioffi entra ad Amici 19 dopo la bufera e vince la sfida contro Gabriele</h3>
      <p>È proprio il caso di dirlo! È finita a tarallucci e vino: <b>Skioffi è entrato ad Amici 19</b>. Nei giorni scorsi è scoppiata una bufera per i suoi testi misogini e violenti. Dopo l’ondata di critiche la produzione e Maria De Filippi hanno deciso di lasciare la decisione a una Commissione speciale incaricata di valutare il caso e decidere il destino di <b>Skioffi ad Amici 19</b>. Secondo le <b>anticipazioni della puntata di Amici di sabato</b>, il rapper ha vinto la sfida contro Gabriele Marcianò ed è entrato nel talent di <b>Maria De Filippi</b> come allievo effettivo. Prima di giudicare il ragazzo, la conduttrice di <b>Amici 19</b> ha cercato ci comprendere i motivi che lo hanno spinto a scrivere testi così duri, anche se l’attuale progetto musicale di Skioffi non ha nulla a che vedere con il passato.</p>
      <h3>Anticipazioni Amici 19 di sabato 23 novembre: Alessandra Celentano contro Timor Steffens</h3>
      <p>Al secolo Giorgio Iacobelli, <b>Skioffi è diventato un allievo del talent di Maria De Filippi</b>, contro ogni buon senso, dopo essere stato giudicato da <b><a href="https://www.lanostratv.it/2019/11/amici-19-barbara-palombelli-da-maria-de-filippi-il-giudizio-su-skioffi/">Barbara Palombelli ad Amici 19</a></b> e da una Commissione speciale. Secondo le anticipazioni di Amici di sabato 24 novembre, diffuse da <i>Il vicolo delle News</i>, <b>Alessandra Celentano e Timor Steffens</b> si scontreranno. Il motivo? Due ballerini. Come i telespettatori avranno visto durante il <b>daytime di Amici 19</b> trasmesso dal lunedì al venerdì alle 13.50 su Real Time canale 31, <b>Valentin Alexandru <a href="https://www.lanostratv.it/2019/11/anticipazioni-amici-19-alessandra-celentano-contro-valentin-limitato/">ha fatto arrabbiare la Celentano</a></b> per essersi mostrato disinteressato all’apprendimento teorico della danza classica. Non sappiamo se la sfida tra Valentin, rimasto in giudizio sospeso, e Javier è stata fatta, ma Alessandra Celentano ha fatto una proposta, ovvero quella di fare entrare ad <b>Amici 19 Javier</b>. Questo ha fatto infuriare <b>Timor Steffens</b>, il quale non ha accettato il verdetto e, con il supporto della maestra Natalia Titova, <b>Valentin Alexandru è entrato nella Scuola di Maria De Filippi</b>.</p>
      <h3>Amici di Maria De Filippi: Michelangelo Vizzini è il favorito del pubblico e presenta il suo inedito</h3>
      <p>Grazie ad un sondaggio social lanciato da Tim, <b>Michelangelo Vizzini di Amici 19</b> è il preferito del pubblico e presenta il suo inedito. Il ragazzo ha potuto dimostrare le sue capacità di cantautore, visto che è autore di alcuni pezzi inediti. 20enne di Ostia, sin da piccolo coltiva la sua unica grande passione per la musica. Nel 2013 ha partecipato a Io Canto di Gerry Scotti, mentre nel 2015 è stato tra i semifinalisti del Festival di Castrocaro. Tra i sogni di <b>Michelangelo Vizzini di Amici di Maria De Filippi</b> c’è quello di calcare il palco dell’Ariston di Sanremo. La strada è ancora lunga!</p>
    </article>
  </body>
</html>