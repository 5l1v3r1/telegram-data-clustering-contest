<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.documentonews.gr/article/kyrie-tzabara-rwthste-kalytera-ton-x-athanasioy"/>
    <meta property="og:site_name" content="Documento"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="Κύριε Τζαβάρα ρωτήστε καλύτερα τον Χ. Αθανασίου"/>
    <meta property="og:description" content="«Δημοσιογραφικά εξαπτέρυγα του ΣΥΡΙΖΑ» αποκάλεσε χωρίς να έχει το σθένος να ονοματίσει το documentonews.gr ο Κ. Τζαβάρας, χαρακτηρίζοντας «αθλιότητα» το χθεσινό δημοσίευμα που παρέθετε επί λέξει τα λεγόμενά του στην Ολομέλεια κατά τη συζήτηση για την αναθεώρηση του άρθρου 86."/>
  </head>
  <body>
    <article>
      <h1>Κύριε Τζαβάρα ρωτήστε καλύτερα τον Χ. Αθανασίου</h1>
      <address><time datetime="2019-11-22T00:00:00+00:00">22 Nov 2019</time> by <a rel="author">Άγγελος Προβολισιάνος</a></address>
      <h4>«Δημοσιογραφικά εξαπτέρυγα του ΣΥΡΙΖΑ» αποκάλεσε χωρίς να έχει το σθένος να ονοματίσει το documentonews.gr ο Κ. Τζαβάρας, χαρακτηρίζοντας «αθλιότητα» τ<a href="https://www.documentonews.gr/article/entos-twn-ypoyrgikwn-kathhkontwn-h-miza-gia-ton-tzabara?fbclid=IwAR0YYdqfyKgbjsOf0UvFyLRErh1AUeBQC-4-KDP-VYey0gD1sJhVFF5De68">ο χθεσινό δημοσίευμα που παρέθετε επί λέξει τα λεγόμενά του στην Ολομέλεια κατά τη συζήτηση για την αναθεώρηση του άρθρου 86</a>.</h4>
      <p>Ο εισηγητής της ΝΔ κι ας το αρνείται, εξέφρασε την άποψη ότι η παθητική δωροδοκία υπουργού τελείται κατά την άσκηση των καθηκόντων του και όχι επ’ ευκαιρία αυτών γιατί σε διαφορετική περίπτωση, όπως ο ίδιος διευκρίνισε, <b>η δωροληψία θα ήταν πράξη ποινικά αδιάφορη.</b> Εν ολίγοις, <b>θα ήταν ένα απλό δώρο, όπως είχε κρίνει και ο έγκριτος συνταγματολόγος, Β. Βενιζέλος</b>.</p>
      <p><i>«Εδώ υπάρχει μόνο ένα ζήτημα:<b> Ή δεχόμαστε -όπως λέει η νομολογία- ότι η παθητική δωροδοκία είναι αδίκημα που στη νομοτυπική του μορφή προϋποθέτει ότι ο δράστης πρέπει την ενέργεια ή την παράλειψη να την εκδηλώνει κατά την άσκηση των καθηκόντων του.</b> <b>Γιατί αν δεν την εκδηλώνει κατά την άσκηση των καθηκόντων του, τότε δεν είναι δωροδοκία. </b>Τότε, η πράξη αυτή είναι ποινικά αδιάφορη»,</i> είναι το επίμαχο σημείο από τη χθεσινή του τοποθέτηση στην Ολομέλεια που αποτυπώνει ανάγλυφα το σκεπτικό του κ. Τζαβάρα.</p>
      <p>Οπότε, αντί να εντοπίζει <b>«αθλιότητες» </b>στα γραφόμενα Μέσων και δημοσιογράφων, ας τις αναζητήσει στα λεγόμενά του. Ή αλλιώς μπορεί να ρωτήσει τον Χ. Αθανασίου, ο οποίος τουλάχιστον ήταν και ειλικρινής.</p>
      <p>
        <b>Δείτε το βίντεο:</b>
      </p>
      <figure>
        <iframe src="https://www.youtube.com/embed/CDBGxy8C2Fs" width="480" height="270" data-service="Youtube" scrolling="no"/>
      </figure>
      <p>Υγ. Για την ιστορία και μόνο κ. Τζαβάρα, <a href="https://www.documentonews.gr/article/alaloym-sth-nd-o-tzabaras-parelabe-etoimh-th-lathos-protash-gia-thn-eklogh-ptd?fbclid=IwAR3GePxJAzpfOxQJJnPCxilnaI9_6cBNMbcwx70tLHcA_SaIfCd3HoZ09j4">το <b>documentonews.gr</b> είχε αναδείξει ότι είχατε παραλάβει έτοιμη τη λάθος πρόταση του κόμματός σας για την αναθεώρηση του άρθρου που αφορά την εκλογή του Προέδρου της Δημοκρατίας.</a></p>
      <p>
        <a href="https://www.documentonews.gr/article/javascript:;">ΕΜΦΑΝΙΣΗ ΣΧΟΛΙΩΝ</a>
      </p>
      <h4>ΣΧΟΛΙΑ</h4>
      <p>Το <b>Documento</b> σέβεται όλες τις απόψεις, οι οποίες ωστόσο απηχούν αποκλειστικά και μόνον τη γνώμη των χρηστών. Διατηρούμε το δικαίωμά μας να μην αναρτούμε υβριστικά σχόλια και διαφημίσεις. Σχόλια που παραπέμπουν με ενεργό link σε άλλα sites δεν θα δημοσιεύονται. Χρήστες που δεν σέβονται αυτούς τους κανόνες θα αποκλείονται.</p>
    </article>
  </body>
</html>