<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zaxid.net/faq_pro_pidozru_sap_n1493468"/>
    <meta property="og:site_name" content="ZAXID.NET"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="FAQ про підозру САП"/>
    <meta property="og:description" content="Щодо суті звинувачень на мою адресу"/>
  </head>
  <body>
    <article>
      <h1>FAQ про підозру САП</h1>
      <h2>Щодо суті звинувачень на мою адресу</h2>
      <address><time datetime="2019-11-22T00:00:00+00:00">22 Nov 2019</time> by <a rel="author" href="https://zaxid.net/blogger/andriy_sadoviy_u3135/" target="_blank">Андрій Садовий</a></address>
      <p>
        <b>1. Чому насамперед треба вибачитись перед інвестором?</b>
      </p>
      <p>Львівська міська рада, для якої співпраця з авторитетними міжнародними інституціями та партнерами, є вагомим пріоритетом, приносить вибачення компанії <a href="https://www.ctp.eu/">«СТР»</a> . Цей стратегічний інвестор не лише не може реалізувати масштабний проект з будівництва у Львові першого в Україні індустріального парку, але й опинився в епіцентрі конфлікту.</p>
      <p>Адже після повідомлення САП про підозру посадовцям Львівської міської ради, одна з найбільших інвестиційних компаній у Центральній та Східній Європі, згадується публічно у контексті конфлікту.</p>
      <p>Для розуміння: «СТР» створила <a href="https://www.ctp.eu/industrial-warehouse-office-finder/">97 індустріальних парків</a> у 7 країнах Європи, зокрема, Угорщині, Чехії, Румунії, Польщі. Це дає роботу 70 тисячам людей, і сотні мільйонів євро податків.</p>
      <p>На наш погляд, втягування міжнародної компанії такого рівня у конфронтацію, є неприпустимим. Це б’є по інвестиційному іміджу країни, діловій репутації Львова як одного з найбільших партнерів світових інституцій.</p>
      <p>
        <b>2. Чи львівська земля?</b>
      </p>
      <p>З офіційного повідомлення САП: «21 листопада 2019 року прокурорами <a href="https://zaxid.net/file://hashtag/%D1%81%D0%B0%D0%BF%3fsource=feed_text&amp;epa=HASHTAG&amp;__xts__%255B0%255D=68.ARD-_yBILbon2xQlTA_bV5FTtCaBg04-evJgSzf9b66Zz68OwxyK9ChKKc-DCR-jzzB1-8m5HAsxulYNfmvJqhG82lArfivxgayTlRb4-muS6o1xIaSB-uHIKzMoHZMUjeRTGo1OYfcPOCTfv87c9Gy5Pt1RjJuF_byWhs1g10vDyVgxymoAJsVU-UI4wqJBXygw1a8w77whoBJ5lkodFrKXuWxB5_fPnW4q_6iRYpgQT3UzC001WCHaPNe5OrOWOKUMBDEA0xmyAKevHFhyFwTE3DwmtfCLxpyZ2t5BUprOgJsTdYH_xo6FZ5EsQ5a0LajJYqKaSxhKk6chfvv62atMAw&amp;__tn__=%252ANK-R">#САП</a> повідомлено про підозру посадових осіб Львівської міської ради, <u>зловживання яких під час операцій із земельними ділянками, що розташовані на території Рясне-Руської сільської ради Львівської області</u>, завдали збитків громадянам та державі на суму понад 93,5 млн гривень».</p>
      <p>Відповідаю - земля в межах міста. <a href="http://reyestr.court.gov.ua/Review/80979333">Рішення Восьмого апеляційного адміністративного суду</a>, яке набрало законної сили, підтверджує, що ділянка знаходиться саме в межах міста Львова, а тому право розпорядження нею належало виключно Львівській міській раді.</p>
      <p>
        <b>3. Чи порушила міська рада закон?</b>
      </p>
      <p>Також в офіційному повідомленні САП йдеться: «Під час розслідування цих фактів встановлено та підтверджено висновками експертів і спеціалістів, що дійсно понад <u>23,49 га земель були продані за договором купівлі-продажу посадовими особами Львівської міської ради в порушення вимог чинного законодавства без аукціону за заниженою вартістю</u>, як землі промисловості».</p>
      <p>Відповідаю: ТзОВ «Сітіпарк Львів» (філія компанія «СТР»), перед купівлею ділянки отримало її в оренду. Пізніше скористалося правом, передбаченим ст.128 ЗКУ, яка дозволяє звернутися юридичним особам, зацікавленим у придбанні земельних ділянок у власність, подавши заяву (клопотання) до відповідного органу виконавчої влади або сільської, селищної, міської ради чи державного органу приватизації.</p>
      <p>Щодо вартості: експертну грошову оцінку земельної ділянки у промисловій зоні «Рясне-2» здійснило Приватне підприємство «Центр ринкових досліджень», яке діє на підставі Ліцензії Державного комітету України із земельних ресурсів. <b>Адже Львівська міська рада, згідно з законодавством, не здійснює оцінку вартості землі та не втручається у роботу незалежних оцінювачів.</b></p>
      <figure>
        <img src="https://zaxid.net/resources/photos/news/500_DIR/201911/1493468_2059740.jpg?201911222043"/>
      </figure>
      <p>
        <b>4. А що це за індустріальний парк?</b>
      </p>
      <p>Індустріальний парк у Львові має стати першим масштабним проектом «СТР» в Україні.</p>
      <p>Це понад три тисячі робочих місць із середньою зарплатою щонайменше 10 тисяч грн. Компанія вже інвестувала у проект понад 50 мільйонів грн. Щороку інвестор сплачує майже 2 мільйони грн земельного податку. Розмір інвестицій на етапі спорудження Індустріального парку мав становити 100 мільйонів дол США.</p>
      <figure>
        <iframe src="https://www.youtube.com/embed/EAdBmrCjDkg" width="640" height="360" data-service="Youtube" scrolling="no"/>
      </figure>
      <p>Кілька прикладів про те, як сусіди-європейці залучають інвесторів. Свого часу уряд Словаччини інвестував 184 мільйони крон у будівництво індустріального парку Кехнец (18 км від Кошице). Вартість земельної ділянки для інвесторів становила 1,4 дол США за кв м. Для порівняння, компанія, яка планує спорудити індустріальний парк у Львові, сплатила майже 9 дол США за кв м.</p>
      <p>У Польщі міста можуть визначати пільги з податків і зборів самостійно (устава від 12.01.1991 року), зокрема, звільняти від сплати податку на нерухомість (основний податок для формування бюджету). Передбачено можливість створення спеціальних економічних зон та надання державної допомоги у формі субсидій на закупівлю обладнання, створення кожного нового робочого місця. Таким чином, компанії можуть претендувати на компенсацію навіть до 50% інвестиційних витрат, включно з наданням земельної ділянки в безоплатне користування.</p>
      <p>Подібна система інвестиційних стимулів працює в Чехії, Словаччині. Взірцевими у стимулюванні інвестицій і розвитку індустріальних парків вважаються Румунія та Болгарія. Ще 10 років туди активно почали переносити виробничі потужності провідні компанії з цілого світу, яких приваблювали низькими цінами на землю, компенсацією витрат на інфраструктуру та дотаціями за виконання інвестиційних зобовязань.</p>
      <p>
        <b>5. Так збудують цей індустріальний парк?</b>
      </p>
      <p>В Україні замість сприяння та створення комфортних умов для запуску потужного проекту, інвестора втягнуто у судову тяганину. Якщо б держава, яка не може допомогти інвестору, принаймні не блокувала та не перешкоджала, то Індустріальний парк працював уже два роки.</p>
      <p>Середня зарплата у Львові за 2019 рік склала 9900 грн. В Індустріальному парку уже б працювало 3000 працівників. За 1 рік роботи могло б бути сплачено: ПДФО - 64,1 млн, військовий збір - 5,3 млн, ЄСВ - 78,4 млн, загальна сума податків з зарплати - 147.9 млн на рік.</p>
      <p>Але я оптиміст. І вірю в те, що Індустріальний парк буде збудовано у Львові.</p>
      <figure>
        <iframe src="https://www.youtube.com/embed/U0hKD6lpdIU" width="640" height="360" data-service="Youtube" scrolling="no"/>
      </figure>
    </article>
  </body>
</html>