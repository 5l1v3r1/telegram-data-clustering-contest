<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aa.com.tr/tr/kultur-sanat/ogrencilerden-aanin-istanbul-photo-awards-sergisine-ilgi-/1652978"/>
    <meta property="og:site_name" content="Anadolu Ajansı"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="Öğrencilerden AA'nın Istanbul Photo Awards sergisine ilgi"/>
    <meta property="og:description" content="Aydın Doğan Mesleki Teknik Lisesinden bir grup öğrenci ve öğretmen, Anadolu Ajansının (AA) bu yıl beşincisini düzenlediği &quot;Istanbul Photo Awards 2019&quot; sergisini gezdi."/>
  </head>
  <body>
    <article>
      <h1>Öğrencilerden AA'nın Istanbul Photo Awards sergisine ilgi</h1>
      <h2>Aydın Doğan Mesleki Teknik Lisesinden bir grup öğrenci ve öğretmen, Anadolu Ajansının (AA) bu yıl beşincisini düzenlediği "Istanbul Photo Awards 2019" sergisini gezdi.</h2>
      <address><time datetime="2019-11-22T00:00:00+00:00">22 Nov 2019</time> by <a rel="author">Abidin Mutlu Bozdağ  </a></address>
      <h4>Istanbul</h4>
      <p>Aydın Doğan Mesleki Teknik Lisesinden bir grup öğrenci ve öğretmen, <b>Anadolu Ajansı</b>nın (AA) bu yıl beşincisini düzenlediği "<b>Istanbul Photo Awards</b><i> 2019</i>" <b>sergis</b>ini gezdi.</p>
      <p>Beyoğlu Belediyesi'nin ev sahipliği ve TİKA ile Türk Hava Yolları'nın (THY) sponsorluğunu yaptığı sergiyi gezen öğrencilere AA Fotoğraf Editör Yardımcısı Erhan Sevenler, sergideki eserlerle ilgili bilgi verdi.</p>
      <p>Beyoğlu Belediyesi Salonundaki sergiyi gezen öğrencilerin sorularını da yanıtlayan Sevenler, öğrencilerle fotoğrafçılık alanındaki deneyimlerini paylaştı.</p>
      <p>Filistin'de çekilen ve teknolojinin hayatın içerisindeki yerini gösteren "Yılın Fotoğrafı" ödülünün sahibi "İsrail-ABD-Filistin Çatışması" adlı eserin yanı sıra haber, spor dallarında tekil ve seri fotoğrafları yakından inceleyen öğrenciler, daha sonra toplu olarak hatıra fotoğrafı çektirdi.</p>
      <figure>
        <img src="https://www.aa.com.tr/uploads/userFiles/40b5e6df-807a-4c96-8fee-5e91cbea23a3/2019%2FEkim%2FOGRENC%C4%B0.jpg"/>
      </figure>
      <h3>25 Kasım'a kadar açık kalacak</h3>
      <p>Beyoğlu Belediye Başkanı Haydar Ali Yıldız'ın da ziyaret ettiği sergi, 25 Kasım'a kadar açık olacak.</p>
      <p>Türk İşbirliği ve Koordinasyon Ajansı (TİKA) ve Türk Hava Yolları (THY) resmi sponsorluğunda düzenlenen yarışmaya bu yıl 100'den fazla ülkeden foto muhabiri, yaklaşık 15 bin fotoğrafla başvurdu.</p>
      <p>Sergilerde, Filistin'den Kuzey Kore'ye kadar dünya genelinde yaşanan siyasi olaylar, göç krizleri, doğal afetler ve çarpıcı hayat hikayelerinden oluşan bir seçki sunuldu.</p>
      <p>Istanbul Photo Awards sergisi, Ankara ve İstanbul'un ardından Tokyo'da da Türk ve Japon fotoğraf meraklılarının beğenisine sunuldu.</p>
      <p>Istanbul Photo Awards 2020 başvuruları, 1 Kasım 2019 - 31 Ocak 2020 tarihleri arasında "www.istanbulphotoawards.com" adresinden yapılabilecek.</p>
      <related>
        <a href="https://www.aa.com.tr/tr/kultur-sanat/ogrencilerden-aanin-istanbul-photo-awards-sergisine-ilgi-/1652978"/>
        <a href="https://www.aa.com.tr/tr/kurumsal-haberler/azad-cammu-ve-kesmir-cumhurbaskani-han-aayi-ziyaret-etti/1652685"/>
        <a href="https://www.aa.com.tr/tr/turkiye/turkiye-ve-dunya-gundemi/1652462"/>
        <a href="https://www.aa.com.tr/tr/kultur-sanat/ressam-haydar-ekinekin-yeni-sergisi-istanbullularin-begenisine-sunulacak/1651983"/>
        <a href="https://www.aa.com.tr/tr/bilim-teknoloji/turkiyenin-teknoloji-kaptanlari-odulleri-sahiplerini-buldu/1651263"/>
        <a href="https://www.aa.com.tr/tr/kurumsal-haberler/sri-lankanin-ankara-buyukelcisi-hassenden-aaya-ziyaret/1650841"/>
      </related>
    </article>
  </body>
</html>