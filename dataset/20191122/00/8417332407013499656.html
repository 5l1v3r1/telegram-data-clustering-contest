<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.adressa.no/nyheter/utenriks/2019/11/22/Ocean-Viking-har-plukket-opp-90-migranter-i-Middelhavet-20449634.ece"/>
    <meta property="og:site_name" content="adressa.no"/>
    <meta property="article:published_time" content="2019-11-22T00:55:46+00:00"/>
    <meta property="og:title" content="Ocean Viking har plukket opp 90 migranter i Middelhavet"/>
    <meta property="og:description" content="Det norskeide skipet Ocean Viking har reddet ytterligere 90 mennesker fra en gummibåt fra havsnød i Middelhavet."/>
  </head>
  <body>
    <article>
      <h1>Ocean Viking har plukket opp 90 migranter i Middelhavet</h1>
      <address><time datetime="2019-11-22T00:55:46+00:00">22 Nov 2019, 00:55</time> by <a rel="author">(NTB) NTB</a></address>
      <p>Det norskeide skipet Ocean Viking har reddet ytterligere 90 mennesker fra en gummibåt fra havsnød i Middelhavet.</p>
      <aside><a href="https://www.adressa.no/nyheter/utenriks/2019/11/22/javascript:void(0);">Del denne artikkelen på Facebook</a> <a href="https://www.adressa.no/nyheter/utenriks/2019/11/22/javascript:void(0);">Del denne artikkelen på Twitter</a> <a href="https://www.adressa.no/nyheter/utenriks/2019/11/22/javascript:void(0);">Del denne artikkelen på e-post</a></aside>
      <p>Dermed befinner det seg 215 reddede personer på skipet. De har blitt plukket opp i løpet av de siste tre dagene.</p>
      <p>Menneskene som ble plukket opp torsdag, forlot ifølge <a href="https://twitter.com/msfnorge/status/1197533620765888513">Leger Uten Grenser</a> Libya sent tirsdag.</p>
      <p>Humanitær rådgiver Trygve Thorson om bord på båten sier i en pressemelding at mange av dem som kom om bord, fortalte hvordan de led i Libya. Thorson sier at mange av dem har skader.</p>
      <p>Ocean Viking brukes av organisasjonene Leger Uten Grenser (MSF) og SOS Méditerranée til frivillig redningsarbeid i Middelhavet.</p>
      <p>Reisen over Middelhavet på denne tiden av året er spesielt farlig fordi migranter og flyktninger som reiser i uegnede båter, også kan bli nedkjølt.</p>
      <p>Forrige måned brakte Ocean Viking 176 migranter til havnebyen Taranto i Italia. Et par uker senere brakte skipet flere enn hundre mennesker til en havn på Sicilia. Regjeringen i Italia ga fartøyet tillatelse til å legge til kai etter flere måneder med juridiske og politiske uenigheter knyttet til frivillige redningsfartøyer.</p>
      <p>(©NTB)</p>
    </article>
  </body>
</html>