<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ns7.tv/ta/kw9c3c"/>
    <meta property="og:site_name" content="News7 Tamil"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="பிரதமர் மோடிக்கு மத்திய அமைச்சர் அமித்ஷா புகழாரம்...!"/>
    <meta property="og:description" content="பிரதமர் மோடிக்கு மத்திய அமைச்சர் அமித்ஷா புகழாரம்...!"/>
  </head>
  <body>
    <article>
      <h1>பிரதமர் மோடிக்கு மத்திய அமைச்சர் அமித்ஷா புகழாரம்...!</h1>
      <address><time datetime="2019-11-22T00:00:00+00:00">22 Nov 2019</time> by <a rel="author">shanmugapriya</a></address>
      <p>
        <b>நிலுவை பிரச்னைகளுக்கு நிரந்தர தீர்வுகளை தருபவர் பிரதமர் நரேந்திர மோடி என, மத்திய உள்துறை அமைச்சர் அமித்ஷா புகழாரம் சூட்டியுள்ளார். </b>
      </p>
      <p>ஜார்க்கண்ட் மாநிலம் லோகர்தகாவில் நடைபெற்ற பாஜக பரப்புரை கூட்டத்தில் பங்கேற்று பேசிய அமித்ஷா, அயோத்தியில் ராமர் கோயில் கட்டுவதற்கு காங்கிரஸ் தொடர்ந்து முட்டுக்கட்டை போட்டு வந்ததாகவும், ஆனால் பிரதமர் மோடி வந்தவுடன் அனைத்து பிரச்னைகளுக்கும் தீர்வு காணப்பட்டது எனவும் கூறினார். </p>
      <p>வாக்கு வங்கிக்காக கடந்த 70 ஆண்டுகளாக ஜம்மு-காஷ்மீரில் பிரச்னைகள் அரங்கேற காங்கிரஸ் அனுமதித்தது எனவும், ஆனால் மோடி தலைமையிலான அரசு காஷ்மீருக்கான சிறப்பு அந்தஸ்தை ரத்து செய்து வரலாற்று முடிவை மேற்கொண்டதாகவும் அவர் குறிப்பிட்டார். </p>
      <p>ஜார்க்கண்டில் பாஜக ஆட்சி அமைந்தால் இதர பிற்படுத்தப்பட்ட வகுப்பினருக்கான இடஒதுக்கீடு குறித்து மறுஆய்வு செய்ய தனி ஆணையம் நியமிக்கப்படும் எனவும் அமித்ஷா உறுதியளித்தார். </p>
    </article>
  </body>
</html>