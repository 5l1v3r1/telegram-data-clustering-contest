<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/kosarka/vesti/nba-za-veceras-dzimi-babo-i-beli-ce-u-plus-tristan-u-minus/343139"/>
    <meta property="og:site_name" content="MozzartSport"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="NBA za večeras: Džimi, Babo i Beli će u plus, Tristan u minus"/>
    <meta property="og:description" content="Šta izdvajamo iz kladioničarske ponude..."/>
  </head>
  <body>
    <article>
      <h1>NBA za večeras: Džimi, Babo i Beli će u plus, Tristan u minus</h1>
      <h2>Šta izdvajamo iz kladioničarske ponude...</h2>
      <address>
        <time datetime="2019-11-22T00:00:00+00:00">22 Nov 2019</time>
      </address>
      <p>Nakon što su sinoć odigrane samo dve NBA utakmice, noćas opet imamo veliku gužvu na severnoameričkim parketima. Na programu je čak deset utakmica, što znači da opet imamo dosta zanimljivih parova za klađenje.</p>
      <p>
        <b>
          <a href="https://www.mozzartbet.com/sr#/match/4543391">DŽIMI BATLER (broj poena (20,5), tip više, kvota 1,85)</a>
        </b>
      </p>
      <p>Ne poznajemo lično <b>Džimija Batlera</b>, ali prilično smo sigurni da on uživa u ovoj sezoni. Majami ima zanimljivu mladu, ratničku ekipu kojoj je <b>Batler</b> pravi vođa. Pisali smo već kako <b>Džimi</b> ove sezone ima nešto manje poena, ali i dalje postiže 18,7 koševa po utakmici. Današnja margina je nešto veća, ali računamo da će je prebaciti iz dva razloga - igra protiv Čikaga iz kojeg je otišao u pomalo čudnim okolnostima, a puno važnije je da Bulsi igraju dosta slabu obranu, posebno na bekovskim pozicijama pa će cijeli Majami, pa tako i <b>Batler</b> imati dosta prostora za šuteve.</p>
      <p>
        <b>
          <a href="https://www.mozzartbet.com/sr#/match/4543422">BOJAN BOGDANOVIĆ (broj poena (17,5), tip više, kvota 1,75)</a>
        </b>
      </p>
      <p>Možda smo malo dosadni s forsiranjem hrvatskog reprezentativca, ali šta ćemo kada opklade na njega uglavnom prolaze. Popularni "Babo" igra odlično, ima 20,5 poena po utakmici s odličnim prosekom šuta, a u poslednjoj utakmici protiv Minesote postigao je čak 30 poena. Juta noćas igra protiv Golden Stejta koji u ovoj verziji s puno povreda nema baš dobru odbranu pa bi <b>Bogdanović</b> opet mogao da dođe do dosta prostora i poena.</p>
      <p>
        <b>
          <a href="https://www.mozzartbet.com/sr#/match/4543385">NEMANJA BJELICA (broj poena (11,5), tip više, kvota 1,75)</a>
        </b>
      </p>
      <p>Kako "guramo" <b>Bogdanovića</b>, tako "guramo" i <b>Bjelicu</b>. Srpski reprezentativac je redovno na našim tiketima, a posebno od kada je <b>Dieron Foks</b> povređen. Od tada je <b>Bjelica</b> dobio puno veću minutažu i dobro je koristi. Nije značajno podigao prosek poena, ali redovno prebacuje marginu. Nije ni čudno kada je na proseku šuta od 54,4% i 50,9% za tricu, a s više od 30 minuta po utakmici za prebaciti današnju marginu dovoljno je 10-ak šuteva.</p>
      <p>
        <b>
          <a href="https://www.mozzartbet.com/sr#/match/4543410">TRISTAN TOMPSON (broj poena (13,5), tip manje, kvota 1,85)</a>
        </b>
      </p>
      <p>Evo jednog igrača koji je u padu forme. <b>Tompson</b> je sve iznenadio ulaskom u sezonu, imao i više od 20 poena u proseku nakon 6-7 utakmica, ali u poslednje vreme stvari se vraćaju tamo gde smo ih očekivali. U poslednjih pet utakmica <b>Tompson</b> je tri puta ostao ispod deset poena, jednom postigao 12, a tek jednom prebacio današnju marginu. Noćas Klivlend igra protiv Dalasa što znači da će <b>Tristan</b> imati problema s čuvanjem <b>Porzingisa</b>, a i kada je bio u boljoj formi, na početku sezone, Dalasu je dao samo 11 poena.</p>
      <figure>
        <img src="https://mozzartsport.com/upload/CKEditor/22.11.2019/4.jpg"/>
      </figure>
      <p><b>Foto</b>:<i> Reuters</i></p>
    </article>
  </body>
</html>