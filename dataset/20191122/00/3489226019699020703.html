<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.documentonews.gr/article/apokalyptikos-skylakakhs-o-proypologismos-toy-2020-kobei-13h-syntaxh-kai-epidoma-petrelaioy"/>
    <meta property="og:site_name" content="Documento"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="Αποκαλυπτικός Σκυλακάκης: Ο προϋπολογισμός του 2020 κόβει 13η σύνταξη και επίδομα πετρελαίου"/>
    <meta property="og:description" content="Απόλυτα αποκαλυπτικός ήταν την Παρασκευή το πρωί στην εκπομπή «Καλημέρα Ελλάδα» ο υφυπουργός Δημοσιονομικής Πολιτικής Θοδωρής Σκυλακάκης για τις προβλέψεις του προϋπολογισμού του 2020 "/>
  </head>
  <body>
    <article>
      <h1>Αποκαλυπτικός Σκυλακάκης: Ο προϋπολογισμός του 2020 κόβει 13η σύνταξη και επίδομα πετρελαίου</h1>
      <address><time datetime="2019-11-22T00:00:00+00:00">22 Nov 2019</time> by <a rel="author">Newsroom</a></address>
      <h4>Απόλυτα αποκαλυπτικός ήταν την Παρασκευή το πρωί στην εκπομπή «Καλημέρα Ελλάδα» ο υφυπουργός Δημοσιονομικής Πολιτικής Θοδωρής Σκυλακάκης για τις προβλέψεις του προϋπολογισμού του 2020 </h4>
      <p>Ως προς την 13η σύνταξη για το 2020 την έριξε στο καλάθι των αχρήστων. Ο υφυπουργός δήλωσε πως, «υπάρχει στον προϋπολογισμό το σχετικό κονδύλι, αλλά δεν ξέρουμε ακόμα πώς θα χρησιμοποιηθεί, έχουμε μπροστά μας και τη μεταρρύθμιση του ασφαλιστικού. Αυτή τη στιγμή δεν ξέρουμε πόσα είναι τα χρήματα που προβλέπονται για τα αναδρομικά».</p>
      <p>Για το 2019 τόνισε ότι το ποσό που θα διατεθεί για το μέρισμα θα ανακοινωθεί από τον Πρωθυπουργό, αφού όμως μπουν στον λογαριασμό και τα έσοδα του Νοεμβρίου.</p>
      <p>«Τα χρήματα είναι περιορισμένα, αν προκύψουν όμως, με χαρά θα δοθούν. Δεν μπορούμε να πούμε ότι θα είναι μόνιμο μέτρο αν υπάρχουν χρήματα θα δοθούν».</p>
      <p>Ως προς αν θα δοθεί κάποιο ποσό στο τέλος του χρόνου ως 13η σύνταξη το απέκλεισε λέγοντας ότι «αυτά που ήταν να δοθούν τέλος του χρόνου, δόθηκαν το Μάιο», αναφερόμενος σε ότι δόθηκε από την προηγούμενη κυβέρνηση.</p>
      <p>Για τα επιδόματα δήλωσε ότι «δεν υπάρχει κανένα που να κόβεται», ενώ τόνισε ότι πέρυσι το σχετικό κονδύλι ήταν 640 εκατ. ενώ φέτος είναι 850 εκατομμύρια ευρώ αλλά θα υπάρξει αλλαγή των κριτηρίων.</p>
      <p>Το κονδύλι που διατίθεται για το σύνολο των επιδομάτων σύμφωνα με τον υφυπουργό, «στον προϋπολογισμό του 2019 προβλέπονταν 2.20 δισ. και αυτόν το χρόνο είναι 3 δισ. ευρώ».</p>
      <p>Σχετικά με το αν θα χορηγηθεί και το 2020 το επίδομα θέρμανσης, απάντησε πως «στο προϋπολογισμό του του 2020 δεν προβλέπεται κονδύλι».</p>
      <p>Επίσης ο κ. Σκυλακάκης αναφερόμενος στον υπολογισμό του φορολογητέου εισοδήματος, τόνισε πως θα είναι το πραγματικό και όχι το τεκμαρτό και από αυτό θα αφαιρούνται η εισφορά αλληλεγγύης και η διατροφή.</p>
      <p>Οι φόροι ήταν ένα σημείο στο οποίο έδωσε βάρος ο υφυπουργός λέγοντας ότι «οι μισθωτοί θα δουν μείωση των φόρων από 1η Ιουλίου προσθέτοντας ότι, «θα έρθει και νέα μείωση του ΕΝΦΙΑ και το 2020».</p>
      <p>
        <a href="https://www.documentonews.gr/article/javascript:;">ΕΜΦΑΝΙΣΗ ΣΧΟΛΙΩΝ</a>
      </p>
      <h4>ΣΧΟΛΙΑ</h4>
      <p>Το <b>Documento</b> σέβεται όλες τις απόψεις, οι οποίες ωστόσο απηχούν αποκλειστικά και μόνον τη γνώμη των χρηστών. Διατηρούμε το δικαίωμά μας να μην αναρτούμε υβριστικά σχόλια και διαφημίσεις. Σχόλια που παραπέμπουν με ενεργό link σε άλλα sites δεν θα δημοσιεύονται. Χρήστες που δεν σέβονται αυτούς τους κανόνες θα αποκλείονται.</p>
    </article>
  </body>
</html>