<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ns7.tv/ta/g844f8"/>
    <meta property="og:site_name" content="News7 Tamil"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="ரஜினி மற்றும் கமல் குறித்து அமைச்சர் ஜெயக்குமார் கேள்வி...!"/>
    <meta property="og:description" content="ரஜினி மற்றும் கமல் குறித்து அமைச்சர் ஜெயக்குமார் கேள்வி...!"/>
  </head>
  <body>
    <article>
      <h1>ரஜினி மற்றும் கமல் குறித்து அமைச்சர் ஜெயக்குமார் கேள்வி...!</h1>
      <address><time datetime="2019-11-22T00:00:00+00:00">22 Nov 2019</time> by <a rel="author">shanmugapriya</a></address>
      <p>
        <b>மக்கள் பிரச்னைகளுக்காக ரஜினிகாந்தும், கமல்ஹாசனும் வீதியில் இறங்கி போராடினார்களா என மீன்வளத்துறை அமைச்சர் ஜெயக்குமார் கேள்வி எழுப்பியுள்ளார். </b>
      </p>
      <p>சென்னை விமான நிலையத்தில் செய்தியாளர்களை சந்தித்த அவர், தமிழக மக்களின் முழு ஆதரவு அதிமுகவுக்கு உள்ளதால் உள்ளாட்சி தேர்தலை கண்டு தாங்கள் அச்சப்படவில்லை எனவும், திமுகவினர் தான் அச்சப்படுவதாகவும் தெரிவித்தார். </p>
      <p>அதிமுக - பாஜக கூட்டணியில் எந்த பிளவும், பிணக்கும் கிடையாது என குறிப்பிட்ட அமைச்சர் ஜெயக்குமார், தமிழக முதல்வர் எடப்பாடி பழனிசாமி கூறியது போலவே கூட்டணி தொடரும் எனவும் தெரிவித்தார்.</p>
      <p>மக்களுக்காகப் போராடி தாம் 7 முறை சிறை சென்றுள்ளதாகவும், ரஜினியும் கமலும் இதுவரை மக்களுக்காக போராடி சிறை சென்றுள்ளனரா எனவும் கேள்வி எழுப்பினார்.<br/> </p>
    </article>
  </body>
</html>