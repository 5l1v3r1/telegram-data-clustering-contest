<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://ruporzt.com.ua/vlada/134977-vtaly-bunechko-ogolosit-povtorniy-konkurs-na-posadu-direktora-departamentu-kulturi-molod-ta-sportu.html"/>
    <meta property="og:site_name" content="Рупор Житомира"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="Віталій Бунечко оголосить повторний конкурс на посаду директора департаменту культури, молоді та спорту"/>
    <meta property="og:description" content="22 листопада у Житомирській ОДА провели третій етап конкурсу на посаду директора департаменту культури, молоді та спорту – співбесіди. За їх результатами, конкурсна комісія не встановила жодної кандидатури з позитивним рейтингом для проведення наступного етапу – співбесіди з головою облдержадміністрації Віталієм Бунечком.«Дякую конкурсній комісії за доброчесну та неупереджену роботу. Повторний конкурс буде оголошений найближчим часом. Сподіваюсь, що наступного разу ми визначимо достойного переможця», – сказав Віталій Бунечко.За інформацією служби управління персоналом апарату ОДА черговий етап конкурсу проходили 5 кандидатів.До участі у роботі конкурсної комісії були запрошені незалежні експерти:- заступник Міністра культури, молоді та спорту України Ірина Подоляк;- народні депутати України Ігор Герасименко та Дмитро Костюк;- художній керівник Житомирського обласного центру хореографічного мистецтва “Сонечко”, Народний артист України Михайло Гузун;- директор ННІ спеціальної фізичної і бойової підготовки та реабілітації…"/>
  </head>
  <body>
    <article>
      <h1>Віталій Бунечко оголосить повторний конкурс на посаду директора департаменту культури, молоді та спорту</h1>
      <address>
        <time datetime="2019-11-22T00:00:00+00:00">22 Nov 2019</time>
      </address>
      <p>22 листопада у Житомирській ОДА провели третій етап конкурсу на посаду директора департаменту культури, молоді та спорту – співбесіди. За їх результатами, конкурсна комісія не встановила жодної кандидатури з позитивним рейтингом для проведення наступного етапу – співбесіди з головою облдержадміністрації Віталієм Бунечком.<br/><br/>«Дякую конкурсній комісії за доброчесну та неупереджену роботу. Повторний конкурс буде оголошений найближчим часом. Сподіваюсь, що наступного разу ми визначимо достойного переможця», – сказав Віталій Бунечко.<br/><br/>За інформацією служби управління персоналом апарату ОДА черговий етап конкурсу проходили 5 кандидатів.<br/><br/><b>До участі у роботі конкурсної комісії були запрошені незалежні експерти:</b><br/>- заступник Міністра культури, молоді та спорту України Ірина Подоляк;<br/>- народні депутати України Ігор Герасименко та Дмитро Костюк;<br/>- художній керівник Житомирського обласного центру хореографічного мистецтва “Сонечко”, Народний артист України Михайло Гузун;<br/>- директор ННІ спеціальної фізичної і бойової підготовки та реабілітації Університету державної фіскальної служби України, член Національного олімпійського комітету України, професор Ігор Малинський;<br/>- художній керівник Житомирської обласної філармонії ім. С. Ріхтера, екс-заступник Міністра культури, екс-заступник Житомирської обласної державної адміністрації Віктор Балюрко.<br/><br/>З усіх запрошених, до участі в роботі конкурсної комісїі долучилися Михайло Гузун, Ігор Малинський та Віктор Балюрко. Попередньо Віктор Балюрко планував брати участь у конкурсі, але вирішив, що буде більш корисним у якості об’єктивного та неупередженого експерта.</p>
    </article>
  </body>
</html>