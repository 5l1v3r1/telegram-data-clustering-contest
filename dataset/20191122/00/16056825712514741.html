<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://mzamin.com/article.php?mzamin=200438"/>
    <meta property="og:site_name" content="মানবজমিন"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="কুষ্টিয়ায় বয়লার বিস্ফোরণে ৪ শ্রমিক দগ্ধ"/>
    <meta property="og:description" content="কুষ্টিয়ায় একটি কারখানায় বয়লার বিস্ফোরণে চার শ্রমিক অগ্নিদগ্ধ হয়েছেন। আজ শুক্রবার ভোরে সদর উপজেলার বারখাদাস্থ উডল্যান্ড প্লাইউড প্রসেসিং কোম্পানির এমপিএফ সেকশনে এ দুর্ঘটনা ঘটে। দগ্ধ শ্রমকিদের নাম জানা যায়নি। বিস্ফোরণের সময় ওই কোম্পানিতে রাত ১০টা থেকে সকাল ৬টা পর্যন্ত রাতের শিফটে কাজ চলছিল। উডল্যান্ড প্লাইউড প্রসেসিং কোম্পানির এডমিন তুহিনুল ইসলাম জানান, উডল্যান্ড কারখানায় রাতের শিফটে কাজ চলছিলো। বৈদ্যুতিক শর্ট সার্কিট থেকে আগুনের সূত্রপাত ঘটে। এসময় আমাদের শ্রমিকরা আগুন নেভাতে গিয়ে চারজন দগ্ধ হন। রাতেই তাদের ঢাকায় চিকিৎসার জন্য পাঠানো হয়েছে।কুষ্টিয়া ফায়ার সার্ভিসের সিনিয়র স্টেশন অফিসার আলী সাজ্জাদ জানান, ডাস্ট কালেক্টর সেকশন থেকে আগুনের সূত্রপাত হওয়ায় তা নেভাতে আমাদের বেগ পেতে হয়েছে। শর্ট সার্কিটের কারণে অগ্নিকান্ড ঘটে বলে জানানো হচ্ছিলো কোম্পানির পক্ষ থেকে।"/>
  </head>
  <body>
    <article>
      <h1>কুষ্টিয়ায় বয়লার বিস্ফোরণে ৪ শ্রমিক দগ্ধ</h1>
      <address><time datetime="2019-11-22T00:00:00+00:00">22 Nov 2019</time> by <a rel="author">কুষ্টিয়া প্রতিনিধি</a></address>
      <p>কুষ্টিয়ায় একটি কারখানায় বয়লার বিস্ফোরণে চার শ্রমিক অগ্নিদগ্ধ হয়েছেন। আজ শুক্রবার ভোরে সদর উপজেলার বারখাদাস্থ উডল্যান্ড প্লাইউড প্রসেসিং কোম্পানির এমপিএফ সেকশনে এ দুর্ঘটনা ঘটে। দগ্ধ শ্রমকিদের নাম জানা যায়নি। বিস্ফোরণের সময় ওই কোম্পানিতে রাত ১০টা থেকে সকাল ৬টা পর্যন্ত রাতের শিফটে কাজ চলছিল।</p>
      <p>উডল্যান্ড প্লাইউড প্রসেসিং কোম্পানির এডমিন তুহিনুল ইসলাম জানান, উডল্যান্ড কারখানায় রাতের শিফটে কাজ চলছিলো। বৈদ্যুতিক শর্ট সার্কিট থেকে আগুনের সূত্রপাত ঘটে। এসময় আমাদের শ্রমিকরা আগুন নেভাতে গিয়ে চারজন দগ্ধ হন। রাতেই তাদের ঢাকায় চিকিৎসার জন্য পাঠানো হয়েছে।</p>
      <p>কুষ্টিয়া ফায়ার সার্ভিসের সিনিয়র স্টেশন অফিসার আলী সাজ্জাদ জানান, ডাস্ট কালেক্টর সেকশন থেকে আগুনের সূত্রপাত হওয়ায় তা নেভাতে আমাদের বেগ পেতে হয়েছে।</p>
      <p>শর্ট সার্কিটের কারণে অগ্নিকান্ড ঘটে বলে জানানো হচ্ছিলো কোম্পানির পক্ষ থেকে।</p>
      <p>এই বিভাগের সর্বাধিক পঠিত</p>
    </article>
  </body>
</html>