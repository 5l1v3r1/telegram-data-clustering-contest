<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aa.com.tr/tr/ekonomi/thy-cenevre-antalya-direkt-ucuslarina-baslayacak/1652973"/>
    <meta property="og:site_name" content="Anadolu Ajansı"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="THY, Cenevre-Antalya direkt uçuşlarına başlayacak"/>
    <meta property="og:description" content="Türk Hava Yolları, 2 Haziran 2020'den itibaren Cenevre-Antalya arasında haftada iki gün direkt tarifeli uçuş gerçekleştirecek."/>
  </head>
  <body>
    <article>
      <h1>THY, Cenevre-Antalya direkt uçuşlarına başlayacak</h1>
      <h2>Türk Hava Yolları, 2 Haziran 2020'den itibaren Cenevre-Antalya arasında haftada iki gün direkt tarifeli uçuş gerçekleştirecek.</h2>
      <address><time datetime="2019-11-22T00:00:00+00:00">22 Nov 2019</time> by <a rel="author">Bayram Altuğ  </a></address>
      <h4>Cenevre</h4>
      <p><b>Türk Hava Yolları</b> (THY), Türk turizmine katkı sağlamak adına İsviçre’nin <b>Cenevre </b>şehrinden <b>Antalya’ya direkt </b>uçuşların başlayacağını duyurdu.</p>
      <p>Dünyanın en çok ülkesine uçan hava yolu şirketi unvanına sahip THY'nin Cenevre Ofisi'nden yapılan yazılı açıklamada, <b>2 Haziran 2020</b> itibariyle, Cenevre Havaalanı ve Antalya Havaalanı arasında<b> salı</b> ve <b>cumartesi </b>günleri olmak üzere haftada<b> iki gün </b>direkt tarifeli uçuş gerçekleştirileceği belirtildi.</p>
      <p>Söz konusu uçuşların yurt dışında yaşayan <b>gurbetçilere </b>memleket ziyaretlerinde de <b>kolaylıklar </b>sağlayacağı vurgulandı.</p>
      <p>Açıklamada, karşılıklı düzenlenecek seferler ile THY'nin ayrıcalıklı seyahat deneyimini yaşayacak olan yolcuların 30 kiloya kadar olan bagajlarını ücretsiz taşıyabilecekleri ifade edildi.</p>
      <p>İki şehir arasında gerçekleştirilecek seferlerin ekim ayı sonuna kadar devam edeceği kaydedildi.</p>
      <related>
        <a href="https://www.aa.com.tr/tr/ekonomi/thy-cenevre-antalya-direkt-ucuslarina-baslayacak/1652973"/>
        <a href="https://www.aa.com.tr/tr/turkiye/thy-genel-muduru-eksi-biz-bu-yil-da-bircok-kimsenin-imrenecegi-kadar-kar-edecegiz/1652493"/>
        <a href="https://www.aa.com.tr/tr/yasam/dunyaca-unlu-sef-ve-gurmeler-antalyada-bulustu/1651845"/>
        <a href="https://www.aa.com.tr/tr/ekonomi/borsada-gong-uluslararasi-futbol-ekonomi-forumu-icin-caldi/1651742"/>
        <a href="https://www.aa.com.tr/tr/ekonomi/kum-heykel-muzesinin-kapilarini-ruble-de-acacak/1649450"/>
        <a href="https://www.aa.com.tr/tr/turkiye/thyye-findikli-baklava-onerisi/1649423"/>
      </related>
    </article>
  </body>
</html>