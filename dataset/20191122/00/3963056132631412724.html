<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilmessaggero.it/sport/calcio/roma_totti_se_friedkin_mi_chiedesse_di_tornare_rispondere_di_no-4879905.html"/>
    <meta property="og:site_name" content="Il Messaggero"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="Roma, Totti: «Se Friedkin mi chiedesse di tornare gli risponderei di no»"/>
    <meta property="og:description" content="«Se ora dovessero chiedermi di tornare mi metterebbero in difficoltà ma risponderei di no, vado nella mia direzione - Quando intraprendo un percorso lo porto a termine in tutto e per..."/>
  </head>
  <body>
    <article>
      <h1>Roma, Totti: «Se Friedkin mi chiedesse di tornare gli risponderei di no»</h1>
      <address><time datetime="2019-11-22T00:00:00+00:00">22 Nov 2019</time> by <a rel="author">Gianluca Lengua</a></address>
      <p>«Se ora dovessero chiedermi di tornare mi metterebbero in difficoltà ma risponderei di no, vado nella mia direzione - Quando intraprendo un percorso lo porto a termine in tutto e per tutto» Lo ha detto <b>Francesco</b> <b>Totti</b> a Radio Radio durante la trasmissione "FoodSport" rispondendo a una domanda relativo <b>Dan Friedkin </b>possibile acquirente del club che prenderebbe il posto dell'attuale presidente James Pallotta: «Spero che quest'altro americano possa venire ma ne dubito. Una volta che metti le mani dentro capisci cosa c'è nella Roma. Io ne so qualcosa. Spero che i tifosi della Roma possano tornare ad alti livelli con un presidente che possa mettere tanti di quei soldi che possa vincere tutto ciò che c’è nel calcio. Senza nulla togliere a Pallotta».</p>
      <p><b>TENTAZIONE ZANIOLO</b><br/>L’ex dirigente della Roma si è poi soffermato su Zaniolo che dopo aver scelto di restare a Roma la scorsa estate ha affittato la casa all’Euro in cui ha vissuto Francesco con la sua famiglia per 15 anni: «In quella casa ci ho messo Alisson che è diventato il portiere più forte del mondo e Zaniolo che da quando è entrato là dentro ha cominciato a fare gol». Poi l’ex numero 10 si è fatto serio e ha parlato del futuro del giovane talento: «Per suo bene non farei paragoni con me. Se Zaniolo continuerà così meriterà tutto il bene nel calcio. Spero che possa rimanere più a lungo possibile anche se per me non sarà così. Potrebbero venderlo, poi non so se da qui a giugno possa succedere qualcosa a livello societario. Lui è un giocatore papabile. La differenza con me e De Rossi? Che noi eravamo anche romani e romanisti». </p>
      <p>Riguardo invece al proprio percorso professionale intrapreso dopo l'addio alla Roma, <b>Totti </b>spiega che «è ancora da definire». «Vorrei far crescere giovani, italiani e stranieri, fargli capire la realtà calcistica. Dopo 30 anni di esperienza credo di poterlo fare - sottolinea -. E' un lavoro di scouting soprattutto sui giovani. Ô una cosa che sto pensando di fare, ma ancora non è del tutto fatta».</p>
      <footer>Ultimo aggiornamento: 20:26<br/>© RIPRODUZIONE RISERVATA</footer>
      <related>
        <h4>APPROFONDIMENTI</h4>
        <a href="https://www.ilmessaggero.it/sport/calcio/roma_dan_friedkin_james_pallotta_as_roma_vendita-4877965.html"/>
        <a href="https://www.ilmessaggero.it/sport/calcio/roma_dan_friedkin_james_pallotta_as_roma_fienga-4877963.html"/>
        <a href="https://www.ilmessaggero.it/sport/calcio/roma_veretout_fiducia_futuro_squadra_grandi_cose-4879995.html"/>
      </related>
    </article>
  </body>
</html>