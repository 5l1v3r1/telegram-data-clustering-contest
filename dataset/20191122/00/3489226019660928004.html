<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.documentonews.gr/article/mpasket-spoydaios-o-panathhnaikos-sto-monaxo"/>
    <meta property="og:site_name" content="Documento"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="Μπάσκετ: «Πράσινη» παρέλαση στο Μόναχο"/>
    <meta property="og:description" content="Με δεύτερη σημαντική εκτός έδρας νίκη ολοκληρώθηκε για τον Παναθηναϊκό το τετραήμερο της «διαβολοβδομάδας». Μετά το Κάουνας, οι πρωταθλητές Ελλάδας άλωσαν και το Μόναχο, όπου η Μπάγερν στάθηκε ανήμπορη να επαναλάβει το κατόρθωμα της περασμένης Τρίτης απέναντι στον Ολυμπιακό. "/>
  </head>
  <body>
    <article>
      <h1>Μπάσκετ: «Πράσινη» παρέλαση στο Μόναχο</h1>
      <address><time datetime="2019-11-22T00:00:00+00:00">22 Nov 2019</time> by <a rel="author">Newsroom</a></address>
      <h4>Με δεύτερη σημαντική εκτός έδρας νίκη ολοκληρώθηκε για τον Παναθηναϊκό το τετραήμερο της «διαβολοβδομάδας». Μετά το Κάουνας, οι πρωταθλητές Ελλάδας άλωσαν και το Μόναχο, όπου η Μπάγερν στάθηκε ανήμπορη να επαναλάβει το κατόρθωμα της περασμένης Τρίτης απέναντι στον Ολυμπιακό. </h4>
      <p>Ο <b>Παναθηναϊκός </b>κέρδισε με <b>87-75</b> (ημίχρονο 36-35) και χειροκροτήθηκε θερμά από την εξέδρα των<b> 400 παθιασμένων οπαδών </b>του στην <b>Audi Dome</b>. Το ρεκόρ του είναι πλέον 6-4 και θα ήταν πολύ καλύτερο αν δεν χάνονταν τρία παιχνίδια στον πόντο. Ο πρώτος της βαθμολογίας της <b>Εuroleague </b>(Εφές) μετράει ήδη 2 ήττες σε 10 αγώνες.</p>
      <p>Το δεύτερο παιχνίδι της «υπηρεσιακής» θητείας του <b>Γιώργου Βόβορα </b>ήταν λογικά το τελευταίο, αφού ο Ρικ Πιτίνο αναμένεται να κοουτσάρει τον Παναθηναϊκό στην αναμέτρηση με τη Βασκόνια την Παρασκευή στο ΟΑΚΑ. «Ο Γιώργος έκανε εξαιρετική δουλειά», ομολόγησε πρώτος σκόρερ ΝτεΣόν Τόμας (14 π.). «Η άμυνά μας ήταν κλειδί», τόνισε ο ίδιος ο Βόβορας.</p>
      <p>Οι «πράσινοι» έπαιξαν εξαιρετικό μπάσκετ στο β’ ημίχρονο, το οποίο ξεκίνησε με ελληνικό σερί 22-2. Η διαφορά εκτοξεύτηκε στους 19 πόντους (39-58) και οι Γερμανοί παραδόθηκαν. Ο Παναθηναϊκός είχε πολλούς διακριθέντες, εκτός του Τόμας: Ράις 13, Καλάθης 12, Παπαπέτρου 11, Μήτογλου 11, Ουάιλι 8, Μπέντιλ 4.</p>
      <p>Ο Τζίμερ Φρεντέτ πέτυχε 10 πόντους χωρίς να παίξει στο δεύτερο μέρος, ενώ ο Τσίπσερ πέτυχε 23 και ο Μονρό 15 για τη Μπάγερν (4-6). Ο Παναθηναϊκός είχε 12/26 τρίποντα.</p>
      <p>
        <a href="https://www.documentonews.gr/article/javascript:;">ΕΜΦΑΝΙΣΗ ΣΧΟΛΙΩΝ</a>
      </p>
      <h4>ΣΧΟΛΙΑ</h4>
      <p>Το <b>Documento</b> σέβεται όλες τις απόψεις, οι οποίες ωστόσο απηχούν αποκλειστικά και μόνον τη γνώμη των χρηστών. Διατηρούμε το δικαίωμά μας να μην αναρτούμε υβριστικά σχόλια και διαφημίσεις. Σχόλια που παραπέμπουν με ενεργό link σε άλλα sites δεν θα δημοσιεύονται. Χρήστες που δεν σέβονται αυτούς τους κανόνες θα αποκλείονται.</p>
    </article>
  </body>
</html>