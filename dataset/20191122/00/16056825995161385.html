<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://mzamin.com/article.php?mzamin=200400"/>
    <meta property="og:site_name" content="মানবজমিন"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="‘তদারকির দুর্বলতায় এমন পরিস্থিতি’"/>
    <meta property="og:description" content="বাজার ব্যবস্থায় তদারকির দুর্বলতার কারণে নিত্যপণ্যের দাম অস্বাভাবিকভাবে বেড়ে যাচ্ছে এবং এতে করে সাধারণ মানুষের কষ্ট হচ্ছে। পরিস্থিতি থেকে উত্তরণ পেতে হলে বাজারে তদারকি বাড়ানোর পরামর্শ দিয়েছেন কনজুমার্স এসোসিয়েশন অব বাংলাদেশের (ক্যাব) সভাপতি গোলাম রহমান। বাজার পরিস্থিতি নিয়ে তিনি মানবজমিনকে বলেন, বাজার তদারকির দুর্বলতার কারণে দ্রব্যমূল্যের দাম বাড়ছে এবং এমনটা চলতে থাকলে আরো বাড়বে। তিনি বলেন, বাজারে কিছু পণ্যের দাম বাড়বে, কিছু পণ্যের দাম কমবে এটাই বাজরের স্বাভাবিক নিয়ম। কিন্তু এই দাম যদি অস্বাভাবিক হারে বাড়তে থাকে, তাহলে কিন্তু বিষয়টি চিন্তার কারণ হয়ে দাঁড়ায়। বাজারে দ্রব্যমূল্য বাড়লে সাধারণ মানুষকে দুর্ভোগ পোহাতে হয়। গত কয়েকদিন আগে পিয়াজের দাম অবিশ্বাস হারে বাড়লো। পিয়াজ সংকট আর ব্যবসায়ীদের মজুত করার কারণেই কিন্তু বাজারে এই দশা হয়েছে। এর পর গুজবের কারণে বাড়লো লবণের দাম। এর বাইরেও চালের দাম, শাক সবজির দাম বাড়ছেই। পুরো বিষয়টি যদি আমি দেখি, তাহলে বলতে হবে তদারকির দুর্বলতার কারণেই এমনটা হচ্ছে। তাই সাধারণ ভোক্তাদের কথা চিন্তা করে হলেও বাজারে তদারকি আরো বাড়াতে হবে।"/>
  </head>
  <body>
    <article>
      <h1>‘তদারকির দুর্বলতায় এমন পরিস্থিতি’</h1>
      <address><time datetime="2019-11-22T00:00:00+00:00">22 Nov 2019</time> by <a rel="author">স্টাফ রিপোর্টার</a></address>
      <p>বাজার ব্যবস্থায় তদারকির দুর্বলতার কারণে নিত্যপণ্যের দাম অস্বাভাবিকভাবে বেড়ে যাচ্ছে এবং এতে করে সাধারণ মানুষের কষ্ট হচ্ছে। পরিস্থিতি থেকে উত্তরণ পেতে হলে বাজারে তদারকি বাড়ানোর পরামর্শ দিয়েছেন কনজুমার্স এসোসিয়েশন অব বাংলাদেশের (ক্যাব) সভাপতি গোলাম রহমান। বাজার পরিস্থিতি নিয়ে তিনি মানবজমিনকে বলেন, বাজার তদারকির দুর্বলতার কারণে দ্রব্যমূল্যের দাম বাড়ছে এবং এমনটা চলতে থাকলে আরো বাড়বে। তিনি বলেন, বাজারে কিছু পণ্যের দাম বাড়বে, কিছু পণ্যের দাম কমবে এটাই বাজরের স্বাভাবিক নিয়ম। কিন্তু এই দাম যদি অস্বাভাবিক হারে বাড়তে থাকে, তাহলে কিন্তু বিষয়টি চিন্তার কারণ হয়ে দাঁড়ায়। বাজারে দ্রব্যমূল্য বাড়লে সাধারণ মানুষকে দুর্ভোগ পোহাতে হয়। গত কয়েকদিন আগে পিয়াজের দাম অবিশ্বাস হারে বাড়লো। পিয়াজ সংকট আর ব্যবসায়ীদের মজুত করার কারণেই কিন্তু বাজারে এই দশা হয়েছে।</p>
      <p>এর পর গুজবের কারণে বাড়লো লবণের দাম। এর বাইরেও চালের দাম, শাক সবজির দাম বাড়ছেই। পুরো বিষয়টি যদি আমি দেখি, তাহলে বলতে হবে তদারকির দুর্বলতার কারণেই এমনটা হচ্ছে। তাই সাধারণ ভোক্তাদের কথা চিন্তা করে হলেও বাজারে তদারকি আরো বাড়াতে হবে।</p>
      <p>এই বিভাগের সর্বাধিক পঠিত</p>
    </article>
  </body>
</html>