<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/622688/%D9%88%D8%B2%D8%A7%D8%B1%D8%AA%E2%80%8C-%D8%A7%D8%B1%D8%AA%D8%A8%D8%A7%D8%B7%D8%A7%D8%AA-%D9%88%D8%B5%D9%84%E2%80%8C%D8%B4%D8%AF%D9%86-%D8%AA%D8%AF%D8%B1%DB%8C%D8%AC%DB%8C-%D8%A7%DB%8C%D9%86%D8%AA%D8%B1%D9%86%D8%AA-%D8%B1%D8%A7-%D8%AA%D8%A7%DB%8C%DB%8C%D8%AF-%DA%A9%D8%B1%D8%AF-%D9%86%D9%85%D8%A7%DB%8C%D9%86%D8%AF%D9%87-%D9%85%D8%AC%D9%84%D8%B3-%D8%A8%D9%87%D8%AA%D8%B1%DB%8C%D9%86-%D9%85%D9%88%D9%82%D8%B9%DB%8C%D8%AA-%D8%A7%D8%B3%D8%AA-%DA%A9%D9%87-%D8%A8%D9%87-%D8%A7%DB%8C%D9%86%D8%AA%D8%B1%D9%86%D8%AA-%D8%AF%D8%A7%D8%AE%D9%84%DB%8C-%D8%A8%D9%BE%DB%8C%D9%88%D9%86%D8%AF%DB%8C%D9%85"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-22T00:11:00+00:00"/>
    <meta property="og:title" content="وزارت‌ ارتباطات وصل‌شدن تدریجی اینترنت را تایید کرد/ نماینده مجلس: بهترین موقعیت است که به اینترنت داخلی بپیوندیم"/>
    <meta property="og:description" content="وصل شدن تدریجی اینترنت از سوی وزارت ارتباطات تایید شد. در همین حال، سخنگوی کمسیون قضایی مجلس با بیان اینکه فضای موجود شرایطی را برای گسترش اینترنت داخلی ایجاد کرده است تاکید کرد که قطعی اینترنت موقتی است و بزودی وصل می‌شود."/>
  </head>
  <body>
    <article>
      <h1>وزارت‌ ارتباطات وصل‌شدن تدریجی اینترنت را تایید کرد/ نماینده مجلس: بهترین موقعیت است که به اینترنت داخلی بپیوندیم</h1>
      <address>
        <time datetime="2019-11-22T00:11:00+00:00">22 Nov 2019, 00:11</time>
      </address>
      <p>
        <i>وصل شدن تدریجی اینترنت از سوی وزارت ارتباطات تایید شد. در همین حال، سخنگوی کمسیون قضایی مجلس با بیان اینکه فضای موجود شرایطی را برای گسترش اینترنت داخلی ایجاد کرده است تاکید کرد که قطعی اینترنت موقتی است و بزودی وصل می‌شود.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>از بیست‌وپنجم آبان‌ماه و اتفاقاتی که در پی اعلام نرخ‌های جدید بنزین رخ داد؛ اینترنت خطوط تلفن‌ثابت و تلفن‌همراه در برخی نقاط کشور قطع شد و روز بعد قطع سراسری اینترنت در کشور اتفاق افتاد.</p>
      <p>‌حال پس از گذشت 5 روز از قطع کامل اینترنت در کشور، یک منبع آگاه در وزارت ارتباطات وصل‌شدن تدریجی اینترنت در سراسر کشور را تایید کرد.</p>
      <figure>
        <img src="https://aftabnews.ir/files/fa/news/1398/9/1/361956_470.jpg"/>
      </figure>
      <p>
        <b>بهترین موقعیت است که به اینترنت داخلی بپیوندیم</b>
      </p>
      <p>حسن نوروزی سخنگوی کمیسون حقوقی و قضایی مجلس در گفت‌وگو با ایلنا، با بیان اینکه قطعی اینترنت مقطعی و موقت است، گفت: اگر هم حل نشود بهترین موقعیت است که به اینترنت داخلی بپیوندیم.</p>
      <p>وی افزود: وزیر ارتباطات باید تلاش کند که اینترنت داخلی را فعال کند و از اینترنت داخلی استفاده و زیر ساخت‌های آن را برای استفاده از اینترنت داخلی فراهم کند و دولت باید زودتر بتواند اینترنت داخلی و سرورهای آن را وصل کند.</p>
      <p>سخنگوی کمیسون حقوقی و قضایی مجلس درباره اینکه وضعیت فعلی باعث شده است که برخی شرکت‌ها و سازمان‌های اقتصادی ابراز نگرانی کنند و این در حالی است که اینترنت داخلی وصل است، گفت: به امید خدا این مساله به بزودی حل و اینترنت وصل می‌شود.</p>
    </article>
  </body>
</html>