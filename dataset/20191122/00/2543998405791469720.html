<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.republika.rs/vesti/srbija/170475/milicevic-sps-pruza-punu-podrsku-vucicu"/>
    <meta property="og:site_name" content="REPUBLIKA"/>
    <meta property="article:published_time" content="2019-11-22T00:33:00+00:00"/>
    <meta property="og:title" content="MILIĆEVIĆ: SPS pruža punu podršku Vučiću"/>
    <meta property="og:description" content="Socijalistička partija Srbije pruža punu podršku predsedniku Srbije Aleksandru Vučići i Savetu za nacionalnu bezbednost u zaštiti državnih i nacionalnih interesa Republike Srbije, izjavio je predsednik poslaničke grupe te stranke Ðorđe Milićević."/>
  </head>
  <body>
    <article>
      <h1>MILIĆEVIĆ: SPS pruža punu podršku Vučiću</h1>
      <h2>Socijalistička partija Srbije pruža punu podršku predsedniku Srbije Aleksandru Vučići i Savetu za nacionalnu bezbednost u zaštiti državnih i nacionalnih interesa Republike Srbije, izjavio je predsednik poslaničke grupe te stranke Ðorđe Milićević.</h2>
      <address><time datetime="2019-11-22T00:33:00+00:00">22 Nov 2019, 00:33</time> by <a rel="author">Tanjug</a></address>
      <p>On je ukazao da je Srbija već duže vreme izložena obaveštajnim aktivnostima preko agenata većeg broja veoma moćnih država, ali i onih manjih koji Srbiju ne žele kao stabilnu, privredno prosperitetnu, ekonomski snažnu i bezbednosno sigurnu državu.<br/><br/>- Ovakve atribute Srbiji nije niko poklonio niti je neko drugi omogućio da Srbija danas bude ono što jeste - međunarodno respektabilna, a regionalno faktor mira i stabilnosti. To što je Srbija danas, posledica je uspešnog rukovođenja i principijelne politike koju sprovodi predsednik Srbije Aleksandar Vučić i Vlada Srbije - ocenio je Milićević večeras u pisanoj izjavi posle konferencije za novinare predsednika Aleksandra Vučića.</p>
      <p>On je poručio i da će u konstalaciji snaga većeg broja država koje nametanjem interesa pokušavaju da Srbiju podvedu u funkciju njihovih geopolitičkih i drugih cileva, Srbija ostati i uvek biti "čvrsta i nesalomiva".<br/><br/>- U tom smislu veliku ulogu imaju naše bezbednosne službe koje bezrezervno štite Srbiju suzbijanjem svih subverzivnih i drugih aktivnosti usmerenih protiv Srbije i njenog rukovodstva. Zato Vojnobezbednosna, Vojnoobaveštajna i Bezbednosno informativna agencija kao i policija i vojska zaslužuju veliko poštovanje i nemerljivu podršku za sve ono što čine u cilju zaštite interesa Srbije i svih njenih građana - naveo je Milićević.</p>
      <related>
        <h4>Pročitajte još:</h4>
        <a href="http://republika.rs/vesti/srbija/170450/VUCIC-ODBACIO-OPTUZBE-OPOZICIJE-Nikada-jedan-lot-mina-nije-otisao-Ukrajinu"/>
      </related>
    </article>
  </body>
</html>