<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.documentonews.gr/article/mpasket-apofeygei-serbia-lithoyania-rwsia-h-ethnikh-sto-proolympiako"/>
    <meta property="og:site_name" content="Documento"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="Μπάσκετ: Αποφεύγει Σερβία, Λιθουανία, Ρωσία η Εθνική"/>
    <meta property="og:description" content="Επικεφαλής του ενός από τα τέσσερα Προολυμπιακά τουρνουά εν όψει των Αγώνων του Τόκυο τέθηκε, οριστικά, η Εθνική μπάσκετ."/>
  </head>
  <body>
    <article>
      <h1>Μπάσκετ: Αποφεύγει Σερβία, Λιθουανία, Ρωσία η Εθνική</h1>
      <address><time datetime="2019-11-22T00:00:00+00:00">22 Nov 2019</time> by <a rel="author">Newsroom</a></address>
      <h4>Επικεφαλής του ενός από τα τέσσερα Προολυμπιακά τουρνουά εν όψει των Αγώνων του Τόκυο τέθηκε, οριστικά, η Εθνική μπάσκετ.</h4>
      <p>Στην ίδια θέση θα βρεθούν η <b>Σερβία</b>, η <b>Λιθουανία </b>και η <b>Ρωσία</b>, πράγμα που σημαίνει ότι η ελληνική ομάδα θα παίξει στον «Όμιλο» του Σπλιτ μαζί με την Κροατία ή σε εκείνον της <b>Βικτόρια </b>μαζί με τον Καναδά.</p>
      <h3>Την πεντάδα των αντιπάλων της Εθνικής μας θα συγκροτήσουν:</h3>
      <p>· Μία από τις Τσεχία, Βραζιλία, Ιταλία, Πολωνία.</p>
      <p>· Μία από τις Κροατία, Τουρκία, Σλοβενία, Πουέρτο Ρίκο.</p>
      <p>· Μία από τις Γερμανία, Δομινικανή Δημοκρατία, Βενεζουέλα, Καναδά.</p>
      <p>· Μία από τις Νέα Ζηλανδία, Μεξικό, Κίνα, Ν.Κορέα.</p>
      <p>· Και μία από τις Ανγκόλα, Τυνησία, Σενεγάλη, Ουρουγουάη.</p>
      <p>Από κάθε τουρνουά, θα προκριθεί στους Ολυμπιακούς Αγώνες μόνο 1 ομάδα.</p>
      <p>Η κλήρωση θα γίνει την <b>Τετάρτη 27 Νοεμβρίου</b> στην πόλη <b>Μιές </b>της <b>Ελβετίας </b>και τα τέσσερα <b>Προολυμπιακά </b>τουρνουά θα διεξαχθούν στις 23-28 Ιουνίου 2020.</p>
      <p>Σύμφωνα με την ανεπίσημη ενημέρωση που υπάρχει από τη FIBA, θα τηρηθούν και «γεωγραφικά» κριτήρια, οπότε θα πρέπει να θεωρηθεί απίθανο να υπάρχουν περισσότερες από 3 ευρωπαϊκές ομάδες ή περισσότερες από 2 αμερικανικές σε κάθε τουρνουά.</p>
      <p>Η Εθνική μας θα δώσει τη μάχη της πρόκρισης με προπονητή τον Ρικ Πιτίνο, ο οποίος στο μεταξύ θα εργαστεί στον Παναθηναϊκό. Ο Θανάσης Σκουρτόπουλος θα καθίσει στον πάγκο της «επίσημης αγαπημένης» στους αγώνες του Φεβρουαρίου για τα προκριματικά του Ευρωμπάσκετ 2021.</p>
      <figure>
        <img src="https://img.documentonews.gr/unsafe/smart/http://img.dash.documentonews.gr/documento/imagegrid/2019/11/22/5dd825de825e6374027c9884.jpg"/>
      </figure>
      <p>
        <a href="https://www.documentonews.gr/article/javascript:;">ΕΜΦΑΝΙΣΗ ΣΧΟΛΙΩΝ</a>
      </p>
      <h4>ΣΧΟΛΙΑ</h4>
      <p>Το <b>Documento</b> σέβεται όλες τις απόψεις, οι οποίες ωστόσο απηχούν αποκλειστικά και μόνον τη γνώμη των χρηστών. Διατηρούμε το δικαίωμά μας να μην αναρτούμε υβριστικά σχόλια και διαφημίσεις. Σχόλια που παραπέμπουν με ενεργό link σε άλλα sites δεν θα δημοσιεύονται. Χρήστες που δεν σέβονται αυτούς τους κανόνες θα αποκλείονται.</p>
    </article>
  </body>
</html>