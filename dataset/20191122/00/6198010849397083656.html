<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lanostratv.it/2019/11/vanessa-incontrada-retroscena-choc-sul-padre-pensava-fosse-morto/"/>
    <meta property="og:site_name" content="LaNostraTv"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="Vanessa Incontrada, retroscena choc sul padre: “Pensava fosse morto!”"/>
    <meta property="og:description" content="Tali e Quali, Vanessa Incontrada giurata svela un retroscena sul padre: &quot;Pensava fosse morto&quot; Dopo quattro anni dall'esordio del libro, Vanessa"/>
  </head>
  <body>
    <article>
      <h1>Vanessa Incontrada, retroscena choc sul padre: “Pensava fosse morto!”</h1>
      <address><time datetime="2019-11-22T00:00:00+00:00">22 Nov 2019</time> by <a rel="author" href="https://www.lanostratv.it/author/marcosantoro/" target="_blank">Marco Santoro</a></address>
      <figure>
        <img src="https://i2.wp.com/www.lanostratv.it/wp-content/uploads/2019/11/foto_vanessa_incontrada_tali_e_quali.jpg"/>
      </figure>
      <h3>Tali e Quali, Vanessa Incontrada giurata svela un retroscena sul padre: “Pensava fosse morto”</h3>
      <p>Dopo quattro anni dall’esordio del libro, <b>Vanessa Incontrada</b>, che questa sera sarà in giuria a <b>Tali e Quali di Carlo Conti</b>, torna in libreria con un volume scritto a quattro mani <i>‘Le bugie uccidono’</i>, scritto con la madre Alicia Soler Noguera. Si tratta di narrativa pura, di un romanzo che racconta la storia di una amicizia tra due giovani donne e la storia delle loro due famiglie e ha diversi tratti autobiografici. Come raccontato dalla stessa <b>Vanessa Incontrada</b> a <i>VistoTv</i>, il padre è rimasto molto deluso. Ha voluto leggere il libro e tutto felice le ha detto: <i>“Io ci sono?”</i> La protagonista de <i>‘Le bugie uccidono’</i> ha un padre ma muore all’inizio:</p>
      <blockquote>“Così mio padre ha pensato che lui nel libro è morto. Ma non è un’autobiografia gli ho assicurato. Ha fatto il muso lungo dicendomi ‘certo, come no'”.</blockquote>
      <h3>Vanessa Incontrada e Gigi D’Alessio insieme a 20 anni che siamo Italiani: “C’è intesa tra noi”</h3>
      <p>Da venerdì 29 novembre <b>Vanessa Incontrada e Gigi D’Alessio</b> saranno al timone di <b>20 anni che siamo Italiani</b> per tre appuntamenti in prima serata sul primo canale della Tv di Stato. Entrambi hanno promesso che sarà uno show divertente e molto emozionante, in cui non mancheranno tanti ospiti, musica e gag, ma non ci sarà Anna Tatangelo fatta fuori. Un feeling quello nato tra <b>Gigi D’Alessio e Vanessa Incontrada</b> in maniera del tutto naturale, come la stessa attrice ha dichiarato in più recenti interviste, fondamentale per la riuscita della trasmissione. Oltre ad essere impegnata in televisione, <b>Vanessa Incontrada</b> è sbarcata in libreria con <i>‘Le bugie uccidono’</i> e, in una lunga intervista rilasciata a <i>VistoTv</i> ha parlato del rapporto con la madre Alicia Soler Noguera, non nascondendo il fatto che litigano sempre, dalla mattina alla sera:</p>
      <blockquote>“Il rapporto madre-figlia è complesso. Le donne sono fatte più di cervello che di istinti, sono complicate”.</blockquote>
      <p>Vanessa, però, ha aggiunto che tra lei e sua mamma c’è un amore grandissimo, ma vivono tante cose in modo diverso:</p>
      <blockquote>“Lei ha sbagliato tante cose con me, come io ho sbagliato e sbaglierò con mio figlio. Si arriva a un punto della vita in cui bisogna perdonare i genitori per gli errori commessi”.</blockquote>
      <h3>Vanessa Incontrada svela un retroscena sulla sua vita privata: “Sono molto legata…”</h3>
      <p>Nel romanzo scritto da <b>Vanessa Incontrada</b> si parla molto di Milano, la sua città d’adozione, che viene definita bella, dura, complessa, traboccante di voglia di vivere e dispensatrice di doni. A <i>VistoTV</i> <b>Vanessa Incontrada</b>, la quale di recente <a href="https://www.lanostratv.it/2019/11/tali-e-quali-vanessa-incontrada-giurata-qualcosa-in-me-e-cambiato/">“<b><i>Qualcosa in me è cambiato</i></b>“</a>, ha raccontato di essere molto legata a Milano ed è molto speciale perchè proprio in questa città ha iniziato la sua carriera, la sua popolarità e la sua vita vera.</p>
    </article>
  </body>
</html>