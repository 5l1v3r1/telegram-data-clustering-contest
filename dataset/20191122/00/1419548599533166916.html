<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ns7.tv/ta/px49h6"/>
    <meta property="og:site_name" content="News7 Tamil"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="புதைக்கப்பட்ட குழந்தையின் சடலத்தை மீண்டும் தோண்டி எடுத்த போலீசார்!"/>
    <meta property="og:description" content="புதைக்கப்பட்ட குழந்தையின் சடலத்தை மீண்டும் தோண்டி எடுத்த போலீசார்!"/>
  </head>
  <body>
    <article>
      <h1>புதைக்கப்பட்ட குழந்தையின் சடலத்தை மீண்டும் தோண்டி எடுத்த போலீசார்!</h1>
      <address><time datetime="2019-11-22T00:00:00+00:00">22 Nov 2019</time> by <a rel="author">saravanamanoj</a></address>
      <p>
        <b>இறந்ததாக புதைக்கப்பட்ட பெண் குழந்தை கொலை செய்யப்பட்டதா? என்பதை அறிய சடலத்தை தோண்டி எடுத்து காவல்துறையினர் விசாரணை மேற்கொண்டு வருகின்றனர்.  </b>
      </p>
      <p>மதுரை மாவட்டம் உசிலம்பட்டி அருகே குஞ்சாம்பட்டியைச் சேர்ந்த ஜெயச்சந்திரன் - ஜெயப்ரியா தம்பதி. இவர்களுக்கு ஏற்கனவே நான்கரை வயதில் பெண் குழந்தை இருந்துள்ளது. இந்நிலையில் இரண்டாவதாக கருத்தரித்த ஜெயப்ரியா-விற்கு உசிலம்பட்டி அருகே உள்ள தொட்டப்பநாயக்கணூர் ஆரம்ப சுகாதார நிலையத்தில் கடந்த நவம்பர் 4-ம் தேதி சுகப்பிரசவத்தில் இரண்டாவதாகவும் பெண் குழந்தை பிறந்தது. இந்நிலையில், குழந்தை இறந்துவிட்டதாக கூறி உடலை வீட்டின் முன்பே புதைத்துள்ளனர். தகவலறிந்த தொட்டப்ப நாயக்கணூர் ஆரம்ப சுகாதார நிலைய மருத்துவர் சுசிலா, காவல் நிலையத்தில் புகார் அளித்துள்ளார்.</p>
      <p>இதன் அடிப்படையில் வழக்குப்பதிவு செய்த போலீசார், குழந்தை இறப்பு இயற்கை மரணமா? அல்லது பெண் சிசு கொலையா? என விசாரணை மேற்கொண்டு வருகின்றனர். மேலும் கொட்டும் மழையில் உடலை தோண்டி எடுத்து உடற்கூறு பரிசோதனை நடைபெற்றது. </p>
      <p> </p>
    </article>
  </body>
</html>