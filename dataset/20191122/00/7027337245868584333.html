<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/699555/%D8%B3%D8%B1%D9%85%D8%A7%DB%8C%D9%87-%D8%AF%D8%A7%D8%B1%DB%8C-%D9%85%D8%AA%D8%B1%D9%82%DB%8C-%D8%A8%D8%B1%D8%A7%DB%8C-%D8%B9%D8%B5%D8%B1-%D9%86%D8%A7%D8%B1%D8%B6%D8%A7%DB%8C%D8%AA%DB%8C"/>
    <meta property="og:site_name" content="عصر ايران"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="سرمایه داری مترقی برای عصر نارضایتی"/>
    <meta property="og:description" content="ما نیاز به یک قرارداد اجتماعی جدید بین بازار، دولت و جامعه مدنی داریم اما نمی‌توان به همان نظام سرمایه‌داری‌ای اتکا کرد که جهان در ۴۰ سال گذشته شاهد آن بوده‌ است."/>
  </head>
  <body>
    <article>
      <h1>سرمایه داری مترقی برای عصر نارضایتی</h1>
      <address><time datetime="2019-11-22T00:00:00+00:00">22 Nov 2019</time> by <a rel="author">عصر ايران</a></address>
      <p>
        <b>ما نیاز به یک قرارداد اجتماعی جدید بین بازار، دولت و جامعه مدنی داریم اما نمی‌توان به همان نظام سرمایه‌داری‌ای اتکا کرد که جهان در ۴۰ سال گذشته شاهد آن بوده‌ است.</b>
      </p>
      <figure>
        <img src="https://cdn.asriran.com/files/fa/news/1398/9/1/1039435_859.jpg"/>
      </figure>
      <p>این روزها، تمام داده‌های اقتصاد جهانی یک چیز را نشان می‌دهند: سرعت رشد اقتصاد اروپا و سراسر جهان در حال کند شدن است. در چنین شرایطی نظام‌های سنتی همچنان برای بقای خود تلاش می‌کنند.</p>
      <p> </p>
      <p>به گزارش عصر ایران، جوزف استیگلیتز، اقتصاددان معاصر آمریکایی و برنده جایزه نوبل اقتصادی (در سال ۲۰۰۱ میلادی) استدلال می‌کند که این وضعیت ناشی از اختلاف فزاینده بین میزان خلق ثروت و امکان بهره‌مندی عمومی از آن است. یورونیوز با او در آمستردام به مناسبت انتشار کتاب جدیدش ملاقات و گفتگو کرده است که در ادامه می‌خوانید.</p>
      <p> </p>
      <p>در این کتاب توضیح داده‌ام که ما نیاز به یک قرارداد اجتماعی جدید بین بازار، دولت و جامعه مدنی داریم و سرمایه‌داری هم بخشی از این داستان خواهد بود اما نمی‌توان به همان نظام سرمایه‌داری‌ای اتکا کرد که در ۴۰ سال گذشته شاهد آن بودیم.</p>
      <p> </p>
      <p>این نظام نمی‌تواند یک نوع سرمایه‌داری مبتنی برخودخواهی باشد- سرمایه‌داری لجام گسیخته‌ و بی‌روحی که هدفش به حداکثر رساندن ارزش سهام‌ها در بازار، صرف نظر از پیامدهای اجتماعی آن.</p>
      <p> </p>
      <p>نتیجه این سرمایه‌داری اتفاقی است که در ایالات متحده آمریکا شاهد آن هستیم که نه تنها به افزایش نابرابری منجر شده، بلکه بحران اعتیاد به مواد مخدر را هم به دنبال داشته است. (در آمریکا) امید به زندگی روبه کاهش است.</p>
      <p> </p>
      <p>با بحران موادغذایی و ابتلا به دیابت در دوران کودکی روبرو بودیم. صنایع کشاورزی و غذایی از جوانان ما بهره‌برداری می‌کنند. شرکت نفتی «اکسان ‌موبیل»‌ تغییرات آب و هوایی را انکار می‌کنند، صنعت دخانیات مضر بودن سیگار برای سلامتی را به‌رغم دلایل محکم و قانع‌کننده‌ای که وجود دارد، تکذیب می‌کنند. موارد و نمونه‌های زیادی رفتار‌های غیراخلاقی وجود دارد.»</p>
      <p> </p>
      <p> </p>
      <p>توافق مرحله یک همان چیزی است که سالها پیش دولت در شرایط عادی (غیر از جنگ)‌ در مذاکره با چین به آن دست یافته بود. بنابراین، جهان به دلیل وجود این عدم قطعیت چیزهای زیادی را از دست داده است. واقعیت این است که می‌دانیم حتی اگر توافقی هم صورت بگیرد که به نفع بازار باشد، ترامپ چنانچه به نفعش نباشد، آن را پاره می‌کند.»</p>
      <p> </p>
      <p> </p>
      <figure>
        <video src="https://cdn.asriran.com/files/fa/news/1398/9/1/1039437_199.mp4"/>
      </figure>
      <p><a href="https://www.asriran.com/fa/news/699555/%D8%B3%D8%B1%D9%85%D8%A7%DB%8C%D9%87-%D8%AF%D8%A7%D8%B1%DB%8C-%D9%85%D8%AA%D8%B1%D9%82%DB%8C-%D8%A8%D8%B1%D8%A7%DB%8C-%D8%B9%D8%B5%D8%B1-%D9%86%D8%A7%D8%B1%D8%B6%D8%A7%DB%8C%D8%AA%DB%8C#">کد ویدیو</a> دانلود <a href="https://cdn.asriran.com/files/fa/news/1398/9/1/1039437_199.mp4">فیلم اصلی</a></p>
    </article>
  </body>
</html>