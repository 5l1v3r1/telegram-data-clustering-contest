<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/kosarka/vesti/ivan-paunic-opcija-za-partizan/343116"/>
    <meta property="og:site_name" content="MozzartSport"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="Ivan Paunić opcija za Partizan"/>
    <meta property="og:description" content="Daleko je od dogovora, ali kontakti postoje"/>
  </head>
  <body>
    <article>
      <h1>Ivan Paunić opcija za Partizan</h1>
      <h2>Daleko je od dogovora, ali kontakti postoje</h2>
      <address><time datetime="2019-11-22T00:00:00+00:00">22 Nov 2019</time> by <a rel="author">Strahinja Klisarić</a></address>
      <p>Partizan traži pojačanje na poziciji dvojke, <b>Džejms Bel</b> je trebalo da bude taj, ali nije prošao lekarske preglede. Potraga se nastavila, a prema saznanjima MOZZART Sporta došla je i do <b>Ivana Paunića</b> s tim da nije uopšte izvesno da će do realizacije ovog posla doći.</p>
      <p>Namera <b>Andree Trinkijerija</b> je naime da pronađe beka koji igra čvrstu odbranu i precizno gađa za tri poena. Ovaj prvi uslov <b>Paunić</b> ispunjava, poznat je po dobroj defanzivi, međutim ne baš i kao izraziti šuter. Određeni kontakti postoje, ali tek treba i stručni štab crno-belih da proceni da li je<b> Paunić</b> pravo rešenje, ali i da sam igrač vidi da li povratak u srpskog košarku povoljna ocija za njega s obzirom da bi verovatno radije da ostane u španskoj ACB ligi.</p>
      <p>Poslednji <b>Paunićev</b> klub je bio Hemidor iz Teherana, ali je pre dve nedelje bilo priče da bi mogao da se vrati u Fuenlabradu samo da bi posao propao zbog toga što su Španci promenili finansijske uslove saradnje u poslednjem trenutku.<br/>“<b>Ivan je odlučio da ne potpiše za Fuenlabradu. Imali su 10 dana da provere u kakvom je fizičkom stanju igrač, Ivan je prošao sve testove, priključio se treninzima i bio je spreman da igram, ali nismo mmogli da prihvatimo promene koje je klub predložio</b>“, objasnio je <b>Paunićev</b> menadžer <b>Obrad Fimić</b> u izjavi za lokalne medije.</p>
      <p>Šuškalo se potom da bi mogao i u Budućnost, ali i dalje je <b>Paunić</b> bez kluba. Da li će to biti Partizan? Daleko je to još. Imaju crno-beli još nekoliko opcija.</p>
      <figure>
        <img src="https://mozzartsport.com/upload/CKEditor/01.05.2019/slllavvee/18-Bogdan-Bogdanovi%C4%87.jpg"/>
      </figure>
      <p>(FOTO: Star Sport)</p>
    </article>
  </body>
</html>