<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.telepolis.pl/wiadomosci/sprzet/samsung-galaxy-a71-kolejny-sredniak"/>
    <meta property="og:site_name" content="Telepolis"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="Galaxy A71 to kolejny średniak, nad którym pracuje Samsung"/>
    <meta property="og:description" content="Samsung Galaxy A71 to kolejny przedstawiciel średniej półki cenowej koreańskiego producenta, który prawdopodobnie w przyszłym roku trafi na rynek. Urządzenie ma między innymi wprowadzić obsługę sieci 5G oraz zapewnić przyzwoity czas działania."/>
  </head>
  <body>
    <article>
      <h1>Galaxy A71 to kolejny średniak, nad którym pracuje Samsung</h1>
      <address><time datetime="2019-11-22T00:00:00+00:00">22 Nov 2019</time> by <a rel="author">msnet</a></address>
      <p>
        <b>Samsung Galaxy A71 to kolejny przedstawiciel średniej półki cenowej koreańskiego producenta, który prawdopodobnie w przyszłym roku trafi na rynek. Urządzenie ma między innymi wprowadzić obsługę sieci 5G oraz zapewnić przyzwoity czas działania.</b>
      </p>
      <p><b>Samsung</b> szykuje nową serię urządzeń z serii <b>Galaxy A</b>. Pierwszy z modeli, <b>Galaxy A51</b>, może zostać zaprezentowany już w grudniu, a na <b>Galaxy A71</b> przyjdzie nam poczekać do przyszłego roku.</p>
      <related>
        <h4>Zobacz:</h4>
        <a href="https://www.telepolis.pl/wiadomosci/sprzet/samsung-galaxy-a51-z-przodu-jak-galaxy-note10-z-tylu-poczworny-aparat"/>
        <a href="https://www.telepolis.pl/artykuly/testy-sprzetu/samsung-galaxy-a70-smartfon-test-recenzja"/>
      </related>
      <p>Smartfon ten, zgodnie z dotychczasowymi doniesieniami, będzie wyposażony w <b>6,7-calowy</b> wyświetlacz <b>AMOLED</b> z otworem na obiektyw przedniego aparatu fotograficznego. Na tylnym panelu ma się znaleźć zestaw złożony z aparatu głównego <b>48 Mpix</b>, aparatu ultraszerokokątnego <b>12 Mpix</b>, teleobiektywu <b>12 Mpix</b> oraz czujnika <b>ToF</b>.</p>
      <p>Wewnątrz obudowy nadchodzącego urządzenia ma pracować chipset <b>Qualcomm Snapdragon 675</b>, wspierany przez <b>8 GB RAM-u</b>, a to wszystko będzie zasilane akumulatorem o pojemności <b>4500 mAh</b>. W chwili premiery <b>Galaxy A71</b> będzie pracować pod kontrolą systemu <b>Android 10</b>.</p>
      <figure>
        <img src="https://www.telepolis.pl/images/2019/11/samsung-galaxy-a71-render-onleaks-cashkaro-tyl-przod.jpg"/>
      </figure>
      <related>
        <h4>Zobacz:</h4>
        <a href="https://www.telepolis.pl/artykuly/testy-sprzetu/samsung-ax60r5080wd-oczyszczacz-powietrza-pm25-test-recenzja"/>
        <a href="https://www.telepolis.pl/artykuly/testy-sprzetu/samsung-galaxy-note10plus-test-recenzja"/>
      </related>
      <p>Samsung Galaxy A71 zostanie zaprezentowany w 2020 roku. Wcześniej, w grudniu tego roku, powinniśmy zobaczyć nawet trzy urządzenia. Oprócz Galaxy A51, Samsung może zaprezentować smartfony <b>Galaxy S10 Lite</b> i <b>Galaxy Note10 Lite</b>.</p>
      <p>Samsung Galaxy S10 Lite ma mieć <b>6,7-calowy</b> wyświetlacz, <b>Snapdragona 855</b> pod maską, <b>8 GB RAM-u</b> i <b>128 GB pamięci masowej</b>, a także akumulator z szybkim ładowaniem <b>45 W</b>. Na tylnym panelu ma się znaleźć <b>potrójny aparat fotograficzny</b>. O Galaxy Note10 Lite wiadomo o wiele mniej, nie licząc tego, że prawdopodobnie będzie miał 128 GB pamieci wewnętrznej. Niektóre źródła nawet wątpią, czy Samsung zdąży do grudnia z przygotowaniem tego urządzenia. Być może będzie to po prostu Galaxy S10 Lite z rysikiem.</p>
      <related>
        <h4>Zobacz:</h4>
        <a href="https://www.telepolis.pl/wiadomosci/sprzet/samsung-galaxy-note-10-lite-s10-lite-specyfikacja-premiera"/>
        <a href="https://www.telepolis.pl/wiadomosci/sprzet/samsung-galaxy-s11-wydajniejsze-baterie"/>
      </related>
      <p>Źródło zdjęć: @OnLeaks, CashKaro.com</p>
      <p>Źródło tekstu: galaxyclub.nl</p>
    </article>
  </body>
</html>