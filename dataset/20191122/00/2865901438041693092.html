<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/kosarka/vesti/buducnost-velika-navala-za-partizan-trebovano-preko-7-000-karata/343146"/>
    <meta property="og:site_name" content="MozzartSport"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="Budućnost: Velika navala za Partizan, trebovano preko 7.000 karata"/>
    <meta property="og:description" content="Biće zanimljivo u Podgorici u nedelju popodne"/>
  </head>
  <body>
    <article>
      <h1>Budućnost: Velika navala za Partizan, trebovano preko 7.000 karata</h1>
      <h2>Biće zanimljivo u Podgorici u nedelju popodne</h2>
      <address>
        <time datetime="2019-11-22T00:00:00+00:00">22 Nov 2019</time>
      </address>
      <p>
        <b>Vrlo zanimljiv meč nas očekuje u nedelju popodne kada prvoplasirani tim ABA lige, Budućnost, dočekuje Partizan koji je dobio derbi i u naletu je posle osvajanja TOP 16 faze.</b>
      </p>
      <p>Koliko je interesovanje za ovu utakmicu pokazuje i to da je Budućnost obavestila da skoro više nema karata za slobodnu prodaju. Morača će biti ispunjena do poslednjeg mesta.</p>
      <p>Trebovano je već više od 7.000 karata.<br/>"<b>Za predstojeću utakmicu Budućnost - Partizan vlada veliko interesovanje i klubu je prethodnih dana trebovano čak preko 7.000 karata. Budućnost Voli će pustiti u slobodnu prodaju 500 karata, što predstavlja maksimum, imajući u vidu sezonske karte, kao i prve pristigle rezervacije. Prodaja karata počinje sutra, 23. novembra na biletarnici SC Morača, od 12h</b>", ističe klub iz Podgorice na svojim zvaničnim društvenim mrežama.</p>
      <figure>
        <img src="https://mozzartsport.com/upload/CKEditor/22.11.2019/770x200-PFK.png"/>
      </figure>
      <p>Budućnost je trenutno peva sa skorom od 6-1, dok je Partizan na deobi treće pozicije zajedno sa FMP-om i Primorskom. Sva tri pomenuta kluba imaju skor od 5-2.</p>
      <p>Crno-beli posle pobeda nad Zvezdom i Ritasom traže nastavak serije, a očigledno je da će u Podgorici biti jako teško za goste s obzirom na atmosferu koja se očekuje i interesovanje koje vlada za duel koji se igra u nedelju od 18 časova.</p>
      <figure>
        <img src="https://mozzartsport.com/upload/CKEditor/22.11.2019/74409243_2598294986926447_6296020158666244096_n.jpg"/>
      </figure>
      <figure>
        <img src="https://mozzartsport.com/upload/CKEditor/Baneri/BANERI%2022.11.2019/21.%20Borac.jpg"/>
      </figure>
      <p>FOTO: MN Press</p>
    </article>
  </body>
</html>