<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641283/%D9%BE%D9%88%D8%B1%D8%B4%D9%87-%D8%AF%DB%8C%D8%B2%D8%A7%DB%8C%D9%86-%D8%A7%D8%B2-%D9%86%D9%88%D8%AA%E2%80%8C%D8%A8%D9%88%DA%A9-%D8%A7%D9%84%D8%AA%D8%B1%D8%A7-%D9%88%D8%A7%D9%86-%D8%B1%D9%88%D9%86%D9%85%D8%A7%DB%8C%DB%8C-%DA%A9%D8%B1%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-22T00:07:00+00:00"/>
    <meta property="og:title" content="پورشه دیزاین از نوت‌بوک الترا وان رونمایی کرد"/>
    <meta property="og:description" content="لپتاپ پورشه دیزاین الترا وان حدود یک ماه دیگر و با قیمت های ۱۳۵۰ دلار برای نسخه i5 و ۱۵۰۰ دلار برای i7 به بازار عرضه خواهد شد."/>
  </head>
  <body>
    <article>
      <h1>
        <a href="https://www.bultannews.com/fa/news/641283/%D9%BE%D9%88%D8%B1%D8%B4%D9%87-%D8%AF%DB%8C%D8%B2%D8%A7%DB%8C%D9%86-%D8%A7%D8%B2-%D9%86%D9%88%D8%AA%E2%80%8C%D8%A8%D9%88%DA%A9-%D8%A7%D9%84%D8%AA%D8%B1%D8%A7-%D9%88%D8%A7%D9%86-%D8%B1%D9%88%D9%86%D9%85%D8%A7%DB%8C%DB%8C-%DA%A9%D8%B1%D8%AF">پورشه دیزاین از نوت‌بوک الترا وان رونمایی کرد</a>
      </h1>
      <h2>لپتاپ پورشه دیزاین الترا وان حدود یک ماه دیگر و با قیمت های ۱۳۵۰ دلار برای نسخه i5 و ۱۵۰۰ دلار برای i7 به بازار عرضه خواهد شد.</h2>
      <address><time datetime="2019-11-22T00:07:00+00:00">22 Nov 2019, 00:07</time> by <a rel="author">بولتن نیوز | bultannews.com</a></address>
      <p><b>گروه IT:</b> فعالیت <b>پورشه دیزاین</b> در دنیای فناوری اغلب به ارائه نسخه های خاص از محصولات شرکت های دیگر و عرضه یک هدفون با کیفیت محدود می شود اما اینبار سراغ تولید نوت بوک قدرتمندی به نام <b>«الترا وان»</b> رفته است.   <br/>به گزارش بولتن نیوز به نقل از دیجیاتو، پورشه دیزاین در بدنه نوت بوک از<b> منیزیم</b> استفاده کرده که نسبت به مدل های پلاستیکی ظاهری به مراتب شیک تر را به آن بخشیده است. استفاده از <b>فولاد ضد زنگ</b> در کنار منیزیم و لبه های منحنی نمایشگر لمسی ۱۵.۶ اینچی full HD هم این زیبایی را دو چندان می کند.  </p>
      <figure>
        <img src="https://www.bultannews.com/files/fa/news/1398/9/1/1200288_423.jpg"/>
      </figure>
      <p>یکی از ویژگی های خاص نوت بوک پورشه دیزاین <b>لولای زیبایی</b> است که پورت های ارتباطی در بخش پشتی آن تعبیه شده اند. این پورت ها شامل کارتخوان SD، درگاه HDMI، USB 3.0 Type-A و USB Type-C می شود. ابعاد دستگاه ۳۵۹ در ۲۴۹.۵ در ۱۳۰۸ میلی متر بوده و ضخامت آن نسبت به مدل های ۱۳ اینچی کمتر است.<br/><br/>اسپیکر با همکاری <b>هارمن کاردن</b> طراحی شده و حتی در حجم صدای بسیار بالا هم کیفیت خروجی را کاهش نمی دهد. آرایه میکروفون هم با <b>کورتانا</b> سازگار است و به راحتی می توان از دستیار صوتی مایکروسافت هم بهره برد. با این حال حرفی از وجود وبکم به میان نیامده و آنطور که از عکس ها می توان برداشت کرد در <b>لپ تاپ الترا وان</b> خبری از وبکم نیست.  </p>
      <figure>
        <img src="https://www.bultannews.com/files/fa/news/1398/9/1/1200289_541.jpg"/>
      </figure>
      <p>پردازش داده ها در الترا وان بر عهده پردازنده نسل هشتمی اینتل<b> Core i7</b> یا<b>  Core i5 8200Y</b> قرار دارد. پردازشگر گرافیکی هم UHD ۶۱۵ اینتل است که به خوبی از پس کارهای روزمره و برخی کارهای گرافیکی نه چندان سنگین برمی آید. پیکربندی حافظه هم شامل ۸ گیگابایت رم و ۵۱۲ گیگابایت SSD است.<br/><br/>لپتاپ پورشه دیزاین الترا وان حدود یک ماه دیگر و با قیمت های<b> ۱۳۵۰ دلار</b> برای نسخه <b>i5</b> و<b> ۱۵۰۰ دلار</b> برای<b> i7</b> به بازار عرضه خواهد شد.</p>
    </article>
  </body>
</html>