<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://ruporzt.com.ua/oblasni_novini/134938-v-zhitomirsky-oblast-smertelna-tragedya.html"/>
    <meta property="og:site_name" content="Рупор Житомира"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="В Житомирській області - смертельна трагедія"/>
    <meta property="og:description" content="22 листопада о 03:00 до Служби порятунку «101» надійшло повідомлення про пожежу в дерев’яному житловому будинку, що в с. Сімаківка Ємільчинського району. Сусіди власника палаючої оселі прокинулись посеред ночі від гучного тріскотіння шиферу. Вони викликали рятувальників і одразу побігли на допомогу односельцю. Коли зайшли всередину помешкання, то знайшли на підлозі біля веранди бездиханне тіло 35-річного господаря.По прибуттю чергового караулу вогнеборців до місця виклику полум’ям було охоплено дах будинку по усій площі – 80 кв. м. Також існувала загроза поширення полум’я на сарай, що розташований за 5метрів. Оцінивши обстановку, начальник караулу прийняв рішення про залучення додаткового пожежного автомобіля для підвозу води. Силами бійців ДСНС о 03:40 пожежу локалізовано, а о 06:00 ліквідовано. Внаслідок надзвичайної події вогнем знищено дах оселі, а також окремі речі домашнього вжитку в одній із житлових кімнат. Загалом до ліквідації загоряння залучалось 4 чоловіки особового складу на 2 пожежних автомобілях.…"/>
  </head>
  <body>
    <article>
      <h1>В Житомирській області - смертельна трагедія</h1>
      <address>
        <time datetime="2019-11-22T00:00:00+00:00">22 Nov 2019</time>
      </address>
      <p>22 листопада о 03:00 до Служби порятунку «101» надійшло повідомлення про пожежу в дерев’яному житловому будинку, що в с. Сімаківка Ємільчинського району. Сусіди власника палаючої оселі прокинулись посеред ночі від гучного тріскотіння шиферу. Вони викликали рятувальників і одразу побігли на допомогу односельцю. Коли зайшли всередину помешкання, то знайшли на підлозі біля веранди бездиханне тіло 35-річного господаря.<br/><br/>По прибуттю чергового караулу вогнеборців до місця виклику полум’ям було охоплено дах будинку по усій площі – 80 кв. м. Також існувала загроза поширення полум’я на сарай, що розташований за 5метрів. Оцінивши обстановку, начальник караулу прийняв рішення про залучення додаткового пожежного автомобіля для підвозу води. Силами бійців ДСНС о 03:40 пожежу локалізовано, а о 06:00 ліквідовано. <br/><br/>Внаслідок надзвичайної події вогнем знищено дах оселі, а також окремі речі домашнього вжитку в одній із житлових кімнат. Загалом до ліквідації загоряння залучалось 4 чоловіки особового складу на 2 пожежних автомобілях. Причину займання встановлюють фахівці.</p>
    </article>
  </body>
</html>