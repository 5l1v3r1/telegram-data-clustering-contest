<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://mzamin.com/article.php?mzamin=200432"/>
    <meta property="og:site_name" content="মানবজমিন"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="টস জিতে ব্যাটিংয়ে বাংলাদেশ, একাদশে দুই পরিবর্তন, নেই তাইজুল-মিরাজ"/>
    <meta property="og:description" content="উপমহাদেশের বুকে প্রথম দিবা-রাত্রির টেস্টে টসে জিতে ব্যাটিং নিয়েছে বাংলাদেশ। কলকাতার ইডেন গার্ডেন্সে মুমিনুলের সঙ্গে টস করতে নামেন ভারতীয় অধিনায়ক কোহলি। টসে জিতে বাংলাদেশ অধিনায়ক প্রথম টেস্টের মতো এই টেস্টেও আগে ব্যাটিংয়ের সিদ্ধান্ত নেন। এদিন বেশ বড় আকারের রূপার মুদ্রা দিয়ে টস করা হয়। টসে জিতে মুমিনুল বলেন, ‘ঘাসের ছোঁয়া থাকলেও উইকেট বেশ শুষ্ক এবং খানিকটা শক্তও। ব্যাটিংয়ের জন্য ভালো মনে হচ্ছে। শুরুতে যদিও চ্যালেঞ্জ থাকবে। সাহসী সিদ্ধান্ত, সাহসিকতার সঙ্গেই খেলতে হবে। আর ভারতের অধিনায়ক বলেন, ‘ টস জিতলে আমিও ব্যাটিং নিতাম। তবে প্রথম দুই সেশনে স্পিনারদের বড় ভূমিকা থাকবে।’বাংলাদেশ দল প্রথম টেস্ট থেকে দুটি পরিবর্তন এনেছে। একাদশে নেই মুস্তাফিজুর রহমান ও মেহেদী হাসান মিরাজ। আগের ম্যাচের দুই স্পিনার মেহেদি ও তাইজুলের জায়গায় নাইম হাসান ও আল আমিন এসেছেন। এই ম্যাচের দলে বাংলাদেশ তিন পেসার নিয়ে খেলছে। আর ভারত অপরিবর্তিত একাদশ নিয়ে খেলছে।বাংলাদেশ একাদশ: সাদমান ইসলাম, ইমরুল কায়েস, মুমিনুল হক (অধিনায়ক), মাহমুদউল্লাহ, মুশফিকুর রহিম,মোহাম্মদ মিঠুন, লিটন দাস, নাইম হাসান, আল আমিন, ইবাদত হোসেন, আবু জায়েদ।ভারত একাদশ: মায়াঙ্ক আগারওয়াল…"/>
  </head>
  <body>
    <article>
      <h1>টস জিতে ব্যাটিংয়ে বাংলাদেশ, একাদশে দুই পরিবর্তন, নেই তাইজুল-মিরাজ</h1>
      <address><time datetime="2019-11-22T00:00:00+00:00">22 Nov 2019</time> by <a rel="author">স্পোর্টস রিপোর্টার</a></address>
      <p>উপমহাদেশের বুকে প্রথম দিবা-রাত্রির টেস্টে টসে জিতে ব্যাটিং নিয়েছে বাংলাদেশ। কলকাতার ইডেন গার্ডেন্সে মুমিনুলের সঙ্গে টস করতে নামেন ভারতীয় অধিনায়ক কোহলি। টসে জিতে বাংলাদেশ অধিনায়ক প্রথম টেস্টের মতো এই টেস্টেও আগে ব্যাটিংয়ের সিদ্ধান্ত নেন। এদিন বেশ বড় আকারের রূপার মুদ্রা দিয়ে টস করা হয়। টসে জিতে মুমিনুল বলেন, ‘ঘাসের ছোঁয়া থাকলেও উইকেট বেশ শুষ্ক এবং খানিকটা শক্তও। ব্যাটিংয়ের জন্য ভালো মনে হচ্ছে। শুরুতে যদিও চ্যালেঞ্জ থাকবে। সাহসী সিদ্ধান্ত, সাহসিকতার সঙ্গেই খেলতে হবে।</p>
      <p>আর ভারতের অধিনায়ক বলেন, ‘ টস জিতলে আমিও ব্যাটিং নিতাম। তবে প্রথম দুই সেশনে স্পিনারদের বড় ভূমিকা থাকবে।’</p>
      <p>বাংলাদেশ দল প্রথম টেস্ট থেকে দুটি পরিবর্তন এনেছে। একাদশে নেই মুস্তাফিজুর রহমান ও মেহেদী হাসান মিরাজ। আগের ম্যাচের দুই স্পিনার মেহেদি ও তাইজুলের জায়গায় নাইম হাসান ও আল আমিন এসেছেন। এই ম্যাচের দলে বাংলাদেশ তিন পেসার নিয়ে খেলছে। আর ভারত অপরিবর্তিত একাদশ নিয়ে খেলছে।</p>
      <p>বাংলাদেশ একাদশ: সাদমান ইসলাম, ইমরুল কায়েস, মুমিনুল হক (অধিনায়ক), মাহমুদউল্লাহ, মুশফিকুর রহিম,মোহাম্মদ মিঠুন, লিটন দাস, নাইম হাসান, আল আমিন, ইবাদত হোসেন, আবু জায়েদ।</p>
      <p>ভারত একাদশ: মায়াঙ্ক আগারওয়াল, রোহিত শর্মা, বিরাট কোহলি (অধিনায়ক), চেতশ্বর পূজারা, আজিঙ্কা রাহানে, রবিন্দ্র জাদেজা, ঋদ্ধিমান সাহা, উমেশ যাদব, রবিচন্দ্রন আশ্বিন, মোহাম্মদ শামি, ইশান্ত শর্মা।</p>
      <p>এই বিভাগের সর্বাধিক পঠিত</p>
    </article>
  </body>
</html>