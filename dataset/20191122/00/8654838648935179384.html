<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://multiplayer.it/notizie/asus-cg32uq-monitor-gaming-console-disponibile-italia.html"/>
    <meta property="og:site_name" content="Multiplayer.it"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="Asus CG32UQ, il monitor da gaming per console è disponibile in Italia"/>
    <meta property="og:description" content="Scopriamo l'Asus CG32UQ, il monitor da gaming per console. Asus CG32UQ, il monitor da gaming disegnato per le console, è disponibile anche in Italia. Si tratta di un dispositivo da 31,5 pollici 4K..."/>
  </head>
  <body>
    <article>
      <h1>Asus CG32UQ, il monitor da gaming per console è disponibile in Italia</h1>
      <h2>Scopriamo l'Asus CG32UQ, il monitor da gaming per console</h2>
      <address><time datetime="2019-11-22T00:00:00+00:00">22 Nov 2019</time> by <a rel="author" href="https://multiplayer.it/account/utente/23/manga-warrior/articoli/" target="_blank">Tommaso Pugliese</a></address>
      <p><b>Asus CG32UQ</b>, il <b>monitor</b> da gaming disegnato per le <b>console</b>, è disponibile anche in <b>Italia</b>. Si tratta di un dispositivo da 31,5 pollici 4K HDR, dalle caratteristiche molto interessanti.<br/><br/><i>Questo è il primo monitor targato ASUS progettato specificamente per i gamer su <a href="https://multiplayer.it/notizie/sony-playstation-ultimi-15-anni-ben-13-contendenti-goty.html">console</a>, vanta la tecnologia HDR con una copertura della gamma colore DCI-P3 del 95% e certificazione DisplayHDR 600. AMD Radeon FreeSync garantisce inoltre immagini fluide e grazie alla tecnologia GameFast Input la latenza è drasticamente ridotta.<br/><br/>ASUS CG32UQ rappresenta un nuovo standard per il gaming su console grazie ad una serie di caratteristiche console-friendly come un hub dedicato per una ricarica veloce dei controller, un telecomando per controllare a distanza luminosità, input e altre funzioni essenziali. Inoltre Halo Sync fornisce la possibilità di creare un'ambientazione luminosa in perfetta sinergia con le immagini di gioco per accrescere ulteriormente l'immersività.<br/><br/><b>Permetti ai giochi di prender vita</b><br/>ASUS CG32UQ offre una qualità delle immagini superiore grazie alla risoluzione 4K, supporto HDR10 e certificazione VESA DisplayHDR 600, oltre ad una copertura della gamma colore DCI-PR del 95%, spazio molto più ampio rispetto a quello sRGB.<br/><br/>Mentre le classiche TV hanno una risposta che va dai 27 ai 50 millisecondi, grazie a GameFast Input ASUS CG32UQ abbassa questo ritardo ad appena 13 ms. Riducendo la latenza tra input e l'azione i giocatori possono sentirsi più connessi con il gioco e sfruttare un incredibile vantaggio sui propri avversari. Inoltre la tecnologia AMD Radeon FreeSync sincronizza il refresh rate del monitor con il frame rate delle schede video e console compatibili, eliminando errori di visualizzazione e artefatti.<br/><br/><b>Immersione totale con Halo Sync</b><br/>Grazie a strisce LED RGB posizionate sul retro del monitor, quando si gioca, si guarda un film o si utilizza il computer per altri lavori, Halo Sync sincronizza i colori dei LED con il contenuto visualizzato sul monitor, aumentando l'esperienza coinvolgente e ampliandola a tutta la stanza.<br/><br/><b>Caratteristiche pensate per il gaming su console</b><br/>Grazie ad ASUS Audio Wizard, ASUS CG32UQ ti permette di impostare quattro profili audio personalizzati così da avere la migliore esperienza sonora nei diversi scenari di gioco.<br/><br/>È possibile sfruttare l'hub con due porte USB 3.0 presente sulla base del monitor per caricare i gamepad o altri dispositivi in maniera semplice e veloce.<br/><br/>Per permettere un facile controllo del monitor anche a distanza, ASUS CG32UQ è fornito di un telecomando che permette di impostare parametri fondamentali come luminosità, input, volume o altre funzioni dello schermo.<br/><br/><b>Prezzi e disponibilità</b><br/>ASUS CG32UQ è disponibile al <b>prezzo</b> consigliato di 869,00 € IVA inclusa.</i></p>
    </article>
  </body>
</html>