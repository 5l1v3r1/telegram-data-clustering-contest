<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.documentonews.gr/article/oi-lithoyanoi-mplokaran-9-rwsofwna-kanalia-logw-kyrwsewn"/>
    <meta property="og:site_name" content="Documento"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="Οι Λιθουανοί «μπλόκαραν» 9 ρωσόφωνα κανάλια λόγω κυρώσεων"/>
    <meta property="og:description" content="Η λιθουανική υπηρεσία που είναι αρμόδια για τον έλεγχο των μέσων ενημέρωσης ανακοίνωσε σήμερα ότι θα απαγορεύσει τη λειτουργία εννέα ρωσικών τηλεοπτικών καναλιών αφού η Ευρωπαϊκή Ένωση επέβαλε κυρώσεις σε έναν από τους ιδιοκτήτες τους, έναν τραπεζίτη που συνδέεται με το Κρεμλίνο."/>
  </head>
  <body>
    <article>
      <h1>Οι Λιθουανοί «μπλόκαραν» 9 ρωσόφωνα κανάλια λόγω κυρώσεων</h1>
      <address><time datetime="2019-11-22T00:00:00+00:00">22 Nov 2019</time> by <a rel="author">Newsroom</a></address>
      <h4>Η λιθουανική υπηρεσία που είναι αρμόδια για τον έλεγχο των μέσων ενημέρωσης ανακοίνωσε σήμερα ότι θα απαγορεύσει τη λειτουργία εννέα ρωσικών τηλεοπτικών καναλιών αφού η Ευρωπαϊκή Ένωση επέβαλε κυρώσεις σε έναν από τους ιδιοκτήτες τους, έναν τραπεζίτη που συνδέεται με το Κρεμλίνο.</h4>
      <p>Το 2014 οι <b>Βρυξέλλες </b>συμπεριέλαβαν τον πολυεκατομμυριούχο Γιούρι Κοβάλτσουκ στον κατάλογο των προσώπων στα οποία επιβλήθηκαν κυρώσεις με αφορμή την προσάρτηση της Κριμαίας από τη Ρωσία.</p>
      <p><i>«Αυτά τα εννιά κανάλια απαγορεύονται στη Λιθουανία επειδή ένας από τους ιδιοκτήτες τους (...) ο Γιούρι Κοβάλτσουκ περιλαμβάνεται στον κατάλογο των κυρώσεων της ΕΕ, ως εμπλεκόμενος στην παραβίαση της εθνικής κυριαρχίας, της εδαφικής ακεραιότητας και της ανεξαρτησίας της Ουκρανίας»</i>, δήλωσε ο Ίβαρς Άμπολινς, ο αντιπρόεδρος του Εθνικού Συμβουλίου Ηλεκτρονικών Μέσων Ενημέρωσης της Λιθουανίας (NEPLP).</p>
      <p>Τον περασμένο Ιανουάριο το NEPLP είχε απαγορεύσει να εκπέμπει στη χώρα για τρεις μήνες το ρωσικό κανάλι Rossiya RTR, επειδή κρίθηκε ότι προπαγάνδιζε το μίσος και διέσπειρε ψευδείς ειδήσεις για την Ουκρανία. Η σημερινή απαγόρευση αφορά ρωσόφωνα κανάλια που μεταδίδουν ταινίες και ψυχαγωγικό πρόγραμμα και είναι ιδιαίτερα δημοφιλή στη ρωσόφωνη μειονότητα της Λιθουανίας που αποτελεί σχεδόν το ένα τέταρτο του πληθυσμού αυτής της πρώην σοβιετικής δημοκρατίας.</p>
      <p>(ΑΠΕ - ΜΠΕ)</p>
      <p>
        <a href="https://www.documentonews.gr/article/javascript:;">ΕΜΦΑΝΙΣΗ ΣΧΟΛΙΩΝ</a>
      </p>
      <h4>ΣΧΟΛΙΑ</h4>
      <p>Το <b>Documento</b> σέβεται όλες τις απόψεις, οι οποίες ωστόσο απηχούν αποκλειστικά και μόνον τη γνώμη των χρηστών. Διατηρούμε το δικαίωμά μας να μην αναρτούμε υβριστικά σχόλια και διαφημίσεις. Σχόλια που παραπέμπουν με ενεργό link σε άλλα sites δεν θα δημοσιεύονται. Χρήστες που δεν σέβονται αυτούς τους κανόνες θα αποκλείονται.</p>
    </article>
  </body>
</html>