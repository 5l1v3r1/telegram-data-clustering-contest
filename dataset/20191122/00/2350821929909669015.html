<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://turkrus.com/946085-rusyada-naylon-sirket-devrimi--xh.aspx"/>
    <meta property="og:site_name" content="Türkrus"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="Rusya'da 'naylon şirket' devrimi"/>
    <meta property="og:description" content="Rusya'da kara para aklamada kullanılan &quot;naylon şirketler&quot;in sayısı son dönemde artan dentimlerle sert düşüşe geçti. Kommersant gazetesine konuyla ilgili bilgi veren Federal Vergi Servisi FNS'in başkanı Mihail Mişustin, &quot;odnodnyefka&quot; (günlük) olarak adlandırılan şirketlerin sayısının son 3 yılda yüzde 90'dan fazla azaldığını söyledi. Mişustin bu tip firmaların toplam içindeki payının 2016'dan bu yana yüzde 32'den yüzde 3,1'e indiği bilgisini paylaştı. "/>
  </head>
  <body>
    <article>
      <h1>Rusya'da 'naylon şirket' devrimi</h1>
      <address>
        <time datetime="2019-11-22T00:00:00+00:00">22 Nov 2019</time>
      </address>
      <p>Rusya'da kara para aklamada kullanılan "naylon şirketler"in sayısı son dönemde artan dentimlerle sert düşüşe geçti. Kommersant gazetesine konuyla ilgili bilgi veren Federal Vergi Servisi FNS'in başkanı Mihail Mişustin, "odnodnyefka" (günlük) olarak adlandırılan şirketlerin sayısının son 3 yılda yüzde 90'dan fazla azaldığını söyledi. <br/><br/>Mişustin bu tip firmaların toplam içindeki payının 2016'dan bu yana yüzde 32'den yüzde 3,1'e indiği bilgisini paylaştı. </p>
      <p>FNS, genellikle vergi kaçırmak amacıyla kurulan naylon şirketleri gerçeğe aykırı kuruluş bilgileri, çalışanlarının olmaması, muhasebe tutarsızlıkları ve istikrarsız finansal işlemler gibi kriterleri dikkate alarak tespit ediyor.</p>
      <p>Kurum temel verilerini şüpheli bulduğu şirketlerden vergi beyanı talep ediyor. Firmadan cevap gelmemesi durumunda tüzel kişilikler listesinden (YEGRYUL) firmanın kaydı siliniyor. Mihail Mişustin, son 3 yılda bu şekilde kaydı silinen şirket sayısının 2 milyonun üzerinde olduğunu söyledi.</p>
      <p>22.11.2019</p>
    </article>
  </body>
</html>