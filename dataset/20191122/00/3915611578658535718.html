<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.svethardware.cz/v-ray-a-blender-s-cycles-ziskavaji-podporu-geforce-rtx/50693"/>
    <meta property="og:site_name" content="Svethardware.cz"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="V-Ray a Blender's Cycles získávají podporu GeForce RTX"/>
    <meta property="og:description" content="NVIDIA se snaží podporu svého RTX hardwaru prosazovat nejen ve hrách, ale také v grafickém softwaru. Nyní přišla řada na V-Ray a Blender's Cycles od Chaos Group s příslušným urychlením renderování. "/>
  </head>
  <body>
    <article>
      <h1>V-Ray a Blender's Cycles získávají podporu GeForce RTX</h1>
      <h2>NVIDIA se snaží podporu svého RTX hardwaru prosazovat nejen ve hrách, ale také v grafickém softwaru. Nyní přišla řada na V-Ray a Blender's Cycles od Chaos Group s příslušným urychlením renderování. </h2>
      <address><time datetime="2019-11-22T00:00:00+00:00">22 Nov 2019</time> by <a rel="author" href="https://www.svethardware.cz/jan-vitek/autor/" target="_blank">Jan Vítek</a></address>
      <p>Chaos Group V-Ray a Blender's Cycles mohou využívat podporu RTX hardwaru NVIDIE od tohoto týdne, díky čemuž tak lze očekávat především rychlejší rendering. <br/> </p>
      <figure>
        <img src="https://www.svethardware.cz/v-ray-a-blender-s-cycles-ziskavaji-podporu-geforce-rtx/50693/img/01.jpg"/>
      </figure>
      <p> <br/>Ve V-Ray si tak uživatelé mohou vybrat, zda bude při renderování pomocí GPU využita CUDA, anebo rovnou i RTX, čili jádra Tensor a RT. Díky tomu bude vykreslování obrazu ještě rychlejší. <br/> </p>
      <figure>
        <img src="https://www.svethardware.cz/v-ray-a-blender-s-cycles-ziskavaji-podporu-geforce-rtx/50693/img/02.jpg"/>
      </figure>
      <p> <br/>Na to ukazuje také srovnávací graf, který porovnává časy vykreslení jednotlivých scén, a to jednak pouze s použitím GPU Xeon Gold 6126 a pak s využitím CUDA a nakonec s RTX. Obecně lze říci, že RTX je oproti CUDA zhruba o polovinu až třetinu výkonnější. Samotná NVIDIA mluví o průměrných 40 procentech. <br/> </p>
      <figure>
        <img src="https://www.svethardware.cz/v-ray-a-blender-s-cycles-ziskavaji-podporu-geforce-rtx/50693/img/03.png"/>
      </figure>
      <p> <br/>Brecht Van Lommel (lead architect, Blender) tak označuje aktuální verzi Cycles za dosud nejrychlejší, která kdy byla k dispozici. S kartami RTX dosahuje asi 4x kratšího času renderování v porovnání s procesory, díky čemuž může grafik pracovat o to rychleji. <br/> <br/>Samotná NVIDIA také při této příležitosti zmínila i další software, který může využívat výhod architektury Turing. Jde třeba o AI funkci Auto Reframe pro Adobe Premiere, která má za úkol ořezávat video a měnit poměr stran a na kartách funguje až 4x rychleji. Nedávno dostal podporu GPU obecně a RTX konkrétně i software Adobe Dimension 3D pro rychlejší rendering a zvláště s využitím ray tracingu. Jmenovitě pak lze uvést i další aplikace využívající RTX, a to Solidworks Visualize, Luxion KeyShot, Luxion KeyShot a Epic Games Unreal Engine.<br/> <br/>Pro RTX ve V-Ray a Blender's Cycles budeme potřebovat novou verzi ovladačů NVIDIA Studio. <br/> </p>
      <footer>Zdroj: <a href="https://blogs.nvidia.com/blog/2019/11/21/creative-apps-rtx/">NVIDIA</a></footer>
    </article>
  </body>
</html>