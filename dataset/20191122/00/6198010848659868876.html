<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lanostratv.it/2019/11/tali-e-quali-vanessa-incontrada-giurata-qualcosa-in-me-e-cambiato/"/>
    <meta property="og:site_name" content="LaNostraTv"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="Tali e Quali, Vanessa Incontrada giurata: “Qualcosa in me è cambiato”"/>
    <meta property="og:description" content="Anticipazioni Tali e Quali, Vanessa Incontrada confessa: &quot;Bisogna saper perdonare&quot; Stasera andrà in onda su Rai Uno la prima e ultima puntata dello spin"/>
  </head>
  <body>
    <article>
      <h1>Tali e Quali, Vanessa Incontrada giurata: “Qualcosa in me è cambiato”</h1>
      <address><time datetime="2019-11-22T00:00:00+00:00">22 Nov 2019</time> by <a rel="author" href="https://www.lanostratv.it/author/alessiocimino/" target="_blank">Alessio Cimino</a></address>
      <figure>
        <img src="https://i1.wp.com/www.lanostratv.it/wp-content/uploads/2018/11/foto_vanessa_incontrada_domenica_in-min.jpg"/>
      </figure>
      <h3>Anticipazioni Tali e Quali, Vanessa Incontrada confessa: “Bisogna saper perdonare”</h3>
      <p>Stasera andrà in onda su Rai Uno la prima e ultima puntata dello <b>spin off di Tale e Quale Show, Tali e Quali</b>. E la giuria, per l’occasione, sarà completamente rinnovata: ci saranno Antonella Clerici, Gigi D’Alessio e <b>Vanessa Incontrada</b>. E proprio quest’ultima ha rilasciato una lunga intervista sull’ultimo numero del magazine <i>Vero</i>. In questa occasione l’attrice e conduttrice di origini iberiche ha parlato del suo nuovo libro scritto a quattro mani con sua madre, del suo ritorno in Tv alla guida del programma Venti anni che siamo italiani al fianco di Gigi D’Alessio e della sua vita personale. E a proposito della sua vita, il giornalista ha voluto chiedere alla <b>Incontrada</b> se sia una persona rancorosa. E quest’ultima, con la sua proverbiale schiettezza, ha svelato di essere riuscita a fare un percorso interiore davvero molto importante:</p>
      <blockquote>“Ho capito nella vita che bisogna perdonare…Mia mamma ha fatto degli errori, come li farò io con mio figlio…Bisogna però perdonare…Dentro di me qualcosa è cambiato da questo punto di vista…”</blockquote>
      <h3>Vanessa Incontrada dopo Tali e Quali torna su Rai1 con Gigi D’Alessio: la sua confessione</h3>
      <p>Il giornalista di <i>Vero</i>, durante l’intervista a <b>Vanessa Incontrada,</b> ha poi voluto ricordare che Venerdì prossimo, dopo l’esperienza come giurata a <b>Tali e Quali di Carlo Conti</b>, tornerà su Rai1 alla conduzione dello show Venti anni che siamo italiani al fianco di <b>Gigi D’Alessio</b>. Per tale ragione il redattore del magazine, prendendo spunto proprio dal titolo del nuovo show, ha colto la palla al balzo per chiederle se ormai si senta quasi italiana visto che vive qua da molto tempo. E la popolare attrice e conduttrice non si è certo nascosta dietro a un dito, asserendo:</p>
      <blockquote>“Devo ammettere che ormai c’è molta più Italia che Spagna dentro di me…L’Italia fa da sempre parte della mia vita e di quella della mia famiglia…”</blockquote>
      <h3>Gigi D’Alessio e Vanessa Incontrada pronti per lo show Venti anni che siamo italiani: le anticipazioni</h3>
      <p><b>Gigi D’Alessio</b>, in una recente intervista rilasciata a <i>TvBlog</i>, ha già dichiarato che questo <b><a href="https://www.lanostratv.it/2019/11/gigi-dalessio-sbarca-su-rai1-e-confessa-ho-ricevuto-tanti-no/">sarà un vero e proprio show</a></b> con tutti gli elementi caratteristici a cui tanto sono affezionati i telespettatori. Ma come sarà<b> Venti anni che siamo italiani</b>? A rivelarlo è stata <b>Vanessa Incontrada</b> in un’intervista rilasciata al settimanale <i>Sorrisi</i>, asserendo che questo nuovo programma ripercorrerà la storia di Italia degli ultimi 20 anni. Tanti gli ospiti che si succederanno nelle varie puntate di <b>Venti anni che siamo italiani</b>, tra i quali anche Giorgio Panariello, Mika e Fiorella Mannoia. <b>Gigi D’Alessio</b>, che a <i>Di Più Tv</i> ha confessato di <b><a href="https://www.lanostratv.it/2019/11/gigi-dalessio-sbarca-su-rai1-e-confessa-ho-ricevuto-tanti-no/">essere stato ferito in passato</a></b> dalle critiche dei colleghi e dei critici, e l’artista spagnola riusciranno a conquistare il pubblico del Venerdì sera di Rai1?</p>
    </article>
  </body>
</html>