<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.yeniasya.com.tr/gundem/risale-i-nur-ve-tip-kongresi-konya-da_507295"/>
    <meta property="og:site_name" content="YENİ ASYA"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="Risale-i Nur ve Tıp Kongresi, Konya’da"/>
    <meta property="og:description" content="Konya’da gerçekleşecek olan Risale-i Nur ve Tıp Kongresi’nin ilk bölümü yarın başlıyor."/>
  </head>
  <body>
    <article>
      <h1>Risale-i Nur ve Tıp Kongresi, Konya’da</h1>
      <h2>Konya’da gerçekleşecek olan Risale-i Nur ve Tıp Kongresi’nin ilk bölümü yarın başlıyor.</h2>
      <address>
        <time datetime="2019-11-22T00:00:00+00:00">22 Nov 2019</time>
      </address>
      <p>
        <a href="https://www.yeniasya.com.tr/gundem/konya-risale-i-nur-kongresi-ne-hazir_507104">
          <u>
            <b>Konya Risale-i Nur Kongresi’ne hazır</b>
          </u>
        </a>
      </p>
      <p>Türkiye’nin farklı üniversitelerinden akademisyen ve uzmanların katılımı ile gerçekleştirilecek olan kongrede, iki gün boyunca Risale-i Nur Külliyatı’nda yer alan tıbbî yaklaşımlar müzakere edilecek.</p>
      <p>‘Risale-i Nur ve Ruh Sağlığı, Risale-i Nur ve Beden Sağlığı, Risale-i Nur ve Hekimlik, İman Hakikatleri ve Tıp, Risale-i Nur ve Yaradılış, Risale-i Nur’da Kadın, Ruh ve Beden Sağlığı’ başlıklı masalarda konunun uzmanları tarafından kongre için hazırlanmış bildiriler müzakere edilerek sonuç bildirileri hazırlanacak.</p>
      <p>Hazırlanan sonuç bildirileri 24 Kasım Pazar günü, öğleden sonra halka açık bir şekilde yapılacak panelde sunulacak. Moderatörlüğünü Necmettin Erbakan Üniversitesi Meram Tıp Fakültesi Öğretim Üyelerinden Prof. Dr. Hakkı Polat’ın yapacağı panelde Prof. Dr. Sedat Koçak, Prof. Dr. Ömer Önbaş ve Araştırmacı Yazar Dr. Senai Demirci panelist olarak yer alacaklar.</p>
      <figure>
        <img src="https://www.yeniasya.com.tr/Sites/YeniAsya/Upload/images/Content/2019/11/22/risale1111112233.jpg"/>
      </figure>
    </article>
  </body>
</html>