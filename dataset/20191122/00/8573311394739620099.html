<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vanityfair.it/people/mondo/2019/11/22/scarlett-johansson-35-anni-compleanno-notizie-foto"/>
    <meta property="og:site_name" content="VANITY FAIR"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="Scarlett Johansson festeggia 35 anni (e non solo quelli)"/>
    <meta property="og:description" content="La diva, nata il 22 novembre 1984, sta vivendo un periodo magico: oltre ad essere l'attrice più pagata del mondo, presto tornerà all'altare. Per dire il suo terzo «sì», dopo due divorzi e una figlia, al comico Colin Jost, a cui è legata dall'estate 2017"/>
  </head>
  <body>
    <article>
      <h1>Scarlett Johansson festeggia 35 anni (e non solo quelli)</h1>
      <address><time datetime="2019-11-22T00:00:00+00:00">22 Nov 2019</time> by <a rel="author" href="https://www.vanityfair.it/author/rmercuri" target="_blank">Roberta Mercuri</a></address>
      <slideshow>
        <figure>
          <img src="https://images.vanityfair.it/wp-content/uploads/2019/11/16111606/GettyImages-1180309102L-950x684.jpg"/>
        </figure>
        <figure>
          <img src="https://images.vanityfair.it/gallery/116696/Big/d67b0bdd-a8da-40a6-8138-8a3d6fc08b40.jpg"/>
          <figcaption><b>Scarlett Johansson compie 35 anni</b><br/><b>Scarlett Johansson</b> è nata a a New York il 22 novembre 1984<br/>Scarlett Johansson è nata a a New York il 22 novembre 1984</figcaption>
        </figure>
        <figure>
          <img src="https://images.vanityfair.it/gallery/116696/Big/fbba1c46-ba26-43e4-909d-00609a4bf7f1.jpg"/>
          <figcaption><b>Scarlett Johansson compie 35 anni</b><br/><b>Scarlett Johansson</b> - qui in una foto scattata quando aveva 12 anni - ha debuttato sul grande schermo a 10 anni in «Genitori cercasi». Oggi ha al suo attivo 45 film<br/>Scarlett Johansson - qui in una foto scattata quando aveva 12 anni - ha debuttato sul grande schermo a 10 anni in «Genitori cercasi». Oggi ha al suo attivo 45 film</figcaption>
        </figure>
        <figure>
          <img src="https://images.vanityfair.it/gallery/116696/Big/844aae3f-7881-4f05-a665-3da400b0a198.jpg"/>
          <figcaption><b>Scarlett Johansson compie 35 anni</b><br/><b>Scarlett Johansson</b> in uno scatto recente<br/>Scarlett Johansson in uno scatto recente</figcaption>
        </figure>
        <figure>
          <img src="https://images.vanityfair.it/gallery/116696/Big/77f4053a-42a5-4e79-9813-b953cf237660.jpg"/>
          <figcaption><b>Scarlett Johansson compie 35 anni</b><br/><b>Scarlett Johansson</b> è l'attrice più pagata del mondo. Nel 2019, con 56 milioni di dollari, si è riconfermata al primo posto della classifica di «Forbes»<br/>Scarlett Johansson è l'attrice più pagata del mondo. Nel 2019, con 56 milioni di dollari, si è riconfermata al primo posto della classifica di «Forbes»</figcaption>
        </figure>
        <figure>
          <img src="https://images.vanityfair.it/gallery/116696/Big/b287f2cf-a16c-432f-a383-10273c2ef3cb.jpg"/>
          <figcaption><b>Scarlett Johansson compie 35 anni</b><br/>Solo con la saga degli «Avengers» <b>Scarlett Johansson </b>ha guadagnato la cifra record di 35 milioni di dollari. Inoltre tutto è pronto per il lancio, il prossimo 1 maggio 2020, della pellicola dedicata esclusivamente al suo personaggio, Black Widow.<br/>Solo con la saga degli «Avengers» Scarlett Johansson ha guadagnato la cifra record di 35 milioni di dollari. Inoltre tutto è pronto per il lancio, il prossimo 1 maggio 2020, della pellicola dedicata esclusivamente al suo personaggio, Black Widow.</figcaption>
        </figure>
        <figure>
          <img src="https://images.vanityfair.it/gallery/116696/Big/fde3bc2b-79ec-49b7-82f1-00dd435f6846.jpg"/>
          <figcaption><b>Scarlett Johansson compie 35 anni</b><br/>Dall'estate 2017 <b>Scarlett Johansson </b>è legata al comico <b>Colin Jost</b>, 37 anni<br/>Dall'estate 2017 Scarlett Johansson è legata al comico Colin Jost, 37 anni</figcaption>
        </figure>
        <figure>
          <img src="https://images.vanityfair.it/gallery/116696/Big/70aadca6-4018-4fd4-be24-1cbe92016e92.jpg"/>
          <figcaption><b>Scarlett Johansson compie 35 anni</b><br/>Lo scorso maggio <b>Colin Jost</b> le ha fatto la proposta di nozze. E <b>Scarlett Johansson </b>ha detto «sì»<br/>Lo scorso maggio Colin Jost le ha fatto la proposta di nozze. E Scarlett Johansson ha detto «sì»</figcaption>
        </figure>
        <figure>
          <img src="https://images.vanityfair.it/gallery/116696/Big/dbb72a27-edc5-4446-8211-d3dd40cc8385.jpg"/>
          <figcaption><b>Scarlett Johansson compie 35 anni</b><br/>Dal 2015 all'inizio del 2017 <b>Scarlett Johansson</b> è stata sposata con il collezionista d’arte francese <b>Romain Dauriac</b>, dal quale ha avuto la figlia Rose Dorothy<br/>Dal 2015 all'inizio del 2017 Scarlett Johansson è stata sposata con il collezionista d’arte francese Romain Dauriac, dal quale ha avuto la figlia Rose Dorothy</figcaption>
        </figure>
        <figure>
          <img src="https://images.vanityfair.it/gallery/116696/Big/bad171db-d8f9-4715-a934-ecb8a623a21c.jpg"/>
          <figcaption><b>Scarlett Johansson compie 35 anni</b><br/>Dal 2008 al 2010 <b>Scarlett Johansson </b>è stata sposata con <b>Ryan Reynolds<br/></b>Dal 2008 al 2010 Scarlett Johansson è stata sposata con Ryan Reynolds</figcaption>
        </figure>
        <figure>
          <img src="https://images.vanityfair.it/gallery/116696/Big/b28ba1e1-6398-4d01-bc84-09e0764f194e.jpg"/>
          <figcaption><b>Scarlett Johansson compie 35 anni</b><br/><b>Scarlett Johansson</b> non ha mai nascosto il suo pensiero sulle relazioni d'amore: «Credo che l’idea del matrimonio sia molto romantica. Ma va del tutto contro l'istinto di guardare al di là. Non credo sia naturale essere monogami»<br/>Scarlett Johansson non ha mai nascosto il suo pensiero sulle relazioni d'amore: «Credo che l’idea del matrimonio sia molto romantica. Ma va del tutto contro l'istinto di guardare al di là. Non credo sia naturale essere monogami»</figcaption>
        </figure>
        <figcaption>Scarlett Johansson compie 35 anni</figcaption>
      </slideshow>
      <p>
        <b>La diva, nata il 22 novembre 1984, sta vivendo un periodo magico: oltre ad essere l'attrice più pagata del mondo, presto tornerà all'altare. Per dire il suo terzo «sì», dopo due divorzi e una figlia, al comico Colin Jost, a cui è legata dall'estate 2017</b>
      </p>
      <p><b> <a href="https://www.vanityfair.it/people/mondo/2018/09/28/scarlett-johansson-fidanzato-colin-josh-piu-pagata-foto-gossip">Scarlett Johansson </a></b><b>compie 35 anni.</b> Venticinque li ha passati sullo schermo. Ha debuttato da bambina, nel 1994, in <i>Genitori cercasi</i>. E non si è fermata più.  Oggi è una diva planetaria con circa <b>quarantacinque film all’attivo</b> (l’ultimo, <i>Marriage Story</i>, disponibile su Netlix dal 6 dicembre). Ed è anche <b>l’attrice più pagata del mondo</b>. Nel 2019, con <b>56 milioni di dollari</b>, si è riconfermata al primo posto della classifica di <i>Forbes</i>. Merito soprattutto della saga degli <a href="https://www.vanityfair.it/show/cinema/2019/06/23/avengers-endgame-film-cinema-supereroi-marvel-avatar"><i>Avengers</i></a> che ha infranto ogni record facendole guadagnare 35 milioni di dollari.</p>
      <p>Inoltre tutto è pronto per il lancio, il prossimo 1 maggio 2020, della pellicola dedicata esclusivamente al suo personaggio, <i>Black Widow</i>.</p>
      <p>Per Scarlett è un periodo magico anche dal lato sentimenti. <b>Dall’estate 2017 è legata al comico</b> <a href="https://www.vanityfair.it/people/gossip/2017/12/01/scarlett-johansson-colin-jost-foto-amore-gossip"><b>Colin Jost</b></a>, 37 anni, autore e conduttore del <i>Saturday Night Live</i>, che lo scorso maggio le ha fatto la <b>proposta di nozze</b>. Scarlett, che ha confidato di non aver mai conosciuto un uomo come Colin, <b>ha detto «sì»</b>. E dunque <a href="https://www.vanityfair.it/people/gossip/2019/05/20/scarlett-johansson-sposera-colin-jost-fidanzamento-ufficiale-matrimonio-foto-gossip"><b>si prepara a salire sull’altare per la terza volta</b></a>. L’attrice ha infatti alle spalle, oltre a qualche flirt eccellente come quello con Sean Penn, <b>due divorzi</b>. <a href="https://www.vanityfair.it/people/mondo/2019/08/25/ryan-reynolds-auguri-compleanno-blake-lively-incinta-foto-gossip-notizie">Ryan Reynolds (oggi sposato con Blake Lively)</a>, è stato suo marito dal 2008 al 2010. Poi dal 2015 all’inizio del 2017 è stata la moglie del collezionista d’arte francese <a href="https://www.vanityfair.it/people/mondo/17/01/26/scarlett-johansson-romain-dauriac-divorzio-due-anni-matrimonio-gossip-foto"><b>Romain Dauriac</b></a>, dal quale ha avuto la figlia <a href="https://www.vanityfair.it/people/family-vip/15/02/16/scarlett-johansson-romain-dauriac-figlia-rose-passeggiata-intervista-foto">Rose Dorothy</a>, 5 anni. Ai tempi della loro unione, a chi non capiva come una star di Hollywood avesse potuto perdere la testa per un uomo fuori dal giro, Scarlett rispondeva: «<b>Amo il suo cervello più di tutto. E poi è un vero gentleman</b>». Ma questo non è bastato. E l’attrice ha messo la parola fine anche alle nozze numero due.</p>
      <p>Il terzo «sì» sarà quello buono? Solo il tempo potrà dirlo. Certo è che <b>Scarlett non ha mai nascosto il suo pensiero sulle relazioni d’amore</b>: «Credo che l’idea del matrimonio sia molto romantica. Ma va del tutto contro l’istinto di guardare al di là. <b><a href="https://www.vanityfair.it/people/mondo/17/02/15/scarlett-johansson-divorzio-romain-dauriac-monogamia-foto-gossip">Non credo che sia naturale essere monogami</a>. </b>La monogamia richiede lavoro. Un sacco di lavoro». Colin Jost, nella peggiore delle ipotesi, non potrà dire che nessuno l’aveva avvisato.</p>
      <p> </p>
      <related>
        <h4>LEGGI ANCHE</h4>
        <a href="https://www.vanityfair.it/people/mondo/2019/04/18/scarlett-johansson-stupisce-fan-bassa-statura-avengers-foto"/>
        <a href="https://www.vanityfair.it/people/mondo/2018/04/24/scarlett-johansson-prima-volta-colin-jost-red-carpet-nuovo-fidanzato-oto"/>
        <a href="https://www.vanityfair.it/people/italia/2019/11/14/emis-killa-30-anni-compleanno-foto"/>
        <a href="https://www.vanityfair.it/people/italia/2019/11/13/riccardo-scamarcio-40-anni-compleanno-anni-foto"/>
        <a href="https://www.vanityfair.it/people/mondo/2019/11/11/leonardo-dicaprio-45-anni-compleanno-anni-foto"/>
        <a href="https://www.vanityfair.it/people/mondo/2019/11/13/gerald-butler-50-anni-compleanno-foto"/>
      </related>
    </article>
  </body>
</html>