<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aa.com.tr/tr/dunya/sri-lanka-cumhurbaskani-kardesini-gecici-basbakan-olarak-atadi/1652478"/>
    <meta property="og:site_name" content="Anadolu Ajansı"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="Sri Lanka Cumhurbaşkanı kardeşini geçici başbakan olarak atadı"/>
    <meta property="og:description" content="Sri Lanka’da geçen hafta sonu düzenlenen seçimi kazanarak göreve gelen Cumhurbaşkanı Gotabaya Rajapaksa, geçici kabinesini belirledi."/>
  </head>
  <body>
    <article>
      <h1>Sri Lanka Cumhurbaşkanı kardeşini geçici başbakan olarak atadı</h1>
      <h2>Sri Lanka’da geçen hafta sonu düzenlenen seçimi kazanarak göreve gelen Cumhurbaşkanı Gotabaya Rajapaksa, geçici kabinesini belirledi.</h2>
      <address><time datetime="2019-11-22T00:00:00+00:00">22 Nov 2019</time> by <a rel="author">Ayşe Doğru  </a></address>
      <h4>Ankara</h4>
      <p><b>Sri Lanka</b>’da geçen hafta sonu düzenlenen seçimi kazanarak göreve gelen <b>Cumhurbaşkanı Gotabaya Rajapaksa</b>, geçici kabinesini belirledi.</p>
      <p>Rajapaksa, 15 üyeli geçici hükümetine başbakan olarak kardeşi v<b>e eski Cumhurbaşkanı Mahinda Rajapaksa'</b>yı atadı.</p>
      <p>Cumhurbaşkanı Gotabaya Rajapaksa, anayasanın izin verdiği en kısa sürede genel seçime gideceğini bildirdi.</p>
      <p>Meclisin normal dönemi ağustosta sona eriyor ancak Sri Lanka anayasası cumhurbaşkanının mart ayında parlamentoyu feshederek seçim düzenlemesine olanak veriyor.</p>
      <p>Emekli bir asker olan Rajapaksa, ağabeyi Mahinda Rajapaksa'nın cumhurbaşkanlığı yaptığı 2005-2015 yıllarında savunma bakanlığı yapmıştı.</p>
      <p>Askerliği ve bakanlığı döneminde Tamil ayrılıkçılarla hükümet güçlerini karşı karşıya getiren iç savaşta kritik roller üstlenen Cumhurbaşkanı Rajapaksa'nın özellikle 2009'da iç savaşı sonlandıran kanlı çatışmaların yaşandığı süreçte insan hakları ihlalleri, yargısız infazlar ve faili meçhul cinayetlerdeki rolü sorgulanmıştı.</p>
      <related>
        <a href="https://www.aa.com.tr/tr/dunya/sri-lanka-cumhurbaskani-kardesini-gecici-basbakan-olarak-atadi/1652478"/>
        <a href="https://www.aa.com.tr/tr/dunya/-israil-tarihinde-ilk-kez-hukumeti-kurma-gorevi-meclise-verildi-/1651991"/>
        <a href="https://www.aa.com.tr/tr/dunya/israilde-bir-yil-icinde-3-kez-secim-kapida/1651671"/>
        <a href="https://www.aa.com.tr/tr/dunya/israilde-netanyahunun-ardindan-gantz-da-hukumeti-kuramadi-/1651223"/>
        <a href="https://www.aa.com.tr/tr/dunya/ingilterede-muhalefet-her-sorunda-gocmenleri-suclayan-politikacilara-videoyla-karsilik-verdi/1646828"/>
        <a href="https://www.aa.com.tr/tr/dunya/ingilteredeki-secim-kampanyalarinda-kadinlar-seslerini-duyuramiyor-/1646513"/>
      </related>
    </article>
  </body>
</html>