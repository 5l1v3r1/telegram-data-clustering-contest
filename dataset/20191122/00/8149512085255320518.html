<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.skijumping.pl/wiadomosci/27079/ksiazki-skijumpingpl---promocja-z-okazji-inauguracji-pucharu-swiata/"/>
    <meta property="og:site_name" content="Skijumping.pl"/>
    <meta property="article:published_time" content="2019-11-22T00:07:00+00:00"/>
    <meta property="og:title" content="Książki Skijumping.pl - promocja z okazji inauguracji Pucharu Świata!"/>
    <meta property="og:description" content="Trwa końcowe odliczanie do inauguracji Pucharu Świata 2019/2020, która po raz trzeci z rzędu odbędzie się w Wiśle, tym razem 23 listopada. Z tej okazji przygotowaliśmy wyjątkową ofertę dla kibiców reprezentacji Polski związaną z naszymi foto-kronikami sezonów w skokach narciarskich."/>
  </head>
  <body>
    <article>
      <h1>Książki Skijumping.pl - promocja z okazji inauguracji Pucharu Świata!</h1>
      <address>
        <time datetime="2019-11-22T00:07:00+00:00">22 Nov 2019, 00:07</time>
      </address>
      <p>
        <b>Trwa końcowe odliczanie do inauguracji Pucharu Świata 2019/2020, która po raz trzeci z rzędu odbędzie się w Wiśle, tym razem 23 listopada. Z tej okazji przygotowaliśmy wyjątkową ofertę dla kibiców reprezentacji Polski związaną z naszymi foto-kronikami sezonów w skokach narciarskich.</b>
      </p>
      <figure>
        <img src="https://www.skijumping.pl/content/images/news/powieksz/autografypl_2018-11-09_10-42-32.jpg"/>
        <figcaption>Autografy polskich skoczków</figcaption>
      </figure>
      <p>Książki opisujące sezony 2017/18 i 2018/19, podczas których zawodnicy rozpoczynali rywalizację na obiekcie im. Adama Małysza, są dostępne wyłącznie pod adresem <b>SKLEP.SKIJUMPING.PL </b>-<b> </b>osobno lub w pakiecie. Z okazji rozpoczynającego się Pucharu Świata, tylko w dniach 22-25 listopada, do każdego zamówienia <b>GRATIS </b>zostanie dodana losowa karta z autografem polskiego kadrowicza, a cena przesyłki kurierskiej (Pocztex 48) wynosi 16 PLN. Koszt przesyłki listowej to 8 PLN. Uwaga - oferta obowiązuje do wyczerpania zapasów!</p>
      <p>
        <a href="http://sklep.skijumping.pl/album-ski-jumping-18-19">
          <b>&gt;&gt;&gt; KLIKNIJ, ABY ZAMÓWIĆ KSIĄŻKĘ <i>SKI JUMPING 18/19</i> &lt;&lt;&lt;</b>
        </a>
      </p>
      <p><b>KONTAKT:</b> Pytania dotyczące naszych produktów, bądź złożonych już zamówień, prosimy kierować na sklep@skijumping.pl (całodobowo).</p>
      <figure>
        <iframe data-src="https://twitter.com/Skijumpingpl/status/1197658293520551936?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Pozytywny odbiór foto-kronik sezonów 16/17 i 17/18 zmobilizował nas do kolejnego roku wytężonej pracy, podczas którego raz jeszcze pojawiliśmy się na wszystkich konkursach z cyklu Pucharu Świata, aby udokumentować je dla Was w formie fotografii oraz tekstów. Punktem kulminacyjnym sezonu 18/19 były obfitujące w zwroty akcji mistrzostwa świata w narciarstwie klasycznym, podczas których Dawid Kubacki i Kamil Stoch w niesamowitych okolicznościach wywalczyli dublet na skoczni normalnej w Seefeld.</p>
      <p>Nasza nowa publikacja to losy najlepszych reprezentacji świata, choć nie tylko. Na blisko 120 stronach kredowego papieru znajdziecie najważniejsze momenty 40. edycji Pucharu Świata, zdominowanej przez Ryoyu Kobayashiego. Japończyk sięgnął po Kryształową Kulę, Puchar Świata w lotach, a do tego wyrównał wyczyn Svena Hannawalda i Kamila Stocha - zdobywając Złotego Orła z kompletem zwycięstw w Turnieju Czterech Skoczni. Równych sobie nie miał też w turniejach Willingen Five i Planica 7.</p>
      <p>Ostatnia zima to również seria sukcesów polskich skoczków. Polacy regularnie wskakiwali na pucharowe podium, miejsce w światowej czołówce utrzymał Kamil Stoch, a najlepsze zimy w karierze zaliczyli Piotr Żyła oraz Dawid Kubacki. Efektem ostatniego sezonu pracy Stefana Horngachera w naszym kraju była trójka Biało-Czerwonych w najlepszej „5” Pucharu Świata. Nie sposób nie wspomnieć o Jakubie Wolnym, który wyrósł na klasowego lotnika, a do tego stał się ważnym ogniwem naszego zespołu.</p>
      <p>Na stronach <i>Ski Jumping 18/19</i> znalazły się też ostatnie miesiące kooperacji Wernera Schustera z Niemcami, który po jedenastu latach zakończył ten etap swojej kariery trenerskiej. W podróży przez wszystkie etapy sezonu śledzimy poczynania Słoweńców i Austriaków - uczących się systemów pracy wprowadzonych przez Gorazda Bertoncelja i Andreasa Feldera, zmagających się z problemami Norwegami czy Japończyków odmienionych przez Hideharu Miyahirę.</p>
      <p>W książce poświęcamy również miejsce ekipom dobijającym do światowej elity. Wspominamy historyczną wygraną Jewgienija Klimowa, bardzo dobre wyniki notowane przez Estończyka czy Bułgara, a także obserwujemy rozwój Killiana Peiera - nadziei Szwajcarów i następcę Simona Ammanna. Nasz obiektyw uchwycił też wrzruszające chwile, wieńczące kariery Roberta Kranjca czy Andreasa Stjernena.</p>
      <p>Tradycyjnie do każdego egzemplarza książki dołączamy dwa dwustronne plakaty A2, teraz jeszcze lepszej jakości, pokryte specjalną folią, zwiększającą trwałość. Na pierwszym znaleźli się mistrzowie świata z Tyrolu - Dawid Kubacki oraz Markus Eisenbichler, drugi to z kolei Ryoyu Kobayashi oraz polska drużyna po odsłuchaniu Mazurka Dąbrowskiego w Planicy.<br/><br/><b>autorzy:</b> Tadeusz Mieczyński, Dominik Formela i Adam Bucholz<br/><b>wydawnictwo:</b> Skimedia<br/><b>rok wydania:</b> 2019<br/><b>numer ISBN:</b> 978-83-948461-2-1<br/><b>język:</b> polski / angielski<br/><b>oprawa:</b> twarda <br/><b>papier:</b> kredowy z połyskiem format: 215x303<br/><b>liczba stron:</b> 119<br/><b>plakaty:</b> dwa dwustronne w formacie A2</p>
      <p>
        <b>
          <a href="http://sklep.skijumping.pl/album-ski-jumping-17-18">&gt;&gt;&gt; Przypominamy, że nadal możecie zamawiać też album Ski Jumping 17/18 &lt;&lt;&lt;</a>
        </b>
      </p>
      <hr/>
      <p>Redakcja, źródło: Informacja własna</p>
    </article>
  </body>
</html>