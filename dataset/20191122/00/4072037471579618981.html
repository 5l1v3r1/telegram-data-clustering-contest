<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ziuaconstanta.ro/stiri/sport/constanta-gala-urban-legend-9-invictus-invingatorul-lui-goliat-lupta-din-nou-meci-exploziv-705751.html"/>
    <meta property="og:site_name" content="ZIUA de Constanta"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="Gala Urban Legend 9 Invictus. Învingătorul lui „Goliat“ luptă din nou. Meci exploziv!"/>
    <meta property="og:description" content="O noua editie, a noua, a galei Urban Legend se va desfasura la Constanta. Gazda evenimentului de sporturi de contact va fi, ca si la editia precedenta, Pavilionul Expozitional, Urban Legend 9 - ..."/>
  </head>
  <body>
    <article>
      <h6 class="kicker">Constanţa</h6>
      <h1>Gala Urban Legend 9 Invictus. Învingătorul lui „Goliat“ luptă din nou. Meci exploziv! </h1>
      <address><time datetime="2019-11-22T00:00:00+00:00">22 Nov 2019</time> by <a rel="author">Marian BOCAI</a></address>
      <p>
        <a href="https://www.ziuaconstanta.ro/stiri/sport/constanta-gala-urban-legend-9-invictus-invingatorul-lui-goliat-lupta-din-nou-meci-exploziv-705751.html?imagini=1#scroll">🖼️ Galerie foto (1)</a>
      </p>
      <p>O nouă ediţie, a noua, a galei Urban Legend se va desfăşura la Constanţa. Gazda evenimentului de sporturi de contact va fi, ca şi la ediţia precedentă, Pavilionul Expoziţional, Urban Legend 9 - Invictus derulându-se duminică, 15 decembrie a.c.<br/> <br/>Nicio ediţie fără inovaţie! Dacă, la gala a opta, a fost inclusă în program o inedită luptă David contra Goliat, în care doi adversari s-au înfruntat pe reguli de K1, în sistem open, adică având greutăţi şi înălţimi diferite, nici ediţia a noua nu face excepţie de la regulă. Astfel, o confruntare sau chiar două vor fi fără arbitri-judecători, doar cu arbitru de ring, şi fără limită de reprize, partida încheindu-se doar când va ceda unul dintre luptători, indiferent de câte runde se vor disputa până atunci. În primul astfel de meci va lupta Florin Lupu, de la Respect Gym Bacău, partida lui fiind main-event la secţiunea K1. Lupu este „David“ de la ediţia trecută a Urban Legend, când l-a învins pe „Goliat“ Yusuf Gungoren, un sportiv mult mai greu şi mai înalt ca el. În co-main-event la K1 vor evolua constănţeanul Ștefan Orza, de la Sharks Gym, şi gălăţeanul Costel Răşcanu, meci care e posibil să se dispute şi el ca cel al lui Lupu, adică până când unul dintre adversari va cădea din picioare!  <br/> </p>
      <h3>Silviu Streinu, în main-event la secţiunea MMA Strike</h3>
      <p> <br/>Urban Legend 9 Invictus va avea 16 meciuri, spectatorii urmând a vedea confruntări de kickboxing, MMA Strike, dar şi unul de box, în care vor încrucişa mănuşile Laurenţiu Vinteanu (Urban Legend Academy Constanţa) şi Ciprian Mureşan (de la Haţeg). În main-event la secţiunea MMA Strike va lupta constănţeanul Silviu Streinu, iar cele două co-main-event-uri vor fi cele în care vor urca în ring Aurel Răsteanu, respectiv Alex Panţuru. Alţi luptători care vor evolua la Urban Legend 9 vor fi Răzvan Mustaţă, Adrian Predoiu, Mihai Porojan, Kathitzioti Neofytos, Florin Soare (de la clubul din localitatea constănţeană Fântânele), Iulian Albăceanu sau Dumitru Spiridon. „Și la această gală spectacolul va fi garantat. Ediţie de ediţie, nivelul valoric al luptătorilor a crescut“, a declarat promotorul Mihai Isop (fondator al Urban Legends Fighting Championship). Accesul în sală la gala de pe 15 decembrie se va face cu începere de la ora 19.00.    <br/> <br/><b>Sursa foto: Facebook (Urban Legend) </b><br/> <br/><b>Citeşte şi:</b><br/> <br/><a href="https://www.ziuaconstanta.ro/stiri/sport/constanta-gala-urban-legend-8-david-florin-lupu-l-a-invins-pe-goliat-yusuf-gungoren-galerie-foto-701989.html">Constanţa. Gala Urban Legend 8 „David“ Florin Lupu l-a învins pe „Goliat“ Yusuf Gungoren (galerie foto)</a><br/><br/><a href="https://www.ziuaconstanta.ro/stiri/sport/constanta-silviu-streinu-si-robert-orbocea-au-castigat-prin-ko-in-main-event-la-gala-urban-legend-7-all-stars-692141.html">Constanţa Silviu Streinu şi Robert Orbocea au câştigat, prin KO, în main-event la gala Urban Legend 7 All Stars (galerie foto)</a><br/><br/><a href="https://www.ziuaconstanta.ro/stiri/sport/aurel-rasteanu-si-catalin-miron-au-castigat-centurile-la-gala-urban-legend-super-pro-de-la-constanta-679450.html">Aurel Răsteanu şi Cătălin Miron au câştigat centurile la gala Urban Legend Super Pro, de la Constanţa</a><br/><br/><a href="https://www.ziuaconstanta.ro/stiri/sport/a-fost-nevoie-de-interventia-medicilor-riko-isop-cel-mai-spectaculos-ko-al-galei-urban-legend-de-la-constanta-672335.html">A fost nevoie de intervenţia medicilor Riko Isop, cel mai spectaculos KO al galei „Urban Legend“ de la Constanţa</a><br/><br/><a href="https://www.ziuaconstanta.ro/stiri/sport/marian-rusu-si-silviu-streinu-au-castigat-centurile-la-gala-urban-legend-4-de-la-constanta-galerie-foto-660066.html">Marian Rusu şi Silviu Streinu au câştigat centurile la gala Urban Legend 4, de la Constanţa (galerie foto)</a><br/><br/><a href="https://www.ziuaconstanta.ro/stiri/sport/alex-hrisca-s-a-impus-in-main-event-ul-galei-urban-legend-3-de-la-constanta-645567.html">Alex Hrişcă s-a impus în main-event-ul galei Urban Legend 3, de la Constanţa</a><br/><br/><a href="https://www.ziuaconstanta.ro/stiri/sport/marian-rusu-ko-rapid-in-main-event-cristian-stoica-a-castigat-centura-la-gala-urban-legend-de-la-mamaia-637461.html">Marian Rusu, KO rapid în main-event Cristian Stoica a câştigat centura la gala Urban Legend de la Mamaia</a><br/><br/><a href="https://www.ziuaconstanta.ro/stiri/sport/ko-in-repriza-intai-in-main-event-cinci-meciuri-explozive-la-gala-urban-legend-de-la-mamaia-galerie-foto-631968.html">KO în repriza întâi în main-event Cinci meciuri „explozive“ la gala Urban Legend de la Mamaia (galerie foto)</a><br/> </p>
      <related>
        <h4>Articole asemanatoare</h4>
        <a href="https://www.ziuaconstanta.ro/stiri/sport/constanta-gala-urban-legend-8-david-florin-lupu-l-a-invins-pe-goliat-yusuf-gungoren-galerie-foto-701989.html"/>
        <a href="https://www.ziuaconstanta.ro/stiri/sport/florin-lupu-64-kg-se-dueleaza-cu-yusuf-gungoren-138-kg-senzatie-la-gala-urban-legend-8-de-la-constanta-david-contra-goliat-700488.html"/>
        <a href="https://www.ziuaconstanta.ro/stiri/sport/au-urcat-in-ring-la-constanta-intr-o-gala-cu-scop-caritabil-luptam-pentru-andreea-galerie-foto-699053.html"/>
        <a href="https://www.ziuaconstanta.ro/stiri/sport/luptam-pentru-andreea-la-gala-caritabila-de-la-pavilionul-expozitional-cu-ocazia-zilei-mondiale-a-kung-fu-698128.html"/>
        <a href="https://www.ziuaconstanta.ro/stiri/sport/urban-legend-un-nou-proiect-liga-mma-isi-deruleaza-la-tulcea-prima-editie-lupta-si-madalin-craciunica-din-constanta-695093.html"/>
        <a href="https://www.ziuaconstanta.ro/stiri/sport/constanta-silviu-streinu-si-robert-orbocea-au-castigat-prin-ko-in-main-event-la-gala-urban-legend-7-all-stars-692141.html"/>
        <a href="https://www.ziuaconstanta.ro/stiri/sport/show-sambata-in-sala-sporturilor-gala-urban-legend-all-stars-aduce-la-constanta-luptatori-olandezi-din-scoala-lui-denis-krawel-692054.html"/>
        <a href="https://www.ziuaconstanta.ro/stiri/sport/constanta-gala-urban-legend-7-meciuri-tari-romania-olanda-sunt-tanc-bombardier-nu-i-voi-da-prea-multe-sanse-galerie-foto-video-691885.html"/>
        <a href="https://www.ziuaconstanta.ro/stiri/sport/silviu-streinu-in-main-event-vin-luptatori-olandezi-la-editia-a-saptea-a-galei-urban-legend-de-la-constanta-show-total-691370.html"/>
        <a href="https://www.ziuaconstanta.ro/stiri/sport/voi-lupta-sa-ramana-la-mine-cat-mai-mult-timp-madalin-craciunica-a-castigat-centura-la-gala-supreme-night-fight-galerie-foto-688209.html"/>
        <a href="https://www.ziuaconstanta.ro/stiri/sport/sportivi-la-urban-legend-academy-madalin-craciunica-lupta-pentru-centura-in-gala-supreme-night-fight-in-care-evolueaza-si-cristi-stoica-687619.html"/>
        <a href="https://www.ziuaconstanta.ro/stiri/monden/tot-ce-avem-mai-scump-pe-lume-luptatorul-robert-isop-de-la-urban-legend-academy-si-a-serbat-majoratul-galerie-foto-682302.html"/>
        <a href="https://www.ziuaconstanta.ro/stiri/sport/madalin-craciunica-alesul-super-pro-contract-pentru-o-lupta-in-strainatate-oferit-lui-little-groot-dupa-evolutia-de-la-gala-urban-legend-679495.html"/>
        <a href="https://www.ziuaconstanta.ro/stiri/sport/aurel-rasteanu-si-catalin-miron-au-castigat-centurile-la-gala-urban-legend-super-pro-de-la-constanta-679450.html"/>
        <a href="https://www.ziuaconstanta.ro/stiri/sport/constanta-gala-urban-legend-super-pro-cristian-the-legend-stoica-de-data-aceasta-voi-vorbi-in-ring-am-de-luat-o-revansa-679157.html"/>
      </related>
    </article>
  </body>
</html>