<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aa.com.tr/tr/dunya/islami-cihad-bir-aileyi-yok-eden-israil-saldirisi-icin-uluslararasi-sorusturma-istedi/1653198"/>
    <meta property="og:site_name" content="Anadolu Ajansı"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="İslami Cihad bir aileyi yok eden İsrail saldırısı için 'uluslararası soruşturma' istedi"/>
    <meta property="og:description" content="Filistin'deki İslami Cihad Hareketi, Gazze Şeridi'nde yaşayan Sevarika ailesinin 9 ferdinin ölümüne neden olan 14 Kasım'daki İsrail hava saldırısına ilişkin uluslararası soruşturma açılması talebinde bulundu."/>
  </head>
  <body>
    <article>
      <h1>İslami Cihad bir aileyi yok eden İsrail saldırısı için 'uluslararası soruşturma' istedi</h1>
      <h2>Filistin'deki İslami Cihad Hareketi, Gazze Şeridi'nde yaşayan Sevarika ailesinin 9 ferdinin ölümüne neden olan 14 Kasım'daki İsrail hava saldırısına ilişkin uluslararası soruşturma açılması talebinde bulundu.</h2>
      <address><time datetime="2019-11-22T00:00:00+00:00">22 Nov 2019</time> by <a rel="author">Said İbicioğlu  </a></address>
      <h4>Gazze</h4>
      <p><b>İslami Cihad </b>yöneticilerinden Halid el-Batş, hayatını kaybeden Sevarika ailesinin fertleri için düzenlenen anma töreninde yaptığı konuşmada, "<b>İsrail</b>'in Sevarika ailesine karşı işlediği suç siyonist katliamların bir devamıdır." dedi.</p>
      <ul>
        <li>
          <a href="https://www.aa.com.tr/tr/dunya/israil-saldirisinda-islami-cihadin-komutanlarindan-sevarika-yasamini-yitirdi/1645308">
            <b>İsrail saldırısında İslami Cihad'ın komutanlarından Sevarika yaşamını yitirdi</b>
          </a>
        </li>
        <li>
          <a href="https://www.aa.com.tr/tr/dunya/israil-saldirisinda-oldurulen-islami-cihad-komutani-ve-ailesi-topraga-verildi/1645646">
            <b>İsrail saldırısında öldürülen İslami Cihad komutanı ve ailesi toprağa verildi</b>
          </a>
        </li>
        <li>
          <a href="https://www.aa.com.tr/tr/dunya/israil-ordusu-ayni-aileden-8-kisiyi-oldurduklerini-itiraf-etti-/1646370">
            <b>İsrail ordusu aynı aileden 8 kişiyi öldürdüklerini itiraf etti</b>
          </a>
        </li>
      </ul>
      <p>Uluslararası toplumu "Sevarika ailesinden 9 kişiyi yaşadıkları mütevazi eve 6 roket atarak katleden İsrail yönetimi hakkında harekete geçmeye" çağıran Batş, İsrail hakkında uluslararası soruşturma açılmasını istedi.</p>
      <h3>"İsrail'in Filistin halkına karşı işlediği katliamdan sadece biri"</h3>
      <p>Hamas'tan yapılan yazılı açıklamada da "Sevarika ailesine yönelik katliam, İsrail'in Filistin halkına karşı işlediği düzinelerce toplu katliamdan sadece biri." ifadelerine yer verildi.</p>
      <p>İsrail ordusunun 12 Kasım'da Gazze'de İslami Cihad Hareketi'nin askeri kanadı Kudüs Seriyyeleri'nin önde gelen komutanlarından Baha Ebu'l Ata'nın bulunduğu eve düzenlediği saldırı, bölgede tansiyonun yeniden yükselmesine neden olmuştu.</p>
      <p>İslami Cihad, Ebu'l Ata ve eşinin hayatını kaybettiği İsrail saldırısına, roket atışlarıyla karşılık vermişti.</p>
      <p>İsrail'in Gazze'ye düzenlediği saldırılarda ise aralarında 8 çocuk ve 3 kadının da yer aldığı 34 Filistinli hayatını kaybetmiş, 110 kişi yaralanmıştı. İsrail saldırısında hayatını kaybedenler arasında Sevarika ailesinin de 5'i çocuk, 2'si kadın 9 ferdi yer almıştı.</p>
      <p>İsrail basınında yer alan haberlere göre, İsrail ordusu 15 Kasım'da Sevarika ailesinin yaşadığı evi "yanlışlıkla" vurduğunu itiraf etmişti.</p>
      <related>
        <a href="https://www.aa.com.tr/tr/dunya/islami-cihad-bir-aileyi-yok-eden-israil-saldirisi-icin-uluslararasi-sorusturma-istedi/1653198"/>
        <a href="https://www.aa.com.tr/tr/dunya/israilin-gazzeye-duzenledigi-saldirida-olen-filistinlinin-naasi-topraga-verildi/1653083"/>
        <a href="https://www.aa.com.tr/tr/yasam/filistinli-genc-denge-sanatiyla-yer-cekimine-meydan-okuyor/1649471"/>
        <a href="https://www.aa.com.tr/tr/dunya/gazzeli-yeni-evli-ciftin-hem-evleri-hem-hayalleri-yikildi/1648715"/>
        <a href="https://www.aa.com.tr/tr/dunya/israilin-son-saldirisinin-gazzeye-maliyeti-3-1-milyon-dolar/1647911"/>
        <a href="https://www.aa.com.tr/tr/dunya/malezya-gazzeye-yonelik-saldirilari-nedeniyle-israile-tepki-gosterdi/1647532"/>
      </related>
    </article>
  </body>
</html>