<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/ostali-sportovi/vesti/skijaski-klub-crvena-zvezda-organizuje-tri-decija-ski-kampa-na-kopaoniku/343156"/>
    <meta property="og:site_name" content="MozzartSport"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="Skijaški klub Crvena zvezda organizuje tri dečija ski kampa na Kopaoniku"/>
    <meta property="og:description" content="Crveno - bela tradicija zdravog razvoja"/>
  </head>
  <body>
    <article>
      <h1>Skijaški klub Crvena zvezda organizuje tri dečija ski kampa na Kopaoniku</h1>
      <h2>Crveno - bela tradicija zdravog razvoja</h2>
      <address>
        <time datetime="2019-11-22T00:00:00+00:00">22 Nov 2019</time>
      </address>
      <p>Skijaški klub Crvena zvezda čuva crveno-belu tradiciju zdravog razvoja. Vizija je da veliki deo predškolske i školske populacije prođe kroz program kampa na Kopaoniku i upozna se sa osnovama skijanja.</p>
      <p>Mladi će se uz skijanje učiti poštovanju određenih normi i pravila ponašanja, naučiti kako da prevaziđu probleme, da se međusobno pomažu i izbore za svoj status u grupi na principu zdrave konkurencije.</p>
      <p>Kroz povlašćene uslove boravka i profesionalno organizovan program kampa, stvara se mogućnost masovnog učešća, a iz velikog broja rekreativaca kao krajnji rezultat očekujemo da stasaju novi takmičari i budući reprezentativci.</p>
      <p>Kvalitetno provedeno vreme, kao i interesantni sadržaji kampa, povećaće mogućnost da se mladi usmere ka pravim vrednostima.</p>
      <p>Organizovana su tri sedmodnevna dečija ski kampa u periodima: od 29. decembra 2019. do 5. januara 2020, od 2. do 9. februara i od 9. do 16. februara 2020. </p>
      <figure>
        <img src="https://mozzartsport.com/upload/CKEditor/Baneri/BANERI%2022.11.2019/23.-Happy-run.jpg"/>
      </figure>
    </article>
  </body>
</html>