<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttosport.com/news/calcio/serie-a/sampdoria/2019/11/22-63636917/samp_ora_ranieri_mischia_le_carte/"/>
    <meta property="og:site_name" content="Tuttosport"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="Samp, ora Ranieri mischia le carte"/>
    <meta property="og:description" content="Formazione in alto mare per la sfida con l'Udinese: Vieira e Barreto non sono al meglio. Possibile il ritorno di Linetty"/>
  </head>
  <body>
    <article>
      <h1>Samp, ora Ranieri mischia le carte</h1>
      <h2>Formazione in alto mare per la sfida con l'Udinese: Vieira e Barreto non sono al meglio. Possibile il ritorno di Linetty</h2>
      <address>
        <time datetime="2019-11-22T00:00:00+00:00">22 Nov 2019</time>
      </address>
      <p><b>GENOVA</b> - La <b>Sampdoria</b> mischia le carte, soprattutto a centrocampo. Domenica a Marassi è in programma la delicata sfida salvezza contro l’<b>Udinese</b> e Claudio <b>Ranieri</b> potrebbe cambiare ancora qualcosa in formazione, più per necessità che per scelta. Oggi sarà una giornata chiave a Bogliasco per conoscere le reali condizioni di <b>Vieira</b> che ieri - a causa di un affaticamento - ha lavorato a parte. Il centrocampista inglese in queste ultime settimane si è guadagnato i galloni da titolare in mezzo al campo - nel 4-4-2 disegnato dal tecnico romano - al fianco di <b>Ekdal</b> ma se non dovesse farcela i doriani potrebbero affidarsi ad altre soluzioni. Occhio a un ritorno dall’inizio di <b>Bertolacci</b>, che Ranieri aveva lanciato un po’ a sorpresa nel suo esordio in panchina con la Samp nel pareggio di un mese fa con la Roma ma soprattutto al possibile rientro di <b>Linetty</b>, un’altra arma in più a disposizione della squadra e giocatore che può rivelarsi molto utile per battagliare e recuperare palla in mediana.</p>
      <figure>
        <a href="https://www.tuttosport.com/foto/calcio/serie-a/2019/11/10-63262041/audero_insuperabile_la_samp_frena_l_atalanta/">
          <img src="https://cdn.tuttosport.com/images/2019/11/10/163910405-cadde4ce-8a3a-45a3-9126-001d0d71b3d4.jpg"/>
        </a>
        <figcaption>Audero insuperabile, la Samp frena l'Atalanta<br/><a href="https://www.tuttosport.com/foto/calcio/serie-a/2019/11/10-63262041/audero_insuperabile_la_samp_frena_l_atalanta/">Guarda la gallery</a></figcaption>
      </figure>
      <p>Il rebus di centrocampo è poi completato dalle condizioni dello stesso Ekdal, che - un po’ affaticato - aveva saltato precauzionalmente la seconda gara in pochi giorni con la nazionale svedese, una volta conquistato il pass per <b>Euro 2020</b>. Con ogni probabilità comunque Ekdal sarà disponibile e dunque il vero interrogativo resta legato alle condizioni di Vieira, con Linetty che potrebbe essere un’opzione valida anche per la fascia destra o sinistra, sempre a centrocampo, considerato lo stop di <b>Bereszynski</b> (e il conseguente arretramento di <b>Depaoli</b> sulla linea dei difensori) e le prestazioni tutt’altro che continue a sinistra di <b>Jankto</b>.</p>
      <figure>
        <video src="http://media.tuttosport.com/videos/2019/11/12/cms_20191112_1211-sampferrero-vuole-florenzi-corrmp41573583463.mp4"/>
        <figcaption>Samp, Ferrero punta Florenzi</figcaption>
      </figure>
      <p>
        <a href="http://edicola.tuttosport.com/">
          <b>LEGGI L'ARTICOLO COMPLETO SULL'EDIZIONE ODIERNA DI TUTTOSPORT</b>
        </a>
      </p>
      <related>
        <a href="https://www.tuttosport.com/news/calcio/serie-a/sampdoria/2019/11/21-63620418/sampdoria_jankto_udinese_siamo_piu_forti_ranieri_un_grande_in_tutto_/"/>
        <a href="https://www.tuttosport.com/news/calcio/serie-a/sampdoria/2019/11/21-63602560/sampdoria_bereszynski_ok_l_intervento_al_menisco/"/>
        <a href="https://www.tuttosport.com/news/calcio/serie-a/sampdoria/2019/11/18-63493477/samp_con_linetty_ranieri_sorride/"/>
        <a href="https://www.tuttosport.com/archivio/calcio/serie-a/sampdoria"/>
        <a href="https://www.tuttosport.com/news/calcio/serie-a/sampdoria/2019/11/21-63620418/sampdoria_jankto_udinese_siamo_piu_forti_ranieri_un_grande_in_tutto_/?related_news"/>
        <a href="https://www.tuttosport.com/news/calcio/serie-a/sampdoria/2019/11/21-63602560/sampdoria_bereszynski_ok_l_intervento_al_menisco/?related_news"/>
        <a href="https://www.tuttosport.com/news/calcio/serie-a/sampdoria/2019/11/20-63587620/sampdoria_bereszynski_intervento_al_menisco_in_polonia/?related_news"/>
        <a href="https://www.tuttosport.com/news/calcio/serie-a/sampdoria/2019/11/20-63575619/sampdoria_bereszynski_ko_lesione_al_menisco_sara_operato/?related_news"/>
      </related>
    </article>
  </body>
</html>