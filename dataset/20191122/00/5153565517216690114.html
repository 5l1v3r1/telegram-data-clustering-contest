<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://reporter.si/clanek/slovenija/maskiranca-s-pistolo-oropala-posto-na-teharjah-742550"/>
    <meta property="og:site_name" content="Revija Reporter"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="Maskiranca s pištolo oropala pošto na Teharjah"/>
    <meta property="og:description" content="Zamaskirana moška sta v četrtek zvečer oropala pošto na Teharjah pri Celju. Tik pred zaprtjem pošte sta vstopila v prostore poslovalnice, zaposleni zagrozi"/>
  </head>
  <body>
    <article>
      <h1>Maskiranca s pištolo oropala pošto na Teharjah</h1>
      <h2>
        <b>Zamaskirana moška sta v četrtek zvečer oropala pošto na Teharjah pri Celju. Tik pred zaprtjem pošte sta vstopila v prostore poslovalnice, zaposleni zagrozila s pištolo in zahtevala denar. Ko sta dobila denar, sta pobegnila, so danes sporočili s Policijske uprave Celje.</b>
      </h2>
      <address><time datetime="2019-11-22T00:00:00+00:00">22 Nov 2019</time> by <a rel="author">STA</a></address>
      <p>Oba storilca sta bila mlajša. Eden je bil visok okoli 165 centimetrov, drugi pa okrog 180 centimetrov. Oblečena sta bila v temna oblačila, oba sta imela na glavi črni volneni kapi, čez obraz sta si nadela črni ruti. Eden je bil oborožen.<br/><br/>Policija prosi vse, ki so pred ali po ropu v bližini poštne poslovalnice opazili moška ali morda vozilo, s katerim bi se lahko pripeljala in odpeljala, da to sporočijo na telefonsko številko 113.</p>
      <p>loading...</p>
    </article>
  </body>
</html>