<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aa.com.tr/tr/dunya/idlibde-5-sivil-oldu/1652645"/>
    <meta property="og:site_name" content="Anadolu Ajansı"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="İdlib'de 5 sivil öldü"/>
    <meta property="og:description" content="Rusya, İdlib Gerginliği Azaltma Bölgesi sınırları içerisindeki saldırılarında toplam 5 sivilin ölümüne sebep oldu."/>
  </head>
  <body>
    <article>
      <h1>İdlib'de 5 sivil öldü</h1>
      <h2>Rusya, İdlib Gerginliği Azaltma Bölgesi sınırları içerisindeki saldırılarında toplam 5 sivilin ölümüne sebep oldu.</h2>
      <address><time datetime="2019-11-22T00:00:00+00:00">22 Nov 2019</time> by <a rel="author">Eşref Musa,Burak Karacaoğlu  </a></address>
      <h4>İdlib</h4>
      <p>Suriye Sivil Savunması (Beyaz Baretliler) kaynaklarından alınan bilgilere göre, dün gece, Rusya'nın İdlib'e daha önceki saldırılarda attığı bir bombanın patlaması sonucunda 3 sivil yaşamını yitirdi.</p>
      <p>Askeri muhaliflerin uçak gözlemevine göre, Rusya savaş uçaklarının sabah saatlerinde Fattire köyüne düzenlediği hava saldırısında 2 sivil hayatını kaybetti, 5 sivil yaralandı.</p>
      <p>Rus uçakları Kefrenbil ilçesi ve Serce köyüne de hava saldırısı düzenledi.</p>
      <p>Öte yandan Esed rejimi ve İran destekli terörist gruplar, Bıdama beldesine, Naciyye ve Marand köylerine top, roket ve havan gibi karadan karaya silahlarla saldırı düzenledi.</p>
      <h3>Geçen ay 75 sivil ölmüştü</h3>
      <p>Sivil Savunmaya göre, Esed rejimi, İran destekli yabancı terörist gruplar ve Rusya'nın, İdlib'de geçen ay sivil yerleşimlere yaptığı saldırılarda 13'ü çocuk 75 sivil hayatını kaybetmişti.</p>
      <p>Türkiye ile Rusya arasında 17 Eylül 2018'de imzalanan mutabakattan bu yana İdlib Gerginliği Azaltma Bölgesi'nde, rejim ve Rusya'nın saldırılarında 1300'den fazla sivil öldü.</p>
      <p>Saldırıların yoğun olduğu bölgelerden nispeten sakin yerlere ve özellikle Türkiye sınırı yakınına göç edenlerin sayısı ise son 1 yılda 1 milyonu aştı.</p>
      <related>
        <a href="https://www.aa.com.tr/tr/dunya/idlibde-5-sivil-oldu/1652645"/>
        <a href="https://www.aa.com.tr/tr/dunya/rusyada-teror-orgutu-pkk-ypg-yanlisi-dernek-kapatildi/1652637"/>
        <a href="https://www.aa.com.tr/tr/dunya/bm-idlibdeki-cadir-kampi-saldirisini-en-siddetli-bicimde-kiniyoruz/1652259"/>
        <a href="https://www.aa.com.tr/tr/turkiye/besiktasta-basortulu-kadina-saldirinin-faili-tutuklandi/1652140"/>
        <a href="https://www.aa.com.tr/tr/dunya/bm-idlibde-cadir-kampina-duzenlenen-saldiri-mide-bulandirici/1652066"/>
        <a href="https://www.aa.com.tr/tr/dunya/suriyeli-muhaliflerden-cadir-kampi-saldirisina-misilleme/1652048"/>
      </related>
    </article>
  </body>
</html>