<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ns7.tv/ta/t8wrn9"/>
    <meta property="og:site_name" content="News7 Tamil"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="திமுக முன்னாள் எம்.எல்.ஏ அசோகனுக்கு மூன்று ஆண்டுகள் சிறை...!"/>
    <meta property="og:description" content="திமுக முன்னாள் எம்.எல்.ஏ அசோகனுக்கு மூன்று ஆண்டுகள் சிறை...!"/>
  </head>
  <body>
    <article>
      <h1>திமுக முன்னாள் எம்.எல்.ஏ அசோகனுக்கு மூன்று ஆண்டுகள் சிறை...!</h1>
      <address><time datetime="2019-11-22T00:00:00+00:00">22 Nov 2019</time> by <a rel="author">shanmugapriya</a></address>
      <p>
        <b>மனைவியை சுட்டுக் கொல்ல முயன்றதாக தொடரப்பட்ட வழக்கில் திமுகவை சேர்ந்த முன்னாள் சட்டமன்ற உறுப்பினர் அசோகனுக்கு மூன்று ஆண்டுகள் சிறை தண்டனை விதிக்கப்பட்டுள்ளது. </b>
      </p>
      <p>திருவாரூர் திமுக முன்னாள் சட்டமன்ற உறுப்பினர் அசோகன் சென்னையில் வசித்து வருகிறார். கடந்த 2015-ம் ஆண்டு தனது மனைவியின் நடத்தையில் சந்தேகப்பட்டு மதுபோதையில், மனைவி மற்றும் மாமியாரை இருவரையும் துப்பாக்கியால் சுட்டு கொல்ல முயன்றுள்ளார். </p>
      <p>இதுகுறித்து அவரது மனைவி பட்டினப்பாக்கம் காவல் நிலையத்தில் அளித்த புகாரின் பேரில், அசோகன் மீது மிரட்டல், கொலை முயற்சி, அனுமதியின்றி துப்பாக்கியை பயன்படுத்துதல் உள்ளிட்ட பிரிவுகளின் கீழ் வழக்கு பதிவு செய்யப்பட்டது. சிறப்பு நீதிமன்றத்தில் நடைபெற்ற வழக்கை விசாரித்த நீதிபதி ஜெ.சாந்தி, அசோகன் குற்றவாளி எனவும், அவருக்கு 3 ஆண்டு சிறை தண்டனையும், 11 ஆயிரம் ரூபாய் அபராதமும் விதித்து தீர்ப்பு வழங்கினார். </p>
      <p>வழக்கில் மேல்முறையீடு செய்ய ஏதுவாக தண்டனையை நிறுத்திவைக்க அசோகன் தரப்பு வழக்கறிஞர் கேட்டுக் கொண்டதைத் ஏற்று, தண்டனை காலத்தை ஒரு மாதத்திற்கு நிறுத்தி வைத்து நீதிபதி உத்தரவிட்டுள்ளார். உயர் நீதிமன்றத்தில் மேல்முறையீடு செய்து ஒரு மாத காலத்திற்குள் சிறப்பு நீதிமன்ற தீர்ப்புக்கு தடை பெறாத பட்சத்தில் அவர் கைது செய்யப்பட்டு சிறையில் அடைக்கப்படுவார் என்பது குறிப்பிடத்தக்கது.</p>
    </article>
  </body>
</html>