<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fdrive.cz/clanky/druhy-rocnik-veletrhu-e-salon-je-za-nami-co-vse-bylo-k-videni-4589"/>
    <meta property="og:site_name" content="fDrive.cz"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="Druhý ročník veletrhu e-Salon je za námi. Co vše bylo k vidění?"/>
    <meta property="og:description" content="Druhý ročník nabídl například českou výstavní premiéru Volkswagenu ID.3 K vidění však byla i Škoda Superb a samozřejmě všechny vozy Tesla PRE na svém stánku mělo elektrický Harley-Davidson či ukázku akumulačního systému"/>
  </head>
  <body>
    <article>
      <h1>Druhý ročník veletrhu e-Salon je za námi. Co vše bylo k vidění?</h1>
      <address><time datetime="2019-11-22T00:00:00+00:00">22 Nov 2019</time> by <a rel="author">Patrik Svatoš</a></address>
      <ul>
        <li>
          <b>Druhý ročník nabídl například českou výstavní premiéru Volkswagenu ID.3</b>
        </li>
        <li>
          <b>K vidění však byla i Škoda Superb a samozřejmě všechny vozy Tesla</b>
        </li>
        <li>
          <b>PRE na svém stánku mělo elektrický Harley-Davidson či ukázku akumulačního systému</b>
        </li>
      </ul>
      <p>Uplynulý víkend se v Praze, konkrétně v PVA EXPO Letňany, konal veletrh e-Salon, který je zaměřený především na elektrifikaci. K vidění tak byla celá řada elektrických automobilů, motorek, ale také příslušenství. Například došlo k české výstavní premiéře <a href="https://fdrive.cz/clanky/vw-id3-se-ukazal-na-e-salonu-prijdte-se-na-nej-podivat-4562">Volkswagenu ID.3</a>. Podívat jste se mohli také na nový <a href="https://fdrive.cz/clanky/podivali-jsme-se-na-volkswagen-passat-gte-nazivo-mu-to-slusi-vice-4565">Volkswagen Passat GTE</a>, nabíjecí stanice MOON či <a href="https://fdrive.cz/katalog/skoda-superb-iv-2019">plug-in hybridní Škodu Superb</a>. Velmi zajímavý stánek měla Kia, která ukazovala prakticky všechny komponenty, které najdete v elektromobilu.</p>
      <p>Samozřejmě na e-Salonu nechyběl stánek naší redakce. A to hned vedle společnosti PRE, která pro změnu ukazovala <a href="https://fdrive.cz/clanky/na-stanku-pre-na-veletrhu-e-salon-k-videni-je-napriklad-elektricky-harley-davidson-4573">elektrický Harley-Davidson</a>. Ve všech výstavních halách jste však mohli vidět i další různé příslušenství nebo elektrické modely. K vidění byl například i Maxus, plug-in <a href="https://fdrive.cz/clanky/na-e-salonu-se-muzete-podivat-nejen-na-plug-in-hybridni-bestii-ford-explorer-4566">hybridní modely od Fordu</a> a nechyběl ani <a href="https://fdrive.cz/katalog/jaguar-i-pace">Jaguar I-PACE</a>. A co by to bylo za elektromobilní veletrh, kdyby chyběla Tesla. K vidění byl jak <a href="https://fdrive.cz/katalog/tesla-model-s">Model S</a>, <a href="https://fdrive.cz/katalog/tesla-model-x-2016">Model X</a>, tak <a href="https://fdrive.cz/katalog/tesla-model-3">Model 3</a>. V prvních dvou jmenovaných jste se mohli i svézt, stejně tak v <a href="https://fdrive.cz/katalog/audi-e-tron">Audi e-tron</a> a <a href="https://fdrive.cz/katalog/jaguar-i-pace">Jaguaru I-PACE</a>. Věříme, že se společně potkáme i příští rok.</p>
      <h3>Poohlédli jsme se za veletrhem e-Salon. Co bylo k vidění?</h3>
      <figure>
        <iframe src="https://www.youtube.com/embed/SwkDNK9QVWQ" width="640" height="360" data-service="Youtube" scrolling="no"/>
      </figure>
      <related>
        <a href="https://fdrive.cz/clanky/veletrh-ces-v-las-vegas-se-blizi-nase-redakce-bude-zastoupena-primo-na-miste-3183"/>
        <a href="https://fdrive.cz/clanky/elektromobilita-rozproudi-brnensky-amper-3484"/>
        <a href="https://fdrive.cz/clanky/na-veletrhu-e-salon-nechybi-ani-stanek-fdrivecz-prijde-se-svezt-v-elektromobilech-4572"/>
        <a href="https://fdrive.cz/clanky/na-e-salonu-se-muzete-podivat-nejen-na-plug-in-hybridni-bestii-ford-explorer-4566"/>
        <a href="https://fdrive.cz/clanky/na-stanku-pre-na-veletrhu-e-salon-k-videni-je-napriklad-elektricky-harley-davidson-4573"/>
        <a href="https://fdrive.cz/clanky/na-volkswagen-id3-se-muzete-podivat-jiz-tento-tyden-na-e-salonu-4544"/>
      </related>
    </article>
  </body>
</html>