<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://skaties.lv/izklaide/sievietei/implantu-sausmu-stasts-latvijas-zvaigznes-viktorijas-vaildas-milzu-kruti-paradijies-pamatigs-caurums/"/>
    <meta property="og:site_name" content="skaties.lv"/>
    <meta property="article:published_time" content="2019-11-22T00:30:00+00:00"/>
    <meta property="og:title" content="Implantu šausmu stāsts: Latvijas zvaigznes Viktorijas Vaildas milzu krūtī parādījies pamatīgs caurums"/>
    <meta property="og:description" content="Latvijas lielāko krūšu īpašniece Viktorija Vailda uz vairāk nekā pusgadu bija pazudusi no redzesloka. Skaistule nebija aktīva sociālajos tīklos un neparādījās medijos. Izrādās Viktorijai bija komplikācijas ar lielajām krūtīm."/>
  </head>
  <body>
    <article>
      <h1>Implantu šausmu stāsts: Latvijas zvaigznes Viktorijas Vaildas milzu krūtī parādījies pamatīgs caurums</h1>
      <address><time datetime="2019-11-22T00:30:00+00:00">22 Nov 2019, 00:30</time> by <a rel="author">Skaties.lv</a></address>
      <p>Latvijas lielāko krūšu īpašniece Viktorija Vailda uz vairāk nekā pusgadu bija pazudusi no redzesloka. Skaistule nebija aktīva sociālajos tīklos un neparādījās medijos. Izrādās Viktorijai bija komplikācijas ar lielajām krūtīm.</p>
      <p>Sarunā ar portālu Skaties.lv skaistule stāsta, ka šis gads viņai bijis grūts – pārciestas divas operācijas, pateicoties kurām izdevies atgūt lielās krūtis. Kopumā iztērēti 20 tūkstoši eiro.</p>
      <p>
        <a href="https://skaties.lv/izklaide/slavenibas/vai-branga-dekolte-zona-netrauce-naktsmieram-skaidro-viktorija-vailda/">Vai brangā dekoltē zona netraucē naktsmieram? Skaidro Viktorija Vailda</a>
      </p>
      <figure>
        <img src="https://neskaties.lv/2019/11/7132-5dd7a0a5d879b.jpg"/>
        <figcaption>Foto: PRIVĀTAIS ARHĪVS</figcaption>
      </figure>
      <p>”Zem vienas krūts āda palika plānāka, parādījās brūcīte, tā līdzinājās izgulējumam un drīz vien brūce ieguva cauruma apmērus. Caurums bija trīs centimetrus liels, varēju ielikt pirkstu un aiztikt implantu,” pārdzīvoto izstāsta Viktorija.</p>
      <p>Lielo krūšu īpašniecei divas nedēļas bija jāgaida līdz no brīvdienām atgriežas viņas ārsts. Kamēr ārsts nebija atpakaļ darbā Viktorija neapmeklēja citus plastiskās ķirurģijas meistarus.</p>
      <p>
        <a href="https://skaties.lv/izklaide/slavenibas/viktorija-vailda-baudu-no-skupstisanas-saka-izjust-tikai-pec-lupu-palielinasanas/">Viktorija Vailda baudu no skūpstīšanās sāka izjust tikai pēc lūpu palielināšanas</a>
      </p>
      <p>”Nesāpēja tik ļoti, kā varētu likties. Pirmais solis, lai atgūtu lielisko izskatu bija operācija, kuras laikā izgrieza bojāto ādu un ielika mazākus implantus, to izdevās izdarīt ļoti veiksmīgi – bez vertikālas rētas. Pāris mēnešus man bija mazākas krūtis, pirms divām nedēļām atguvu savu iemīļoto izmēru,” priecājas Viktorija.</p>
      <p>Skaistule stāsta, ka visām sievietēm, kurām lielas krūtis, ir problēmas, tikai retā par to stāsta. Viktorijai ir daudz paziņu, kuras komplikāciju ietekmē ir pazaudējušas kārdinošo dekoltē zonu.</p>
      <p>
        <a href="https://skaties.lv/izklaide/slavenibas/citas-slavenibas/viktorija-vailda-jutos-par-sevi-tik-parliecinata-ka-pa-ielu-varetu-staigat-kaila-ja-vien-tas-butu-atlauts/">Viktorija Vailda: Jūtos par sevi tik pārliecināta, ka pa ielu varētu staigāt kaila, ja vien tas būtu atļauts</a>
      </p>
      <p>”Nu man ir pēcoperācijas periods, dzeru pretsāpju zāles. Visam vajadzētu būt kārtībā, ārsti ir optimistiski. Citas sievietes padodas un izņem implantus, man patīk lielas krūtis, es nepadevos, izturēju visu garo procesu,” tā Viktorija.</p>
      <slideshow>
        <figure>
          <img src="https://neskaties.lv/2018/06/25/008d-5b30b2616aba0-672x896.jpg"/>
        </figure>
        <figure>
          <img src="https://neskaties.lv/2018/06/25/978a-5b30b26acc9fb.jpg"/>
        </figure>
        <figure>
          <img src="https://neskaties.lv/2018/06/25/3ab4-5b30b271d1f1f-672x896.jpg"/>
        </figure>
        <figure>
          <img src="https://neskaties.lv/2018/06/25/58ea-5b30b279c402d-672x429.jpg"/>
        </figure>
        <figure>
          <img src="https://neskaties.lv/2018/06/25/2d11-5b30b281cee92-672x379.jpg"/>
        </figure>
        <figure>
          <img src="https://neskaties.lv/2018/06/25/fd7f-5b30b28b17168.jpg"/>
        </figure>
        <figure>
          <img src="https://neskaties.lv/2018/06/25/25f8-5b30b293103e9.jpg"/>
        </figure>
        <figure>
          <img src="https://neskaties.lv/2018/06/25/2419-5b30b29ac3967-672x896.jpg"/>
        </figure>
        <figure>
          <img src="https://neskaties.lv/2018/06/25/0d20-5b30b2a1cda83.jpg"/>
        </figure>
        <figure>
          <img src="https://neskaties.lv/2018/06/25/9605-5b30b2a916b21-672x504.jpg"/>
        </figure>
        <figure>
          <img src="https://neskaties.lv/2018/06/25/6c83-5b30b2b25d1db-672x896.jpg"/>
        </figure>
        <figure>
          <img src="https://neskaties.lv/2018/06/25/d3e2-5b30b2bbc0b75-672x504.jpg"/>
        </figure>
        <figure>
          <img src="https://neskaties.lv/2018/06/25/05c6-5b30b2c715238-672x504.jpg"/>
        </figure>
        <figure>
          <img src="https://neskaties.lv/2018/06/25/d13c-5b30b2cfc4606-672x504.jpg"/>
        </figure>
        <figure>
          <img src="https://neskaties.lv/2018/06/25/b23a-5b30b2d9f2a27-672x504.jpg"/>
        </figure>
        <figure>
          <img src="https://neskaties.lv/2018/06/25/2883-5b30b2e2dbd0f-672x504.jpg"/>
        </figure>
        <figure>
          <img src="https://neskaties.lv/2018/06/25/c487-5b30b2ec6d0b0-672x504.jpg"/>
        </figure>
        <figure>
          <img src="https://neskaties.lv/2018/06/25/4420-5b30b2f3e0d5b-672x504.jpg"/>
        </figure>
        <figure>
          <img src="https://neskaties.lv/2018/06/25/8cf3-5b30b2fdcb99b-672x896.jpg"/>
        </figure>
        <figcaption>Seksīgā foto modele Viktorija Vailda</figcaption>
      </slideshow>
      <p>
        <a href="https://skaties.lv/izklaide/slavenibas/seksiga-viktorija-vailda-iesaka-ka-sievietem-vienmer-izskatities-koptam-starojosam-un-skaistam/">Seksīgā Viktorija Vailda iesaka, kā sievietēm vienmēr izskatīties koptām, starojošām un skaistām</a>
      </p>
      <p>Lielo krūšu īpašnieci ļoti atbalstīja viņas mīļotais vīrietis un motivēja nepadoties, toties radinieki vēlējās, lai viņa izņem implantus. Viktorija neslēpj, ka tas ir ļoti grūti, ja tuvinieki neatbalsta, bet velk uz leju.</p>
      <p>”Vēlos teikt ikvienai sievietei, ka komplikācijas var būt visām. Neatkarīgi, vai mazliet palielini krūtis, vai iegūsti kārdinošas formas. Ķermenis var nepieņemt implantus, implanti var “iekapsulēties”. Pat zobu infekcija var novest pie implantu problēmām,” informē Viktorija.</p>
      <p>Pirms palielināt krūtis skaistule aicina padomāt, vai pietiks finansiālie līdzekļi, vai izdosies tikt galā ar komplikācijām, kuras var nepiemeklēt uzreiz, bet pēc vairākiem gadiem.</p>
      <p>“Drīz būs beidzies pēcoperācijas posms un jau atkal priecēšu savus atbalstītājus ar skaistām fotogrāfijām. Galvenais nekad nepadoties, bet cīnīties par to, kas esi, kāds vēlies būt, neklausīties citos. Tikai tu pats zini, kas esi,” nobeidz Viktorija.</p>
    </article>
  </body>
</html>