<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://ruporzt.com.ua/oblasni_novini/134935-zhitomirschina-nakladeno-aresht-na-mayno-tovaristva-yake-na-zemlyah-slgosppriznachennya-oblashtuvalo-karyer-z-vidobutku-burshtinu.html"/>
    <meta property="og:site_name" content="Рупор Житомира"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="Житомирщина: накладено арешт на майно товариства, яке на землях сільгосппризначення облаштувало кар’єр з видобутку бурштину"/>
    <meta property="og:description" content="Коростенською місцевою прокуратурою забезпечено розгляд клопотання про накладення арешту на майно товариства, вилучене під час санкціонованого обшуку (проведеного у межах досудового розслідування) у місці незаконного видобування бурштину-сирцю на землях із цільовим призначенням для ведення товарного сільськогосподарського виробництва, загальною площею майже 30 га поблизу села Замисловичі в Олевському районі.Місцевою прокуратурою беззаперечно доведено у суді всі правові підстави для накладення арешту на майно, які законодавчо обґрунтовані і повністю підтверджені належними та достатніми доказами.Відтак, ухвалою слідчого судді Овруцького районного суду від 19.11.2019 застосовано заходи забезпечення кримінального провадження стосовно майна товариства з обмеженою відповідальністю. Зокрема, судом накладено арешт на комп’ютерну техніку (для зняття інформації), чорнову документацію, 20 мішків незаконно видобутого бурштину-сирцю, 5 мотопомп, 35 пожежних рукавів, 7 водозабірних шлангів, 6 одиниць спецтехніки (4 екскаватори…"/>
  </head>
  <body>
    <article>
      <h1>Житомирщина: накладено арешт на майно товариства, яке на землях сільгосппризначення облаштувало кар’єр з видобутку бурштину</h1>
      <address>
        <time datetime="2019-11-22T00:00:00+00:00">22 Nov 2019</time>
      </address>
      <p>Коростенською місцевою прокуратурою забезпечено розгляд клопотання про накладення арешту на майно товариства, вилучене під час санкціонованого обшуку (проведеного у межах досудового розслідування) у місці незаконного видобування бурштину-сирцю на землях із цільовим призначенням для ведення товарного сільськогосподарського виробництва, загальною площею майже 30 га поблизу села Замисловичі в Олевському районі.<br/><br/>Місцевою прокуратурою беззаперечно доведено у суді всі правові підстави для накладення арешту на майно, які законодавчо обґрунтовані і повністю підтверджені належними та достатніми доказами.<br/><br/>Відтак, ухвалою слідчого судді Овруцького районного суду від 19.11.2019 застосовано заходи забезпечення кримінального провадження стосовно майна товариства з обмеженою відповідальністю. <br/><br/>Зокрема, судом накладено арешт на комп’ютерну техніку (для зняття інформації), чорнову документацію, 20 мішків незаконно видобутого бурштину-сирцю, 5 мотопомп, 35 пожежних рукавів, 7 водозабірних шлангів, 6 одиниць спецтехніки (4 екскаватори, бульдозер та квадроцикл), інше устаткування і витратні матеріали, які використовувалися для видобування бурштину та можуть свідчити про ймовірну незаконну діяльність службових осіб товариства.<br/>Також суд зобов’язав власника майна надати копії усіх документів фінансово-господарської діяльності, вилучених під час обшуку. <br/><br/>Як повідомлялося раніше, 1.11.2019 Коростенською місцевою прокуратурою спільно з Олевським відділенням поліції та ГУНП в області, за участю спеціалістів Державної екологічної інспекції Поліського округу, ГУ Держгеокадастру в області проведено санкціонований обшук у місці незаконного видобування бурштину на 36 ділянках землі із цільовим призначенням для ведення товарного сільськогосподарського виробництва в Олевському районі та вилучено зазначене майно. <br/>Досудове розслідування за ч.2 ст.15, ч.2 ст.240 КК України (замах на злочин, порушення встановлених правил використання надр, що створило небезпеку довкіллю, а також незаконне видобування корисних копалин загальнодержавного значення) проводить Овруцький ВП Коростенського ВП ГУНП в області. Процесуальне керівництво здійснює Коростенська місцева прокуратура.</p>
    </article>
  </body>
</html>