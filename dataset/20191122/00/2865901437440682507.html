<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/news/343102/sport:/title:ako-prodemo-norvesku-finale-u-beogradu-protiv-skotske-ili-izraela"/>
    <meta property="og:site_name" content="MozzartSport"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="Ako prođemo Norvešku, finale u Beogradu protiv Škotske ili Izraela"/>
    <meta property="og:description" content="Žreb ide na ruku reprezentaciji Srbije"/>
  </head>
  <body>
    <article>
      <h1>Ako prođemo Norvešku, finale u Beogradu protiv Škotske ili Izraela</h1>
      <h2>Žreb ide na ruku reprezentaciji Srbije</h2>
      <address><time datetime="2019-11-22T00:00:00+00:00">22 Nov 2019</time> by <a rel="author">Vujadin Tomković</a></address>
      <p>Sada najzad imamo jasnu sliku kakav je put kroz Ligu nacija za preostalih 16 reprezentacija do Evropskog prvenstva. Žreb za grupe i za domaćine finala održan je danas u Nionu, a odredio je da će četvrti u društvu gde je Srbija biti Izrael.</p>
      <figure>
        <img src="https://mozzartsport.com/upload/CKEditor/Baneri/770x200-FSS.png"/>
      </figure>
      <p>To znači da su parovi polufinala baraža Lige nacija C Norveška – Srbija i Škotska - Izrael. A, žreb je odredio da će domaćin finalnog meča biti Beograd ili Oslo.</p>
      <p>Kompletirano je i društvo u Ligi nacija A. Tu je najveći favorit Island, koji će u polufinalu dočekati Rumuniju, a drugi par čine Bugarska - Mađarska. Finale će se igrati u Sofiji ili Budimpešti.</p>
      <p>Što se tiče Lige nacija B, tu se od ranije znalo da će se sastati Bosna i Hercegovina – Severna Irska i Slovačka – Republika Irska, a u Nionu je određeno da će domaćin finala biti Sarajevo ili Belfast.</p>
      <p>I na kraju, Liga nacija D. Gruzija će igrati protiv Belorusije, a Severna Makedonija sa takozvanom državom Kosovo, s tim što će se finale igrati u Tbilisiju ili Minsku.</p>
      <figure>
        <img src="https://mozzartsport.com/upload/CKEditor/Baneri/plavi%20beting.jpg"/>
      </figure>
      <p>Sve utakmice polufinala baraža igraće se 26. marta, dok će finala biti na programu 31. marta.</p>
      <p>U međuvremenu, 30. novembra, održaće se žreb za grupe Evropskog prvenstva.</p>
      <p><b>Foto:</b> <i>Shutterstock</i></p>
      <figure>
        <img src="https://mozzartsport.com/upload/CKEditor/Baneri/15.%20memorijalni%20turnir%20Nikola%20Sekulic%201080x1080.jpg"/>
      </figure>
      <p> </p>
    </article>
  </body>
</html>