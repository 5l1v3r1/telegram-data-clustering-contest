<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://mzamin.com/article.php?mzamin=200371"/>
    <meta property="og:site_name" content="মানবজমিন"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="দিবারাত্রির টেস্টের যত রেকর্ড"/>
    <meta property="og:description" content="টেস্ট ক্রিকেটকে আকর্ষণীয় করে তুলতে দিবারাত্রি টেস্ট আয়োজন করছে আন্তর্জাতিক ক্রিকেট কাউন্সিল (আইসিসি)। ২০১৫ থেকে এখন পর্যন্ত ১১টি ডে-নাইট টেস্ট মাঠে গড়িয়েছে। আটটি দলের গোলাপি বলে খেলার অভিজ্ঞতা হয়েছে। এর মধ্যে অস্ট্রেলিয়ার অ্যাডিলেড ওভালে তিনটি, দুবাই আন্তর্জাতিক স্টেডিয়াম ও ব্রিসবেন গ্যাবায় দু’টি ম্যাচ আয়োজন করা হয়। একটি করে ম্যাচ আয়োজন করে অকল্যান্ডের ইডেন পার্ক, পোর্ট এলিজাবেথের সেন্ট জর্জস পার্ক, ব্রিজটাউনের কেনসিংটন ওভাল ও বার্মিংহামের এজবাস্টন ক্রিকেট গ্রাউন্ড। গোলাপি বলে অস্ট্রেলিয়া পাঁচটি ম্যাচ খেলেছে। পাকিস্তান, শ্রীলঙ্কা, ইংল্যান্ড ও ওয়েস্ট ইন্ডিজ খেলেছে তিনটি করে ম্যাচ। দুটি করে ম্যাচ খেলেছে দক্ষিণ আফ্রিকা ও নিউজিল্যান্ড। আর জিম্বাবুয়ে খেলেছে একটি। জয়ের স্বাদ নিয়েছে অস্ট্রেলিয়া, পাকিস্তান, ইংল্যান্ড, নিউজিল্যান্ড, দক্ষিণ আফ্রিকা ও শ্রীলঙ্কা। জয় দেখেনি ওয়েস্ট ইন্ডিজ ও জিম্বাবুয়ে। দিবারত্রির ম্যাচগুলোর কিছু পরিসংখ্যান তুলে ধরা হলো-সর্বাধিক ম্যাচ: অস্ট্রেলিয়া, ৫টি।সর্বাধিক জয়: অস্ট্রেলিয়া, ৫টি।সর্বাধিক পরাজয়: ওয়েস্ট ইন্ডিজ, ৩ ম্যাচে ৩ হার।সবচেয়ে বড় জয়: ইংল্যান্ড, ইনিংস ও ২০৯ রানে। প্রতিপক্ষ ওয়েস্ট ইন্ডিজ…"/>
  </head>
  <body>
    <article>
      <h1>দিবারাত্রির টেস্টের যত রেকর্ড</h1>
      <address><time datetime="2019-11-22T00:00:00+00:00">22 Nov 2019</time> by <a rel="author">স্পোর্টস ডেস্ক</a></address>
      <p>টেস্ট ক্রিকেটকে আকর্ষণীয় করে তুলতে দিবারাত্রি টেস্ট আয়োজন করছে আন্তর্জাতিক ক্রিকেট কাউন্সিল (আইসিসি)। ২০১৫ থেকে এখন পর্যন্ত ১১টি ডে-নাইট টেস্ট মাঠে গড়িয়েছে। আটটি দলের গোলাপি বলে খেলার অভিজ্ঞতা হয়েছে। এর মধ্যে অস্ট্রেলিয়ার অ্যাডিলেড ওভালে তিনটি, দুবাই আন্তর্জাতিক স্টেডিয়াম ও ব্রিসবেন গ্যাবায় দু’টি ম্যাচ আয়োজন করা হয়। একটি করে ম্যাচ আয়োজন করে অকল্যান্ডের ইডেন পার্ক, পোর্ট এলিজাবেথের সেন্ট জর্জস পার্ক, ব্রিজটাউনের কেনসিংটন ওভাল ও বার্মিংহামের এজবাস্টন ক্রিকেট গ্রাউন্ড। গোলাপি বলে অস্ট্রেলিয়া পাঁচটি ম্যাচ খেলেছে। পাকিস্তান, শ্রীলঙ্কা, ইংল্যান্ড ও ওয়েস্ট ইন্ডিজ খেলেছে তিনটি করে ম্যাচ। দুটি করে ম্যাচ খেলেছে দক্ষিণ আফ্রিকা ও নিউজিল্যান্ড।</p>
      <p>আর জিম্বাবুয়ে খেলেছে একটি। জয়ের স্বাদ নিয়েছে অস্ট্রেলিয়া, পাকিস্তান, ইংল্যান্ড, নিউজিল্যান্ড, দক্ষিণ আফ্রিকা ও শ্রীলঙ্কা। জয় দেখেনি ওয়েস্ট ইন্ডিজ ও জিম্বাবুয়ে। দিবারত্রির ম্যাচগুলোর কিছু পরিসংখ্যান তুলে ধরা হলো-</p>
      <p>সর্বাধিক ম্যাচ: অস্ট্রেলিয়া, ৫টি।</p>
      <p>সর্বাধিক জয়: অস্ট্রেলিয়া, ৫টি।</p>
      <p>সর্বাধিক পরাজয়: ওয়েস্ট ইন্ডিজ, ৩ ম্যাচে ৩ হার।</p>
      <p>সবচেয়ে বড় জয়: ইংল্যান্ড, ইনিংস ও ২০৯ রানে। প্রতিপক্ষ ওয়েস্ট ইন্ডিজ (২০১৬, এজবাস্টন)।</p>
      <p>রানের হিসাবে সবচেয়ে ছোট জয়: অস্ট্রেলিয়া, ৩৯ রানে। প্রতিপক্ষ পাকিস্তান (ব্রিসবেন গ্যাবা)।</p>
      <p>উইকেটের হিসাবে সবচেয়ে ছোট জয়: অস্ট্রেলিয়া, ৩ উইকেটে। প্রতিপক্ষ নিউজিল্যান্ড (২০১৫, অ্যাডিলেড ওভাল)।</p>
      <p>ইনিংসে সর্বোচ্চ দলীয় সংগ্রহ: পাকিস্তান ৫৭৯/৩ (ডিক্লে.)। প্রতিপক্ষ ওয়েস্ট ইন্ডিজ (২০১৬, দুবাই)।</p>
      <p>ইনিংসে সর্বনিম্ন দলীয় সংগ্রহ: ইংল্যান্ড ৫৮/১০। প্রতিপক্ষ নিউজিল্যান্ড (২০১৮, অকল্যান্ড ইডেন পার্ক)।</p>
      <p>সর্বোচ্চ রান: আজহার আলী (পাকিস্তান), ৩ ম্যাচে ৪৫৬ রান।</p>
      <p>সর্বোচ্চ ব্যক্তিগত ইনিংস: আজহার আলী (পাকিস্তান), ৩০২*। প্রতিপক্ষ ওয়েস্ট ইন্ডিজ (২০১৬, দুবাই)।</p>
      <p>সর্বাধিক সেঞ্চুরি: আসাদ শফিক (পাকিস্তান), ২টি।</p>
      <p>সর্বাধিক ডাক: দেবেন্দ্র বিশু (ওয়েস্ট ইন্ডিজ), মঈন আলি (ইংল্যান্ড) ও ক্রিস পফু (জিম্বাবুয়ে)। প্রত্যেকে ২টি করে।</p>
      <p>সর্বাধিক উইকেট: মিচেল স্টার্ক (অস্ট্রেলিয়া), ৫ ম্যাচে ২৬ উইকেট।</p>
      <p>সেরা বোলিং ফিগার: প্যাট কামিন্স (অস্ট্রেলিয়া), ৬/২৩।</p>
      <p>সবচেয়ে বেশিবার পাঁচ উইকেট: ট্রেন্ট বোল্ট (নিউজিল্যান্ড) ও ইয়াসির শাহ (পাকিস্তান), ২ বার করে।</p>
      <p>সর্বাধিক ক্যাচ: কুসাল মেন্ডিস (শ্রীলঙ্কা) ও স্টিভেন স্মিথ (অস্ট্রেলিয়া), ১২টি করে।</p>
      <p>এই বিভাগের সর্বাধিক পঠিত</p>
    </article>
  </body>
</html>