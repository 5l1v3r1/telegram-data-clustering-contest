<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lanostratv.it/2019/11/anticipazioni-uomini-e-donne-daniele-non-e-sincero-con-giulia/"/>
    <meta property="og:site_name" content="LaNostraTv"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="Anticipazioni Uomini e Donne: Daniele non è sincero con Giulia?"/>
    <meta property="og:description" content="Giulia Quattrociocche: il nuovo dubbio su Daniele a Uomini e Donne Daniele Schiavon sarà al centro della puntata odierna di Uomini e Donne. Dopo aver"/>
  </head>
  <body>
    <article>
      <h1>Anticipazioni Uomini e Donne: Daniele non è sincero con Giulia?</h1>
      <address><time datetime="2019-11-22T00:00:00+00:00">22 Nov 2019</time> by <a rel="author" href="https://www.lanostratv.it/author/simonatranquilli/" target="_blank">Simona Tranquilli</a></address>
      <figure>
        <img src="https://i2.wp.com/www.lanostratv.it/wp-content/uploads/2019/11/foto_giulia_daniele.jpg"/>
      </figure>
      <h3>Giulia Quattrociocche: il nuovo dubbio su Daniele a Uomini e Donne</h3>
      <p><b>Daniele Schiavon</b> sarà al centro della puntata odierna di <b>Uomini e Donne</b>. Dopo aver svelato le peripezie sentimentali di Giulio Raselli, la puntata del venerdì del Trono Classico punterà i riflettori su <b>Giulia Quattrociocche</b>. Nonostante il tentativo sfumato di riportare Daniele Schiavon in studio alla fine della scorsa registrazione, la tronista romana cercherà un nuovo incontro con il ragazzo. Daniele accetterà di vederla per un chiarimento, l’incontro però non andrà come sperato e la coppia litigherà nuovamente. Daniele Schiavon non riuscirà a mandare giù il bacio tra <b>Giulia Quattrociocche</b> e Alessandro e continuerà ad accusare il rivale. Nonostante ciò, oggi Daniele tornerà a <b>Uomini e Donne</b> per continuare a corteggiare Giulia. Alessandro sottolineerà che il ragazzo sarebbe spesso impegnato in serate, insinuando il dubbio sulla sua sincerità. Daniele Schiavon sta fingendo con Giulia Quattrociocche?</p>
      <h3>Uomini e Donne anticipazioni oggi: Giulia Quattrociocche difende Daniele</h3>
      <p>Le <b>anticipazioni di Uomini e Donne</b> svelano che, dopo le <a href="https://www.lanostratv.it/2019/11/uomini-e-donne-oggi-giulio-raselli-finge-arriva-una-segnalazione/"><b>segnalazioni su Giulio</b></a>, <b>Giulia Quattrociocche</b> difenderà a spada tratta Daniele, ricordando che anche Alessandro a Halloween è stato protagonista di una serata. Maria De Filippi racconterà che in settimana Giulia ha preferito non uscire in esterna con nessuno, dopo la lite con <b>Daniele Schiavon</b>. L’unico a portare fuori la tronista romana sarà Sonny. Il ragazzo farà recapitare un mazzo di rose rosse a casa di Giulia per convincerla a uscire.</p>
      <h3>Uomini e Donne oggi: Giulia si sente costretta e prende una decisione inattesa</h3>
      <p><b>Giulia Quattrociocche</b> e Sonny in settimana sono usciti in esterna. I due ragazzi hanno pranzato a villa borghese, ma la tronista sottolineerà a <b>UeD</b> di essersi sentita costretta a uscire, mentre in realtà sarebbe rimasta a casa. A <a href="https://www.lanostratv.it/categoria/uomini-e-donne/"><b>UOMINI E DONNE</b></a> oggi Giulia Quattrociocche deciderà di eliminare Sonny. Con l’ultimo arrivato infatti non sarebbe scattato il feeling giusto.</p>
    </article>
  </body>
</html>