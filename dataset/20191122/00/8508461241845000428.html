<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://techbox.dennikn.sk/google-earth-vam-umozni-zaznamenat-spomienky-spojene-s-konkretny-miestom/"/>
    <meta property="og:site_name" content="TECHBOX"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="Google Earth vám umožní zaznamenať spomienky spojené s konkrétny miestom"/>
    <meta property="og:description" content="Google Earth ponúka novú funkciu, vďaka ktorej môžete na konkrétnom mieste na planéte vytvoriť prezentačný projekt a zdieľať ho."/>
  </head>
  <body>
    <article>
      <h1>Google Earth vám umožní zaznamenať spomienky spojené s konkrétny miestom</h1>
      <address><time datetime="2019-11-22T00:00:00+00:00">22 Nov 2019</time> by <a rel="author">Juraj Recký</a></address>
      <p>
        <b>Zaznamenať si spomienky môžete už aj Google Earth. Nová služba môže pomôcť aj pri edukácií, či vytváraní interaktívneho rodokmeňu naviazaného na konkrétne miesta.</b>
      </p>
      <p>Aplikácia Google Earth dostala nové funkcie, ktoré využívajú redizajn z roku 2017 a funkciu Cestovateľ, ktorá je obmedzená len pre vybratých kurátorov. Do Google Eart môžete najnovšie vnášať svoje vlastné príbehy a zdieľať ich s blízkymi.</p>
      <figure>
        <iframe src="https://www.youtube.com/embed/e6pcznVAFWw" width="640" height="360" data-service="Youtube" scrolling="no"/>
      </figure>
      <p>Nezľaknite sa však, Google Earth stále zostáva skôr náučnou a serióznou platformou, nemení sa na sociálnu sieť. Pod príbehom sa v tomto prípade rozumie možnosť zaniesť na konkrétne miesto na planéte informácie, ktoré sa s miestom nejakým spôsobom spájajú. Môžete si tak vytvárať interaktívny rodokmeň, vytvoriť históriu konkrétneho miesta alebo informačnú kartu dôležitého miesta.</p>
      <figure>
        <img src="https://techbox.dennikn.sk/wp-content/uploads/2019/11/google-earth-projekty.png"/>
        <figcaption>
          <cite>ZDROJ | earth.google.com</cite>
        </figcaption>
      </figure>
      <p>Záznamy sa vytvárajú v postrannom paneli pomocou Projekty. Po tom, čo pridáte miesto môžete pridávať text, obrázky, videa a prispôsobovať vlastnosti ako špendlík, pohľad v 3D režime a priamo do mapy môžete kresliť. Vytvorené projekty sa ukladajú na Disk. Projekty medzi sebou môžete pospájať, čo môže byť byť zaujímavé, napríklad, ak cestujete a chcete podrobne mapovať svoju cestu, deň po dni.</p>
      <related>
        <a href="https://techbox.dennikn.sk/v-google-earth-uz-mozete-merat-vzdialenosti-a-rozmery-ploch/"/>
      </related>
      <p>Projekty môžete, samozrejme, zdieľať, čo novinke dáva opäť o trochu väčší zmysel. Napríklad, pri spomínaných rodokmeňoch alebo ako by pedagóg využil Google Eart na prezentáciu, či zadal študentom vytváranie projektov na geografii. Služba je dostupná v slovenčine. Nová funkcia je, samozrejme, dostupná v Google Earth v prehliadači a nájdete ju aj v aplikácií služby.</p>
      <footer>
        <b>Zdroj: </b>
        <a href="https://www.blog.google/products/earth/new-google-earth-creation-tools/">Google</a>
      </footer>
    </article>
  </body>
</html>