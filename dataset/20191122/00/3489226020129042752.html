<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.documentonews.gr/article/xabah-h-monsanto-paradeyxthke-oti-psekase-xwrafia-me-apagoreymeno-zizanioktono"/>
    <meta property="og:site_name" content="Documento"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="Χαβάη: Η Monsanto παραδέχτηκε ότι ψέκασε χωράφια με απαγορευμένο ζιζανιοκτόνο"/>
    <meta property="og:description" content="Ο όμιλος αγροχημικών Monsanto παραδέχθηκε χθες Πέμπτη σε δικαστήριο ότι χρησιμοποίησε παρανόμως ένα απαγορευμένο ζιζανιοκτόνο το οποίο είναι ιδιαίτερα τοξικό σε ένα από τα εργοστάσια ερευνών της στη Χαβάη, δεχόμενος να καταβάλει αποζημίωση ύψους 10 εκατομμυρίων δολαρίων στους ενάγοντες."/>
  </head>
  <body>
    <article>
      <h1>Χαβάη: Η Monsanto παραδέχτηκε ότι ψέκασε χωράφια με απαγορευμένο ζιζανιοκτόνο</h1>
      <address><time datetime="2019-11-22T00:00:00+00:00">22 Nov 2019</time> by <a rel="author">Newsroom</a></address>
      <h4>Ο όμιλος αγροχημικών Monsanto παραδέχθηκε χθες Πέμπτη σε δικαστήριο ότι χρησιμοποίησε παρανόμως ένα απαγορευμένο ζιζανιοκτόνο το οποίο είναι ιδιαίτερα τοξικό σε ένα από τα εργοστάσια ερευνών της στη Χαβάη, δεχόμενος να καταβάλει αποζημίωση ύψους 10 εκατομμυρίων δολαρίων στους ενάγοντες.</h4>
      <p>Το ζιζανιοκτόνο αυτό, το οποίο περιείχε την απαγορευμένη ουσία μεθυλο-παραθείο, ψεκάστηκε το 2014 σε καλαμπόκια και άλλες καλλιέργειες στο εργοστάσιο της Βάλεϊ Φαρμ, παραδέχθηκε η θυγατρική εταιρεία της Bayer, σύμφωνα με τα έγγραφα του δικαστηρίου της Χονολουλού.</p>
      <h3>Απαγορευμένο από το 2013</h3>
      <p>
        <b>Το μεθυλο-παραθείο είναι απαγορευμένο στις ΗΠΑ από το 2013 και στην ΕΕ από το 2003.</b>
      </p>
      <p>«Η παράνομη συμπεριφορά σε αυτή την υπόθεση αποτελεί απειλή για το περιβάλλον, για τους γύρω πληθυσμούς και τους εργαζόμενους της Monsanto», δήλωσε ο Νικ Χάνα ομοσπονδιακός εισαγγελέας της κεντρικής Καλιφόρνια που είχε αναλάβει την υπόθεση.</p>
      <p>Η <b>Monsanto</b> είχε πει στους εργαζόμενούς της ότι μπορούσαν να εισέλθουν στα χωράφια που είχαν ψεκαστεί με μεθυλο-παραθείο μόλις μία εβδομάδα αργότερα, παρότι γνώριζε ότι η ασφαλής περίοδος αναμονής είναι 31 ημέρες.</p>
      <p>ΑΠΕ-ΜΠΕ</p>
      <p>
        <a href="https://www.documentonews.gr/article/javascript:;">ΕΜΦΑΝΙΣΗ ΣΧΟΛΙΩΝ</a>
      </p>
      <h4>ΣΧΟΛΙΑ</h4>
      <p>Το <b>Documento</b> σέβεται όλες τις απόψεις, οι οποίες ωστόσο απηχούν αποκλειστικά και μόνον τη γνώμη των χρηστών. Διατηρούμε το δικαίωμά μας να μην αναρτούμε υβριστικά σχόλια και διαφημίσεις. Σχόλια που παραπέμπουν με ενεργό link σε άλλα sites δεν θα δημοσιεύονται. Χρήστες που δεν σέβονται αυτούς τους κανόνες θα αποκλείονται.</p>
    </article>
  </body>
</html>