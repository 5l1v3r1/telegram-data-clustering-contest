<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.documentonews.gr/article/antistatheite-sto-mayro-synnefo-toy-fasismoy-poy-kindyneyei-na-skepasei-th-xwra"/>
    <meta property="og:site_name" content="Documento"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="Αντισταθείτε στο μαύρο σύννεφο του φασισμού που κινδυνεύει να σκεπάσει τη χώρα"/>
    <meta property="og:description" content="Τα προσφυγικό μεταναστευτικό είναι ένα πρόβλημα που ταλανίζει εδώ και αρκετά χρόνια όχι μόνο την Ελλάδα αλλά ολόκληρη την Ευρώπη."/>
  </head>
  <body>
    <article>
      <h1>Αντισταθείτε στο μαύρο σύννεφο του φασισμού που κινδυνεύει να σκεπάσει τη χώρα</h1>
      <address><time datetime="2019-11-22T00:00:00+00:00">22 Nov 2019</time> by <a rel="author">documentonews.gr</a></address>
      <h4>Τα προσφυγικό μεταναστευτικό είναι ένα πρόβλημα που ταλανίζει εδώ και αρκετά χρόνια όχι μόνο την Ελλάδα αλλά ολόκληρη την Ευρώπη.</h4>
      <p>Δυστυχώς η πλειοψηφία των κυβερνήσεων της γηραιάς ηπείρου δεν διάκεινται θετικά στο κύμα που έρχεται από την ανατολή αν και ουσιαστικά αυτό είναι αποτέλεσμα των επεμβάσεων των ευρωπαϊκών κυβερνήσεων στις χώρες της Ασίας και της Αφρικής.</p>
      <p>Μετά τις εκλογές του Ιουλίου η κυβέρνηση της Νέας Δημοκρατίας σε αντίθεση με αυτή του ΣΥΡΙΖΑ, συμμαχεί με τις σκληρότερες στο θέμα αυτό κυβερνήσεις της Ευρώπης. Άλλωστε με αυτές τις πολιτικές θέσεις κέρδισε τις εκλογές.</p>
      <p>Από τότε όμως με πρόσχημα την αλλοίωση του πληθυσμού της χώρας πολλοί καθηγητές Πανεπιστημίου, δημοσιογράφοι, δημοσιολογούντες, τοπικοί αξιωματούχοι και άλλοι αναγνωρίσιμοι πολίτες έχουν αρχίσει να φανερώνουν την ακροδεξιά τους ιδεολογία, που έκρυβαν επαρκώς μέχρι σήμερα.</p>
      <p>Με ακροδεξιά ρητορική και επιχειρήματα επιχειρούν να δημιουργήσουν ένα κλίμα που η Ελλάδα είχε να το ζήσει πάρα πολλά χρόνια. Κείμενα του τύπου «με τα δεδομένα αυτά, έχει διαμορφωθεί στα νησιά του Ανατολικού Αιγαίου, σε ορισμένα νησιά των Δωδεκανήσων, και, κατά δεύτερο λόγο, στον Έβρο, μια άκρως ανησυχητική και επικίνδυνη κατάσταση, που, από ορισμένες απόψεις, προσομοιάζει με ασύμμετρες, υβριδικές ενέργειες, που στοχεύουν την εσωτερική ασφάλεια της χώρας. Η κατάσταση αυτή περιπλέκεται και επιβαρύνεται περαιτέρω από τον σκόπιμο παραμερισμό των συναρμοδίων κρατικών φορέων από τον άμεσο έλεγχο των συνόρων» τα οποία αναδημοσιεύονται από τα φίλα στην κυβέρνηση Μέσα Ενημέρωσης γίνονται λάβαρα στην ακροδεξιά προπαγάνδα .</p>
      <p>Η Νέα Δημοκρατία αλωμένη από ακροδεξιούς, φιλοχουντικούς πολιτικούς δεν μπορεί να αντισταθεί στα αντιδημοκρατικά κελεύσματα των κατά τα άλλα ευυπόληπτων πολιτών και σύρεται όλο και δεξιότερα.</p>
      <p>Η πλειοψηφία των πολιτών ζαλισμένη και αυτή από τους κήνσορες της κοινωνικής και πολιτικής ζωής αλλά και πιεσμένη από την κρίση που ταλανίζει δέκα χρόνια τη χώρα όχι μόνο δεν αντιδρά αλλά και σε πολλές περιπτώσεις δυστυχώς συμπαρασύρεται.</p>
      <p>Απομένουν διάσπαρτες για την ώρα κινήσεις που αντιδρούν σε αυτή την ακροδεξιά στροφή της κοινωνίας.</p>
      <p>Και αυτές οι κινήσεις πρέπει όσο το δυνατόν γρηγορότερα να συντονιστούν και να πολλαπλασιαστούν γιατί διαφορετικά το μαύρο σύννεφο του φασισμού θα σκεπάσει τη χώρα.</p>
      <p>Και τότε δεν θα υπάρξει επιστροφή για τη κοινωνία.</p>
      <p>
        <b>documentonews.gr</b>
      </p>
      <p>
        <a href="https://www.documentonews.gr/article/javascript:;">ΕΜΦΑΝΙΣΗ ΣΧΟΛΙΩΝ</a>
      </p>
      <h4>ΣΧΟΛΙΑ</h4>
      <p>Το <b>Documento</b> σέβεται όλες τις απόψεις, οι οποίες ωστόσο απηχούν αποκλειστικά και μόνον τη γνώμη των χρηστών. Διατηρούμε το δικαίωμά μας να μην αναρτούμε υβριστικά σχόλια και διαφημίσεις. Σχόλια που παραπέμπουν με ενεργό link σε άλλα sites δεν θα δημοσιεύονται. Χρήστες που δεν σέβονται αυτούς τους κανόνες θα αποκλείονται.</p>
    </article>
  </body>
</html>