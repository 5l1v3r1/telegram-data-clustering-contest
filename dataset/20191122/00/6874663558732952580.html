<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.calcalist.co.il/world/articles/0,7340,L-3774271,00.html"/>
    <meta property="og:site_name" content="כלכליסט - www.calcalist.co.il"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="לגארד: &quot;מדינות גוש היורו צריכות לחזק את הביקוש המקומי&quot;"/>
    <meta property="og:description" content="בנאום הבכורה שנשאה בוועידת הבנקאות האירופית בפרנקפורט, אמרה נגידת הבנק האירופי המרכזי שלמרות שהיא מאמינה שהגוש היורו צריך להישאר פתוח לסחר גלובלי, עליו להתמקד גם בניצול השוק המקומי שלו"/>
  </head>
  <body>
    <article>
      <h1>לגארד: "מדינות גוש היורו צריכות לחזק את הביקוש המקומי"</h1>
      <h2>בנאום הבכורה שנשאה בוועידת הבנקאות האירופית בפרנקפורט, אמרה נגידת הבנק האירופי המרכזי שלמרות שהיא מאמינה שהגוש היורו צריך להישאר פתוח לסחר גלובלי, עליו להתמקד גם בניצול השוק המקומי שלו</h2>
      <address><time datetime="2019-11-22T00:00:00+00:00">22 Nov 2019</time> by <a rel="author">שירות כלכליסט</a></address>
      <p>כריסטין לגארד, הנשיאה החדשה של ה-ECB (הבנק האירופי המרכזי), קראה היום (ו') ליצירת תמהיל מדיניות מוניטרית חדש באירופה, התייחסה למגמות עיקריות בסחר הגלובאלי ולמודלים כלכליים מסורתיים וקראה לקברניטי גוש היורו לחזק את הביקוש המקומי.</p>
      <p>"המתח המתמשך סביב סוגיות סח ואי הוודאות הגאופוליטית תורמים להאטה בקצב הצמיחה בסחר, שנחתך ביותר מחצי מאז השנה שעברה. הדבר הביא את הצמיחה הגלובלית לשפל הנמוך ביותר שלה מאז המשבר הגדול של 2008", אמרה לגארד, בנאום הבכורה שלה בוועידת הבנקאות האירופית בפרנקפורט, והוסיפה כי השינויים שנעשו הם בעלי אופי מבני בעיקר.</p>
      <p>לדברי ראשת קרן המטבע הבינלאומית (IMF) לשעבר, שהחליפה בראש הבנק את מריו דראגי, "אנחנו מתחילים לראות שינוי כיוון גלובלי - המונע בעיקר על ידי שווקים מתעוררים - מדרישות חיצוניות לדרישות מקומיות, מהשקעות - לצריכה, ומייצור - לנתינת שירותים. כלכלות מתעוררות סמכו על שרשרת האספקה ועל סחר גלובלי בכדי להגביר את צמיחתן. עם זאת, הופעתם של סכסוכים הנוגעים בסחר ובטכנולוגיה מערערים את המודלים שעליהם בנויות הכלכלות האלו. זהו המקרה גם באירופה".</p>
      <p>עוד אמרה לגארד, כי "הסחר העולמי מתארגן מחדש בזמן שטכנולוגיות חדשות מפריעות לשרשרת האספקה הקונבנציונאלית ולארגונים במקומות העבודה, ובמקביל לסיכונים האפשריים הצצים בעקבות שינויי האקלים". לדבריה, הכלכלה העולמית התרכזה בסחר בינלאומי ופתיחתם של שווקים כדרכים להגדלת הצמיחה בעשורים האחרונים. עם זאת, מדינות מסוימות, בהן ארצות הברית, הטו לאחרונה את תשומת הלב מסחר רב-צדדי, מה שהביא כלכלות רבות לחוסר וודאות".</p>
      <figure>
        <img src="https://images1.calcalist.co.il/PicServer3/2019/07/03/918199/7_l.jpg"/>
        <figcaption>כריסטין לגארד, נגידת הבנק האירופי המרכזי <br/>צילום: אי.אף.פי</figcaption>
      </figure>
      <p>לגארד ציינה שגוש היורו חייב להסתגל למציאויות החדשות ולהגביר את הגידול המקומי. "אירופה צריכה לחדש ולהשקיע בכדי לענות לאתגרים האלה ולשמר את התחרותיות לטווח ארוך. עם זאת, נראה כי שיעורי צמיחה גבוהים בסחר, שאותם התרגלנו לראות, אינם וודאות מוחלטת יותר". הזהירה.</p>
      <p>גוש היורו עתיד לצמוח ב-1.1% השנה וב-1.2% ב-2020, לפי תחזית של ה-ECB שפורסמה בספטמבר. בהערכה קודמת שנערכה ביוני התחזיות היו גבוהות יותר. לגארד אמרה שבזמן שהיא מאמינה שהאזור צריך להישאר פתוח לסחר רב-צדדי הוא צריך גם להתרכז בניצול היתרון הקיים בשוק המקומי שלו. "התשובה טמונה בהפיכתה של הכלכלה השנייה בגודלה בעולם לכזאת הפתוחה לעולם, אך בטוחה בעצמה - כלכלה שעושה שימוש מלא בפוטנציאל האירופי לשחרר שיעורים גבוהים יותר של ביקוש מקומי וצמיחה לטווח ארוך". אמרה.</p>
      <p>ממשלות גוש היורו, במיוחד אלו בעלות עודף בתקציבן, ניצבו תחת לחץ להוצאות גבוהות שיתרו להאצת הצמיחה בגוש, שסובל מאז משבר החוב הציבורי של 2011. עם זאת, לאגרד לחצה בדבריה על מנהיגי הגוש לעשות יותר. "בעיני, מאחר והאתגרים שלנו הם משותפים, אנחנו צריכים לענות עליהם עם תשובה משותפת. זה כולל התקדמות לעבר תמהיל מדיניות אירופי חדש שבו מספר רכיבי מפתח". אחר כך הוסיפה: "רכיב מפתח אחד היא מדיניות פיסקאלית לגוש היורו שאינה עוסקת רק בגיבוש עמדות לגבי הוצאות ציבוריות, אלא גם במרכיב שלהן. השקעות הן חלק חשוב לאתגרים שמולם אנו ניצבים, מאחר והן גם הביקוש של היום וגם האספקה של מחר".</p>
      <p>עם זאת, הוויכוח סביב השקעות נוספות מחלק את מדינות גוש היורו. מדינות כמו גרמניה והולנד אשר בבעלותן הון פיסקאלי גדול יותר לבזבז, לא מתלהבות לעשות את זה מאחר ואינן רוצות לעלות את רמות החוב שלהן.</p>
    </article>
  </body>
</html>