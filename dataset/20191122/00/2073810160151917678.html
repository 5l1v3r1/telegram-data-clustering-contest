<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gossipetv.com/anticipazioni-amici-19-sabato-23-novembre-javier-valentin-concorrenti-449129"/>
    <meta property="og:site_name" content="GOSSIP E TV"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="Anticipazioni Amici 19 sabato 23 novembre: Javier e Valentin nella classe, Timor infuriato"/>
    <meta property="og:description" content="Amici 2019/2020 anticipazioni, cos’è successo nella registrazione del 23 novembre? Timor Steffens infuriato con Alessandro Celentano Cosa ci rivelano le anticipazioni di sabato 23 novembre di Amici 19? La prima sfida a squadre è avvenuta; capisquadra: Nyv e Gaya. Un momento importante per tutti i concorrenti, per poter dimostrare quello che valgono davvero e alcuni […]"/>
  </head>
  <body>
    <article>
      <h1>Anticipazioni Amici 19 sabato 23 novembre: Javier e Valentin nella classe, Timor infuriato</h1>
      <address><time datetime="2019-11-22T00:00:00+00:00">22 Nov 2019</time> by <a rel="author">Pascal Ciuffreda</a></address>
      <figure>
        <img src="https://www.gossipetv.com/wp-content/uploads/2019/02/alessandra-timor-steffens-amici.jpg"/>
      </figure>
      <h3>Amici 2019/2020 anticipazioni, cos’è successo nella registrazione del 23 novembre? Timor Steffens infuriato con Alessandro Celentano</h3>
      <p>Cosa ci rivelano le <b>anticipazioni di sabato 23 novembre di Amici 19</b>? La prima sfida a squadre è avvenuta; capisquadra: <b>Nyv e Gaya</b>. Un momento importante per tutti i concorrenti, per poter dimostrare quello che valgono davvero e alcuni di loro sono stati già messi a rischio: il <i>team</i> capitanato da <b>Gaia</b> ha perso e questo significa solo una cosa… sfide per alcuni componenti della sua squadra! Ci sono stati anche degli ingressi inaspettati: <b>Alessandra Celentano</b> ha potuto mostrare il talento del suo pupillo e tutti si sono trovati concordi coi giudizi della Maestra… un po’ meno <b>Timor Steffens</b>!</p>
      <h3>Nuovi concorrenti Amici 19: Javier e Valentin entrano nella scuola dopo la sfida</h3>
      <p>Partiamo dal caso “Skioffi”. Dopo la polemica che ha scatenato il suo brano etichettato come “sessista”, la produzione ha preso una decisione: il <i>rapper</i> deve rimanere nella scuola, <a href="https://www.gossipetv.com/amici-skioffi-e-entrato-nella-scuola-verdetto-449114">dove ha potuto fare la sua sfida contro Gabriele</a>. C’è stata anche un’altra sfida, quella fra <b>Javier</b> (talento scoperto da Alessandra Celentano) e <b>Valentin</b>. La Maestra avrebbe voluto scartare Valentin per far spazio al suo pupillo, ma grazie all’intervento di Timor – che si è arrabbiato molto, come ha fatto sapere<i> IlVicolodelleNews.it</i> – e Titova, il ballerino ha potuto aggrapparsi a un posto della classe. <b>Valentin e Javier sono diventati due nuovi concorrenti di Amici 2019/2020</b>.</p>
      <h3>Sfida a squadre seconda puntata Amici 2020 e ospite</h3>
      <p>Stando alle <b>anticipazioni di Amici 19</b>, sono avvenute le formazioni delle squadre:</p>
      <ul>
        <li><b><i>Team</i> Gaia</b>: Javier, Giorgia Jacopo, Martina, Skioffi, Talisa e Inico;</li>
        <li><b><i>Team</i> Nyv</b>: Giulia, Federico, Sofia, Francesco, Alioscia, Valentin, DevilA.</li>
      </ul>
      <p>In sfida Gaia, Skioffi, Inico e Jacopo. <b>Ospite</b> della puntata, <b>Marco Bocci</b>, che ha presentato il suo nuovo film <i>A Tor Bella Monaca non piove mai</i>.</p>
    </article>
  </body>
</html>