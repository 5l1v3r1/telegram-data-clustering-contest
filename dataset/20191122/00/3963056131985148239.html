<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilmessaggero.it/spettacoli/musica/cold_play_tour_lp_everyday_life-4877973.html"/>
    <meta property="og:site_name" content="Il Messaggero"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="Il ritorno dei Coldplay con “Everyday Life”: «Ma niente tour, inquinano»"/>
    <meta property="og:description" content="Celebrare la potenza della musica, che abbatte muri e costruisce ponti, con un disco che mischia il pop-rock occidentale con influenze mediorientali, e che parla di amore, uguaglianza, umanità..."/>
  </head>
  <body>
    <article>
      <h1>Il ritorno dei Coldplay con “Everyday Life”: «Ma niente tour, inquinano»</h1>
      <address>
        <time datetime="2019-11-22T00:00:00+00:00">22 Nov 2019</time>
      </address>
      <p>Celebrare la potenza della musica, che abbatte muri e costruisce ponti, con un disco che mischia il pop-rock occidentale con influenze mediorientali, e che parla di amore, uguaglianza, umanità e speranza, ma anche di guerre e razzismo: è quello che fanno i Coldplay con Everyday life, il loro nuovo lp (nei negozi da oggi), l’ottavo della loro carriera. «È la nostra reazione alla negatività che è in giro ovunque», spiega il frontman della band britannica, Chris Martin, «se hai il privilegio di girare il mondo, capisci che siamo tutti sulla stessa barca». Così i Coldplay annunciano anche lo stop ai tour: «I concerti inquinano. Finché non saremo certi che siano eco-sostenibili, staremo fermi».</p>
      <p>Il frontman Chris Martin ha detto alla BBC giovedì che la band vuole impiegare del tempo per determinare come un tour può essere green. Ha detto: «Saremmo delusi se non fosse carbon neutral»». Appena due esibizioni ad Amman, trasmessi in diretta su YouTube (all’alba e al tramonto). Lunedì saranno al Museo di Storia Naturale di Londra. </p>
      <footer>Ultimo aggiornamento: 08:53<br/>© RIPRODUZIONE RISERVATA</footer>
    </article>
  </body>
</html>