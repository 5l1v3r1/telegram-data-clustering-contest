<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/mala-mu-je-superliga-bosancic-za-pet-meseci-napustio-vozdovac-pa-rad/343089"/>
    <meta property="og:site_name" content="MozzartSport"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="Mala mu je Superliga: Bosančić za pet meseci napustio Voždovac, pa Rad"/>
    <meta property="og:description" content="Kreativni vezista nikako da se skrasi"/>
  </head>
  <body>
    <article>
      <h1>Mala mu je Superliga: Bosančić za pet meseci napustio Voždovac, pa Rad</h1>
      <h2>Kreativni vezista nikako da se skrasi</h2>
      <address>
        <time datetime="2019-11-22T00:00:00+00:00">22 Nov 2019</time>
      </address>
      <p>Za samo pet meseci <b>Miloš Bosančić</b> je „uspeo“ da napusti dva superligaška kluba! Kreativni vezista je raskinuo ugovor sa Radom, pa je sada uoči zimskog prelaznog roka slobodan igrač.</p>
      <p>A, <b>Bosančić</b> je na Banjicu pre toga došao iz Voždovca. U koji je stigao krajem juna. Predstavljen je kao veliko pojačanje Zmajeva, da bi posle samo dva meseca, pre nego što je okončan letnji prelazni rok, napustio klub. Skupio je samo dva nastupa, jedan od 90 i jedan od šest minuta.</p>
      <p>Odmah nakon toga <b>Bosančić</b> je potpisao za Rad, za koji je odigrao šest utakmica, od toga dve cele. Poslednji nastup mu je bio 5. oktobra protiv Proletera. Nakon toga ga više nije bilo u sastavu Građevinara.</p>
      <p>Dobio je iskusni vezista papire i sada je slobodan igrač. <b>Bosančić</b> je važio za jednog od većih talenata srpskog fudbala kada je bio u omladinskoj školi Partizana, ali nije uspeo da taj dar pretvori u veliku karijeru. Igrao je i za Crvenu zvezdu, Čukarički, OFK Beograd, a najbolji period mu je bio u češkom Liberecu, za koji je nastupao u dva mandata.</p>
      <p><b>Foto:</b> <i>Starsport</i></p>
      <figure>
        <img src="https://mozzartsport.com/upload/CKEditor/Baneri/1.Sas%CC%8Ca-%C4%90or%C4%91evic%CC%81-1080x1080.jpg"/>
      </figure>
      <p> </p>
    </article>
  </body>
</html>