<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.quotidianosanita.it/lettere-al-direttore/articolo.php?articolo_id=78985"/>
    <meta property="og:site_name" content="quotidianosanità.it"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="Certificazione di qualità. L'esperienza del Dipartimento del Servizio sociale, non autosufficienza e disabilità dell’Ausl Toscana Nord Ovest"/>
    <meta property="og:description" content="- Gentile Direttore, all’interno dei sistemi di gestione della qualità delle aziende sanitarie pubbliche le riforme e i nuovi impulsi legislativi hanno introdotto il concetto di miglioramento continuo per far crescere gli standard dei servizi erogati. Il Direttore  del Dipartimento del servizio sociale, disabilità e non autosufficienza dell’Azienda Usl Toscana Nord-Ovest ha pensato di individuare nella Certificazione UNI EN ISO 9001: 2015,  essenziale strumento per il raggiungimento di livelli di qualità congrui, rispetto ai requisiti richiesti dai livelli  dei processi di erogazione e produzione tipici del Dipartimento. Il processo di certificazione ISO 9001: 2015 è iniziato perché: - promuove forme di monitoraggio e valutazione dell’erogazione dei servizi; promuove un nuovo modo di lavorare, focalizzando l’attenzione sulle cause e non sulle colpe, favorendo così lo sviluppo della competenza del sistema e della risorsa umana; - promuove una visione allargata della funzione sociale nei settori Sanitari Aziendali;…"/>
  </head>
  <body>
    <article>
      <h1>Certificazione di qualità. L'esperienza del Dipartimento del Servizio sociale, non autosufficienza e disabilità dell’Ausl Toscana Nord Ovest</h1>
      <address>
        <time datetime="2019-11-22T00:00:00+00:00">22 Nov 2019</time>
      </address>
      <p>
        <pic src="http://www.quotidianosanita.it/lettere-al-direttore/../../img_prima/front7322459.jpg" width="150" height="150"/>
      </p>
      <p>- <i>Gentile Direttore,</i><br/>all’interno dei sistemi di gestione della qualità delle aziende sanitarie pubbliche le riforme e i nuovi impulsi legislativi hanno introdotto il concetto di miglioramento continuo per far crescere gli standard dei servizi erogati. Il Direttore  del Dipartimento del servizio sociale, disabilità e non autosufficienza dell’Azienda Usl Toscana Nord-Ovest ha pensato di individuare nella Certificazione UNI EN ISO 9001: 2015,  essenziale strumento per il raggiungimento di livelli di qualità congrui, rispetto ai requisiti richiesti dai livelli  dei processi di erogazione e produzione tipici del Dipartimento.<br/><br/>Il processo di certificazione ISO 9001: 2015 è iniziato perché:<br/>- promuove forme di monitoraggio e valutazione dell’erogazione dei servizi; promuove un nuovo modo di lavorare, focalizzando l’attenzione sulle cause e non sulle colpe, favorendo così lo sviluppo della competenza del sistema e della risorsa umana; - promuove una visione allargata della funzione sociale nei settori Sanitari Aziendali; fornisce garanzia e trasparenza al sistema utente /fornitore interno ed esterno;</p>
      <p>- promuove un modello di lavoro basato sul miglioramento continuo; promuove la condivisione come superamento delle divisioni settoriali e come sviluppo di una nuova cultura del lavoro in team;<br/><br/>- promuove l’apprezzamento e la crescita delle competenze tecniche, date dall’insieme delle capacità professionali e relazionali, andando a valorizzare il patrimonio professionale presente nel Dipartimento.<br/><br/>La qualità migliora il rapporto con il sistema utente/fornitore interno ed esterno, ottimizza l’impiego delle risorse e i tempi necessari per la realizzazione delle attività, diminuisce i costi della non qualità, monitora e valuta sistematicamente i processi formativi e di crescita del personale.<br/><br/>Sono questi i principi sui quali la Direzione Generale dell’ Azienda Usl Toscana Nord-Ovest ha fondato la propria mission.<br/><br/>Di seguito alcuni degli obiettivi indicati:<br/>- semplificazione delle procedure attraverso la re-ingegnerizzazione dei processi, monitoraggio delle risorse impegnate ai fini dell’equilibrio del bilancio aziendale, orientamento delle funzioni tecnico-amministrative in base a logiche di soddisfacimento dei bisogni degli utenti/clienti esterni;<br/><br/>- realizzazione di una forte integrazione tra i processi di erogazione delle prestazioni sanitarie e i processi di supporto, miglioramento continuo dei processi secondo i principi di qualità, razionalizzazione dei processi di lavoro per obiettivi.<br/><br/>Indispensabile, è stato definire procedure e percorsi che affrontassero l’azione del Dipartimento, cercando legami e collaborazione  con tutte le strutture interessate per  il soddisfacimento dei bisogni di assistenza sanitaria e sociale degli utenti.<br/><br/>Il nuovo approccio per processi e le nuove logiche della qualità hanno spinto il Dipartimento del servizio sociale, non autosufficienza e disabilità dell’Azienda Usl Toscana Nord-ovest a creare un modello di gestione della qualità fondato sull’autovalutazione interna, avvalendosi dell’auditing interno. Per perseguire gli obiettivi sono stati individuati i processi che regolano il funzionamento del Dipartimento e sono state prodotte procedure inserendo indicatori di processo e di esito.<br/><br/>Il superamento della verifica ispettiva effettuata da DNV GL ha consentito all’Azienda di ottenere il prestigioso risultato di certificazione ai sensi della norma UNI EN ISO 9001:2015 per l’anno 2019  confermando che il Sistema Qualità costruito è un modo sistematico e sistemico per garantire che le attività di un'organizzazione vengano svolte esattamente come è stato pianificato.<br/><br/>L’obiettivo ulteriore sarà quello di perseguire il miglioramento continuo tramite:<br/>- il coinvolgimento di tutta la struttura organizzativa e, quando previsto, delle componenti esterne, nella raccolta dei dati necessari a individuare lo stato di conformità del Sistema di Gestione per la Qualità ai requisiti interni ed esterni in materia di qualità.<br/><br/>- l'esame sistematico dei risultati ottenuti in relazione alle esigenze interne ed esterne e la definizione periodica di un Piano di Miglioramento in sede di Riesame della Direzione.<br/><br/>- l'esame sistematico dei risultati ottenuti in relazione alle esigenze interne ed esterne<br/><br/>- l'identificazione delle cause di non conformità esistenti o potenziali e la loro eliminazione o riduzione mediante l'implementazione di azioni correttive o preventive.<br/><br/>Il percorso infine è stato inserito e strutturato nella programmazione aziendale quale obiettivo di budget trasversale a tutte le strutture organizzative complesse e semplici afferenti al Dipartimento.<br/><br/><i><b>Maria Letizia Casani<br/>Laura Brizzi<br/>Alessandro Iala<br/>Pierluigi Vecchio<br/>Lorella Marini<br/>Ylenia Frongia<br/>Carola Cimmino<br/>Raffaella Barbieri<br/>Andrea Iacopini</b><br/>Gruppo di lavoro sulla Certificazione di qualità del Dipartimento del Servizio sociale, non autosufficienza e disabilità, </i><br/><i>Azienda Usl Toscana Nord-Ovest</i></p>
    </article>
  </body>
</html>