<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://narodna-pravda.ua/2019/11/22/v-ukrayini-dozvolili-fotografuvatisya-na-pasport-u-golovnomu-ubori-podrobitsi/"/>
    <meta property="og:site_name" content="Народна Правда"/>
    <meta property="article:published_time" content="2019-11-22T16:27:06+00:00"/>
    <meta property="og:title" content="В Україні дозволили фотографуватися на паспорт у головному уборі: подробиці"/>
    <meta property="og:description" content="Кабінет міністрів України дозволив фото на паспорт в головному уборі. Нові правила введено для врахування інтересів і релігійних традицій представників різних віросповідань, які є громадянами України, іноземцями або особами без громадянства"/>
  </head>
  <body>
    <article>
      <h1>В Україні дозволили фотографуватися на паспорт у головному уборі: подробиці</h1>
      <h2>Приміром, фотографуватися в хіджабі дозволять тоді, коли жінка постійно носить його в повсякденному житті через релігійні переконання</h2>
      <address>
        <time datetime="2019-11-22T16:27:06+00:00">22 Nov 2019, 16:27</time>
      </address>
      <p><a href="https://narodna-pravda.ua/2019/11/22/kabmin-zobov-yazaly-porahuvaty-prozhytkovyj-minimum-yak-zminytsya-byudzhet-ukrayiny/">Кабмін</a> затвердив нові правила, які відтепер дозволяють фото на паспорт у головному уборі  – зміни стосуються вимог до фотографій на загальногромадянський або закордонний паспорт, а також для видів на тимчасове або постійне місце проживання. </p>
      <p>Як передає НАРОДНА ПРАВДА, про це йдеться в повідомленні пресслужби Державної міграційної служби.</p>
      <p>Loading...</p>
      <p>Нові стандарти фото на паспорт враховують інтереси і релігійні традиції представників різних віросповідань, які є громадянами України, іноземцями або особами без громадянства.</p>
      <p>Так, фотографування на документ в головному уборі допускається, якщо українець чи іноземний громадянин носить його в повсякденному житті через релігійні переконання.</p>
      <p>Крім головних уборів, на людині можуть бути «штучні предмети і матеріали», якщо на те є медичні показання, що підтверджено висновком медичного закладу.</p>
      <p>«У той же час, головні убори не повинні змінювати форми окремих частин особи (чола, вилиць, щік, підборіддя, очей), закривати обличчя і підборіддя, проходити по контуру лінії росту волосся, закривати вуха і шию», – уточнили у відомстві.</p>
      <p>Нагадаємо, раніше стало відомо, що <a href="https://narodna-pravda.ua/2019/07/26/v-rosijskyh-pasportah-dlya-meshkantsiv-donbasu-znajshly-spetsialnyj-kod-shho-tse-oznachaye/">в Росії відокремили паспорти жителів Донбасу спеціальним, вигаданим для них новим кодом підрозділу – 610-068.</a> Є ризик, що власники таких паспортів, зіткнуться з недійсністю документів.</p>
      <figure>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">
          <img src="https://narodna-pravda.ua/wp-content/uploads/2019/05/google-news-517122-ukrINUXR.png"/>
        </a>
      </figure>
      <p>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">Додайте «Народну Правду» в свої обрані джерела ⟶ Google News підписатися</a>
      </p>
    </article>
  </body>
</html>