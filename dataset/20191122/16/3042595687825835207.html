<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagbladet.no/nyheter/oslo-selger-38-brutalt-ranet/71851715"/>
    <meta property="og:site_name" content="Dagbladet.no"/>
    <meta property="article:published_time" content="2019-11-22T16:07:54+00:00"/>
    <meta property="og:title" content="=Oslo-selger (38) brutalt ranet"/>
    <meta property="og:description" content="Sparket og slått. Politiet jakter tre gjerningspersoner."/>
  </head>
  <body>
    <article>
      <h1>=Oslo-selger (38) brutalt ranet</h1>
      <h2>Sparket og slått. Politiet jakter tre gjerningspersoner.</h2>
      <address><time datetime="2019-11-22T16:07:54+00:00">22 Nov 2019, 16:07</time> by <a rel="author">Asle Hansen</a></address>
      <p>En =Oslo-selger ble ranet av tre personer i området Lakkegata, skriver Oslopolitiet på Twitter rett over klokka 17.</p>
      <p>
        <b>Fornærmede ble sparket og slått, og ble fratatt penger og eiendeler.</b>
      </p>
      <p>- Vi søker i området etter gjerningspersoner. Politiet oppretter anmeldelse på vegne av fornærmede, skriver politiet.</p>
      <figure>
        <iframe data-src="https://twitter.com/oslopolitiops/status/1197908773358260224?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>- 38-åringen er forslått og blør litt fra ansiktet. Han er kjørt til legevakta, sier operasjonsleder Tore Solberg til Dagbladet.</p>
      <p>De tre gjerningspersonene er beskrevet som mørkkledde, unge menn av utenlandsk opprinnelse.</p>
      <p>
        <b>- Dette er dårlig gjort. Her står han og selger =Oslo og prøver å gjøre en innsats. Så blir han banket og frarøvet det han har tjent, sier Solberg.</b>
      </p>
      <p>- Dette reagerer jeg sterkt på. En slik by skal ikke Oslo være. Her skal alle tas vare på uansett om man er kong Salamon eller Jørgen hattemaker. Jeg håpet politiet prioriterer dette og finner gjerningspersonene, og at dette ikke gjentar seg i våre gater som er for alle, sier leder Aina Stenersen (Frp) i Helse- og omsorgsutvalget i Oslo bystyre.</p>
    </article>
  </body>
</html>