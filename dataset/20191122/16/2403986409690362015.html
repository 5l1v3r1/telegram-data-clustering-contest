<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/health/chomu_vinikaye_osteoporoz_vcheni_povidomili_mehanizm_znoshennya_kistki_n1237885"/>
    <meta property="og:site_name" content="24 Канал"/>
    <meta property="article:published_time" content="2019-11-22T16:47:00+00:00"/>
    <meta property="og:title" content="Чому виникає остеопороз: вчені повідомили механізм зношення кістки"/>
    <meta property="og:description" content="Спостерігаючи за особливостями внутрішньої структури кістки, вчені простежили, як і чому кістки стають крихкими."/>
  </head>
  <body>
    <article>
      <h1>Чому виникає остеопороз: вчені повідомили механізм зношення кістки</h1>
      <address><time datetime="2019-11-22T16:47:00+00:00">22 Nov 2019, 16:47</time> by <a rel="author" href="https://24tv.ua/anastasiya_lukashevska_tag7047/" target="_blank">Анастасія Лукашевська</a></address>
      <p>
        <b>Спостерігаючи за особливостями внутрішньої структури кістки, вчені простежили, як і чому кістки стають крихкими.</b>
      </p>
      <p>Вчені з <a href="http://news.cornell.edu/stories/2019/11/bone-breakthrough-may-lead-more-durable-airplane-wings">Корнелльського університету</a> аналізували рентгенівські знімки. Щільність кістки є ключовим фактором міцності тканини, а тепер вчені виявили, що саме захищає кістку від зношення.</p>
      <blockquote>Читайте також:<a href="https://24tv.ua/health/viyavili_neochikuvaniy_sposib_zberegti_sluh_v_starosti_n1237533"> Виявили неочікуваний спосіб зберегти слух в старості</a></blockquote>
      <p>  Остеопороз – що це?</p>
      <p>Остеопороз — системне захворювання скелета, яке характеризується зменшенням маси кістки в одиниці об’єму та порушенням мікроархітектури кісткової тканини, що призводить до підвищення крихкості кісток та високого ризику їх переломів.</p>
      <h3>Головна причина остеопорозу</h3>
      <p>Архітектура кісткової тканини складається з вертикальних пластинчастих структур, які визначають її міцність при перевантаженні.</p>
      <p>Тепер вчені повідомили про<b> </b>наявність горизонтальних стрижневих структур, які раніше не пов’язували зі міцністю кісток.</p>
      <p>Аналіз зразка кістки довів, що саме<b> горизонтальні структури мають вирішальне значення для міцності кістки.</b></p>
      <figure>
        <img src="https://24tv.ua/resources/photos/news/620_DIR/201911/1237885_10194665.jpg?201911130426"/>
        <figcaption>Вчені назвали новий фактор розвитку остеопорозу</figcaption>
      </figure>
      <aside>Якщо перевантажити кістку одноразово, навантаження припадає на вертикальні "розпірки", однак циклічне чи тривале перевантаження компенсується саме горизонтальними структурами, резюмують автори дослідження.</aside>
      <p>З віком людина позбавляється саме горизонтальних структур, що збільшує ймовірність перелому від циклічних навантажень.</p>
      <p>Вчені змоделювали кісткову тканину з полімеру, варіюючи товщину "розпірок". І це зробило матеріал в 100 разів міцніше.</p>
      <blockquote>Більше новин, що стосуються лікування, медицини, харчування, здорового способу життя та багато іншого – читайте у розділі <a href="https://24tv.ua/health/">Здоров'я</a>.</blockquote>
    </article>
  </body>
</html>