<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.polsatnews.pl/wiadomosc/2019-11-22/wlamania-w-masce-wilkolaka-jest-dwoch-zatrzymanych/"/>
    <meta property="og:site_name" content="Polsat News"/>
    <meta property="article:published_time" content="2019-11-22T16:16:00+00:00"/>
    <meta property="og:title" content="Włamania w masce wilkołaka. Jest dwóch zatrzymanych"/>
    <meta property="og:description" content="Dwaj mężczyźni mieli jeździć na włamania damskimi ukradzionymi wcześniej rowerami. Jeden używał maski wilkołaka swojego wnuka. Podejrzani kradli elektronarzędzia, rowery i telefony komórkowe. Obaj zostali zatrzymani przez elbląską policję."/>
  </head>
  <body>
    <article>
      <h1>Włamania w masce wilkołaka. Jest dwóch zatrzymanych</h1>
      <address>
        <time datetime="2019-11-22T16:16:00+00:00">22 Nov 2019, 16:16</time>
      </address>
      <p>
        <b>Dwaj mężczyźni mieli jeździć na włamania damskimi ukradzionymi wcześniej rowerami. Jeden używał maski wilkołaka swojego wnuka. Podejrzani kradli elektronarzędzia, rowery i telefony komórkowe. Obaj zostali zatrzymani przez elbląską policję.</b>
      </p>
      <related>
        <a href="https://www.polsatnews.pl/wiadomosc/2019-11-20/ukrainiec-zaatakowany-nozem-przed-akademikiem-w-ciezkim-stanie-trafil-do-szpitala/"/>
      </related>
      <p>Jak poinformował PAP w piątek Jakub Sawicki z elbląskiej policji, policjanci z wydziału zwalczania przestępczości przeciwko mieniu zatrzymali dwóch podejrzanych o włamania - to 36 i 52-latek.</p>
      <p>W mieszkaniu starszego z mężczyzn natrafiono na przedmioty, które pochodziły z kradzieży. Były to elektronarzędzia, rowery i telefony komórkowe. W trakcie postępowania policyjnego okazało się, że 52-latek włamał do jednego ze sklepów spożywczego, używając maski wilkołaka, którą wziął z zabawek swojego wnuka.</p>
      <p>
        <a href="https://www.polsatnews.pl/wiadomosc/2019-11-22/kradziez-laptopa-z-danymi-studentow-sggw-zatrzymano-trzech-gruzinow/">
          <b>ZOBACZ: Kradzież laptopa z danymi studentów SGGW. Zatrzymano trzech Gruzinów</b>
        </a>
      </p>
      <p>Tę właśnie maskę policjanci zabezpieczyli podczas przeszukania w mieszkaniu mężczyzny. 36 i 52-latek często działali razem. Podczas jednego z włamań ukradli m.in. dwa damskie rowery. To na nich jeździli później na kolejne kradzieże.</p>
      <p>36-latek usłyszał łącznie 12 zarzutów, w tym oprócz kradzieży z włamaniem również zarzut posiadania narkotyków. Policjanci wspólnie z prokuraturą wnioskowali o jego tymczasowe aresztowanie. W piątek sąd przychylił się do wniosku i aresztował 36-latka na 3 miesiące. Może mu grozić kara do 10 lat pozbawienia wolności.</p>
      <p>
        <a href="https://www.polsatnews.pl/wideo/sasin-glosowania-nie-podlegaja-ocenie-prokuratorow-witek-zachowala-sie-prawidlowo_6760149/">WIDEO - Sasin: głosowania nie podlegają ocenie prokuratorów. Witek zachowała się prawidłowo</a>
      </p>
      <figure>
        <img src="https://r.dcs.redcdn.pl/http/o2/redefine/cp/ty/typtpj155ooepj6z94j1p22enbx88ji5.jpg"/>
      </figure>
    </article>
  </body>
</html>