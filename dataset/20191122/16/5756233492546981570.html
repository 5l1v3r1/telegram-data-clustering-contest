<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/622790/%D8%B1%D9%88%D9%86%D8%A7%D9%84%D8%AF%D9%88-%D9%85%D8%AA%D8%B9%D9%87%D8%AF-%D8%A8%D9%87-%D9%BE%D8%B1%D8%AA%D8%BA%D8%A7%D9%84-%D8%A8%DB%8C%E2%80%8C%D9%88%D9%81%D8%A7-%D8%A8%D9%87-%D8%A8%D8%A7%D9%86%D9%88%DB%8C-%D9%BE%DB%8C%D8%B1"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-22T16:50:00+00:00"/>
    <meta property="og:title" content="«رونالدو» متعهد به پرتغال، بی‌وفا به بانوی پیر"/>
    <meta property="og:description" content="سرمربی یوونتوس در آستانه دیدار این تیم مقابل آتالانتا در سری‌آ ایتالیا، از غیبت ۹۹ درصدی «کریتسیانو رونالدو» در این بازی خبر داد."/>
  </head>
  <body>
    <article>
      <h1>«رونالدو» متعهد به پرتغال، بی‌وفا به بانوی پیر</h1>
      <address>
        <time datetime="2019-11-22T16:50:00+00:00">22 Nov 2019, 16:50</time>
      </address>
      <p>
        <i>سرمربی یوونتوس در آستانه دیدار این تیم مقابل آتالانتا در سری‌آ ایتالیا، از غیبت ۹۹ درصدی «کریتسیانو رونالدو» در این بازی خبر داد.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>همه چیز از این موضوع حکایت دارد که مرد پرتغالی در نبرد این تیم مقابل آتالانتا در هفته سیزدهم سری‌آ ایتالیا، هیچ نقشی ندارد.</p>
      <p>«مائوریتسیو ساری» نیز در نشست خبری پیش از این بازی اظهار داشت: ۹۹ درصد اطمینان داریم که کریستیانو رونالدو فردا بازی نخواهد کرد؛ او روز سه‌شنبه به ما اطلاع داد که برای این دیدار آمادگی کامل ندارد.</p>
      <figure>
        <img src="https://aftabnews.ir/files/fa/news/1398/9/1/362123_718.jpg"/>
      </figure>
      <p>رونالدو پس از همراهی تیم ملی پرتغال در انتخابی یورو ۲۰۲۰ و حضور ۹۰ دقیقه‌ای در دیدار تیمش مقابل لیتوانی و لوزامبورگ و کمک به تیم تحت هدایت «فرناندو سانتوس» برای رزرو بلیت این تورنمنت، به تورین بازگشته است.</p>
      <p>هواداران بانوی پیر امیدوارند تا فوق ستاره تیم‌شان برای دیدار حساس سه‌شنبه هفته آینده یووه مقابل اتلتیکو مادرید در لیگ قهرمانان آمادگی خود را به دست آورد، جایی که تیم ساری با کسب سه امتیاز دیدار می‌تواند صدرنشین گروه چهارم این تورنمنت شود.</p>
    </article>
  </body>
</html>