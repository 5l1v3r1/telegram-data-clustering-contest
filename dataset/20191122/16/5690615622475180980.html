<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837270-opublikovano-spisok-kompaniy-partneriv-burismi-zlochevskogo"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-22T16:00:00+00:00"/>
    <meta property="og:title" content="Опубліковано список компаній-партнерів &quot;Бурісми&quot; Злочевського"/>
    <meta property="og:description" content="КИЇВ. 22 листопада. УНН. На сайті Олександра Дубінського з'явилися списки контрагентів за фінансовими операціями компанії Burisma ексміністра природних …"/>
  </head>
  <body>
    <article>
      <h1>Опубліковано список компаній-партнерів "Бурісми" Злочевського</h1>
      <address><time datetime="2019-11-22T16:00:00+00:00">22 Nov 2019, 16:00</time> by <a rel="author">Саша Картер</a></address>
      <p><b>КИЇВ. 22 листопада. УНН.</b> На сайті Олександра Дубінського з'явилися <a href="https://dubinsky.pro/news/opublikovan-spisok-partnerov-skandalnoy-burisma-zlochevskogo?fbclid=IwAR1WvCc9hml88n68k_kpSgsWmCjkw5WvYO9JlFS2aVlD9CTZCwlwhoO09nQ">списки</a> контрагентів за фінансовими операціями компанії Burisma ексміністра природних ресурсів Миколи Злочевського, які нібито були опубліковані в США з посиланням на Генеральну прокуратуру України, передає <b>УНН.</b></p>
      <p>За інформацією, опублікованою на сайті, через Burisma відмивалися гроші колишнього президента України Віктора Януковича і його оточення.</p>
      <p>Так, на сайті з посиланням на користувачів соцмереж опубліковано кілька таких контрагентів:</p>
      <p>- Алан Аптер (ALAN APTER), голова Ради директорів Burisma; <br/>- Олександр Кваснєвський (ALEKSANDER KWASNIEWSKI), колишній президент Польщі, приєднався до правління Burisma в січні 2014 року; <br/>- AVELLUM PARTNERS LLC, українська юридична фірма; <br/>- Bestec GmbH, міжнародний науково-технічний центр; <br/>- BLUE STAR STRATEGIES, LLC, фінансовий консультант в Вашингтоні; <br/>- BOIES, SCHILLER AND FLEXNER LLP, юридична фірма, що базується в Нью-Йорку; <br/>- BROCITI INVESTMENTS LIMITED, кіпрська компанія Миколи Злочевського; <br/>- CONSULATE OF MONACO IN ESTONIA, консульство Естонії в Монако; <br/>- DELAWARE COMMUNITY FOUNDATION, BEAU, некомерційна організація в США; <br/>- IDEALS SOLUTIONS GROUP SA, провайдер з корпоративного програмного забезпечення для співпраці з офісами; <br/>- KPMG-UKRAINE LTD, надає аудиторські, податкові, юридичні та консультативні послуги; <br/>- KROLL ASSOCIATES UK LTD, аудиторська фірма; <br/>- LLC ESCO-PIVNICH, український газовий постачальник, що входить до групи Burisma; <br/>- LLC PERSHA UKRAINSKA GAZONAFTOVA KO, перша Українська газонафтова компанія; <br/>- MANNVIT HF, найбільша інженерна фірма в Ісландії; <br/>- MORGAN STANLEY SMITH BARNEY LLC, американська багатонаціональна корпорація; <br/>- US-UKRAINE BUSINESS COUNCIL, Бізнес Рада США-Україна; <br/>- WIRELOGIC TECHNOLOGY AS, фігурує в справі відмивання коштів на суму понад 33 млн доларів при покупці групи компаній херсонської нафтоперевалки.</p>
      <p>Нагадаємо, раніше Дубінський заявляв, що Burisma Злочевського була одним з елементів, що пов'язують багаторічну схему з виведення коштів з українського бюджету на рахунки американських інвестиційних фондів.</p>
      <p>Як повідомляв <b>УНН,</b> Злочевського також підозрюють у заволодінні грошима на суму 800 млн грн, а також у відмиванні злочинних доходів.</p>
      <p>Нагадаємо, в жовтні Генпрокурор Руслан Рябошапка повідомив, що прокуратура перегляне всі справи проти Миколи Злочевського та його компаній, в тому числі вивчить законність процесуальних рішень щодо закриття справ.</p>
      <p>Як повідомляв <b>УНН,</b> Генеральний прокурор розповів, що Злочевський фігурує в 13 кримінальних провадженнях. Вони будуть передані на розслідування в НАБУ, СБУ і ДБР.</p>
      <p>Раніше в Генпрокуратурі повідомили про долю трьох кримінальних проваджень, які розслідувалися щодо Злочевського.</p>
      <p>Перше провадження за ухилення від сплати податків було закрито після того, як компанія Burisma Злочевського оплатила 180 млн грн штрафу. Ще в одному провадженні, яке стосувалося відмивання коштів, розслідування було закрито після рішення Лондонського суду, в якому було визнано, що гроші Злочевський отримав на свій рахунок від продажу однієї з нафтобаз. ГПУ не змогла привести в Лондонському суді контраргументи, провадження врешті було закрито.</p>
      <p>Крім того, ще з 2014 року тривало розслідування про розкрадання державних ресурсів. Злочевський, будучи міністром природних ресурсів, видавав ліцензії, на думку слідства, пов'язаним з ним фірмам, зокрема мова йде і про фірму Burisma. Але справа була закрита. Закрили цю справу детективи НАБУ, куди справу було передано Генпрокуратурою.</p>
      <p>На даний момент, за повідомленням Генпрокурора Рябошапки, розслідування припинене, адже Злочевський знаходиться в розшуку.</p>
    </article>
  </body>
</html>