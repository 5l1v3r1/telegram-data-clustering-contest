<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unionesarda.it/articolo/news-sardegna/cagliari/2019/11/22/cagliari-scommesse-illegaliguadagni-in-nero-per-milioni-136-955825.html"/>
    <meta property="og:site_name" content="L'Unione Sarda.it"/>
    <meta property="article:published_time" content="2019-11-22T16:48:46+00:00"/>
    <meta property="og:title" content="Cagliari, scommesse illegali: guadagni in nero per milioni"/>
    <meta property="og:description" content="Cronaca Sardegna - Approfondisci su L'Unione Sarda.it"/>
  </head>
  <body>
    <article>
      <h6 class="kicker">la scoperta</h6>
      <h1>Cagliari, scommesse illegali: guadagni in nero per milioni</h1>
      <h2>La Finanza ha individuato una rete clandestina per i pronostici sportivi online. Il gestore è stato denunciato</h2>
      <address>
        <time datetime="2019-11-22T16:48:46+00:00">22 Nov 2019, 16:48</time>
      </address>
      <p>Cinque milioni di euro.</p>
      <p>È la cifra guadagnata in nero dal gestore di un canale di scommesse online finito nel mirino della Guardia di Finanza di Cagliari.</p>
      <p>Si tratta di un 42enne residente nel capoluogo, che ora è stato segnalato all'autorità giudiziaria.</p>
      <p>Secondo quanto accertato dai militari della Seconda Compagnia dei baschi verdi, il canale sviluppato dal 41enne faceva parte faceva parte di una articolata rete web che, attraverso provider esteri, permetteva agli utenti di piazzare pronostici su eventi sportivi con quote superiori rispetto alle agenzie autorizzate, ma completamente al di fuori dei circuiti legali, in possesso cioè di regolare permesso del Monopolio di Stato.</p>
      <p>Il tutto anche grazie alla costituzione di una società estera e con l'obiettivo di incassare ingenti somme, senza pagare le imposte previste sui giochi e le scommesse.</p>
      <p>Ma il sistema illecito è stato smascherato dalla Fiamme Gialle attraverso una serie di accurate verifiche e ora al 41enne, denunciato a piede libero sia per evasione fiscale che per la creazione del canale clandestino, verrà presentato il conto.</p>
      <p>Precisamente: 5.046.875 milioni di euro, l'esorbitante ammontare dei ricavi non dichiarati.</p>
      <p>(Unioneonline/l.f.)</p>
    </article>
  </body>
</html>