<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.karar.com/dunya-haberleri/bagdattaki-hukumet-karsiti-gosterilerde-4-kisi-daha-oldu-1391955"/>
    <meta property="og:site_name" content="Karar.com"/>
    <meta property="article:published_time" content="2019-11-22T16:12:00+00:00"/>
    <meta property="og:title" content="Bağdat'taki hükümet karşıtı gösterilerde 4 kişi daha öldü"/>
    <meta property="og:description" content="Irak'ın başkenti Bağdat'ta güvenlik güçlerinin hükümet karşıtı gösterilere müdahalesi sonucu 4 kişi hayatını kaybetti."/>
  </head>
  <body>
    <article>
      <h1>Bağdat'taki hükümet karşıtı gösterilerde 4 kişi daha öldü</h1>
      <address>
        <time datetime="2019-11-22T16:12:00+00:00">22 Nov 2019, 16:12</time>
      </address>
      <p>
        <b>Irak'ın başkenti Bağdat'ta güvenlik güçlerinin hükümet karşıtı gösterilere müdahalesi sonucu 4 kişi hayatını kaybetti.</b>
      </p>
      <p>Irak'ın başkenti Bağdat'ta güvenlik güçleri, hükümet karşıtı gösterilere müdahalede bulundu.</p>
      <p>Güvenlik güçleri, Sinek ve Ahrar Köprüsü arasındaki Reşadiye Caddesi'ndeki göstericilere gerçek mermi ve gaz bombalarıyla müdahale etti. </p>
      <p>Hastane kaynakları göstericilerin üzerine açılan ateş sonucu 4 kişinin hayatını kaybettiğini, 40 kişinin de gaz bombasından etkilendiğini açıkladı.</p>
      <p>
        <b>NE OLMUŞTU?</b>
      </p>
      <p>Başkent Bağdat'ta dün yine aynı bölgede yaşanan müdahalede 3 gösterici hayatını kaybetmiş, 35 gösterici de yaralanmıştı. </p>
      <p>Irak'ta işsizlik, yolsuzluk ve kamu hizmeti yetersizliğini protesto etmek amacıyla 1 Ekim'de başlayan gösterilerde şu ana kadar 300'ün üzerinde kişi hayatını kaybetti, 15 binden fazla kişi yaralandı.</p>
      <p>
        <b>BAĞDAT/AA</b>
      </p>
      <related>
        <a href="https://www.karar.com/dunya-haberleri/abd-rakkadaki-petrol-bolgesi-cezraya-geri-dondu-1391644"/>
      </related>
      <related>
        <a href="https://www.karar.com/dunya-haberleri/bagdatta-kanli-gun-3-gosterici-daha-oldu-1390862"/>
      </related>
    </article>
  </body>
</html>