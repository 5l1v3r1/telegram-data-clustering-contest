<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnevnik.si/1042914810"/>
    <meta property="og:site_name" content="Dnevnik"/>
    <meta property="article:published_time" content="2019-11-22T16:05:00+00:00"/>
    <meta property="og:title" content="Policisti našli denar z oropane pošte v Veržeju"/>
    <meta property="og:description" content="Blizu pošte v Veržeju, ki jo je v sredo oropal oborožen neznanec, so našli denar, ki ga je storilec odvrgel. Denar se je namreč zaradi posebnega sistema obarval, so danes sporočili s Policijske uprave Murska Sobota."/>
  </head>
  <body>
    <article>
      <h1>Policisti našli denar z oropane pošte v Veržeju</h1>
      <address><time datetime="2019-11-22T16:05:00+00:00">22 Nov 2019, 16:05</time> by <a rel="author">STA</a></address>
      <p>
        <b>Blizu pošte v Veržeju, ki jo je v sredo oropal oborožen neznanec, so našli denar, ki ga je storilec odvrgel. Denar se je namreč zaradi posebnega sistema obarval, so danes sporočili s Policijske uprave Murska Sobota.</b>
      </p>
      <p>Kriminalisti in policisti omenjene policijske uprave nadaljujejo zbiranje obvestil z namenom, da izsledijo storilca.</p>
      <p>Neznanec je v sredo vstopil v prostore pošte, uslužbenki zagrozil s pištolo in zahteval denar. Ko mu ga je ta izročila, je s kraja dogodka pobegnil.</p>
      <p>Ob ropu so aktivirali vse policijske patrulje, med katerimi sta bili tudi dve mešani patrulji za nadzor meje, v vsaki od njih pa je bil tudi po en vojak, je v sredo povedal predstavnik za stike z javnostmi Slovenske vojske Marjan Sirk.</p>
      <related>
        <h4>Preberite sorodne prispevke</h4>
        <a href="https://www.dnevnik.si/kartica/1042914641"/>
      </related>
    </article>
  </body>
</html>