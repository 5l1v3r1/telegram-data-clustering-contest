<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.extra.cz/tajemstvi-socialnich-siti-gottovych-dcer-charlotte-a-nelly-drsny-zakaz-od-vdovy-ivany"/>
    <meta property="og:site_name" content="eXtra.cz"/>
    <meta property="article:published_time" content="2019-11-22T16:34:00+00:00"/>
    <meta property="og:title" content="Tajemství sociálních sítí Gottových dcer Charlotte a Nelly: Drsný zákaz od vdovy Ivany"/>
    <meta property="og:description" content="Jejich vrstevnice jsou na sociálních sítích jako doma, ale Charlotte (13) a Nelly (11) mají smůlu. Profily na populárním Instagramu si sice založily, nesmějí tam ale přidávat fotky, ze kterých by bylo zřejmé, co zrovna dělají. Maminka a vdova po zesnulém Karlu Gottovi (†80) Ivana (43) nehodlá nic ponechat náhodě!"/>
  </head>
  <body>
    <article>
      <h6 class="kicker">gottovy dcery</h6>
      <h1>Tajemství sociálních sítí Gottových dcer Charlotte a Nelly: Drsný zákaz od vdovy Ivany</h1>
      <address><time datetime="2019-11-22T16:34:00+00:00">22 Nov 2019, 16:34</time> by <a rel="author">Zdeněk Drgáč</a></address>
      <slideshow>
        <figure>
          <img src="https://www.extra.cz/images/thumbs/e1/67/e1678a7-247549-snimek-obrazovky-2019-11-22-v-15-0d0000000-0d0000000-1d0000000-1d0000000-sector_2560x0-shrink.png"/>
          <figcaption>
            <cite>Profimedia.cz</cite>
          </figcaption>
        </figure>
        <figure>
          <img src="https://www.extra.cz/images/thumbs/c6/e0/c6e0a07-242383-gott02-2560x0-shrink.jpg"/>
          <figcaption>Charlotte Ella Gottová a Karel Gott při natáčení písně Srdce nehasnou.<cite>reprofoto Youtube</cite></figcaption>
        </figure>
        <figure>
          <img src="https://www.extra.cz/images/thumbs/51/ce/51cef85-242189-zgottova-2560x0-shrink.jpg"/>
          <figcaption>Karel Gott s dcerami Charlotte a Nelly a manželkou Ivanou.<cite>Profimedia.cz</cite></figcaption>
        </figure>
        <figure>
          <img src="https://www.extra.cz/images/thumbs/29/49/29499e2-243654-profimedia-0392883976-2560x0-shrink.jpg"/>
          <figcaption>Ivana holkám zakázala být na Instagramu přehnaně aktivní.<cite>Profimedia.cz</cite></figcaption>
        </figure>
        <figcaption>
          <a href="https://www.extra.cz/tajemstvi-socialnich-siti-gottovych-dcer-charlotte-a-nelly-drsny-zakaz-od-vdovy-ivany/galerie/4">+ Dalších 25 fotografií</a>
        </figcaption>
      </slideshow>
      <p>
        <b>Jejich vrstevnice jsou na sociálních sítích jako doma, ale Charlotte (13) a Nelly (11) mají smůlu. Profily na populárním Instagramu si sice založily, nesmějí tam ale přidávat fotky, ze kterých by bylo zřejmé, co zrovna dělají. Maminka a vdova po zesnulém Karlu Gottovi (†80) Ivana (43) nehodlá nic ponechat náhodě!</b>
      </p>
      <p><a href="https://www.extra.cz/tema/charlotte-ella-gottova">Charlotte Ella Gottová</a> (13) si založila Instagram na začátku letošního roku. Nechala fanoušky nahlédnout do svého soukromí na více než 70 fotografiích, jenomže to už <a href="https://www.extra.cz/tema/ivana-gottova">Ivana Gottová</a> (43) zbystřila a rázně zavelela!</p>
      <p>Dcera nejslavnějšího českého zpěváka není obyčejnou dívkou a její maminka si to moc dobře uvědomuje. Charlotte <a href="https://www.extra.cz/karel-gott-si-vychoval-nastupkyni-dcera-charlottka-13-kraci-v-tatinkovych-slepejich">zkrátka nesmí dělat to, co je pro jiné holky v jejím věku normální.</a> Instagram musela promazat, ale i když má na sociální síti pouhých osm fotografií, stejně ji sleduje bezmála 100 tisíc lidí. V létě se podělila o snímky z dovolené v Itálii, poslední fotku z Bertramky přidala 20. září.</p>
      <related>
        <a href="https://www.extra.cz/karel-gott-si-vychoval-nastupkyni-dcera-charlottka-13-kraci-v-tatinkovych-slepejich"/>
      </related>
      <h3>Nelly pod přísnou kontrolou</h3>
      <p>Podobně je na tom její mladší sestra <a href="https://www.extra.cz/tema/nelly-gottova">Nelly Gottová</a> (11), která si na Instagramu může vyskakovat ještě méně. Přestože má na profilu, který sleduje téměř 19 tisíc fanoušků, o dvě fotky víc, má ho nastavený jako soukromý. <a href="https://www.extra.cz/nikdo-to-necekal-vila-po-zesnulem-karlu-gottovi-je-na-prodej-z-cenovky-se-protaceji-panenky">Ivana tak může mít pod kontrolou</a>, kdo přesně její dceru na sociální síti sleduje, protože každého uživatele je potřeba schválit.</p>
      <p>Účty Charlotte i Nelly spojuje jejich velký obdiv ke zpěvačce <a href="https://www.extra.cz/tema/ariana-grande">Arianě Grande</a> (26). Ani jedna ji nezapomněla zmínit v instagramovém popisku.</p>
    </article>
  </body>
</html>