<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191122-fejkovaya-tesla-obduryla-ukrayintsiv-na-12-mln-grn/"/>
    <meta property="og:site_name" content="ФАКТИ"/>
    <meta property="article:published_time" content="2019-11-22T16:32:40+00:00"/>
    <meta property="og:title" content="Фейкова Tesla обдурила українців на 12 млн грн"/>
    <meta property="og:description" content="У Києві викрили фейкові компанії Tesla, які встигли обдурити українців на 12 млн грн."/>
  </head>
  <body>
    <article>
      <h1>Фейкова Tesla обдурила українців на 12 млн грн</h1>
      <address>
        <time datetime="2019-11-22T16:32:40+00:00">22 Nov 2019, 16:32</time>
      </address>
      <p>У Києві викрили фейкові компанії Tesla, які встигли обдурити українців на 12 млн грн.</p>
      <p>Прокуратура Києва завершила досудове розслідування у кримінальному провадженні за фактом незаконної діяльності двох осіб, які створили фейкові представництва компанії Tesla Motors Inc.</p>
      <p>Зазначені особи в період з 2017 по 2019 рік утворили в Україні ряд псевдопредставництв американської компанії Tesla Motors Inc, використовуючи схожу назву.</p>
      <p>Підозрювані розмістили на своєму сайті інформацію про продаж цінних паперів корпорації Tesla і автомобілів.</p>
      <p><b>Читайте:</b> <a href="https://fakty.com.ua/ua/videos/apple-nagrily-na-6-mln-u-ssha-kytajtsi-obminyuvaly-pidrobleni-iphone-na-spravzhni/">Apple нагріли на $6 млн. У США китайці обмінювали підроблені iPhone на справжні</a></p>
      <p>Насправді ніякого відношення до діяльності корпорації підозрювані не мали.</p>
      <p>Ліцензії на здійснення діяльності на фондовому ринку вони не отримували й угод з цінними паперами не вчинялися. Всі гроші, отримані від інвесторів, зловмисники привласнювали.</p>
      <p>Підозрювані встигли обдурити 25 потерпілих на суму понад 12 млн грн.</p>
      <p>Нагадаємо, навесні у Києві працівники прокуратури і поліції <a href="https://fakty.com.ua/ua/proisshestvija/20190418-oshukaly-200-lyudej-politsiya-zatrymala-shahrayiv-yaki-prodavaly-avto-zi-znyzhkamy/">затримали учасників злочинної групи</a>, які обдурили не менше 200 громадян. Під приводом продажу неіснуючих автомобілів і сільськогосподарської техніки, зловмисники заволоділи коштами громадян на суму майже 7 млн грн.</p>
    </article>
  </body>
</html>