<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilsussidiario.net/news/luca-sacchi-ucciso-perche-scomodo-legali-della-famiglia-sapeva-qualcosa-e/1952383/"/>
    <meta property="og:site_name" content="IlSussidiario"/>
    <meta property="article:published_time" content="2019-11-22T16:54:02+00:00"/>
    <meta property="og:title" content="LUCA SACCHI “UCCISO PERCHÉ SCOMODO”/ Famiglia chiede test Dna su Anastasya e…"/>
    <meta property="og:description" content="Luca Sacchi omicidio, ucciso perché scomodo? Dubbi su Anastasya e Giovanni Princi: famiglia chiede test Dna sulla ragazza. Parla papà della vittima."/>
  </head>
  <body>
    <article>
      <h1>LUCA SACCHI “UCCISO PERCHÉ SCOMODO”/ Famiglia chiede test Dna su Anastasya e…</h1>
      <h2>Luca Sacchi omicidio, ucciso perché scomodo? I dubbi su Anastasya e Giovanni Princi: la famiglia chiede test Dna sulla ragazza e avanza altre richieste. Parla il papà della vittima…</h2>
      <address><time datetime="2019-11-22T16:54:02+00:00">22 Nov 2019, 16:54</time> by <a rel="author" href="https://www.ilsussidiario.net/autori/raffaele-graziano-flore/" target="_blank">Raffaele Graziano Flore</a></address>
      <p>La famiglia di <b>Luca Sacchi</b> si muove e chiede che vengano ascoltati la fidanzata <b>Anastasya</b> e l’amico <b>Giovanni Princi</b>. Ma questa è solo una delle molteplici richiesta avanzate dai legali. È stato chiesto ad esempio il prelievo del campione biologico di Anastasya, ossia il suo Dna, attraverso cui procedere con la comparazione con eventuali tracce biologiche presenti sulla mazza da baseball. È stata davvero colpita? Dall’esame potrebbe così arrivare una risposta certa. I legali della famiglia Sacchi stanno anche procedendo con l’audizione di alcune persone sul cui nome c’è il massimo riserbo: potrebbero fornire elementi importanti. Alcune risposte potrebbero forse arrivare anche dall’auto di Anastasya, spostata nel cuore della notte da Giovanni Princi mentre Luca Sacchi lottava tra la vita e la morte. «<i>Il nostro timore è che dopo l’arresto degli esecutori materiali dell’omicidio non si indaghi sul movente. A questa storiella della rapina casuale non crediamo, anche perché lei ha detto “se solo Luca si fosse nascosto”. Ma da chi?</i>», ha spiegato l’avvocato <b>Paolo Salice</b> a “<b>La Vita in Diretta</b>”. A proposito dell’auto di Anastasya: «<i>Secondo noi è importante, perché questo comportamento fa scattare un campanello d’allarme</i>». Anche il padre di Luca Sacchi è intervenuto in studio: «<i>C’è un tarlo che mi sta consumando: voglio capire perché quella sera è uscito. Io gli avevo fatto una puntura perché aveva dolore alla schiena. Lei è sparita, non è arrivata neppure una chiamata dai genitori. Neppure dalla famiglia di Giovanni Princi</i>». <b>Alfonso Sacchi</b> rileva un altro particolare: «<i>Lei all’ospedale si è presentata col collarino, nell’intervista al Tg1 è senza. Non so dove ha preso la botta, ma vedo che non ci sono segni</i>». (agg. di Silvana Palazzo)</p>
      <h4>OMICIDIO LUCA SACCHI, LA FAMIGLIA: “UCCISO PERCHE’ SCOMODO”</h4>
      <p>Ci sono dei nuovi sviluppi <b><a href="https://www.ilsussidiario.net/news/luca-sacchi-il-dolore-dei-genitori-anastasya-e-sparita-ora-abbiamo-dei-dubbi/1947055/">nel caso dell’omicidio di Luca Sacchi</a></b>, il 24enne freddato brutalmente con un colpo di pistola alla testa a Roma mentre si trovava <a href="https://www.ilsussidiario.net/news/luca-sacchi-60mila-euro-nello-zaino-di-anastasia-i-ragazzi-erano-mediatori/1950118/">assieme alla fidanzata Anastasya Kylemnyk</a> davanti ad un locale <b>all’Appio Latino di Roma</b>: nonostante i due assassini, Valerio Del Grosso e Paolo Pirino, siano stati da tempo fermati, la famiglia del ragazzo sostiene da giorni che <b>vi sia qualcosa di più</b> e che il loro Luca potrebbe essere morto anche perché forse era conoscenza di aspetti che non avrebbe dovuto sapere; inoltre non è ancora ben chiarita<b> la posizione della sua fidanzata</b> per via delle troppe falle e contraddizioni nella sua deposizione. “Luca poteva aver scoperto qualcosa e per questo è stato ammazzato” hanno detto <b>i legali</b> della famiglia Sacchi, sostenendo in modo deciso che la morte di Luca possa essere legata al fatto che lui <b>fosse un testimone scomodo per qualcuno</b>: nell’intervista concessa di recente a “Il Messaggero” i due avvocati hanno motivato la loro tesi indicando come l’accanimento dei carnefici sul ragazzo sia davvero <b>inusuale</b>.</p>
      <h4>OMICIDIO LUCA SACCHI, I DUBBI SU ANASTASYA</h4>
      <p>Infatti a proposito <b>dell’aggressione</b> perpetrata nei suoi confronti la sera di quel 23 ottobre, l’autopsia ha rivelato che la salma di <b>Luca Sacchi</b> presenta lesioni probabilmente dovute a dei colpi sferrati con una <b>mazza da baseball</b>, e che potrebbe aver avuto luogo in precedenza una lite che ha coinvolto il ragazzo e altro persone. Tuttavia la tesi dei legali della famiglia non può essere avvalorata dalle immagini chiarificatrici dato che sul luogo della presunta lite <b>non sono stati acquisiti i filmati</b> dalle telecamere di sorveglianza presenti; inoltre vengono tenute in debita considerazione pure le testimonianze di un altro ragazzo e del tabaccaio della zona al momento del delitto. Per qualcuno quella che è andata in scena è stata <b>una sorta di esecuzione</b> tanto che la Smart su cui erano a bordo Pirino e Del Grosso ha fatto da altre immagini delle telecamere della zona almeno due giri di uno degli isolati, <b>come se stessero cercando proprio Luca</b>. Infine, un ultimo aspetto connesso all’ipotesi avanzata dagli avvocati della famiglia Sacchi fa riferimento alle incongruenze della versione di Anastasya, accusata di sollevare troppo <b>clamore mediatico</b> intorno alla vicenda dagli stessi genitori di Luca: il dubbio dei legali è come mai la ragazza non abbia riportato nemmeno un graffio se invece il suo fidanzato aveva riportato <b>lividi e contusioni</b> dopo l’aggressione.</p>
      <related>
        <h4>Ti potrebbe interessare anche</h4>
        <a href="https://www.ilsussidiario.net/news/eurojackpot-estrazione-di-oggi-22-novembre-2019-numeri-vincenti-concorso-47-2019/1952344/"/>
        <a href="https://www.ilsussidiario.net/news/annunziata-pesce-tradi-marito-con-carabiniere-uccisa-dal-cugino-disonora-il-padre/1952507/"/>
        <a href="https://www.ilsussidiario.net/news/francesca-bellocco-storia-con-boss-clan-rivale-figlio-la-uccise-disonora-il-padre/1952498/"/>
        <a href="https://www.ilsussidiario.net/news/paola-vinciguerra-morta-aveva-68-anni-addio-a-psicoterapeuta-tv-vita-in-diretta/1952467/"/>
        <a href="https://www.ilsussidiario.net/news/concettina-labate-lascio-il-marito-famiglia-la-fece-eliminare-disonora-il-padre/1952471/"/>
        <a href="https://www.ilsussidiario.net/news/eutanasia-motivazioni-sentenza-su-fine-vita-impunibilita-aiuto-al-suicidio-i-casi/1952438/"/>
      </related>
    </article>
  </body>
</html>