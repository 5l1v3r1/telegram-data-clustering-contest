<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/politics/598648/to-verolino-xairetizei-tin-epanenarksi-tis-diadikasias-gia-to-kypriako"/>
    <meta property="og:site_name" content="SIGMALIVE"/>
    <meta property="article:published_time" content="2019-11-22T16:38:00+00:00"/>
    <meta property="og:title" content="Το Βερολίνο χαιρετίζει την επανέναρξη της διαδικασίας για το Κυπριακό"/>
    <meta property="og:description" content="To Βερολίνο τάσσεται υπέρ της επανέναρξης της διαδικασίας για το Κυπριακό, δεν θα συμμετέχει όμως στη διαδικασία της τριμερούς στη γερμανική πρωτεύουσα την..."/>
  </head>
  <body>
    <article>
      <h1>Το Βερολίνο χαιρετίζει την επανέναρξη της διαδικασίας για το Κυπριακό</h1>
      <address><time datetime="2019-11-22T16:38:00+00:00">22 Nov 2019, 16:38</time> by <a rel="author">SigmaLive</a></address>
      <p>To Βερολίνο τάσσεται υπέρ της επανέναρξης της διαδικασίας για το Κυπριακό, δεν θα συμμετέχει όμως στη διαδικασία της τριμερούς στη γερμανική πρωτεύουσα την ερχόμενη Δευτέρα και θα παρέχει μόνον τεχνική και οικονομική υποστήριξη.</p>
      <p>Όπως δήλωσε σήμερα στην κυβερνητική ενημέρωση ο εκπρόσωπος  του Υπουργείου Εξωτερικών της Γερμανίας, Κρίστοφερ Μπούργκερ, «η γερμανική κυβέρνηση τάσσεται υπέρ της επανέναρξης της υπό την καθοδήγηση του ΟΗΕ διαδικασίας σχετικά με το Κυπριακό. Για τον λόγο αυτό, στηρίζουμε έπειτα από αίτημα του ΟΗΕ την τριμερή συνάντηση του ΓΓ με τους δύο Κύπριους ηγέτες των κοινοτήτων στο Βερολίνο, τη Δευτέρα, με τεχνική και οικονομική στήριξη», ανέφερε.</p>
      <p>Ο ίδιος διευκρίνισε ότι ο ρόλος της Γερμανίας θα περιορισθεί μόνον σε θέματα εθιμοτυπίας, ασφάλειας και συνεννόησης με τις τοπικές αρχές, ενώ αναφορικά με τις προσδοκίες της γερμανικής πλευρά, ο ίδιος απάντησε πως «επειδή δεν συμμετέχουμε απευθείας, μου είναι δύσκολο να εκφράσω προσδοκίες από γερμανικής πλευράς».</p>
      <p>Ο ΓΓ του ΟΗΕ, κ. Γκουτέρες, θα συναντηθεί την ερχόμενη Τρίτη και με τη Γερμανιδα Καγκελάριο `Αγκελα Μέρκελ.</p>
    </article>
  </body>
</html>