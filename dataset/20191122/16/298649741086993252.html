<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.askanews.it/cultura/2019/11/22/a-roma-con-fiorenza-de-bernardi-il-raduno-delle-donne-dellaria-pn_20191122_00203/"/>
    <meta property="og:site_name" content="Askanews"/>
    <meta property="article:published_time" content="2019-11-22T16:38:56+00:00"/>
    <meta property="og:title" content="A Roma con Fiorenza de Bernardi il raduno delle Donne dell’Aria"/>
    <meta property="og:description" content="Milano, 22 nov. (askanews) – Il 23 e 24 novembre 2019, si svolgerà a Roma il primo raduno nazionale dell’Ada (Associazione donne dell’Aria), creata dal comandante Fiorenza De Bernardi, prima pilota di linea italiana donna. Dopo un periodo di assenza, l’associazione è stata recentemente ricostituita ed al momento conta più di un centinaio di donne […]"/>
  </head>
  <body>
    <article>
      <h1>A Roma con Fiorenza de Bernardi il raduno delle Donne dell’Aria</h1>
      <h2>Il 23 e 24 novembre meeting dell'aviazione declinata al femminile</h2>
      <address>
        <time datetime="2019-11-22T16:38:56+00:00">22 Nov 2019, 16:38</time>
      </address>
      <figure>
        <img src="http://www.askanews.it/wp-content/uploads/2019/11/20191122_173847_2F5863B2.jpg"/>
      </figure>
      <p>Milano, 22 nov. (askanews) – Il 23 e 24 novembre 2019, si svolgerà a Roma il primo raduno nazionale dell’Ada (Associazione donne dell’Aria), creata dal comandante Fiorenza De Bernardi, prima pilota di linea italiana donna.</p>
      <p>Dopo un periodo di assenza, l’associazione è stata recentemente ricostituita ed al momento conta più di un centinaio di donne provenienti da tutta l’Italia con diverse estrazioni professianli e passioni aeronautiche, dalle ingegnere progettiste, alle pilote militari, a quelle di linea, alle assistenti di volo, alle controllori del traffico aereo, alle paracadutiste, alle pilote di ultraleggero fino alle semplici appassionate.</p>
      <p>L’Ada vuole, infatti, raccogliere sotto uno stesso tetto tutte le donne che per passione o per lavoro vivono la loro realtà aeronautica. Unica condizione per poter entrare nel gruppo è avere voglia di creare rete al femminile, condividere e aiutare altre donne a perseguire la propria passione.</p>
      <p>L’associazione si riunirà a Roma per festeggiare con il comandante De Bernardi la rinascita del gruppo e anche per permettere alle socie di incontrarsi e conoscersi. L’evento è aperto a mariti, fidanzati, accompagnatori ed amici e a quanti vorranno condividere le due giornate romane.</p>
    </article>
  </body>
</html>