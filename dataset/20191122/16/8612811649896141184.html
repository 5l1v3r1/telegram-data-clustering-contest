<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dainiksaveratimes.com/entertainment/news/before-release-of-inside-edge-2-sehwag-commented-on-characters-of-first-season-263012"/>
    <meta property="og:site_name" content="Dainik Savera Times"/>
    <meta property="article:published_time" content="2019-11-22T16:59:14+00:00"/>
    <meta property="og:title" content="&quot;Inside Edge 2&quot; की रिलीज से पहले सहवाग ने पहले सीजन के किरदारों पर की मजेदार टिप्पणी"/>
    <meta property="og:description" content="अमेजन प्राइम वीडियो की आगामी सीरीज &quot;इनसाइड एज 2&quot; का टीजर हाल ही में रिलीज किया गया था, जिसके मनोरंजक और लुभावने कंटेंट को प्रशंसकों द्वारा बेहद पसंद किया जा रहा है। अब, टीजर के बाद, निर्माताओं ने एक पूरा वीडियो रिलीज किया है, जिसमें वीरेंद्र सहवाग और गौरव कपूर पहले सीजन का मजेदार रिकैप दे रहे हैं और इस वीडियो को दर्शकों द्वारा खूब पसंद किया जा रहा है। पहले सीजन के किरदारों के बारे में मजेदार अंदाज में बात करते हुए, लेजेंड्री क्रिकेटर वीरेंद्र सहवाग ने निश्चित रूप से दूसरे सीजन के रिलीज से पहले, पुरानी यादें ताजा कर दी है। रिकैप में वीरेंद्र सहवाग ने विक्रांत धवन और जरीना मलिक के रिश्ते के बारे में बात करते हुए कहा कि मिया महाबली तो बीवी बाहुबली, वक़्त बताएगा कौन राज़ करेगा।&quot; आगे वायु राघवन के बारे में बात करते हुए, क्रिकेटर ने साझा किया,&quot;रिस्की प्लेयर, बहुत गर्मी है अंगारे तो जलेंगे, अंगारों का काम है जलना, तू टिक्के बना।&quot;"/>
  </head>
  <body>
    <article>
      <h1>"Inside Edge 2" की रिलीज से पहले सहवाग ने पहले सीजन के किरदारों पर की मजेदार टिप्पणी</h1>
      <address><time datetime="2019-11-22T16:59:14+00:00">22 Nov 2019, 16:59</time> by <a rel="author">Priyanka</a></address>
      <p>अमेजन प्राइम वीडियो की आगामी सीरीज "इनसाइड एज 2" का टीजर हाल ही में रिलीज किया गया था, जिसके मनोरंजक और लुभावने कंटेंट को प्रशंसकों द्वारा बेहद पसंद किया जा रहा है। अब, टीजर के बाद, निर्माताओं ने एक पूरा वीडियो रिलीज किया है, जिसमें वीरेंद्र सहवाग और गौरव कपूर पहले सीजन का मजेदार रिकैप दे रहे हैं और इस वीडियो को दर्शकों द्वारा खूब पसंद किया जा रहा है। पहले सीजन के किरदारों के बारे में मजेदार अंदाज में बात करते हुए, लेजेंड्री क्रिकेटर वीरेंद्र सहवाग ने निश्चित रूप से दूसरे सीजन के रिलीज से पहले, पुरानी यादें ताजा कर दी है। रिकैप में वीरेंद्र सहवाग ने विक्रांत धवन और जरीना मलिक के रिश्ते के बारे में बात करते हुए कहा कि मिया महाबली तो बीवी बाहुबली, वक़्त बताएगा कौन राज़ करेगा।" आगे वायु राघवन के बारे में बात करते हुए, क्रिकेटर ने साझा किया,"रिस्की प्लेयर, बहुत गर्मी है अंगारे तो जलेंगे, अंगारों का काम है जलना, तू टिक्के बना।"</p>
      <p>अरविंद वशिष्ठ के लिए, वे कहते हैं, "ड्राई स्पेल के बाद रन ज़रूर बनाएगा दुकान बंद तो धंधा ठप, नो वे टू गो ओनली अप, अप एंड मोर, अप।" प्रशांत कनौजिया के लिए वीरेंद्र साझा करते है,"सिड शेर बनके निकलेगा जो अभी खेत का कच्चा खीरा है वो दबाव में बनता हीरा है।" इसके साथ ही, पहले सीजन के रिकैप में भी भाईसाहब के इर्दगिर्द रहस्य बरकरार है। इनसाइड एज के पहले सीजन को जबरदस्त प्रतिक्रिया मिली थी और अब सभी की नजरें दूसरे सीजन पर टिकी है। ऐसा इतिहास में पहली बार हुआ है जब असल जिंदगी के क्रिकेटर ने किसी शो के लिए इस कदर का उत्साह दिखाया है और हमने इस वीडियो के हर एक क्षण को खूब एन्जॉय किया है।</p>
      <p>दूसरे सीजन में मुख्य कलाकारों में आमिर बशीर, सपना पब्बी, और मार्कंड देशपांडे शामिल है। यही नहीं, पहले सीजन की दमदार स्टार कास्ट दूसरे सीजन में भी अपना जादू बिखेरने के लिए तैयार है, जिसमें विवेक ओबेरॉय, ऋचा चड्डा, अंगद बेदी, तनुज विरवानी, सिद्धांत चतुर्वेदी, अमित स्याल और सयानी गुप्ता शामिल हैं। इस दिलचस्प कहानी के बारे में ज्यादा खुलासा न करते हुए, निर्माताओं ने अधिक जिज्ञासु कर दिया है। दूसरे सीजन का निर्माण भी फरहान अख्तर और रितेश सिधवानी ने अपने बैनर एक्सेल एंटरटेनमेंट के तहत किया है और इसका प्रीमियर 6 दिसंबर को अमेजन प्राइम पर किया जाएगा।</p>
      <p> </p>
      <blockquote>DainikSavera APP डाउनलोड करें। <a href="https://play.google.com/store/apps/details?id=com.readwhere.whitelabel.dainiksavera">ANDROID</a> लिंक और <a href="https://itunes.apple.com/in/app/dainik-savera-times/id954789238?mt=8">iOS</a></blockquote>
      <p><b>Web Title:</b> Before Release Of "Inside Edge 2" Sehwag Commented On Characters Of First Season</p>
    </article>
  </body>
</html>