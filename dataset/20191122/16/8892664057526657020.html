<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blikk.hu/aktualis/belfold/most-jon-a-strandszezon-a-jegesmedveknek/jv6lrvz"/>
    <meta property="og:site_name" content="Blikk.hu"/>
    <meta property="article:published_time" content="2019-11-22T16:15:59+00:00"/>
    <meta property="og:title" content="Most jön a strandszezon a jegesmedvéknek a Nyíregyházi Állatparkban"/>
    <meta property="og:description" content="Nyíregyháza — Habzsolnak és csobbannak! Már-már irigylésreméltó sorsa van a Nyíregyházi Állatparkban élő jegesmedvéknek, hiszen kifejezetten otthon érzik magukat a téli, jeges, zord terepen."/>
  </head>
  <body>
    <article>
      <h1>Most jön a strandszezon a jegesmedvéknek a Nyíregyházi Állatparkban</h1>
      <address><time datetime="2019-11-22T16:15:59+00:00">22 Nov 2019, 16:15</time> by <a rel="author" href="https://www.blikk.hu/szerzo/blikk-informacio" target="_blank">Blikk-információ</a></address>
      <p>
        <i>
          <b>Nyíregyháza — Habzsolnak és csobbannak! Már-már irigylésreméltó sorsa van a Nyíregyházi Állatparkban élő jegesmedvéknek, hiszen kifejezetten otthon érzik magukat a téli, jeges, zord terepen.</b>
        </i>
      </p>
      <p><b>– Látogatóink legnagyobb örömére jegesmedvéink előszeretettel használják látványmedencéjüket. Az orosz, szerb és német állatkertekből érkezett állatok kedvenc csemegéje a tengeri hal </b>– olvasható az állatpark Facebook-oldalán.</p>
      <p>(<a href="https://www.blikk.hu/legfrissebb">A legfrissebb hírek itt</a>)</p>
      <p>Méretük miatt lomhának tűnnek, ám rendkívül ügyesen halásznak, s nagyon kitartóak is: <b>zsákmány után kutatva akár naponta 70 kilométert is megtesznek, de zuzmót, mohát is szívesen csócsálnak.</b></p>
    </article>
  </body>
</html>