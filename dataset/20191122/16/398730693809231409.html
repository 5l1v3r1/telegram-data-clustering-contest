<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dn.se/kultur-noje/greta-thunbergs-guldgravande-dubbelgangare-forvirrar-internet/"/>
    <meta property="og:site_name" content="DN.SE"/>
    <meta property="article:published_time" content="2019-11-22T16:29:07+00:00"/>
    <meta property="og:title" content="Greta Thunbergs guldgrävande dubbelgångare förvirrar internet"/>
    <meta property="og:description" content="Ett foto från guldruschen har i dagarna kommit att förbrylla internet. Varför? En flicka på bilden är påfallande lik klimataktivisten Greta Thunberg."/>
  </head>
  <body>
    <article>
      <h1>Greta Thunbergs guldgrävande dubbelgångare förvirrar internet</h1>
      <address><time datetime="2019-11-22T16:29:07+00:00">22 Nov 2019, 16:29</time> by <a rel="author" href="https://www.dn.se/av/dn/" target="_blank">DN</a></address>
      <slideshow>
        <figure>
          <img src="https://cached-images.bonnier.news/cms30/UploadedImages/2019/11/22/9972cf72-6a5a-4ecf-a0bb-12260e53a396/bigOriginal.jpg?interpolation=lanczos-none&amp;fit=around%7C1010:568&amp;crop=1010:h;center,top&amp;output-quality=80&amp;output-format=auto"/>
          <figcaption><b>Bild 1 av 2</b> Tre barn gräver efter guld i Kanada, cirka år 1898. Är flickan längst till vänster Greta Thunbergs dubbelgångare?<cite>Foto: UtCon Collection/Alamy</cite></figcaption>
        </figure>
        <figure>
          <img src="https://cached-images.bonnier.news/cms30/UploadedImages/2019/11/22/cc039383-d5c5-4384-822f-2445ba2fc0ac/bigOriginal.jpg?interpolation=lanczos-none&amp;fit=around%7C1010:568&amp;crop=1010:h;center,top&amp;output-quality=80&amp;output-format=auto"/>
          <figcaption><b>Bild 2 av 2</b> Greta Thunberg.<cite>Foto: Roger Turesson</cite></figcaption>
        </figure>
      </slideshow>
      <p>
        <b>Ett foto från guldrushen i Nordamerika har de senaste dagarna kommit att förbrylla internet. Varför? En flicka på bilden är påfallande lik klimataktivisten Greta Thunberg.</b>
      </p>
      <p>På ett foto som uppskattas vara taget år 1898 gräver tre barn efter guld vid Dominion Creek i Yukonterritoriet i Kanada. Längst fram i bild sitter en flicka med en lång fläta och ett ansikte som fått många att höja på ögonbrynen.</p>
      <p>Flickan anses nämligen vara anmärkningsvärt lik den 16-åriga klimataktivisten Greta Thunberg. </p>
      <p><b>Bilden kommer ursprungligen</b> från University of Washingtons bildarkiv och har den senaste tiden fått stor spridning på internet.</p>
      <p>Detta har uppmärksammats av ett flertal internationella medier, och fått människor att spekulera i om Greta Thunberg i själva verket <a href="https://twitter.com/JackSamStrange/status/1196514905320501248?s=20">är en tidsresenär</a> som tagit sig till vår tid för att rädda planeten.</p>
      <p>En företrädare för University of Washingtons bildarkiv har dock uttalat sig skeptiskt till teorin, i ett mejl <a href="https://news.artnet.com/art-world/greta-thunberg-klondike-photograph-1712226">till sajten Artnet</a>: ”Konspirationsteorier av den här sorten får tyvärr alldeles för mycket uppmärksamhet. Det vore nog mer hjälpsamt om medierna fokuserade på de problem som Greta Thunberg uppmärksammar.”</p>
    </article>
  </body>
</html>