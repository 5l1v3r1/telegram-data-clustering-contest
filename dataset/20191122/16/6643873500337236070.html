<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bt.no/btmeninger/debatt/i/wPkyOA/jeg-kan-forstaa-motvilje-mot-kristne"/>
    <meta property="og:site_name" content="Bergens Tidende"/>
    <meta property="article:published_time" content="2019-11-22T16:58:41+00:00"/>
    <meta property="og:title" content="Debatt: – Jeg kan forstå motvilje mot kristne"/>
    <meta property="og:description" content="Noen av dem kan ha godt av å kjenne på hvordan det er å være en minoritet, skriver Trond Indahl."/>
  </head>
  <body>
    <article>
      <h1>Debatt: – Jeg kan forstå motvilje mot kristne</h1>
      <h2>Jeg tror en god del personer opplever mange kristne som mindre tolerante enn mer sekulære mennesker.</h2>
      <address><time datetime="2019-11-22T16:58:41+00:00">22 Nov 2019, 16:58</time> by <a rel="author">Trond Indahl</a></address>
      <p>Debattinnlegg</p>
      <p><b>Politisk redaktør, </b>nå konstituert sjefredaktør i BT, Frøy Gudbrandsen hadde en <a href="https://www.bt.no/btmeninger/kommentar/i/RRXAkx/salig-er-den-som-ikke-tror">interessant kommentar i BT</a> lørdag. Hun refererer til en <a href="https://www.sv.uio.no/iss/forskning/aktuelt/aktuelle-saker/2019/velger-bort-religiose-jobbsokere.html?fbclid=IwAR0NDXMGPH2GrdmoziFi1vTpfVr9E5l0FTaq64WbsmLUYj41oD_FiO8U6O0">undersøkelse </a>som forteller at det er en ulempe å være en aktiv kristen når du søker jobb; omtrent like uheldig som å ha et pakistansk navn.</p>
      <p>Ja, det er galt hvis kristne diskrimineres. Alle bør ha like muligheter på jobbmarkedet og bli vurdert ut fra kvalifikasjoner og ingenting annet.</p>
      <p><b>Samtidig kan jeg</b> forstå at noen har motvilje mot kristne. Jeg tror en god del mennesker i dagens Norge opplever mange kristne som mindre tolerante, mer fordømmende og mindre åpne enn mer sekulære mennesker.</p>
      <p>
        <a href="https://www.bt.no/btmeninger/debatt/i/pLxkzj/vi-er-mange-som-mener-at-gud-liker-homofile">Les også<br/>Prest: Vi er mange som mener at Gud liker homofile</a>
      </p>
      <p>Og jeg tror det har lite med «festbrems» å gjøre. Og ja, det er galt å skjære alle over en kam og sette folk i båser – jeg vet at også kristne er forskjellige – men jeg tror det er en generell erfaring hos mange. Og jeg velger her å utvide båsen og ta med Kirken og Kristelig Folkeparti også: La oss kalle dem «Kristenfolket».</p>
      <p>Frøy Gudbrandsen skriver: «Arbeidslivet er enklest når man er som alle andre.» Jeg var aktiv i frigjøringsarbeidet for homofile på 1970- og 80-tallet, og har også fulgt med i debatten i seinere år.</p>
      <p><b>Tilhengere og motstandere </b>har vekslet, men «Kristenfolket» har vært en aktiv bremsekloss for våre rettigheter hele tiden. Kirken har vært nølende, tvilende og splittet.</p>
      <p>Kristelig Folkeparti har gjennom hele historien holdt igjen så godt de har kunnet, og, som vi har sett det siste året, også nå valgt å følge en konservativ linje.</p>
      <p><b>Er det spekulativt</b> å tro at andre «annerledes»-grupper kan ha opplevd det samme, at kristne har vært avvisende også overfor dem? Det hadde det vært interessant å høre mer om. Og kanskje noen kristne i dag vil ha godt av å kjenne litt på hvordan det er å være en minoritet.</p>
      <p><b>Din mening betyr noe</b><br/>I BT trenger du ikke å være ekspert eller politiker for å slippe til. Skriv om det du har på hjertet! <a href="https://www.bt.no/btmeninger/debatt/dinmening">Skriv et innlegg</a></p>
      <related>
        <h4>Les også</h4>
        <a href="https://www.bt.no/btmeninger/debatt/i/1nx74Q/dei-som-riv-ned"/>
        <a href="https://www.bt.no/btmeninger/debatt/i/wPbzlo/ingenting-er-noeytralt-i-hvert-fall-ikke-skolen"/>
        <a href="https://www.bt.no/btmeninger/debatt/i/8mVaR1/skaper-vi-menneskeverd-redder-vi-miljoeet"/>
        <a href="https://www.bt.no/sport/i/RRXQLJ/fikk-prestisjepris-homohets-som-tema-er-minst-like-viktig-aa-ta-opp"/>
      </related>
      <related>
        <h4>Mest lest akkurat nå</h4>
        <a href="https://www.bt.no/nyheter/lokalt/i/50v6M6/vill-budkamp-om-bolig-med-krypt-solgt-for-235-millioner-over-takst"/>
        <a href="https://www.bt.no/btmeninger/debatt/i/2GgMmr/det-dummeste-jeg-har-gjort"/>
        <a href="https://www.bt.no/amagasinet/i/XgO8on/hun-er-ansiktet-bak-en-av-de-48-dommene-som-trygdet-er-du-allerede"/>
        <a href="https://www.bt.no/nyheter/lokalt/i/P9wmWe/realisering-av-sjoeeiendommer-kan-gi-kommunen-opp-mot-ti-milliarder-kro"/>
        <a href="https://www.bt.no/nyheter/lokalt/i/QoXpK8/slik-blir-lysfesten-2019"/>
        <a href="https://www.bt.no/nyheter/lokalt/i/3JKJ2d/dom-jenten-ble-saa-skadet-etter-voldtekt-at-hun-ble-ufoer-som-16-aaring"/>
      </related>
      <ol>
        <li>
          <a href="https://www.bt.no/tag/Kristendom">Kristendom</a>
        </li>
        <li>
          <a href="https://www.bt.no/tag/Religion">Religion</a>
        </li>
        <li>
          <a href="https://www.bt.no/tag/Rettigheter">Rettigheter</a>
        </li>
        <li>
          <a href="https://www.bt.no/tag/Homofili">Homofili</a>
        </li>
        <li>
          <a href="https://www.bt.no/tag/Jobb">Jobb</a>
        </li>
      </ol>
    </article>
  </body>
</html>