<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/life/_poroshenko-vistupit-na-bezpekovomu-forumi-u-kanadi/939476"/>
    <meta property="og:site_name" content="Gazeta.ua"/>
    <meta property="article:published_time" content="2019-11-22T16:58:00+00:00"/>
    <meta property="og:title" content="Порошенко виступить на безпековому форумі у Канаді"/>
    <meta property="og:description" content="П'ятий президент України, лідер партії &quot;Європейська солідарність&quot; Петро Порошенко виступить на щорічному безпековому форумі у Канаді. Як зазначають на сайті пресслужби &quot;ЄС&quot;, форум відбудеться 22-26 листопада у місті Галіфакс. Політик виступить на тему внеску України у європейську безпеку ..."/>
  </head>
  <body>
    <article>
      <h1>Порошенко виступить на безпековому форумі у Канаді</h1>
      <address><time datetime="2019-11-22T16:58:00+00:00">22 Nov 2019, 16:58</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/939/939476_w_300.jpg?v=0"/>
      </figure>
      <p>П'ятий президент України, лідер партії "Європейська солідарність" Петро Порошенко виступить на щорічному безпековому форумі у Канаді.</p>
      <p>Як зазначають на <a href="https://eurosolidarity.org/22-26-%D0%BB%D0%B8%D1%81%D1%82%D0%BE%D0%BF%D0%B0%D0%B4%D0%B0-%D0%BF%D0%B5%D1%82%D1%80%D0%BE-%D0%BF%D0%BE%D1%80%D0%BE%D1%88%D0%B5%D0%BD%D0%BA%D0%BE-%D0%B7%D0%B4%D1%96%D0%B9%D1%81%D0%BD%D0%B8%D1%82/">сайті пресслужби "ЄС"</a>, форум відбудеться 22-26 листопада у місті Галіфакс. Політик виступить на тему внеску України у європейську безпеку та стабільність. У рамках форуму відбудуться його зустрічі з представниками політичних та ділових кіл Канади, а також представниками делегації Конгресу США.</p>
      <p>"Важливою складовою візиту стане відвідання п'ятим президентом міста Едмонтон, де він зустрінеться з Прем'єр-міністром провінції Альберта, численною українською громадою Канади, а також візьме участь у церемонії вшанування пам'яті жертв Голодомору", - сказано у повідомленні.</p>
      <p>До того ж, Порошенко планує прочитати лекцію для викладачів та студентів Університету Альберта на тему "Геополітичні виклики для України та світового українства", а також відвідати приміщення Генерального консульства України в Едмонтоні, яке було відкрито за його рішенням у 2018 році.</p>
      <p>Партія "Європейська солідарність" зажадала <a href="https://eurosolidarity.org/22-26-%D0%BB%D0%B8%D1%81%D1%82%D0%BE%D0%BF%D0%B0%D0%B4%D0%B0-%D0%BF%D0%B5%D1%82%D1%80%D0%BE-%D0%BF%D0%BE%D1%80%D0%BE%D1%88%D0%B5%D0%BD%D0%BA%D0%BE-%D0%B7%D0%B4%D1%96%D0%B9%D1%81%D0%BD%D0%B8%D1%82/">створення у Верховній Раді Тимчасової слідчої комісії</a> із розслідування фактів незаконного втручання Офісу Президента в роботу правоохоронних органів.</p>
    </article>
  </body>
</html>