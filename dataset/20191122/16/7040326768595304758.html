<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.karar.com/guncel-haberler/ankara-barosundan-dipsiz-gol-suc-duyurusu-1391980"/>
    <meta property="og:site_name" content="Karar.com"/>
    <meta property="article:published_time" content="2019-11-22T16:25:00+00:00"/>
    <meta property="og:title" content="Ankara Barosu'ndan 'Dipsiz Göl' suç duyurusu"/>
    <meta property="og:description" content="Ankara Barosu, yasal izin sonrası kurutulan Dipsiz Göl için Gümüşhane Valisi ve diğer yetkililer hakkında suç duyurusunda bulundu. Suç duyurusuna ilişkin yapılan açıklamada"/>
  </head>
  <body>
    <article>
      <h1>Ankara Barosu'ndan 'Dipsiz Göl' suç duyurusu</h1>
      <address>
        <time datetime="2019-11-22T16:25:00+00:00">22 Nov 2019, 16:25</time>
      </address>
      <p>
        <b>Ankara Barosu, yasal izin sonrası kurutulan Dipsiz Göl için Gümüşhane Valisi ve diğer yetkililer hakkında suç duyurusunda bulundu. Suç duyurusuna ilişkin yapılan açıklamada "Herkes bilmelidir ki, avukatlığını yapacağımız bu gölü kurutan zihniyet; doğaya, doğanın çocuklarımıza mirasına ve insanlığa karşı suç işlemiştir" ifadelerine yer verildi.</b>
      </p>
      <p>Gümüşhane'de 12 bin yıllık doğa harikası Dipsiz Göl için Ankara Barosu da harekete geçti.</p>
      <p>Baro, Dipsiz Göl'ün kurutulmasında sorumluluğu olduğu gerekçesiyle Gümüşhane Valisi Kamuran Taşbilek, Gümüşhane Valiliği Kültür ve Turizm Müdürü, Gümüşhane Arkeoloji Müzesi Müdürü, Gümüşhane Çevre ve Şehircilik İl Müdürü, Trabzon Kültür Varlıklarını Koruma Bölge Müdürü hakkında 'görevi kötüye kullanmaktan' suç duyurusunda bulundu.</p>
      <p>Baro tarafından suç duyurusuna ilişkin yapılan açıklamada "12 bin yıllık bir gölün içinde yaşadığımız zaman dilimi içerisinde kurutulması, sadece bu coğrafyada değil tüm insanlık tarihinde kötülüğün sınırlarını baştan çizmiştir. Göle, doğaya, hayvana, çevreye, medeniyete ve insanlığa bakış açısı bir bütündür ve bu kötülük sınırları içerisinde artık herkes tehlike altındadır. Avukatlığımız sadece insanlara değil aynı zamanda doğayadır. Herkes bilmelidir ki, avukatlığını yapacağımız bu gölü kurutan zihniyet; doğaya, doğanın çocuklarımıza mirasına ve insanlığa karşı suç işlemiştir" denildi.</p>
      <related>
        <a href="https://www.karar.com/guncel-haberler/erdogandan-dipsiz-gol-tepkisi-bir-daha-kimseye-boyle-bir-yetki-yok-1391413"/>
      </related>
      <related>
        <a href="https://www.karar.com/guncel-haberler/dipsiz-gol-sorusturmasinda-2-mudur-ve-1-memur-aciga-alindi-1390044"/>
      </related>
      <related>
        <a href="https://www.karar.com/guncel-haberler/doga-katledildi-yine-sorumlulugu-alan-yok-1387803"/>
      </related>
    </article>
  </body>
</html>