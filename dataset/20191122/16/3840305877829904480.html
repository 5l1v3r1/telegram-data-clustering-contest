<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.b1.ro/stiri/politica/presedintele-incheiat-campania-moment-special-iohannis-lectie-istorie-viitor-bacau-istoria-inaintasii-eroii-mortii-306854.html"/>
    <meta property="og:site_name" content="B1 TV"/>
    <meta property="article:published_time" content="2019-11-22T16:51:24+00:00"/>
    <meta property="og:title" content="Președintele a încheiat campania cu un moment special. Iohannis, lecție despre trecut și viitor la Bacău: „Față de istoria noastră, înaintașii noștri, eroii noștri, morții noștri avem datoria să facem România de mâine” (VIDEO)"/>
    <meta property="og:description" content="Președintele Klaus Iohannis a încheiat campania electorală, vineri, cu un moment special. În timpul discursului de la Bacău, șeful statului s-a îndreptat către pozele afișate pe scenă și le-a indicat celor..."/>
  </head>
  <body>
    <article>
      <h1>Președintele a încheiat campania cu un moment special. Iohannis, lecție despre trecut și viitor la Bacău: „Față de istoria noastră, înaintașii noștri, eroii noștri, morții noștri avem datoria să facem România de mâine” (VIDEO)</h1>
      <address><time datetime="2019-11-22T16:51:24+00:00">22 Nov 2019, 16:51</time> by <a rel="author">Vladimir Ionescu</a></address>
      <p>Președintele <a href="https://www.b1.ro/tag/klaus-iohannis-73135.html">Klaus Iohannis</a> a încheiat campania electorală, vineri, cu un moment special. În timpul discursului de la Bacău, șeful statului s-a îndreptat către pozele afișate pe scenă și le-a indicat celor prezenți în sală o imagine deosebită.<br/><br/>Este vorba despre o poză cu președintele și drapelul național la Mărășești, unde în urmă cu mai bine de un secol Armata Română câștiga una dintre cele trei bătălii de rezistență, ce aveau să întoarcă soarta Primului Război Mondial pentru țara noastră. De la un teritoriu redus la o treime, cum era România în 1917, la momentul luptelor Mărășești-Mărăști-Oituz, se ajungea la formarea statului unitar național de la 1 Decembrie 1918.<br/><br/>„Știți unde este poza cu steagul, așa-i? Nu-i departe de voi. Este Mărășeștiul. Mărășești, eroii noștri. Acolo a început România modernă, acolo a început România Mare, acum mai bine de 100 de ani. Față de istoria noastră, față de înaintașii noștri, față de eroii noștri, față de morții noștri avem obligația să facem România modernă, România europeană, România de mâine”, a declarat <a href="https://www.b1.ro/tag/klaus-iohannis-73135.html">Klaus Iohannis</a>, în urlalele liberalilor prezenți în sala de la Bacău.</p>
    </article>
  </body>
</html>