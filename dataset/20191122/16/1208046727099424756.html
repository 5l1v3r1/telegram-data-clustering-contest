<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://handbollskanalen.se/handbollsligan/avslojar-oscar-carlen-ny-huvudtranare-i-ystads-if/"/>
    <meta property="og:site_name" content="Handbollskanalen"/>
    <meta property="article:published_time" content="2019-11-22T16:45:21+00:00"/>
    <meta property="og:title" content="Avslöjar: Oscar Carlén ny huvudtränare i Ystads IF"/>
    <meta property="og:description" content="Stian Tönnesen, Staffan Olsson och till och med Nikolaj Jacobsen fanns med på Ystads IF:s tränarönskelista. Klockan 18:45 presenterar YIF sin nye tränare – redan nu kan Handbollskanalen avslöja att nuvarande assisterande tränaren Oscar Carlén tar över som huvudtränare nästa säsong. Stian Tönnesen var säkert en möjlighet i och med sin koppling till Ystad. Staffan […]"/>
  </head>
  <body>
    <article>
      <h1>Avslöjar: Oscar Carlén ny huvudtränare i Ystads IF</h1>
      <address><time datetime="2019-11-22T16:45:21+00:00">22 Nov 2019, 16:45</time> by <a rel="author" href="https://handbollskanalen.se/author/ola-selby/" target="_blank">Ola Selby</a></address>
      <p>
        <b>Stian Tönnesen, Staffan Olsson och till och med Nikolaj Jacobsen fanns med på Ystads IF:s tränarönskelista. Klockan 18:45 presenterar YIF sin nye tränare – redan nu kan Handbollskanalen avslöja att nuvarande assisterande tränaren Oscar Carlén tar över som huvudtränare nästa säsong.</b>
      </p>
      <p>Stian Tönnesen var säkert en möjlighet i och med sin koppling till Ystad. Staffan Olsson hade säkerligen blivit svår att lösa och Nikolaj Jacobsen var givetvis en utopi. Nästa säsong lämnar Jerry Hallbäck Ystads IF och tränarlösningen blir då att ”flytta upp” Oscar Carlén som huvudtränare, detta uppger flera olika källor för Handbollskanalen.</p>
      <p>Oscar Carlén har Ystads IF som moderklubb och hade efter det en framgångsrik proffskarriär i bland annat SG Flensburg-Handewitt. När knäskadan satte stopp för en vidare aktiv karriär började Carlén senare jobba som handbollsexpert i TV.</p>
      <p>Sedan 2017 har Carlén varit assisterande tränare i Ystads IF där han hela tiden har fått ökat ansvar. Och från och med nästa säsong blir han alltså huvudtränare i klubben.</p>
      <p>Klockan 18:45 presenterar YIF sin nye tränare på klubbens <a href="https://www.youtube.com/user/YIFHandboll">Youtube</a>. 19:00 är det sedan avkast mellan YIF och IF Hallby.</p>
    </article>
  </body>
</html>