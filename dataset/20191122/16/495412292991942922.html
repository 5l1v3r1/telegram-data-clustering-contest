<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilsussidiario.net/news/hong-kong-scontro-usa-cina-senato-vota-legge-pro-manifestanti-pechino-allattacco/1952314/"/>
    <meta property="og:site_name" content="IlSussidiario"/>
    <meta property="article:published_time" content="2019-11-22T16:02:57+00:00"/>
    <meta property="og:title" content="Hong Kong, scontro Usa-Cina/ Senato vota legge pro-manifestanti: Pechino all’attacco"/>
    <meta property="og:description" content="Senato Usa vota una legge bipartisan contro la violazione dei diritti umani a Hong Kong. La Cina attacca e minaccia ritorsioni."/>
  </head>
  <body>
    <article>
      <h1>Hong Kong, scontro Usa-Cina/ Senato vota legge pro-manifestanti: Pechino all’attacco</h1>
      <h2>Il senato Usa vota una legge bipartisan contro la violazione dei diritti umani a Hong Kong. La Cina attacca e minaccia ritorsioni</h2>
      <address><time datetime="2019-11-22T16:02:57+00:00">22 Nov 2019, 16:02</time> by <a rel="author" href="https://www.ilsussidiario.net/autori/paolo-vites/" target="_blank">Paolo Vites</a></address>
      <p>Nei giorni scorsi <a href="https://www.ilsussidiario.net/news/terza-guerra-mondiale-caos-hong-kong-la-variabile-putin-tra-cina-e-trump/1951103/">il capo dei senatori repubblicani americani</a> aveva chiesto al presidente Trump di intervenire pubblicamente a sostegno dei manifestanti di <b>Hong Kong</b>. Trump non aveva replicato, consapevole che un gesto del genere avrebbe provocato la reazione della Cina, in un momento delicato come questo dove i due paesi stanno cercando di risolvere la questione dei dazi imposti dagli Usa a Pechino. Adesso il senato americano ha approvato una legge che ha già fatto infuriare la Cina. Si tratta della “legge sui diritti umani e la democrazia ad Hong Kong” che prevede sanzioni contro personalità del governo della ex colonia inglese e anche cinese che in qualche modo violino i diritti umani e le libertà del territorio. Manca la firma di Trump, e non si sa se giungerà mai, per quanto detto prima.</p>
      <h4>USA CONTRO CINA PER CASO HONG KONG</h4>
      <p>La legge inoltre prevede che se nel territorio di Hong Kong verranno abolite le attuali libertà e verrà intromesso il sistema legale cinese, <a href="https://www.ilsussidiario.net/news/caos-hong-kong-e-papa-in-thailandia-francesco-puo-evitare-una-guerra/1950580/">Hong Kong</a> perderebbe ogni privilegio attuale nel commercio con gli Usa. E’ intervenuto il ministro cinese degli esteri che ha definito la legge “una pazzia” che mette in crisi la fiducia fra i due paesi. Il rappresentante cinese a Hong Kong ha parlato invece di violazione degli affari interni della Cina e minacciato ritorsioni. Il voto al senato è stato un voto bipartisan che ha visto insieme repubblicani e democratici, un caso raro. La legge, avvertono però esperti americani, rischia di essere controproducente perché  togliere i privilegi commerciali rischia di danneggiare la popolazione di Hong Kong. Non si è fatta attendere la reazione della Cina. La mossa del Senato è considerata “una grave violazione” delle leggi internazionali e delle norme sulle relazioni internazionali verso cui la Cina esprime “condanna e si oppone con forza”.</p>
      <related>
        <h4>Ti potrebbe interessare anche</h4>
        <a href="https://www.ilsussidiario.net/news/elezioni-hong-kong-diretta-risultati-amministrative-voto-vs-cina-affluenza-record/1952863/"/>
        <a href="https://www.ilsussidiario.net/news/scenari-trump-brexit-e-netanyahu-i-fronti-interni-della-democrazia-in-crisi/1952785/"/>
        <a href="https://www.ilsussidiario.net/news/musulmana-vs-boris-johnson-paragona-burqa-a-cassetta-posta-come-posso-fidarmi/1952562/"/>
        <a href="https://www.ilsussidiario.net/news/caos-libia-il-ruolo-della-russia-tra-operazioni-segrete-e-crisi-dellitalia/1952457/"/>
        <a href="https://www.ilsussidiario.net/news/israele-e-palestina-la-sentenza-che-smonta-la-finta-pace-di-trump-e-netanyahu/1951709/"/>
        <a href="https://www.ilsussidiario.net/news/vaticano-ordine-di-cattura-per-vescovo-zanchetta-accusato-di-abusi-e-irreperibile/1951903/"/>
      </related>
    </article>
  </body>
</html>