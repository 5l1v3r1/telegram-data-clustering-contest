<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportnieuws.nl/schaatsen/achtereekte-geen-goud-wb-3000-sablikova/"/>
    <meta property="og:site_name" content="Sportnieuws"/>
    <meta property="article:published_time" content="2019-11-22T16:51:30+00:00"/>
    <meta property="og:title" content="Achtereekte pakt nét geen goud op 3000 meter, Sablikova boekt 50e WB-zege"/>
    <meta property="og:description" content="Martina Sablikova heeft haar 50e wereldbekerzege behaald. De Tsjechische schaatsster schreef in Polen de 3000 meter op haar naam. Dat deed de regerend wereldkampioene op deze afstand met een baanrecord van 4.06,13. Olympisch kampioene Carlijn Achtereekte kon net niet aan de tijd van Sablikova tippen en eindigde als 2e, op 0,15 seconde. De Russin Natalia Voronina…"/>
  </head>
  <body>
    <article>
      <h1>Achtereekte pakt nét geen goud op 3000 meter, Sablikova boekt 50e WB-zege</h1>
      <address>
        <time datetime="2019-11-22T16:51:30+00:00">22 Nov 2019, 16:51</time>
      </address>
      <p>
        <b>Martina Sablikova heeft haar 50e wereldbekerzege behaald. De Tsjechische schaatsster schreef in Polen de 3000 meter op haar naam.</b>
      </p>
      <p>Dat deed de regerend wereldkampioene op deze afstand met een baanrecord van 4.06,13. Olympisch kampioene Carlijn Achtereekte kon net niet aan de tijd van Sablikova tippen en eindigde als 2e, op 0,15 seconde. De Russin Natalia Voronina veroverde brons met 4.06,61.<br/><br/><b>Esmee Visser</b><br/>Achtereekte eindigde een week geleden tijdens de eerste wereldbeker in Minsk eveneens als 2e, toen achter de verrassende Isabelle Weidemann. De Canadese belandde in Polen op de 4e plek met een tijd van 4.06,76. Europees kampioene Esmee Visser reed de 5e tijd (4.07,96).</p>
    </article>
  </body>
</html>