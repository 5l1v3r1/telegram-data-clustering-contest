<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dorzeczy.pl/kraj/121326/to-byl-rok-stracony-dla-warszawy-spiewak-bezlitosny-dla-trzaskowskiego.html"/>
    <meta property="og:site_name" content="Do Rzeczy"/>
    <meta property="article:published_time" content="2019-11-22T16:02:00+00:00"/>
    <meta property="og:title" content="&quot;To był rok stracony dla Warszawy&quot;. Śpiewak bezlitosny dla Trzaskowskiego"/>
    <meta property="og:description" content="Dokładnie rok temu rządy w Warszawie przejął Rafał Trzaskowski. Jak jego pracę ocenia lider stowarzyszenia Wolne Miast Warszawa Jan Śpiewak? &quot;To był rok stracony dla Warszawy&quot; - ocenia."/>
  </head>
  <body>
    <article>
      <h1>"To był rok stracony dla Warszawy". Śpiewak bezlitosny dla Trzaskowskiego</h1>
      <address>
        <time datetime="2019-11-22T16:02:00+00:00">22 Nov 2019, 16:02</time>
      </address>
      <h4>Dokładnie rok temu rządy w Warszawie przejął Rafał Trzaskowski. Jak jego pracę ocenia lider stowarzyszenia Wolne Miast Warszawa Jan Śpiewak? "To był rok stracony dla Warszawy" - ocenia.</h4>
      <p>Jan Śpiewak był gościem Antoniego Trzmiela w popołudniowej audycji Polskiego Radia 24. Jednym z tematów rozmowy było podsumowanie pierwszego roku pracy Rafała Trzaskowskiego w stołecznym ratuszu.</p>
      <p>– To był rok stracony dla Warszawy. Rafał Trzaskowski nie ma pomysłu, wizji, wycofał się z większości widowiskowych obietnic – ocenił prezes Stowarzyszenia Wolne Miasto Warszawa.</p>
      <p>Śpiewak przypomniał, że urzędujący prezydent stolicy miał także wiele wpadek. Wspomniał także o ostatnich aferach. "Skandalem" określił awarię w oczyszczalni "Czajka". – Najdroższa oczyszczalnia ścieków w Europie jest zepsuta. Mieliśmy aferę związaną z burmistrzem dzielnicy Włochy. Cieniem kładzie się afera reprywatyzacyjna – wymieniał. – Rok prezydentury Trzaskowski to chaos, brak wizji i kilka skandali – dodał.</p>
      <h3>Wolta Rabieja</h3>
      <p>Gość Antoniego Trzmiela nie oszczędził także zastępcy Trzaskowskiego, polityka Nowoczesnej Pawła Rabieja. – W sprawie reprywatyzacji symboliczna jest wolta, której dokonał Paweł Rabiej. Jako członek komisji reprywatyzacyjnej głosował za przyznawaniem odszkodowań ofiarom reprywatyzacji. Jako wiceprezydent Warszawy o 180 stopni mienił postępowanie. (...) Byt określa świadomość. Ewidentnie byt Pawła Rabieja określa jego postępowanie. Wszystkie decyzje komisji weryfikacyjnej są skarżone. Nie da się tego racjonalnie wytłumaczyć – mówił.</p>
      <p>Zdaniem prezesa Stowarzyszenia Wolne Miasto Warszawa, w kwestii samej reprywatyzacji obserwujemy w ostatnim czasie pewien przestój. Nie wykluczył, że rarusz będzie chciał jeszcze w przyszłości oddawać kamienice w prywatne ręce i kontynuować dziką reprywatyzację, jednak - jak zauważył - od 3 lat nie został oddana w prywatne ręce żadna nieruchomość. – Ratusz przestał wydawać takie decyzji, ale sto na stanowisku, że wszystko, co działo się wcześniej było legalne. Czemu? Można domniemywać, że tylko dlatego, iż rządzi PiS – wskazał.</p>
      <footer>/ Źródło: PR24, Twitter <br/>/ api</footer>
    </article>
  </body>
</html>