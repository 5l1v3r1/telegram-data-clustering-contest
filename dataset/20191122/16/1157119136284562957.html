<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://socportal.info/2019/11/22/jak_pereselentsju_povernuti_viplatu_pensiji.html"/>
    <meta property="og:site_name" content="Соцпортал"/>
    <meta property="article:published_time" content="2019-11-22T16:30:00+00:00"/>
    <meta property="og:title" content="​Як переселенцю повернути виплату пенсії"/>
    <meta property="og:description" content="Останніми роками в Україні гостро стоїть питання переселенців із тимчасово окупованих територій Донбасу, Луганська та анексованого Криму."/>
  </head>
  <body>
    <article>
      <h1>​Як переселенцю повернути виплату пенсії</h1>
      <address>
        <time datetime="2019-11-22T16:30:00+00:00">22 Nov 2019, 16:30</time>
      </address>
      <h4>Останніми роками в Україні гостро стоїть питання переселенців із тимчасово окупованих територій Донбасу, Луганська та анексованого Криму.</h4>
      <figure>
        <img src="https://socportal.info/media/contentimages/6d95dd7ee9518fb9.jpg"/>
      </figure>
      <p>Згідно з даними офіційного сайту Міністерства соціальної політики України, станом на 2 січня 2019 року взято на облік 1 512 435 переселенців (ВПО). До найактуальніших проблем переселенців нашої держави належить масове припинення виплати пенсій із підстав, що не передбачені Законом «Про загальнообов’язкове державне пенсійне страхування».</p>
      <p>Про те, як за теперішніх умов та норм законодавства переселенцям можна повернути виплати пенсій, виданню <a href="https://zib.com.ua/">«Закон і Бізнес»</a> розповіла керуючий партнер адвокатського об’єднання Emiraise <b>Людмила Кабанець</b>.</p>
      <h4>Як відновити виплати?</h4>
      <p>Практика позбавлення пенсій набуває дедалі більших масштабів, і в більшості випадків стосується пенсіонерів та людей з інвалідністю. Через свій вік і стан здоров’я більшість із них не здатні долати несприятливі ситуації й потребують допомоги. А пенсії є єдиним джерелом їх існування.</p>
      <p>Систематичні порушення прав переселенців на пенсійне забезпечення призводять до виникнення низки судових спорів між ВПО та органами Пенсійного фонду України (ПФУ), щодо поновлення порушених прав переселенців.</p>
      <h4>Для відновлення своїх прав, необхідно діяти за таким алгоритмом:</h4>
      <ul>
        <li>оформити письмове звернення до органів ПФУ з відповідною вимогою про поновлення та виплату заборгованості з пенсії;</li>
        <li>оскаржити дії чи бездіяльність органів ПФУ в адміністративному суді;</li>
        <li>пред’явити до примусового виконання відповідні рішення судів.</li>
      </ul>
      <p>На сьогодні в Україні склалася позитивна судова практика щодо поновлення виплати пенсій та стягнення нарахованої, але не виплаченої заборгованості. Наприклад, 3 травня 2018 року Верховний Суд у складі колегії суддів Касаційного адміністративного суду прийняв рішення у зразковій справі про припинення виплати пенсій на користь переселенця.</p>
      <p>Судове рішення про поновлення пенсійних виплат і зобов’язання виплати заборгованості з пенсії може протягом тривалого часу не виконуватись. У такому разі пенсіонер зазнає інфляційних втрат від знецінення коштів, що йому належать, та позбавлений можливості отримати додатковий прибуток з цих коштів.</p>
      <h4>Довідка:</h4>
      <p>У 2017 році в Україні була прийнята пенсійна реформа. Вона "осучаснила" виплати нинішнім пенсіонерам, але різко підняла необхідний страховий стаж з 15 до 25 років. У 2028 року для отримання пенсії в 60 років необхідно буде мати 35 років стажу. Якщо він буде в проміжку між 25 і 35 роками, то на пенсію людина вийде в 63. А між 15 і 25 - в 65 років. При стажі менше 15 років можна буде розраховувати лише на соцдопомогу, яка буде не більше прожиткового мінімуму.</p>
      <figure>
        <img src="https://socportal.info/media/contentimages/6dd5d9497861adb8.png"/>
      </figure>
      <figure>
        <iframe src="https://www.youtube.com/embed/WZb-Q_YTGR4" width="500" height="281" data-service="Youtube" scrolling="no"/>
      </figure>
      <figure>
        <iframe src="https://www.youtube.com/embed/I3ZzwdTy50Q" width="500" height="281" data-service="Youtube" scrolling="no"/>
      </figure>
      <figure>
        <iframe src="https://www.youtube.com/embed/1rC3vjAKeog" width="500" height="281" data-service="Youtube" scrolling="no"/>
      </figure>
      <p>Всі <a href="https://socportal.info/category/society/">новини про пенсії в Україні</a> читайте в розділі #Соціалка на Соцпорталі.</p>
      <ul>
        <li>
          <a href="https://socportal.info/2019/10/01/kak_uznat_na_sajte_fpu_svoj_strahovoj_stazh_dlja_pensii.html">Як на сайті ПФУ дізнатись свой страховой стаж для пенсії</a>
        </li>
        <li>
          <a href="http://socportal.info/2019/04/02/skolko_pensionerov_poluchajut_pensiju_vyshe_10_tys_grn.html">Скільки пенсіонерів отримують пенсії вище 10 тис. грн</a>
        </li>
        <li>
          <a href="https://socportal.info/2019/06/24/kak_kak_rasschitat_buduschuju_pensiju_po_formule_pfu.html">Як розрахувати майбутню пенсію по формулі ПФУ</a>
        </li>
      </ul>
    </article>
  </body>
</html>