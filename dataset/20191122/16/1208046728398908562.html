<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://handbollskanalen.se/handbollsligan/spelanalys-onnereds-hemmastyrka-ger-nya-poang-mot-guif/"/>
    <meta property="og:site_name" content="Handbollskanalen"/>
    <meta property="article:published_time" content="2019-11-22T16:29:01+00:00"/>
    <meta property="og:title" content="Spelanalys: Önnereds hemmastyrka ger nya poäng mot Guif"/>
    <meta property="og:description" content="Det spelas en viktig match i bottenstriden när Önnered tar emot Guif i ÖHK-Hallen på lördagseftermiddagen. Önnered har överraskat positivt i höst och har redan besegrat storheter som IFK Skövde, RIK och Kristianstad på hemmaplan. Det ska vara bra chans även mot Guif. Matchinfo Handbollsligan Lördag 23/11, kl. 15:59, ÖHK-Hallen Önnered – Guif Ungefärliga odds […]"/>
  </head>
  <body>
    <article>
      <h1>Spelanalys: Önnereds hemmastyrka ger nya poäng mot Guif</h1>
      <address><time datetime="2019-11-22T16:29:01+00:00">22 Nov 2019, 16:29</time> by <a rel="author" href="https://handbollskanalen.se/author/admin/" target="_blank">Handbollskanalen</a></address>
      <p>
        <b>Det spelas en viktig match i bottenstriden när Önnered tar emot Guif i ÖHK-Hallen på lördagseftermiddagen. Önnered har överraskat positivt i höst och har redan besegrat storheter som IFK Skövde, RIK och Kristianstad på hemmaplan. Det ska vara bra chans även mot Guif.</b>
      </p>
      <p><b>Matchinfo</b><br/>Handbollsligan<br/>Lördag 23/11, kl. 15:59, ÖHK-Hallen<br/>Önnered – Guif</p>
      <p>Ungefärliga odds – jämför spelbolag på <a href="https://www.betting24.se/">https://www.betting24.se/</a><br/>1. 1.92  X. 7.95  2. 2.40</p>
      <p>
        <b>Läget i laget, Önnered</b>
      </p>
      <p>Det vilar inga större förväntningar på Önnered den här säsongen och nytt kontrakt är det stora målet. Säsongen hittills har faktiskt varit klart bättre än väntat och just nu har man fyra lag bakom sig i tabellen. Kommer till den här matchen med fyra förluster i följd och bland dessa finns förlusten hemma mot Hallby och det var inte alls bra. Övriga förluster har varit helt väntade. Önnered har ett ganska bra lag med spetsar som <a href="https://handbollskanalen.se/handbollsligan/anton-hallback-om-tiden-i-ystad-if-och-framtiden-i-onnered/">Anton Hallbäck</a>, David Sandberg och Viktor Rhodin och vi lämnar en ljus prognos för fortsättningen av säsongen.</p>
      <p>
        <b>Läget i laget, Guif</b>
      </p>
      <p><a href="http://www.guif.nu/">Guif</a> är en annan klubb där det inte vilar några större förväntningar. Laget hade ju problem redan i fjol och till den här säsongen försvann i stort sett hela startsjuan. Klubben har tvingats till en nystart och det lär dröja några år innan Guif blir en slutspelskandidat igen. Det finns väldigt mycket talang i Eskilstuna och det borde i alla fall räcka till nytt kontrakt. En av få ljusglimtar kom senast när Guif levererade en skrällseger hemma mot IFK Skövde. En strålande insats av Guif, där segern underlättades något av ett ganska sömnigt motstånd.</p>
      <p>
        <b>Speltips Önnered – Guif</b>
      </p>
      <p>Nu väntar en mycket viktig match i bottenstriden på lördagseftermiddagen. Önnered och Guif står på lika antal poäng, men det hyperviktiga kvalstrecket skiljer lagen åt och det är Önnered som ligger ovanför i <a href="http://handbollsligan.se/tabell/">tabellen</a>. De inbördes mötena kommer att väga otroligt tungt när tabellen ska summeras till våren. Önnered har vunnit hälften av sina hemmamatcher och tuffa motståndare som IFK Skövde, RIK och Kristianstad har besegrats. Guif har bara lyckats bärga en poäng på bortaplan på fem matcher. Fördel av hemmaplan blir nog avgörande även den här gången och ettan liras från 1,85 och uppåt.</p>
    </article>
  </body>
</html>