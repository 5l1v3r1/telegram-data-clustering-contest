<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dainiksaveratimes.com/sports/cricket/news/australian-cricketer-sophie-molineux-to-take-a-break-for-mental-health-reasons-263011"/>
    <meta property="og:site_name" content="Dainik Savera Times"/>
    <meta property="article:published_time" content="2019-11-22T16:51:47+00:00"/>
    <meta property="og:title" content="ग्लैन मैक्सवेस के बाद अब एक और आस्ट्रेलियाई क्रिकेटर ने लिया ब्रेक"/>
    <meta property="og:description" content="मेलबर्न : मानसिक स्वास्थ को लेकर ब्रेक लेने वाले लगातार खिलाड़ी सामने आ रहे हैं। आस्ट्रेलिया के धाकड़ बल्लेबाज ग्लैन मैक्सवैल के बाद अब आस्ट्रेलिया की ही महिला क्रिकेट खिलाड़ी सोफी मोलिनेयुक्स ने मानसिक आराम के लिए ब्रेक की मांग की है। महिला बिग बैश लीग में मेलबर्न रेनेगेड्स की तरफ से खेलने वाली सोफी आराम लेकर अपने मानसिक स्वास्थ पर ध्यान देना चाहती हैं। डब्ल्यूबीबीएल की आधिकारिक वेबसाइट के मुताबिक फ्रेंचाइजी ने सोफी की मांग को स्वीकार कर लिया है और वह अब अपनी टीम में बदलाव करने को तैयार है। रेनेगेड्स के मुख्य कोच टिम कोयले ने कहा कि सोफी को क्लब का पूरा समर्थन हासिल है।"/>
  </head>
  <body>
    <article>
      <h1>ग्लैन मैक्सवेस के बाद अब एक और आस्ट्रेलियाई क्रिकेटर ने लिया ब्रेक</h1>
      <address><time datetime="2019-11-22T16:51:47+00:00">22 Nov 2019, 16:51</time> by <a rel="author">Rkumar</a></address>
      <p>मेलबर्न : मानसिक स्वास्थ को लेकर ब्रेक लेने वाले लगातार खिलाड़ी सामने आ रहे हैं। आस्ट्रेलिया के धाकड़ बल्लेबाज ग्लैन मैक्सवैल के बाद अब आस्ट्रेलिया की ही महिला क्रिकेट खिलाड़ी सोफी मोलिनेयुक्स ने मानसिक आराम के लिए ब्रेक की मांग की है। महिला बिग बैश लीग में मेलबर्न रेनेगेड्स की तरफ से खेलने वाली सोफी आराम लेकर अपने मानसिक स्वास्थ पर ध्यान देना चाहती हैं। डब्ल्यूबीबीएल की आधिकारिक वेबसाइट के मुताबिक फ्रेंचाइजी ने सोफी की मांग को स्वीकार कर लिया है और वह अब अपनी टीम में बदलाव करने को तैयार है। रेनेगेड्स के मुख्य कोच टिम कोयले ने कहा कि सोफी को क्लब का पूरा समर्थन हासिल है।</p>
      <p>READ NEWS : <a href="https://www.dainiksaveratimes.com/sports/cricket/news/india-vs-bangladesh--umesh-yadav-pick-back-to-back-three-wickets-of-bangladeshs-batsman-263002">India vs Bangladesh : उमेश यादव ने बांग्लादेश की तोड़ी कमर</a>...</p>
      <p>टिम ने कहा, ‘‘सोफी अपनी टीम के साथियों को जानती हैं और उन्हें टीम के कोच, सपोर्ट स्टाफ का समर्थन हासिल है। हम सोफी को समय देंगे और उन्हें जिस भी तरह के समर्थन की जरूरत होगी वो उन्हें मुहैया कराया जाएगा।’’ सोफी ने आस्ट्रेलिया के लिए एक टेस्ट, तीन वनडे और 17 टी-20 मैच खेले हैं। सोफी से पहले आस्ट्रेलिया के पुरुष खिलाड़ी ग्लैन मैक्सवेस ने भी मानसिक तौर पर स्वास्थ रहने के लिए आराम लिया। सिर्फ मैक्सवेल ही नहीं आस्ट्रेलिया के मिक मैडिसन और विल पुकोव्स्की ने भी आराम लिया है। इंग्लैंड के हरफनमौला खिलाड़ी मोइन अली ने भी ज्यादा क्रिकेट होने के कारण दिमागी स्वास्थ्य पर ध्यान देने की बात कही थी।</p>
      <blockquote>DainikSavera APP डाउनलोड करें। <a href="https://play.google.com/store/apps/details?id=com.readwhere.whitelabel.dainiksavera">ANDROID</a> लिंक और <a href="https://itunes.apple.com/in/app/dainik-savera-times/id954789238?mt=8">iOS</a></blockquote>
      <p><b>Web Title:</b> Australian cricketer Sophie Molineux to take a break for mental health reasons</p>
    </article>
  </body>
</html>