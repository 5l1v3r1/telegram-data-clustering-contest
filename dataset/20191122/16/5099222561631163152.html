<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hotnews.ro/stiri-educatie-23507881-ministerul-educatiei-cercetarii-avea-4-secretari-stat-total-vor-770-posturi.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-11-22T16:07:00+00:00"/>
    <meta property="og:title" content="Ministerul Educației și Cercetării va avea 4 secretari de stat/ În total, vor fi 770 de posturi"/>
    <meta property="og:description" content="Ministerul Educației și Cercetării va avea patru secretari de stat și un număr maxim de 770 de posturi, după comasarea Educației cu Cercetarea, se arată într-un proiect de Hotărâre de"/>
  </head>
  <body>
    <article>
      <h1>Ministerul Educației și Cercetării va avea 4 secretari de stat/ În total, vor fi 770 de posturi</h1>
      <address><time datetime="2019-11-22T16:07:00+00:00">22 Nov 2019, 16:07</time> by <a rel="author">A.O.</a></address>
      <p><b>​Ministerul Educației și Cercetării va avea patru secretari de stat și un număr maxim de 770 de posturi, după comasarea Educației cu Cercetarea, se arată într-un proiect de Hotărâre de Guvern privind organizarea și funcționarea Ministerului Educației și Cercetării, pus în dezbatere publică pe site-ul edu.ro.</b><br/><br/>Cele 770 de posturi provin după cum urmează: 518 posturi de la Ministerul Educației Naționale, 157 de posturi de la Ministerul Cercetării și Inovării și 95 de posturi din cadrul Organismelor Intermediare. <br/><br/>În proiectul de hotărâre se arată că Ministerul Educației și Cercetării( MEC) va avea patru secretari de stat, numiţi şi eliberaţi din funcţie prin decizie a prim-ministrului. Atribuţiile şi responsabilităţile secretarilor de stat se stabilesc prin ordin al ministrului educației și cercetării.<br/><br/>În plus, MEC va avea un secretar general și doi secretari generali adjuncți, înalţi funcţionari publici. <br/><br/><b>Proiectul de hotărâre poate fi consultat aici: <a href="https://www.edu.ro/sites/default/files/proiect%20HG%20MEC%202019.pdf">Hotărâre de Guvern privind organizarea și funcționarea Ministerului Educației și Cercetării și privind modificarea și completarea Hotărârii de Guvern nr. 855/1998 din 26 noiembrie 1998 privind înfiinţarea Centrului Naţional de Dezvoltare a Învăţământului Profesional şi Tehnic</a></b><br/><br/>Potrivit unui comunicat de la Educație, propunerea de Hotărâre de Guvern nu presupune reducerea sau mărirea numărului de posturi, ci reprezintă rezultatul reorganizării, conform OUG nr. 68/2019, care prevede măsuri de organizare și reorganizare a ministerelor.</p>
    </article>
  </body>
</html>