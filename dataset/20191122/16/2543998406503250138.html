<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.republika.rs/vesti/drustvo/170583/ovo-dobitnici-prvog-kola-nagradne-igre-nama-putu-novog-automobila-kompanije-nis"/>
    <meta property="og:site_name" content="REPUBLIKA"/>
    <meta property="article:published_time" content="2019-11-22T16:52:00+00:00"/>
    <meta property="og:title" content="Ovo su dobitnici prvog kola nagradne igre &quot;Sa nama na putu do novog automobila&quot; kompanije NIS"/>
    <meta property="og:description" content="Predstavnici kompanije NIS ugostili su danas na GAZPROM benzinskoj stanici &quot;Novi Beograd&quot; dobitnike prvog izvlačenja velike nagradne igre &quot;Sa nama na putu do novog automobila&quot;."/>
  </head>
  <body>
    <article>
      <h1>Ovo su dobitnici prvog kola nagradne igre "Sa nama na putu do novog automobila" kompanije NIS</h1>
      <h2>Predstavnici kompanije NIS ugostili su danas na GAZPROM benzinskoj stanici "Novi Beograd" dobitnike prvog izvlačenja velike nagradne igre "Sa nama na putu do novog automobila".</h2>
      <address><time datetime="2019-11-22T16:52:00+00:00">22 Nov 2019, 16:52</time> by <a rel="author">Republika</a></address>
      <p>Glavnu nagradu, automobil FIAT 500, osvojio je Dejan Kostić iz Obrenovca, a srećnom dobitniku nagradu je u ime kompanije NIS uručio Pavel Kandalincev, direktor Direkcije za maloprodaju. U okviru prvog izvlačenja NIS-ove nagradne igre, koje je kompanija organizovala 15. novembra, izvučeno je i 500 srećnih dobitnika koji su osvojili bonus poene na svojoj "Sa nama na putu" kartici lojalnosti u vrednosti od 50 litara goriva. Spisak svih dobitnika prvog izvlačenja nagradne igre NIS-a dostupan je na sajtovima www.sanamanaputu.rs, www.nispetrol.rs i www.gazprom-petrol.rs.</p>
      <p>Novu šansu da postanu vlasnici automobila marke FIAT 500 ili osvoje jedan od 500 punih rezervoara goriva, potrošači će imati 30. novembra, u okviru drugog izvlačenja NIS-ove nagradne igre.<br/>Velika nagradna igra "Sa nama na putu do novog automobila" koju priređuje kompanija NIS u periodu od 1. do 30. novembra pruža mogućnost sadašnjim i budućim vernim potrošačima NIS-a da osvoje vredne nagrade. U okviru nagradne igre NIS će dodeliti ukupno dva automobila FIAT 500, dok će dodatne bonus poene na svojoj "Sa nama na putu" kartici lojalnosti u vrednosti od 50 litara goriva osvojiti ukupno 1.000 srećnih dobitnika.</p>
      <figure>
        <img src="https://www.republika.rs/data/images/2019-11-22/124586_dejan-kostic-desno-i-pavel-kandalincev_iff.jpg?1574437841"/>
        <figcaption>Dejan Kostić (desno) i Pavel Kandalincev<cite>NIS</cite></figcaption>
      </figure>
      <p>Pravo učešća u nagradnoj igri NIS-a imaju svi potrošači koji na NIS Petrol ili GAZPROM benzinskim stanicama natoče 15 ili više litara dizela ili benzina koristeći karticu lojalnosti "Sa nama na putu". Kako bi uzeli učešće u nagradnoj igri, potrebno je da nagradni kod koji je naznačen na isečku računa pošalju putem SMS poruke na broj 6600. Troškove za slanje poruke operater naplaćuje po regularnoj ceni.<br/>U prvom izvlačenju učestvovali su svi numerički kodovi sa nefiskalnih isečaka koji su ispravno poslati putem SMS poruke do 10 časova 15. novembra 2019. godine. Nagrade su izvučene slučajnim izborom, uz pomoć odgovarajućeg računarskog softvera koji je razvijen za ove potrebe, u prisustvu tri člana komisije koju je imenovao NIS.</p>
      <p>Više informacija o nagradnoj igri "Sa nama na putu do novog automobila" dostupno je na sajtu www.sanamanaputu.rs ili besplatnim pozivom na telefon Kol centra NIS-a 08 0000 8888.</p>
      <figure>
        <img src="https://www.republika.rs/data/images/2019-11-22/124587_dejan-kostic_iff.jpg?1574437712"/>
        <figcaption>Dejan Kostić<cite>NIS</cite></figcaption>
      </figure>
    </article>
  </body>
</html>