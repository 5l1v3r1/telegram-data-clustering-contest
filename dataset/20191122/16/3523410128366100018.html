<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641410/%D9%85%D8%B1%D8%AF%D9%85-%DA%A9%D8%B1%D8%AF%D8%B3%D8%AA%D8%A7%D9%86-%D8%A8%D8%A7-%D8%A7%D9%86%D9%82%D9%84%D8%A7%D8%A8-%D8%A7%D8%B3%D9%84%D8%A7%D9%85%DB%8C-%D9%BE%DB%8C%D9%85%D8%A7%D9%86-%D9%85%D8%AD%DA%A9%D9%85%DB%8C-%D8%AF%D8%A7%D8%B1%D9%86%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-22T16:26:00+00:00"/>
    <meta property="og:title" content="مردم کردستان با انقلاب اسلامی پیمان محکمی دارند"/>
    <meta property="og:description" content="امام جمعه سنندج گفت: مردم کردستان چهار دهه است که برای دفاع از ارزش‌های انقلاب اسلامی پیمانی مستحکم بسته‌اند."/>
  </head>
  <body>
    <article>
      <h1>
        <a href="https://www.bultannews.com/fa/news/641410/%D9%85%D8%B1%D8%AF%D9%85-%DA%A9%D8%B1%D8%AF%D8%B3%D8%AA%D8%A7%D9%86-%D8%A8%D8%A7-%D8%A7%D9%86%D9%82%D9%84%D8%A7%D8%A8-%D8%A7%D8%B3%D9%84%D8%A7%D9%85%DB%8C-%D9%BE%DB%8C%D9%85%D8%A7%D9%86-%D9%85%D8%AD%DA%A9%D9%85%DB%8C-%D8%AF%D8%A7%D8%B1%D9%86%D8%AF">مردم کردستان با انقلاب اسلامی پیمان محکمی دارند</a>
      </h1>
      <h2>امام جمعه سنندج گفت: مردم کردستان چهار دهه است که برای دفاع از ارزش‌های انقلاب اسلامی پیمانی مستحکم بسته‌اند.</h2>
      <address><time datetime="2019-11-22T16:26:00+00:00">22 Nov 2019, 16:26</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، <b>ماموستا عبدالرحمن خدایی</b> ظهر امروز در خطبه‌های نماز جمعه این هفته در مسجد جامع <b>سنندج</b> با تبریک هفته بسیج اظهار کرد: مردم متعهد کردستان بیش از چهار دهه از عهد و پیمان خویش در دفاع از ارزش‌های <b>انقلاب اسلامی</b> و منویات رهبری وفا کرده‌اند.</p>
      <p>وی تصریح کرد: متاسفانه طی یک هفته اخیر یک سری افراد جاهل که شناختی از توطئه‌های دشمنان ندارند همگام توطئه‌های دشمنان و مزدوران آن ها شدند و به اموال عمومی آسیب رساندند.</p>
      <p>امام جمعه سنندج با تقدیر از نیروهای امنیتی در برقراری امنیت عمومی و مقابله با آشوبگران اظهار کرد: تخریب پمپ بنزین‌ها، بانک‌ها و آمبولانس‌ها عملی خرابکارانه و تخریب بیت‌المال بوده و باید با عوامل این امور ناپسند به شدت برخورد شود.</p>
      <p>ماموستا خدایی اعلام کرد: فردا شنبه راهپیمایی مردمی در محکومیت این اعمال خرابکارانه برگزار خواهد شد و مردم ولایت‌مدار کردستان فردا در مسیرهای راهپیمایی بار دیگر با ارزش‌های انقلاب تجدید بیعت می‌کنند.</p>
      <p>امام جمعه سنندج در پایان خطبه‌های این هفته با اشاره به احادیث نبوی اظهار کرد: تقوای الهی، صداقت در عمل و گفتار، امانت‌داری و ترویج معروفات از جمله اموری است که هر فرد مسلمان باید در زندگی خویش مدنظر قرار دهند.</p>
      <p>انتهای پیام/</p>
    </article>
  </body>
</html>