<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980901073.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-22T16:22:00+00:00"/>
    <meta property="og:title" content="پرونده صورتحساب‌های مالیاتی کاغذی بسته می‌شود"/>
    <meta property="og:description" content="رستم پور در گفت‌وگو با میزان در خصوص سامانه مودیان و صورت حساب الکترونیکی برای تشخیص مالیات بر ارزش افزوده تصریح کرد: براساس قانون پایانه‌های فروشگاهی و سامانه مودیان که ۱۳ آبان ماه سال جاری به دولت ابلاغ و دولت نیز آن را به صورت رسمی ابلاغ و در ۱۶ همین ماه در روزنامه رسمی کشور درج و لازم الاجرا شد سازمان امور مالیاتی موظف است حداکثر ظرف ۱۵ ماه بستر سامانه مودیان و صورت حساب الکترونیکی را فراهم کند."/>
  </head>
  <body>
    <article>
      <h1>پرونده صورتحساب‌های مالیاتی کاغذی بسته می‌شود</h1>
      <address>
        <time datetime="2019-11-22T16:22:00+00:00">22 Nov 2019, 16:22</time>
      </address>
      <p>مدیرکل دفتر تنظیم مقررات و نظارت سازمان امور مالیاتی با اشاره به ابلاغ قانون پایانه‌های فروشگاهی و سامانه مودیان از ۱۳ آبان ماه سال جاری گفت: بعداز آماده سازی بستر از سوی دولت، مودیان نیز باید ظرف سه ماه بعد از آمادگی سیستم‌های سازمان امور مالیاتی فرصت دارند تا از طریق این سامانه صورتحساب الکترونیکی خود را صادر کنند.</p>
      <p>رستم پور در گفت‌وگو با میزان در خصوص سامانه مودیان و صورت حساب الکترونیکی برای تشخیص مالیات بر ارزش افزوده تصریح کرد: براساس قانون پایانه‌های فروشگاهی و سامانه مودیان که ۱۳ آبان ماه سال جاری به دولت ابلاغ و دولت نیز آن را به صورت رسمی ابلاغ و در ۱۶ همین ماه در روزنامه رسمی کشور درج و لازم الاجرا شد سازمان امور مالیاتی موظف است حداکثر ظرف ۱۵ ماه بستر سامانه مودیان و صورت حساب الکترونیکی را فراهم کند.</p>
      <p>وی در ادامه افزود: بعداز آماده سازی بستر از سوی دولت، مودیان نیز باید ظرف سه ماه بعد از آمادگی سیستم‌های سازمان امور مالیاتی فرصت دارند تا از طریق این سامانه صورتحساب الکترونیکی خود را صادر کنند.</p>
      <p>مدیرکل دفتر تنظیم مقررات و نظارت سازمان امور مالیاتی تصریح کرد:افرادی که در زمان مشخص شده به قانون تمکین می‌کنند و صورت حساب خود را از طریق سامانه صورتحساب الکترونیکی تهیه می‌کنند مالیات بر ارزش افزوده این افراد به موجب این سیستم تشخیص داده خواهد شد و دیگر ماموران مالیاتی برای بررسی مالیات به این افرد مراجعه نخواهند کرد و از این پس سیستم میزان بدهکاری یا بستانکاری مالیات بر ارزش افزوده مودیان را تشخیص خواهند داد.</p>
    </article>
  </body>
</html>