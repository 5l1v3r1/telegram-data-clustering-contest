<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sceptr.net/2019/11/serieverkrachter-die-deed-alsof-hij-autochtoon-was-krijgt-7-jaar-cel/"/>
    <meta property="og:site_name" content="SCEPTR"/>
    <meta property="article:published_time" content="2019-11-22T16:28:25+00:00"/>
    <meta property="og:title" content="Serieverkrachter die deed alsof hij autochtoon was, krijgt 7 jaar cel"/>
    <meta property="og:description" content="Een serieverkrachter kreeg 7 jaar celstraf. De man deed alsof hij een autochtone technieker was en verdoofde vrouwen met rohypnol."/>
  </head>
  <body>
    <article>
      <h1>Serieverkrachter die deed alsof hij autochtoon was, krijgt 7 jaar cel</h1>
      <address><time datetime="2019-11-22T16:28:25+00:00">22 Nov 2019, 16:28</time> by <a rel="author" href="https://sceptr.net/author/jonas-naeyaert/" target="_blank">Jonas Naeyaert</a></address>
      <p>
        <b><a href="https://sceptr.net/tag/Fouad-K">Fouad K.</a> (38) is schuldig bevonden aan verkrachting en veroordeeld tot een celstraf van 7 jaar effectief. <a href="https://www.hln.be/in-de-buurt/maasmechelen/dertiger-die-15-vrouwen-verdoofde-beroofde-en-of-verkrachtte-moet-zeven-jaar-de-cel-in~ad723af1/">Dat brengt Het Laatste Nieuws.</a> De man verdoofde en verkrachtte minstens 15 vrouwen over een tijdspanne van 4 jaar, tussen 2012 en 2016. In 2017 werden tijdens het onderzoek zeker 22 slachtoffers gelinkt aan zijn <a href="https://www.hln.be/nieuws/binnenland/getrouwd-net-papa-en-gigolo-op-sekssite-al-22-slachtoffers-gelinkt-aan-serieverkachter~a3dd36be/">misdrijven</a>. En in zijn GSM had hij de nummers van maar liefst 230 vrouwen <a href="https://www.nieuwsblad.be/cnt/dmf20190912_04605208">in zijn GSM staan</a>. Hij gebruikte hiervoor onder meer de dating-app Twoo, en een autochtoon alter ego. De man wordt nu verder 10 jaar ter beschikking gesteld van de strafuitvoeringsrechtbank en verliest ook tien jaar van zijn burgerrechten. 30.000 EUR die hij stal van zijn slachtoffers moet hij terugbetalen. 5.000 EUR werd verbeurd verklaard.</b>
      </p>
      <p>Het relaas van de feiten is hallucinant. K. gaf zich onder meer via de datingssite Twoo valselijk uit als de autochtone ‘Raf’ en ook wel ‘Rafaëllo’. Op de app creëerde hij een volledige verzonnen persona: geen overdreven rijk alter ego met veel prestige, maar als typische, autochtone Vlaming. De profielfoto was deze van een hobbywielrenner met zonnebril en Faoud had zogezegd een job als technieker en een bescheiden witte Ford Focus als wagen. Eens contact gemaakt met vrouwen probeerde hij een geïsoleerde afspraakplaats te regelen, bijvoorbeeld op een parking of bij de slachtoffers thuis, zonder derden.</p>
      <h3>Serieverkrachter: “Achteraf besefte ik dat één van de dames nooit meer wakker had kunnen worden”</h3>
      <p>De motivatie van K. bleek zowel seksueel als financieel. Afhankelijk van de situatie gebruikte hij een verdovend middel, rohypnol, ook wel gekend als de ‘date rape drug’. <i>“Ik deed de rohypnol in een drankje en hoopte dat de vrouwen mij niet meer zouden herinneren”</i>, zo gaf hij zelf probleemloos toe in de rechtbank. <i>“Zelf had ik een ‘halfke’ geprobeerd en werd er een beetje suf van. Achteraf besefte ik dat de combinatie met alcohol ertoe had kunnen leiden dat één van de dames nooit meer wakker werd.”</i></p>
      <p>Hierna verkrachtte hij de vrouwen en bestal hij hen. Hij nam ook bank- en kredietkaarten om later geld af te halen of betalingen uit te voeren. In de halfbewuste staat van de gedrogeerde slachtoffers vroeg K. hen soms zelfs succesvol om hun pincodes. Het geld dat hij stal, gebruikte hij om te gokken of vloeide naar de onderhoud van zijn kind – dat hij pas <a href="https://www.hln.be/nieuws/binnenland/getrouwd-net-papa-en-gigolo-op-sekssite-al-22-slachtoffers-gelinkt-aan-serieverkachter~a3dd36be/">kreeg in 2016.</a></p>
      <related>
        <h4>GERELATEERDE ARTIKELEN</h4>
        <a href="https://sceptr.net/2019/11/everbeek-pech-voor-allochtone-inbrekers-alles-blijkt-gefilmd/"/>
        <a href="https://sceptr.net/2019/11/vechtpartij-in-rechtbank-na-uitspraak-tegen-autochtone-bende/"/>
        <a href="https://sceptr.net/2019/11/politie-verschiet-zelf-van-vele-moorden-en-diefstallen/"/>
      </related>
    </article>
  </body>
</html>