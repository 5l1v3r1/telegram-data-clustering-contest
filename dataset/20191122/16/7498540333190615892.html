<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.reggionline.com/basket-compriamo-tutti-libro-pillastrini-aiutare-la-casa-della-carita/"/>
    <meta property="og:site_name" content="Reggionline - Quotidianionline - Telereggio - Trc - TRM"/>
    <meta property="article:published_time" content="2019-11-22T16:00:10+00:00"/>
    <meta property="og:title" content="Basket, compriamo tutti il libro di Pillastrini per aiutare la Casa della Carità"/>
    <meta property="og:description" content="REGGIO EMILIA – Un uomo grande con il cuore grande. Stefano Pillastrini è così. Da allenatore di basket ha guidato squadre giovanili con ragazzi di ogni età, partendo dalla Fortitudo Bologna, e tante sono state le esperienze anche in categorie minori fino alla consacrazione della serie A. Ha raccolto le foto, gli appunti e gli […]"/>
  </head>
  <body>
    <article>
      <h1>Basket, compriamo tutti il libro di Pillastrini per aiutare la Casa della Carità</h1>
      <address>
        <time datetime="2019-11-22T16:00:10+00:00">22 Nov 2019, 16:00</time>
      </address>
      <p>
        <b>Appuntamento lunedì 2 dicembre alle 21 al teatro parrocchiale di Ospizio, dove l’allenatore presenterà il volume “Pilla Canestro”: foto, ricordi e aneddoti della sua carriera</b>
      </p>
      <p><b>REGGIO EMILIA</b> – Un uomo grande con il cuore grande. Stefano Pillastrini è così. Da allenatore di basket ha guidato squadre giovanili con ragazzi di ogni età, partendo dalla Fortitudo Bologna, e tante sono state le esperienze anche in categorie minori fino alla consacrazione della serie A. Ha raccolto le foto, gli appunti e gli incontri di una vita spesa sul parquet in un libro, Pilla Canestro, che porta in giro per l’Italia con un solo obiettivo: raccogliere fondi per le Case della Carità della città che ospita la presentazione del volume. Lo farà anche a Reggio, lunedì 2 dicembre alle 21 nel teatro parrocchiale di Ospizio. Un appuntamento da non perdere per salutare l’allenatore che fino al giugno scorso ha guidato la Pallacanestro Reggiana e per dare il proprio contributo a una causa che merita di essere sostenuta. Il libro è in vendita a 18 euro.</p>
      <figure>
        <img src="https://reggionline-obce2ympjgvjli4n.netdna-ssl.com/wp-content/uploads/2019/11/libro-pillastrini-casa-della-carita-22-11-2019-e1574436768902.jpeg"/>
      </figure>
    </article>
  </body>
</html>