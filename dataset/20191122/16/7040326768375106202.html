<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.karar.com/dunya-haberleri/putin-natonun-uzay-girisimlerinden-endiseliyiz-1391946"/>
    <meta property="og:site_name" content="Karar.com"/>
    <meta property="article:published_time" content="2019-11-22T16:06:00+00:00"/>
    <meta property="og:title" content="Putin: NATO'nun uzay girişimlerinden endişeliyiz"/>
    <meta property="og:description" content="Rusya Devlet Başkanı Putin, NATO'nun askeri alanında uzayı kullanması yönündeki girişimlerinden endişe duyduklarını söyledi."/>
  </head>
  <body>
    <article>
      <h1>Putin: NATO'nun uzay girişimlerinden endişeliyiz</h1>
      <address>
        <time datetime="2019-11-22T16:06:00+00:00">22 Nov 2019, 16:06</time>
      </address>
      <p>
        <b>Rusya Devlet Başkanı Putin, NATO'nun askeri alanında uzayı kullanması yönündeki girişimlerinden endişe duyduklarını söyledi.</b>
      </p>
      <p>Rusya Devlet Başkanı Vladimir  Putin, Güvenlik Konseyi toplantısında, NATO ve ABD'nin askeri faaliyetlerini değerlendirdi.</p>
      <p>ABD'nin Orta Menzilli Nükleer Kuvvetler Anlaşması'nı (INF) bozmasıyla silah kontrol mekanizmasına darbe vurduğunu belirten Putin, "INF'deki füze modellerinin dünyanın çeşitli yerlerinde konuşlandırılması yönündeki tehditler gerilimi arttırdı." yorumunda bulundu.</p>
      <p>
        <b>"ASKERİ ALANDAKİ POTANSİYELİMİZİ GELİŞTİRMELİYİZ"</b>
      </p>
      <p>Putin, NATO'nun ülkesinin sınırları yakınlarında askeri siyasi altyapısını güçlendirdiğine dikkati çekerek, "NATO'nun, askeri alanında uzayı kullanması yönündeki girişimlerinden endişe duyuyoruz. Bu koşullarda uluslararası alandaki değişiklikleri analiz ederek, elde edilen sonuçlar doğrultusunda askeri alandaki potansiyelimizi geliştirmek bizim için önem arz ediyor." ifadelerini kullandı.</p>
      <p>NATO Genel Sekreteri Jens Stoltenberg, çarşamba günü yaptığı açıklamada, "Uzayın hava, kara, deniz ve siberin yanı sıra yeni harekat alanı olmasına karar verdik." değerlendirmesinde bulunmuştu.</p>
      <p>
        <b>MOSKOVA/AA</b>
      </p>
      <related>
        <a href="https://www.karar.com/dunya-haberleri/nato-uzayi-savas-alani-kabul-etmeye-hazirlaniyor-1247337"/>
      </related>
    </article>
  </body>
</html>