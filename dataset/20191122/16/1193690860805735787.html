<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.5.ua/suspilstvo/v-ukraini-onovyly-vymohy-do-foto-na-biometrychni-dokumenty-203294.html"/>
    <meta property="og:site_name" content="5 канал"/>
    <meta property="article:published_time" content="2019-11-22T16:46:00+00:00"/>
    <meta property="og:title" content="В Україні оновили вимоги до фото на біометричні документи (оновлено)"/>
    <meta property="og:description" content="Насамперед зміни стосуються представників релігійних організацій"/>
  </head>
  <body>
    <article>
      <h1>В Україні оновили вимоги до фото на біометричні документи (оновлено)</h1>
      <address>
        <time datetime="2019-11-22T16:46:00+00:00">22 Nov 2019, 16:46</time>
      </address>
      <p>Міністерство внутрішніх справ України впровадило нові вимоги до фотозображень на паспорти, документи підтвердження особи, закордонні паспорти та інші довідки, де мають бути фотокартки. Про це повідомляє кореспондентка "5 каналу" Валерія Павленко, яка слухала прес-конференцію.</p>
      <figure>
        <iframe src="https://www.youtube.com/embed/_VxmAjvdj0M" width="745" height="451" data-service="Youtube" scrolling="no"/>
      </figure>
      <p>Насамперед зміни стосуються представників релігійних організацій. Раніше вони не раз зверталися до ДМС та МВС із проханнями внести відповідні правки у стандарти фотографування на документи, а саме: дозволити робити світлини в головних уборах. </p>
      <p>Відсьогодні такі зміни вже набули чинності і представники різних релігій можуть робити знімки для документів у головних уборах. Представники прийшли на брифінг подякувати за такі зміни, адже раніше через обмеження жінки ісламської віри не могли виїжджати за кордон.</p>
      <p>Також нові правки стосуються деяких винятків щодо фотографування людей з обмеженими можливостями. Зокрема, їх тепер можна фотографувати лежачи, але на спеціальному фоні. </p>
      <p>Крім того, дітей до трьох років на закордонний паспорт тепер також можна фотографувати лежачи.</p>
      <figure>
        <iframe src="https://www.youtube.com/embed/beTcOaXb0uw" width="745" height="451" data-service="Youtube" scrolling="no"/>
      </figure>
      <p>Як повідомляв 5.UA, в Україні з 1 липня 2019 року <a href="https://www.5.ua/suspilstvo/vzhe-z-1-lypnia-podorozhchaie-oformlennia-id-kartok-ta-zakordonnykh-pasportiv-194645.html">вартість оформлення паспортів зросла на 30%</a>. Подорожчання стосується паспорта громадянина України (ID-картка), паспорта громадянина України для виїзду за кордон, біометричних посвідчень для іноземців – на тимчасове та постійне проживання. </p>
      <p>Влітку у столичних центрах надання адміністративних послуг (ЦНАП) знову спостерігався ажіотаж на <a href="https://www.5.ua/kyiv/znovu-cherhy-na-biometrychni-pasporty-ta-id-kartky-vynyk-azhiotazh-194302.html">виготовлення біометричних закордонних паспортів</a> і паспортів громадянина України у вигляді ID-карти.</p>
    </article>
  </body>
</html>