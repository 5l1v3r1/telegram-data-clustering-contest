<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tanea.gr/2019/11/22/sports/football/i-ora-tou-megalou-telikou-flamengko-river-pleit-zontana-sto-one-channel/"/>
    <meta property="og:site_name" content="ΤΑ ΝΕΑ"/>
    <meta property="article:published_time" content="2019-11-22T16:20:52+00:00"/>
    <meta property="og:title" content="Η ώρα του μεγάλου τελικού: Φλαμένγκο – Ρίβερ Πλέιτ ζωντανά στο One Channel"/>
    <meta property="og:description" content="Τελικός Κόπα Λιμπερταδόρες στο One Channel"/>
  </head>
  <body>
    <article>
      <h6 class="kicker">Κόπα Λιμπερταδόρες</h6>
      <h1>Η ώρα του μεγάλου τελικού: Φλαμένγκο – Ρίβερ Πλέιτ ζωντανά στο One Channel</h1>
      <h2>Τελικός Κόπα Λιμπερταδόρες στο One Channel</h2>
      <address><time datetime="2019-11-22T16:20:52+00:00">22 Nov 2019, 16:20</time> by <a rel="author" href="https://www.tanea.gr/author/tanea-team/" target="_blank">TANEA Team</a></address>
      <p>Η ώρα του μεγάλου τελικού έφτασε. Φλαμένγκο και Ρίβερ Πλέιτ αναμετρώνται το βράδυ του Σαββάτου στις 10 στη Λίμα του Περού για το κορυφαίο τρόπαιο στη Νότιο Αμερική. Για πρώτη φορά μονός τελικός, με δύο ιστορικές ομάδες, με εκατομμύρια φιλάθλους στο πλευρό τους και σύγκρουση δύο διαφορετικών κόσμων.</p>
      <p>Η Φλαμένγκο με την αύρα της έδρας της του θρυλικού Μαρακανά, ταξιδεύει στο Περού με την καλύτερη φόρμα ομάδας, αήττητη για 21 αγώνες και έναν μαέστρο στον πάγκο της.</p>
      <p>
        <a href="https://www.in.gr/2019/11/22/plus/perierga/lygizei-gramma-7xronis-agie-vasili-thelo-spiti-kai-fai/">«Ράγισε» καρδιές το γράμμα 7χρονης στον Άη Βασίλη</a>
      </p>
      <p>Ο Ζορζ Ζεσούς έφυγε από την Ευρώπη έχοντας οδηγήσει ξανά σε ευρωπαϊκούς τελικούς τη Μπενφίκα και φιλοδοξεί να χαρίσει στους ρουμπονέγκρο το 2ο Λιμπερταδόρες μετά το μακρινό 1981.</p>
      <p>Στον πάγκο της Ρίβερ Πλέιτ όμως υπάρχει ένας από τους καλύτερους νέους προπονητές. Ο Μαρσέλο Γκαγιάρδο έχει κερδίσει ήδη 2 φορές το τρόπαιο τα τελευταία χρόνια και αναζητά το 3ο. Οι εκατομυριούχοι είναι η πιο επιτυχημένη ομάδα στη Ν. Αμερική αυτό το διάστημα και ο Γκαγιάρδο τσεκάρει διαβατήριο για τα ευρωπαϊκά πρωταθλήματα.</p>
      <p>Το ΟΝΕ θα είναι από νωρίς στη μάχη του μεγάλου τελικού. Ο Αντώνης Καρπετόπουλος θα σας βάλει στο κλίμα από τις 9 το βράδυ, έχοντας δίπλα του τον Άριελ Ιμπαγάσα, πρώην διεθνή Αργεντινό άσσο του Ολυμπιακού, αλλά και τον Βραζιλιάνο προπονητή τερματοφυλάκων Ρόμπσον ντος Σάντος, που προέρχεται από τη Φλαμένγκο.</p>
      <p>Για τον μεγάλο τελικό μιλούν και δύο πρώην παίκτες των φιναλίστ και αγαπημένοι του Ελληνικού κοινού.</p>
      <p>Τέλος, Νικολακόπουλος, Σακελλαρόπουλος και Μίχος σχολιάζουν στο pregame τη ζωντανή εικόνα από το Περού, αλλά και την αναμέτρηση του Πανιώνιου με τον Ολυμπιακό, που θα ολοκληρώνεται εκείνη την ώρα.</p>
      <figure>
        <iframe src="https://www.youtube.com/embed/hb1F15ksZTo" width="640" height="360" data-service="Youtube" scrolling="no"/>
      </figure>
      <p>Πηγή: <a href="https://www.onetv.gr/athlitika/i-ora-tou-megalou-telikou-flamengko-river-pleit-zontana-sto-one-channel/">onetv.gr</a></p>
      <p>
        <a href="https://www.tanea.gr/2019/11/22/greece/vomva-koumoutsakou-kata-240-ayksithikan-oi-afikseis-metanaston-apo-ton-maio/">Βόμβα Κουμουτσάκου: Κατά 240% αυξήθηκαν οι αφίξεις μεταναστών από τον Μάιο</a>
      </p>
    </article>
  </body>
</html>