<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/balgariya-obshtestvo/v-sofiya-kolebanie-za-chestnostta-na-izborite-407377.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-22T16:41:00+00:00"/>
    <meta property="og:title" content="Половината българи: Изборите са честни"/>
    <meta property="og:description" content="В страната не смятат подобно нещо"/>
  </head>
  <body>
    <article>
      <h1>Половината българи: Изборите са честни</h1>
      <address><time datetime="2019-11-22T16:41:00+00:00">22 Nov 2019, 16:41</time> by <a rel="author">Редактор</a></address>
      <p>В проучване на "Галъп интернешънъл", общо 55 на сто от запитаните заявяват, че изборите са били честни - 43 на сто казват твърдо "да", а 12 процента - "по-скоро да", показват резултатите от сондажа, който е проведен между 14 и 19 ноември сред 806 души и е част от изследователската програма на агенцията.</p>
      <p>В София общо 52 на сто от запитаните смятат, че изборите са били честни или по-скоро честни - срещу 32 на сто, според които местният вот в столицата е бил по-скоро нечестен или съвсем нечестни.</p>
      <p>В останалите областни центрове делът на убедените в честността на изборите е 56 на сто, a 37 процента смятат, че изборите в тяхната община не са били честни.</p>
      <p>И в София, и в останалите областни центрове делът на по-скоро вярващите в честността на изборите надвишава този на скептиците с около 20 процентни пункта, обобщават анализаторите.</p>
      <p>Те обаче коментират, че в София 16 на сто от респондентите не могат да преценят дали изборите са се провели честно или не, а за останалите населени места делът на тези отговори е между 3 и 5 на сто, т.е. три-четири пъти по-малък.</p>
      <p> </p>
      <p> </p>
    </article>
  </body>
</html>