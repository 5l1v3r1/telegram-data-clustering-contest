<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://1news.com.ua/ukraine/v-ukrayini-vvedut-obov-yazkove-strahuvannya-vidpovidalnosti-likariv.html"/>
    <meta property="og:site_name" content="1NEWS"/>
    <meta property="article:published_time" content="2019-11-22T16:27:54+00:00"/>
    <meta property="og:title" content="В Україні введуть обов’язкове страхування відповідальності лікарів"/>
    <meta property="og:description" content="В Україні введуть обов'язкове страхування відповідальності лікарів"/>
  </head>
  <body>
    <article>
      <h1>В Україні введуть обов’язкове страхування відповідальності лікарів</h1>
      <address>
        <time datetime="2019-11-22T16:27:54+00:00">22 Nov 2019, 16:27</time>
      </address>
      <p>
        <b>У Міністерстві охорони здоров’я розробляють законопроект про обов’язкове страхування відповідальності, яке дозволить лікарям почувати себе захищеними та сприятиме спілкуванню з пацієнтом без обвинувачень, передає <a href="https://1news.com.ua/">1NEWS</a> з посиланням на <a href="https://glavcom.ua/country/health/moz-vzyalosya-za-rozrobku-obovyazkovogo-strahuvannya-vidpovidalnosti-likarya-641691.html">“Главком”</a>.</b>
      </p>
      <figure>
        <img src="https://1news.com.ua/wp-content/uploads/2019/11/7690.jpg"/>
      </figure>
      <p>Про це повідомила міністр охорони здоров’я Зоряна Скалецька під час прес-конференції у Житомирі.</p>
      <p>“На стадії законопроекту: обов’язкове страхування відповідальності. Це той інструмент, який захищає лікаря – дуже часто від необґрунтованих звинувачень, а в інший спосіб, надає пацієнтам можливість бути захищеним, якщо раптом виникає ситуація. Це та річ, яка більше сприятиме нормальному спілкуванню без обвинувачень. Вона нам потрібна”, – розповіла Скалецька.</p>
      <p>Вона зазначила, що після 2014 року, після скасування санітарної служби, так і не вдалось створити нову модернізовано систему. Тож виникає дуже багато запитань, хто та в яких ситуаціях несе відповідальність, хто та яке приймає рішення в епідемічних загостреннях.</p>
      <p>“На сьогодні, ми вже готуємо відповідь на ці питання, як системи громадського здоров’я – її розвиток. Система профілактичних заходів, звичайно: однією з перших є вакцинація, і дуже добре, що в нас регіони активно включились в цей процес, підіймають важливість і прискорюють кількість вакцинованих і рівень вакцинації покриття. Але цього недостатньо, і точно ми будемо більше працювати”, – додала міністр.</p>
    </article>
  </body>
</html>