<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://observator.tv/extern/romani-arestati-irlanda-326896.html"/>
    <meta property="og:site_name" content="Observator"/>
    <meta property="article:published_time" content="2019-11-22T16:44:00+00:00"/>
    <meta property="og:title" content="Trei români arestaţi pentru că au jefuit două dame de companie, în Irlanda"/>
    <meta property="og:description" content="Trei români au fost arestaţi, în Irlanda, pe motiv că au jefuit două dame de companie sub ameninţarea unei arme albe."/>
  </head>
  <body>
    <article>
      <h1>Trei români arestaţi pentru că au jefuit două dame de companie, în Irlanda</h1>
      <address><time datetime="2019-11-22T16:44:00+00:00">22 Nov 2019, 16:44</time> by <a rel="author">Cristi Ioniţă</a></address>
      <p>
        <b>
          <b>Trei români au fost arestaţi, în Irlanda, pe motiv că au jefuit două dame de companie sub ameninţarea unei arme albe.</b>
        </b>
      </p>
      <p>Incidentul s-a petrecut în urmă cu aproape o lună, în Roscommon, ţinut cu circa 65.000 de locuitori.</p>
      <h3>Motivul pentru care românii nu au fost eliberaţi pe cauţiune</h3>
      <p>Conform <a href="https://www.shannonside.ie/news/local/roscommon/three-romanian-men-charged-with-robbery-of-roscommon-sex-workers/">Shannon Side</a>, Ioan, de 37 de ani, Andrei, de 33 de ani, şi Samuel, de 25 de ani, toţi cu domiciliul în Irlanda, au intrat în vorbă cu cele două dame de companie într-un apartament, iar acolo le-au jefuit sub ameninţarea unui cuţit.</p>
      <p>Atacatorii au fost identificaţi graţie imaginilor de pe camerele de supraveghere şi au fost reţinuţi în urma unei intervenţii la Dublin.</p>
      <p>Ulterior, magistraţii de la Curtea Districtului Harristown au decis arestarea celor trei.</p>
      <p>Doi dintre români, Ioan şi Andrei, au solicitat să fie eliberaţi pe cauţiune, însă le-a fost refuzată această posibilitatea.</p>
      <p>Asta pentru că cei trei sunt bănuiţi că fac parte dintr-o reţea internaţională infracţională, iar ancheta ar putea scoate la iveală şi alte infracţiuni comise de cei trei români.</p>
    </article>
  </body>
</html>