<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurofootball.lt/naujienos/g-balea-uzstojes-z-zidaneas-jis-vis-dar-gali-buti-svarbus-musu-komandai/73342"/>
    <meta property="og:site_name" content="EURO FOOTBALL"/>
    <meta property="article:published_time" content="2019-11-22T16:08:41+00:00"/>
    <meta property="og:title" content="G. Bale'ą užstojęs Z. Zidane'as: &quot;Jis vis dar gali būti svarbus mūsų komandai&quot;"/>
    <meta property="og:description" content="Zinedine'as Zidane'as nepergyvena dėl Garetho Bale'o elgesio Velso rinktinėje ir dviprasmiškų pareiškimų."/>
  </head>
  <body>
    <article>
      <h1>G. Bale'ą užstojęs Z. Zidane'as: "Jis vis dar gali būti svarbus mūsų komandai"</h1>
      <address>
        <time datetime="2019-11-22T16:08:41+00:00">22 Nov 2019, 16:08</time>
      </address>
      <p>Zinedine'as Zidane'as nepergyvena dėl Garetho Bale'o elgesio Velso rinktinėje ir dviprasmiškų pareiškimų.</p>
      <p>Visą savaitę žiniasklaidoje kalbama apie G. Bale'o triumfo akimirkas iš Velso rinktinės stovyklos. Futbolininkas po sėkmingo pasirodymo Europos čempionato atrankoje galimai <a href="https://www.eurofootball.lt/naujienos/velso-patekima-i-europos-cempionata-atsventes-g-baleas-pasiepe-real-kluba/73303">pašiepė "Real" klubą</a>, tačiau Z. Zidane'o toks valo elgesys nejaudina, nes mano, kad kaip žaidėjas jis komandai dar gali duoti labai daug.</p>
      <p>"Manau, kad šurmulio, kilusio po Bale'o gesto, jau yra per daug. Turime labiau susikoncentruoti į futbolą, kalbėti apie manę kaip trenerį, o apie jį – kaip žaidėją", – spaudos konferencijoje sakė Z. Zidane'as.</p>
      <p>"Bale'as buvo rinktinėje, grįžo į aikštę ir dabar laukiame jo. Man rūpi tik jo sportiniai pasirodymai, o ne tai, kas vyksta už aikštės ribų.</p>
      <p>Visada sakiau, kad Bale'as šiam klubui davė labai daug. Sirgaliai, kurie atvyks į stadioną, turi suprasti, jog jis yra vienas iš mūsų. Turime jį palaikyti ir būti jo pusėje.</p>
      <p>Manau, kad jis vis dar gali būti labai svarbus žaidėjas. Jeigu jis neturės jokių problemų, pavyzdžiui, kaip traumos, su kuriomis jis buvo susidūręs šiame sezone, jis visada bus svarbus mūsų komandai. Pasitikėsiu juo ir toliau", – pridūrė prancūzas.</p>
      <p>Ketvirtadienį į treniruotes grįžęs G. Bale'as kartu su komanda šeštadienį stos į kovą prieš San Sebastiano "Real Sociedad".</p>
    </article>
  </body>
</html>