<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.purepc.pl/rozrywka/serial_cleaner_za_darmo_polska_oryginalna_gra_w_humble_freebie"/>
    <meta property="og:site_name" content="PurePC"/>
    <meta property="article:published_time" content="2019-11-22T16:00:01+00:00"/>
    <meta property="og:title" content="Serial Cleaner za darmo. Polska oryginalna gra w Humble Freebie"/>
    <meta property="og:description" content="W ofercie Humble Freebie, jeszcze przez dwa dni (dokładnie do 24 listopada do godziny 20.00), możemy odebrać darmową kopię polskiej gry pt. Serial Cleaner."/>
  </head>
  <body>
    <article>
      <h1>Serial Cleaner za darmo. Polska oryginalna gra w Humble Freebie</h1>
      <address><time datetime="2019-11-22T16:00:01+00:00">22 Nov 2019, 16:00</time> by <a rel="author">Ewelina Stój</a></address>
      <figure>
        <img src="https://www.purepc.pl/files/Image/m165/27548.jpg"/>
      </figure>
      <p>Chociaż to Epic Games przoduje ostatnimi czasy w dostarczaniu nam darmowych gier, z tonu nie spuszcza również stare dobre Humble Bundle. Tym razem w ofercie Humble Freebie, jeszcze przez dwa dni (dokładnie do 24 listopada do godziny 20.00), możemy odebrać darmową kopię polskiej gry pt. Serial Cleaner. Czym jest dzieło opracowane przez deweloperów z iFun4all i Draw Distance? W wielkim skrócie mamy do czynienia z oldskulową, dwuwymiarową grą akcji z elementami skradanki, osadzoną w gangsterskich klimatach Ameryki lat 70. ubiegłego stulecia. Gra miała swoją premierę równo dwa lata temu, a na portalu Metacritic (w wersji na Nintendo Switch) otrzymała od krytyków 75 punktów.</p>
      <h3>💬 W ofercie Humble Freebie, jeszcze przez dwa dni (dokładnie do 24 listopada do godziny 20.00), możemy odebrać darmową kopię polskiej gry pt. Serial Cleaner. Czym jest ta polska produkcja?</h3>
      <figure>
        <img src="https://www.purepc.pl/image/news/2019/11/22_serial_cleaner_za_darmo_polska_oryginalna_gra_w_humble_freebie_0_b.jpg"/>
      </figure>
      <h3>🔗 <a href="https://www.purepc.pl/gry/recenzja_call_of_duty_modern_warfare_granie_na_sentymentach">Recenzja Call of Duty: Modern Warfare - Granie na sentymentach?</a></h3>
      <p>Aby otrzymać darmową wersję gry na platformę Steam, należy udać się pod <a href="https://www.humblebundle.com/store/serial-cleaner-free-game?hmb_source=humble_home&amp;hmb_medium=product_tile&amp;hmb_campaign=mosaic_section_1_layout_index_1_layout_type_twos_tile_index_1_c_freegame_2019_storetile_serialcleaner">TEN</a> adres i kliknąć w baner z napisem Get The Game. A teraz coś więcej o samej grze. Serial Cleaner to utrzymana w klimatach Ameryki lat 70. oldskulowa skradanka, inspirowana takimi obrazami jak Fargo czy Pulp Fiction Quentina Tarantino. Fabuła stanowi przewrotną wariację na temat opowieści o seryjnym mordercy. Główny bohater gry wkracza bowiem do akcji wtedy, gdy trupy już padły – to tytułowy „seryjny czyściciel”, specjalizujący się w sprzątaniu miejsc zbrodni, czyli pozbywaniu się ciał, wyrzucaniu dowodów i usuwaniu śladów krwi. W Serial Cleaner możemy więc poczuć się jak Winston Wolf z kultowego Pulp Fiction. Wrażenie dodatkowo podkreślone jest przez fakt, że gra podchodzi do tematu z przymrużeniem oka: protagonista nosi „zabójczy” wąsik i nigdy nie wychodzi z domu bez modnych, obcisłych spodni oraz wielkich, przyciemnianych okularów.</p>
      <figure>
        <iframe src="https://www.youtube.com/embed/yOLqB-bTVHk" width="670" height="377" data-service="Youtube" scrolling="no"/>
      </figure>
      <h3>🔗 <a href="https://www.purepc.pl/gry/recenzja_gry_control_niekontrolowane_zmarnowanie_potencjalu">Recenzja gry Control - niekontrolowane zmarnowanie potencjału</a></h3>
      <p>Poszczególne misje wzorowane są na rzeczywistych miejscach zbrodni z lat 70. W trakcie zabawy celem graczy jest skuteczne „wyczyszczenie” ich w taki sposób, aby nie zostać wykrytym przez patrolujących teren policjantów. Zadanie nieco ułatwia fakt, że zazwyczaj mamy do czynienia z gliniarzami, którzy niespecjalnie przejmują się powagą swojej pracy. Doskonałym tego przykładem może być chociażby fakt, że przestają oni szukać bohatera, gdy tylko stracą go z oczu, tłumacząc sobie, że zarabiają zbyt mało by poświęcać się dla sprawy. Produkcja studia iFun4all pozwala nam na dość dużą swobodę działania, premiując eksplorację oraz umiejętność szybkiego podejmowania decyzji i eksperymentowania z różnymi rozwiązaniami tego samego problemu, a każdy z poziomów zaliczyć możemy na wiele sposobów.</p>
      <footer>Źródło: Humble Bundle</footer>
      <related>
        <h4>Powiązane publikacje</h4>
        <a href="https://www.purepc.pl/rozrywka/wiedzmin_znamy_tytuly_wszystkich_odcinkow_pierwszego_sezonu"/>
        <a href="https://www.purepc.pl/rozrywka/assassins_creed_ragnarok_kolejne_informacje_o_fabule_i_lokacjach"/>
        <a href="https://www.purepc.pl/rozrywka/death_stranding_do_konca_gry_doszlo_zaskakujaco_niewielu_graczy"/>
        <a href="https://www.purepc.pl/rozrywka/halflife_alyx_opublikowano_minimalne_wymagania_sprzetowe"/>
        <a href="https://www.purepc.pl/rozrywka/halo_reach_na_steam_juz_3_grudnia_oto_co_zyska_wersja_na_pc"/>
      </related>
    </article>
  </body>
</html>