<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://kanal3.bg/news/109388-Brutalen-bil-udarat-na-patya-Ruse-Silistra%252C-kadeto-zaginaha-trima"/>
    <meta property="og:site_name" content="Канал 3"/>
    <meta property="article:published_time" content="2019-11-22T16:15:00+00:00"/>
    <meta property="og:title" content="Брутален бил ударът на пътя Русе-Силистра, където загинаха трима"/>
    <meta property="og:description" content="Всички жертви в опела и фолксвагена били с колани, съобщи комисар Димо Василев"/>
  </head>
  <body>
    <article>
      <h1>Брутален бил ударът на пътя Русе-Силистра, където загинаха трима</h1>
      <h2>Всички жертви в опела и фолксвагена били с колани, съобщи комисар Димо Василев</h2>
      <address>
        <time datetime="2019-11-22T16:15:00+00:00">22 Nov 2019, 16:15</time>
      </address>
      <p><b>Водачите на двата автомобила, участвали в тежката катастрофа на пътя Русе-Силистра са били с дългогодишен опит. Те са били с поставени колани, но ударът е бил много тежък, съобщи комисар Димо Василев.<br/></b> </p>
      <p>Предстои да излязат резултатите от алкохолните проби на двамата шофьора, уточни той пред БНТ. </p>
      <p> </p>
      <figure>
        <img src="http://kanal3.bg/assets/uploads/gallery/146997.jpg"/>
      </figure>
      <p> </p>
      <p>Трима души загинаха вчера при челен сблъсък на две леки коли на пътя Русе-Силистра, в района на Сребърна. Сигналът за катастрофата е получен в 12:43 ч.</p>
      <p> <br/><b>57-годишният шофьор на опела Румен В. е загинал на място, като се е наложило, за да бъде извадено тялото му пожарникарите да режат смачканите ламарини.<br/></b> <br/> </p>
      <p>Във фолксвагена е пътувало семейство - 59-годишната Виолета и 58-годишният Марин А. Жената е загинала, а съпругът й е бил транспортиран в болница, но въпреки усилията на лекарите е издъхнал.</p>
      <p> </p>
      <p>Тежката катастрофа е станала на прав участък с непрекъсната разделителна линия и мокър асфалт. Образуваното досъдебно производство под ръководството на Окръжната прокуратура в Силистра трябва да установи причините за тежкия пътен инцидент, довел до смъртта на трима души.</p>
      <related>
        <h4>Още по темата</h4>
        <a href="http://kanal3.bg/news/bulgaria/crime/109339-Treti-chovek-e-pochinal-sled-katastrofata-na-patya-medzdu-Silistra-i-Ruse"/>
      </related>
    </article>
  </body>
</html>