<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bt.no/sport/i/LAQn7V/northug-skal-gaa-et-av-verdens-stoerste-renn"/>
    <meta property="og:site_name" content="Bergens Tidende"/>
    <meta property="article:published_time" content="2019-11-22T16:36:59+00:00"/>
    <meta property="og:title" content="Northug takket ja til invitasjon fra norsk OL-vinner"/>
    <meta property="og:description" content="Petter Northug skal gå langløp denne vinteren. Han satser på å være tilbake i skisporet om drøye to måneder."/>
  </head>
  <body>
    <article>
      <h1>Northug takket ja til invitasjon fra norsk OL-vinner</h1>
      <h2>Petter Northug skal gå langløp denne vinteren. Han satser på å være tilbake i skisporet om drøye to måneder.</h2>
      <address><time datetime="2019-11-22T16:36:59+00:00">22 Nov 2019, 16:36</time> by <a rel="author">NTB</a></address>
      <p>Det bekrefter 33-åringen til <a href="https://www.vg.no/sport/i/WbyOdd/petter-northug-gjoer-comeback-i-skisporet-skal-gaa-langloep?utm_content=row-1&amp;utm_source=vgfront&amp;utm_term=df-86-t6b394bf%3Adf-86-t6b394bf">VG</a>. Northug skal gå langløp for Team Ragde Eiendom etter invitasjon fra tidligere OL-vinner Anders Aukland.</p>
      <p>– Jeg må gå litt på ski. Jeg må holde det litt i gang, selv om formen er dårlig, så å kalle det å gå på ski er riktig, sier Northug til avisen.</p>
      <p>Han er selv forsiktig med å kalle det et comeback. Langrennslegenden sier at han skal «ta det som trening».</p>
      <p>
        <a href="https://www.bt.no/sport/i/rA4gjR/northug-har-en-bekymring-den-er-reell">Les også<br/>KOMMENTAR: «Northug har en bekymring. Den er reell.»</a>
      </p>
      <p>Til vinteren skal han blant annet gå Vasaloppet, som er et av de største skirennene i verden i antall deltakere, uten at han regner seg selv som en favoritt denne sesongen.</p>
      <p>– Ambisjonene er nok høyere om å vinne det om noen år enn akkurat nå. Men jeg liker å gå skirenn. Det kan være aktuelt å ha høyere ambisjoner, men jeg skal ikke si nå at jeg skal vinne det, sier han.</p>
      <p>Northug la opp i desember 2018 etter en eventyrlig karriere. Han tok blant annet 13 VM-gull og to OL-gull.</p>
      <related>
        <h4>Mest lest akkurat nå</h4>
        <a href="https://www.bt.no/nyheter/lokalt/i/50v6M6/vill-budkamp-om-bolig-med-krypt-solgt-for-235-millioner-over-takst"/>
        <a href="https://www.bt.no/btmeninger/debatt/i/2GgMmr/det-dummeste-jeg-har-gjort"/>
        <a href="https://www.bt.no/kultur/i/xPzP4Q/kevin-vaagenes-bodde-i-usa-da-parterapi-tok-av-da-han-skulle-fly-hje"/>
        <a href="https://www.bt.no/nyheter/direkte/i/BR649v/nyheter-direkte"/>
        <a href="https://www.bt.no/nyheter/lokalt/i/3JKJ2d/dom-jenten-ble-saa-skadet-etter-voldtekt-at-hun-ble-ufoer-som-16-aaring"/>
        <a href="https://www.bt.no/kultur/i/QoXpnV/finn-tokvam-gjer-seg-klar-til-aa-ta-farvel-med-sogn-og-fjordane"/>
      </related>
      <ol>
        <li>
          <a href="https://www.bt.no/tag/Petter_Northug">Petter Northug</a>
        </li>
        <li>
          <a href="https://www.bt.no/tag/Langrenn">Langrenn</a>
        </li>
      </ol>
    </article>
  </body>
</html>