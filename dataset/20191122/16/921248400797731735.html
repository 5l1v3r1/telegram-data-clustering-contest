<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bitchyf.it/giulia-de-lellis-maria-de-filippi/"/>
    <meta property="og:site_name" content="BitchyF"/>
    <meta property="article:published_time" content="2019-11-22T16:03:21+00:00"/>
    <meta property="og:title" content="Giulia De Lellis: Maria De Filippi svela quel che pensa del suo libro"/>
    <meta property="og:description" content="Giulia De Lellis: Maria De Filippi svela quel che pensa del suo libro sulle corna ricevute da Andrea Damante."/>
  </head>
  <body>
    <article>
      <h1>Giulia De Lellis: Maria De Filippi svela quel che pensa del suo libro</h1>
      <address><time datetime="2019-11-22T16:03:21+00:00">22 Nov 2019, 16:03</time> by <a rel="author">Fabiano Minacci</a></address>
      <p><b>Giulia De Lellis</b> ha scritto un libro che ha venduto <a href="https://www.bitchyf.it/giulia-de-lellis-libro-copie/">oltre 100 mila copie</a> e che sarà tradotto in altre lingue per essere venduto all’estero, ma fra i tanti lettori non c’è la sua madrina, <b>Maria De Filippi</b>.</p>
      <p>Intervistata dal <i>Fatto Quotidiano</i>, infatti, <b>Maria De Filippi</b> ha ammesso di non aver mai letto il libro della vulcanologa.</p>
      <blockquote>“Giulia me lo ha regalato ma non l’ho letto, c’ero quando gliel’hanno proposto perché mi ha chiesto cosa pensavo. Non è stupida, su di lei c’è un pregiudizio perché arriva da Uomini e Donne. Che il libro abbia avuto successo ci sta, è conosciuta e la sua storia d’amore è stata molto vista in tv. Non deve far storcere il naso agli scrittori, pensano che per arrivare si sono fatti il mazzo e ora una ragazza di Uomini e Donne è in cima alla classifica con la storia delle sue corna. Chi va in libreria a comprare il libro di Giulia magari prima non ci andava, non avrebbe comprato un libro diverso e forse ora, dopo averlo letto, proverà con un altro. Gli scrittori non si limitassero ad andare solo in alcuni programmi, aggiungessero altri programmi. Venissero anche a Uomini e Donne, se Cazzullo, per dire un nome, venisse a Uomini e Donne raggiungerebbe un tipo di pubblico che non ha. Se uno va solo nei programmi di nicchia si rivolgerà sempre a una nicchia allora non si può arrabbiare se la De Lellis vende centomila copie.”</blockquote>
      <h3>Libro di Giulia De Lellis, l’opinione di Maurizio Costanzo</h3>
      <blockquote>“Ho letto anche io che il libro di Giulia De Lellis sta vendendo molto bene. Complimenti a lei e all’editore. Sicuramente Giulia De Lellis è un personaggio ma è altrettanto sicuro che le corna fanno sempre e comunque notizia”.</blockquote>
      <p>Insomma, King Maury e Kween Mary non hanno letto il libro della loro pupilla, ma sono felici per il suo successo.<br/>Amen.</p>
      <figure>
        <img src="https://static.nexilia.it/bitchyf/2019/07/Giulia-De-Lellis-Libro-Corna.jpeg"/>
      </figure>
    </article>
  </body>
</html>