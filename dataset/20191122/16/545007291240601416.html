<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.europafm.ro/cat-va-costa-targul-de-craciun-din-bucuresti/"/>
    <meta property="og:site_name" content="Europa FM"/>
    <meta property="article:published_time" content="2019-11-22T16:03:21+00:00"/>
    <meta property="og:title" content="Cât va costa târgul de Crăciun din București"/>
    <meta property="og:description" content="Târgul de Crăciun din București își deschide porțile la 28 noiembrie, anunță Primăria Capitalei printr-un comunicat de presă, unde face publice și sumele cheltuite anul acesta pentru organizarea acestuia."/>
  </head>
  <body>
    <article>
      <h1>Cât va costa târgul de Crăciun din București</h1>
      <address>
        <time datetime="2019-11-22T16:03:21+00:00">22 Nov 2019, 16:03</time>
      </address>
      <p><b>Târgul de Crăciun din București</b> își deschide porțile la <b>28 noiembrie</b>, anunță <b>Primăria Capitalei</b> printr-un comunicat de presă, unde face publice și sumele cheltuite anul acesta pentru organizarea acestuia.</p>
      <p>Este vorba de aproape <b>6 milioane de lei</b>, iar achizițiile sunt publice în platforma <b>SICAP</b>.</p>
      <p>Primarul general își dorește astfel să clarifice speculațiile din spațiul public potrivit cărora cheltuiește anul acesta mai puțin decât în alți ani.</p>
      <p>Ceea ce omite <b>Gabriela Firea</b> să menționeze este că festivitățile sunt „sparte” în mai multe proceduri de achiziție care vor depăși în final suma prezentată.</p>
      <p>Gabriela Firea se laudă că anul trecut a cheltuit <b>6,3</b> milioane de lei pentru Târgul de Crăciun din <b>Piața Constituției</b> și anunță că își va ține promisiune și că vă cheltui și mai puțin anul acesta: <b>5,7</b> milioane de lei. Atât însumează achizițiile în derulare publice în acest moment în platforma SICAP.</p>
      <p>Suma nu cuprinde ce se va cheltui de acum înainte pentru Târgul de Crăciun și nici onorariile artiștilor, pe care de altfel Gabriela Firea nu le face publice niciodată.</p>
      <p><b>Ana Ciceală</b>, din partea <b>USR</b> în <b>Consiliul General al Capitalei</b>, spune că la fel s-a procedat și anul trecut.</p>
      <p>Mai mult decât atât, comunicatul de acum al <b>Primăriei Capitalei</b> revelă o sumă cu jumătate de milion de euro mai mare decât ce a reușit să calculeze din achizițiile prezentate în <b>SICAP</b>:</p>
      <figure>
        <audio src="https://www.europafm.ro/wp-content/uploads/2019/11/Voce-1-ciceala.mp3?_=1"/>
      </figure>
      <p><b>Ana Ciceală</b> a explicat la <b>Europa FM</b> ce categorii de costuri apar pe parcurs:</p>
      <figure>
        <audio src="https://www.europafm.ro/wp-content/uploads/2019/11/Voce-ana-ciceala-pentru-SNDW-Sonia.mp3?_=2"/>
      </figure>
      <p>Costurile primăriei Capitalei pentru festivitățile de iarnă nu se opresc la ce se cheltuie pentru târgul e Crăciun.</p>
      <p>În plus, ar mai fi <b>Revelionul</b> sau concertele de la <b>Patriarhie</b> și alte evenimente mai mici.</p>
      <p><b>Europa FM</b> a contactat-o pe <b>Gabriela Firea</b>, fără răspuns deocamdată.</p>
    </article>
  </body>
</html>