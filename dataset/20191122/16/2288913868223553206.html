<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.standaard.be/cnt/dmf20191122_04730923"/>
    <meta property="og:site_name" content="De Standaard"/>
    <meta property="article:published_time" content="2019-11-22T16:55:00+00:00"/>
    <meta property="og:title" content="FC Porto zet hoogste Portugese opstapclausule ooit in contract van nieuw toptalent van amper 17 jaar"/>
    <meta property="og:description" content="De zeventienjarige Portugese aanvaller Fabio Silva heeft sinds vrijdag een opstapclausule van liefst 125 miljoen euro in zijn contract staan. Het is de hoo..."/>
  </head>
  <body>
    <article>
      <h1>FC Porto zet hoogste Portugese opstapclausule ooit in contract van nieuw toptalent van amper 17 jaar</h1>
      <address>
        <time datetime="2019-11-22T16:55:00+00:00">22 Nov 2019, 16:55</time>
      </address>
      <p>
        <b>De zeventienjarige Portugese aanvaller Fabio Silva heeft sinds vrijdag een opstapclausule van liefst 125 miljoen euro in zijn contract staan. Het is de hoogste opstapclausule die ooit werd toegevoegd aan een overeenkomst in het Portugese voetbal.</b>
      </p>
      <p><b>LEES OOK</b><b>(N+)</b>. <a href="https://www.nieuwsblad.be/cnt/dmf20190814_04559094">In de voetsporen van de jongen van 126 miljoen: deze vijf Portugese toptalenten willen Joao Felix achterna</a></p>
      <p>Silva, wiens contractduur ongewijzigd bleef tot medio 2022, won vorig seizoen de Youth League met Porto. Op dat moment had hij al een afkoopsom van 25 miljoen euro in zijn contract staan.</p>
      <p>Sindsdien ging het snel voor de talentvolle centrumspits. Hij werd achtereenvolgens de jongste speler ooit die voor Porto speelde in zowel de nationale competitie als in Europees verband. En hij werd de jongste doelpuntenmaker in een officiële ontmoeting voor de club.</p>
      <p>Het absolute transferrecord in Portugal werd vorige zomer gebroken door Joao Felix, die voor een bedrag van 126 miljoen euro Benfica ruilde voor Atlético Madrid. Hij had een opstapclausule van 120 miljoen euro in zijn contract staan.</p>
      <figure>
        <iframe src="https://www.youtube.com/embed/qIbzVvqt60A" width="560" height="315" data-service="Youtube" scrolling="no"/>
      </figure>
    </article>
  </body>
</html>