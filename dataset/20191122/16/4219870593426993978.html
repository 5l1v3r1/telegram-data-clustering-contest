<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novosti.rs/vesti/scena.147.html:831768-Novi-detalji-svadbe-Bogdane-i-Veljka-Tortu-ce-u-delovima-uneti-dan-ranije-najvise-su-se-potrudili-oko-cveca-i-prevoza-a-evo-kako-gosti-treba-da-se-obuku"/>
    <meta property="og:site_name" content="Вечерње новости"/>
    <meta property="article:published_time" content="2019-11-22T16:15:00+00:00"/>
    <meta property="og:title" content="Novi detalji svadbe Bogdane i Veljka: Tortu će u delovima uneti dan ranije, najviše su se potrudili oko cveća i prevoza, a evo kako gosti treba da se obuku"/>
    <meta property="og:description" content="Sin pevačice Svetlane Cece Ražnatović Veljko i njegova verenica Bogdana Rodić zavetovaće se na večnu ljubav u nedelju"/>
  </head>
  <body>
    <article>
      <h1>Novi detalji svadbe Bogdane i Veljka: Tortu će u delovima uneti dan ranije, najviše su se potrudili oko cveća i prevoza, a evo kako gosti treba da se obuku</h1>
      <address><time datetime="2019-11-22T16:15:00+00:00">22 Nov 2019, 16:15</time> by <a rel="author">Novosti online</a></address>
      <p>
        <b>Sin pevačice Svetlane Cece Ražnatović Veljko i njegova verenica Bogdana Rodić zavetovaće se na večnu ljubav u nedelju</b>
      </p>
      <p>Sin pevačice Svetlane Cece Ražnatović Veljko i njegova verenica Bogdana Rodić zavetovaće se na večnu ljubav u nedelju, a o njihovoj svadbi javnost bruji danima.<br/><br/>U porodičnom domu Ražnatovića traju pripreme za veliko slavlje.<br/><br/>- Ceca je jedna od retkih koja je uspela za mesec dana da organizuje čitavo svadbeno veselje za 500 zvanica. Veljko će za ovaj poseban dan imati dva odela, prvo će obući crni smoking, a zatim će se presvući u odelo u sivoj boji. Bogdana će nositi tri venčanice - tokom crkvene ceremonije će nositi venčanicu u kojoj se udala i Ceca, zatim će obući drugo za građansko venčanje, nakon čega će se presvući u haljinu. <br/><br/>Mladoženja je čak iznajmio poseban autobus koji će svatove od Beograda odvesti do rodnog mesta njegove izabranice. Veljko će po mladu u Titel ići u oldtajmeru, a u istom skupocenom automobilu će mladenci doći do Hrama Svetog Save, gde će se pred Bogom zakleti na večnu ljubav. Velika pažnja je posvećena i dekoraciji, a cveće od koje će se napraviti prelepi aranžmani stiglo je iz Holandije. Sve će biti u belim i zlatnim tonovima. Određeni stolovi će biti dekorisani i pravim drvećem, što će ceo prostor učiniti dodatno glamuroznim, kaže izvor blizak Ražnatovićima i dodaje:<br/><br/>- Građansko venčanje biće upriličeno u hotelu, nakon čega se nastavlja svadbeno veselje. Na pozivnicama koje su stigle na adrese zvanica piše i dres-kod za svadbu, pa dame treba da obuku duge haljine, dok muškarci treba da se pojave u odelima. Mladenačka torta je na nekoliko spratova i biće teška oko 70 kilograma. Brojni poslastičari rade na torti, a zbog veličine biće unesena iz delova dan ranije. Zbog veličine prave se specijalna kolica na kojima će torta stajati.<br/><br/>(Blic.rs)</p>
      <related>
        <h4>Srodne vesti</h4>
        <a href="http://www.novosti.rs/vesti/sport.297.html:831536-Uoci-banjaluckog-spektakla-u-ringu-Raznatovicu-najsladja-pobeda-nokautom"/>
        <a href="http://www.novosti.rs/vesti/scena.147.html:831411-Simbolika-broja-24-Najezicete-se-kada-cujete-sta-povezuje-Arkanovu-i-Cecinu-svadbu-sa-njihovim-sinom-Veljkom"/>
        <a href="http://www.novosti.rs/vesti/scena.147.html:831102-Na-Veljkovoj-momackoj-veceri-pevala-Sandra-Afrika-U-minicu-zatresla-kukovima-i-zapalila-atmosferu-VIDEO"/>
        <a href="http://www.novosti.rs/vesti/scena.147.html:830955-Sve-je-grmelo-do-zore-Veljko-proslavio-momacko-vece-Ceca-pevala-na-stolu--VIDEO"/>
      </related>
    </article>
  </body>
</html>