<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/622784/%D8%AC%D9%85%D9%87%D9%88%D8%B1%DB%8C-%D8%AE%D9%88%D8%A7%D9%87%D8%A7%D9%86-%D8%A8%D9%87-%D8%AF%D9%86%D8%A8%D8%A7%D9%84-%D8%A7%D9%81%D8%B4%D8%A7%DB%8C-%D8%A7%D8%B3%D9%86%D8%A7%D8%AF%DB%8C-%D8%AF%D8%B1%D8%A8%D8%A7%D8%B1%D9%87-%D8%A7%D8%B1%D8%AA%D8%A8%D8%A7%D8%B7-%D8%A8%D8%A7%DB%8C%D8%AF%D9%86-%D8%A8%D8%A7-%D9%85%D8%B3%D8%A7%D9%84%D9%87-%D8%A7%D9%88%DA%A9%D8%B1%D8%A7%DB%8C%D9%86"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-22T16:40:00+00:00"/>
    <meta property="og:title" content="جمهوری خواهان به دنبال افشای اسنادی درباره ارتباط بایدن با مساله اوکراین"/>
    <meta property="og:description" content="رئیس کمیته قضایی مجلس سنای آمریکا با ارسال نامه‌ای به وزیر خارجه این کشور خواهان دریافت اسناد مرتبط با ارتباطات جو بایدن با مقامات اوکراینی شد."/>
  </head>
  <body>
    <article>
      <h1>جمهوری خواهان به دنبال افشای اسنادی درباره ارتباط بایدن با مساله اوکراین</h1>
      <address>
        <time datetime="2019-11-22T16:40:00+00:00">22 Nov 2019, 16:40</time>
      </address>
      <p>
        <i>رئیس کمیته قضایی مجلس سنای آمریکا با ارسال نامه‌ای به وزیر خارجه این کشور خواهان دریافت اسناد مرتبط با ارتباطات جو بایدن با مقامات اوکراینی شد.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>به نوشته پایگاه دیلی بیست، این تحقیقات لیندسی گراهام رئیس کمیته قضایی سنای آمریکا قرار است متمرکز بر هر گونه تماس جو بایدن، معاون رئیس جمهور سابق آمریکا با پترو پروشنکو، رئیس جمهور سابق اوکراین در باره موضوع اخراج دادستان کل سابق کشورش و همچنین تماس‌هایی با موضوع شرکت گازی بوریسما که پسر جو بایدن یعنی هانتر بایدن از اعضای سابق هیئت مدیره‌اش بوده باشد.</p>
      <p>روزنامه واشنگتن پست گزارش داد به نظر می‌رسد این نامه لیندسی گراهام قرار است آغاز کننده تحقیقاتی درباره ادعای دونالد ترامپ در خصوص تلاش جو بایدن برای تحت فشار قرار دادن دولت وقت اوکراین به منظور کنار گذاشتن دادستان کل جهت جلوگیری از فسادهای احتمالی پسرش باشد.</p>
      <figure>
        <img src="https://aftabnews.ir/files/fa/news/1398/9/1/362117_686.jpg"/>
      </figure>
      <p>تیلر ریدی، یک سخنگوی گراهام به واشنگتن پست گفت: این سناتور آمریکایی به دنبال این اسناد است چون آدام شف، رئیس کمیته اطلاعاتی مجلس نمایندگان آمریکا و خود این کمیته صراحتا گفته‌اند مسائل مربوط به ارتباطات جو بایدن و پسرش با فساد احتمالی از طریق شرکت بوریسما در اوکراین را بررسی نخواهند کرد.</p>
      <p>وی خاطر نشان کرد: گراهام متقاضی دریافت اسنادی است که می‌تواند هرچه بیشتر این پرونده را روشن سازند و امیدوار است این با این اسناد پاسخ یک سری سوالات موجود داده شود.</p>
    </article>
  </body>
</html>