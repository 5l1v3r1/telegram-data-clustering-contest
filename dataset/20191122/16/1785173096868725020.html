<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.ro/politic-intern/alegeri-prezidentiale-2019-laura-codruta-kovesi-a-votat-la-helsinki-foto-1922403222272019111619177727"/>
    <meta property="og:site_name" content="News.ro"/>
    <meta property="article:published_time" content="2019-11-22T16:32:27+00:00"/>
    <meta property="og:title" content="Alegeri prezidenţiale 2019 - Laura Codruţa Kovesi a votat la Helsinki - FOTO"/>
    <meta property="og:description" content="Fosta şefă DNA, în prezent procuror general european, Laura Codruţa Kovesi, a votat vineri la Helsinki, în cadrul celui de-al doilea tur al alegerilor prezidenţiale."/>
  </head>
  <body>
    <article>
      <h1>Alegeri prezidenţiale 2019 - Laura Codruţa Kovesi a votat la Helsinki - FOTO</h1>
      <address><time datetime="2019-11-22T16:32:27+00:00">22 Nov 2019, 16:32</time> by <a rel="author">News.ro</a></address>
      <p>
        <b>Fosta şefă DNA, în prezent procuror general european, Laura Codruţa Kovesi, a votat vineri la Helsinki, în cadrul celui de-al doilea tur al alegerilor prezidenţiale.</b>
      </p>
      <p>Conform anunţului Ambasadei României în Finlanda, ”procurorul european, dna Laura Codruta Kovesi, a votat la sectia 118, la Helsinki”.</p>
      <p>Kovesi a fost fotografiată lângă urna de vot.</p>
      <p>De asemenea, ea s-a fotografiat şi cu membrii biroului secţiei de votare.</p>
      <figure>
        <img src="https://i0.1616.ro/media/2/2701/33605/19177727/2/kovesi1.jpg?width=540"/>
      </figure>
      <p>Votul în străinătate pentru al doilea tur de scrutin al alegerilor prezidenţiale a început, vineri, la ora 1.00, în Noua Zeelandă şi Australia şi se va încheia luni, la ora 7.00. Potrivit Autorităţii Electorale Permanente (AEP) 715.064 de persoane cu drept de vot locuiesc în străinătate şi pot vota la una dintre cele 835 de secţii de votare. În diaspora, votul se derulează pe durata a trei zile. La primul tur au votat în străinătate 675.348 persoane, dintre care 25.189 prin corespondenţă.</p>
      <footer>Articolul de mai sus este destinat exclusiv informării dumneavoastră personale. Dacă reprezentaţi o instituţie media sau o companie şi doriţi un acord pentru republicarea articolelor noastre, va rugăm să ne trimiteţi un mail pe adresa <a href="mailto:abonamente@news.ro">abonamente@news.ro</a>.</footer>
    </article>
  </body>
</html>