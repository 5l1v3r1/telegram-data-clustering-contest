<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hln.be/geld/consument/jumbo-belgie-roept-studentenhaver-terug~ab932096/"/>
    <meta property="og:site_name" content="HLN"/>
    <meta property="article:published_time" content="2019-11-22T16:54:53+00:00"/>
    <meta property="og:title" content="Jumbo België roept studentenhaver terug"/>
    <meta property="og:description" content="In overleg met het federale voedselagentschap FAVV heeft Jumbo België besloten om studentenhaver van het merk Marc O'Deli terug te roepen bij de consument. Op het etiket van het product stond geen ..."/>
  </head>
  <body>
    <article>
      <h1>Jumbo België roept studentenhaver terug</h1>
      <address><time datetime="2019-11-22T16:54:53+00:00">22 Nov 2019, 16:54</time> by <a rel="author">jv</a></address>
      <p>
        <b>In overleg met het federale voedselagentschap FAVV heeft Jumbo België besloten om studentenhaver van het merk Marc O'Deli terug te roepen bij de consument. Op het etiket van het product stond geen pinda of sulfiet vermeld.</b>
      </p>
      <p>Het gaat over ‘Marc O'Deli studentenhaver’ met een gewicht van 250 gram en een plastieken verpakking. Het product heeft lotnummer 19435 en houdbaarheidsdatum 19 oktober 2020. Het werd verkocht tussen 6 november en 22 november.</p>
      <p>De winkelketen waarschuwt consumenten die allergisch of intolerant zijn aan pinda of sulfiet, om het product niet te consumeren en het terug te brengen naar het verkooppunt. Daar krijgen ze hun geld terug, aldus de winkelketen.</p>
      <p>Voor meer informatie kunnen klanten contact opnemen met de klantenservice via 0800 98998 of jumbo.com.</p>
    </article>
  </body>
</html>