<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.wijchensnieuws.nl/sinterklaas-activiteiten-op-de-wijchense-molen-op-zaterdag-23-november/"/>
    <meta property="og:site_name" content="WijchensNieuws.nl"/>
    <meta property="article:published_time" content="2019-11-22T16:50:15+00:00"/>
    <meta property="og:title" content="Sinterklaas-activiteiten op de Wijchense Molen op zaterdag 23 november"/>
    <meta property="og:description" content="  Sinterklaas is bijna weer in ons land. Dus het is tijd om pepernoten en speculaas te bakken! Dit kan op zaterdag 23 november dan draait op de molen bij het NS-station in Wijchen de speculaasmachine! Wie gaat ze op de molen helpen?   Ambachtelijk speculaasjes bakken Op zaterdag 23 november komt molenbakker Huub Peters [&amp;hellip"/>
  </head>
  <body>
    <article>
      <h1>Sinterklaas-activiteiten op de Wijchense Molen op zaterdag 23 november</h1>
      <address>
        <time datetime="2019-11-22T16:50:15+00:00">22 Nov 2019, 16:50</time>
      </address>
      <figure>
        <img src="http://www.wijchensnieuws.nl/wp-content/uploads/2016/12/wijchense-molen-logo.jpg"/>
      </figure>
      <p>
        <b>  Sinterklaas is bijna weer in ons land. Dus het is tijd om pepernoten en speculaas te bakken! Dit kan op zaterdag 23 november dan draait op de molen bij het NS-station in Wijchen de speculaasmachine! Wie gaat ze op de molen helpen?</b>
      </p>
      <figure>
        <img src="http://www.wijchensnieuws.nl/wp-content/uploads/2019/11/11.jpg"/>
      </figure>
      <p><b>  Ambachtelijk speculaasjes bakken<br/></b>Op zaterdag 23 november komt molenbakker Huub Peters tussen 11.00 uur en 16.00 uur speculaasjes bakken op de molen. Hiervoor gebruikt hij een oude rolpers en natuurlijk het meel van de molen. Kinderen kunnen de bakker helpen met de rolpers en het bakken van de speculaasjes. De eigen gebakken koekjes en pepernoten mogen natuurlijk mee naar huis.</p>
      <p><b>Sintwedstrijd<br/></b>De jonge kinderen kunnen natuurlijk een mooie Sint-tekening maken. De mooiste wordt beloond met een pak pannenkoekenmix. De grote kinderen en de ouders kunnen een gokje wagen: hoeveel pepernoten zitten er in de pot? Diegene die het er het dichtste bijzit wordt beloond met een heerlijk ‘thuis-bak-pakket’.</p>
      <figure>
        <img src="http://www.wijchensnieuws.nl/wp-content/uploads/2019/11/15.jpg"/>
      </figure>
      <p><b>  Kom naar de molen!<br/></b>Alle kinderen die het leuk vinden om speculaaskoekjes te bakken zijn welkom. De toegang en de speculaasjes zijn gratis. Ouders zijn welkom om de kinderen te helpen. Daarnaast is de molen de gehele dag te bezoeken.</p>
      <p><b>Zelf thuis bakken?<br/></b>Wilt u thuis zelf speculaas of pepernoten bakken? De ingrediënten hiervoor zijn verkrijgbaar op de Wijchense Molen. Kijk op <a href="http://www.wijchensemolen.nl/">www.wijchensemolen.nl</a> voor het ruime assortiment.</p>
      <figure>
        <img src="http://www.wijchensnieuws.nl/wp-content/uploads/2019/11/10b.jpg"/>
      </figure>
      <p>
        <i>  Foto’s: HDV Productions</i>
      </p>
      <related>
        <h4>Relevante berichten</h4>
        <a href="http://www.wijchensnieuws.nl/27-november-pakjeshuis-in-de-huiskamer-van-de-bibliotheek/"/>
        <a href="http://www.wijchensnieuws.nl/fotos-sinterklaas-is-in-wijchen-2/"/>
        <a href="http://www.wijchensnieuws.nl/sinterklaas-activiteiten-op-de-wijchense-molen-2/"/>
        <a href="http://www.wijchensnieuws.nl/sint-en-zn-pieten-op-zondag-17-november-om-13-00-uur-bij-het-kasteel/"/>
      </related>
    </article>
  </body>
</html>