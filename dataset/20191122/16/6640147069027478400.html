<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/smartphone/apple-airpods-vendite-2019/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-22T16:59:00+00:00"/>
    <meta property="og:title" content="Apple AirPods sono un successo: le vendite nel 2019 potrebbero essere il doppio rispetto al 2018 | MobileLabs"/>
    <meta property="og:description" content="Apple AirPods, le auricolari della società di Cupertino, sono un successo: il numero delle vendite nel 2019 potrebbe superare i 60 milioni."/>
  </head>
  <body>
    <article>
      <h1>Apple AirPods sono un successo: le vendite nel 2019 potrebbero essere il doppio rispetto al 2018 | MobileLabs</h1>
      <address>
        <time datetime="2019-11-22T16:59:00+00:00">22 Nov 2019, 16:59</time>
      </address>
      <p>Le vendite di <b>Apple AirPods</b> potrebbero essere il doppio rispetto all’anno scorso, raggiungendo i <b>60 milioni</b> di esemplari venduti. Il 2019 di Apple è stato un anno incredibilmente proficuo: le spedizioni di iPhone in Cina sono <a href="https://www.tomshw.it/smartphone/apple-spedizioni-iphone-in-aumento-del-6-in-cina/">aumentate del 6%</a>, nel Q3 ha conquistato il<a href="https://www.tomshw.it/smartphone/mercato-smartwatch-in-ascesa-42-nel-q3-2019-apple-imbattibile/"> primo posto</a> nel mercato degli smartwatch, gli Apple Store contano un <a href="https://www.tomshw.it/smartphone/apple-store-entrate-in-aumento-del-31-nel-2019/">aumento</a> delle entrate del 31% ed <a href="http://www.tomshw.it/culturapop/apple-tv-i-contenuti-originali-della-nuova-piattaforma/"><i>Apple TV+</i></a> è ufficialmente arrivato.</p>
      <p>I consumatori sembrerebbero infatti essere stati <b>conquistati</b> dai prodotti proposti dalla società di Cupertino. L’ultimo dato è stato diffuso da Bloomberg, che rivela un aumento del 60% delle spedizioni delle auricolari Apple rispetto all’anno precedente.</p>
      <figure>
        <img src="https://www.tomshw.it/images/images/2019/11/airpods-pro-62130.768x432.jpg"/>
      </figure>
      <p>Le richieste sarebbero superiori rispetto alle aspettative, tanto da spingere la società e i partner a incrementare il più possibile la produzione di <a href="http://www.tomshw.it/smartphone/apple-airpods-pro-amazon-italia/">AirPods Pro</a>. L’obiettivo sarebbe quindi quello di soddisfare tutte le richieste durante il sempre florido <b>periodo natalizio</b>. Non è certo che Apple riesca a raggiungere questo obiettivo.</p>
      <p>Questi dispositivi targati Apple sono stati prodotti per la prima volta nel <b>2016</b> e aggiornati con la<a href="http://www.tomshw.it/smartphone/apple-airpods-2-recensione-quando-il-software-fa-la-differenza/"> seconda versione</a> solo qualche anno dopo. Pochi mesi fa, invece, è stata l’ora di <a href="https://www.tomshw.it/smartphone/apple-aipods-pro-oro-caviar/">AirPods Pro</a>, ovvero una variante in cui è presente la <b>cancellazione</b> automatica del <b>rumore</b>. Apple ha sempre fatto fatica a soddisfare le richieste di questi specifici prodotti, che continuano ad aumentare sempre più.</p>
      <blockquote>Apple AirPods Pro sono disponibili all’acquisto su Amazon. Le trovate a <a href="https://toms.it/fcAdZ">questo indirizzo</a>.</blockquote>
    </article>
  </body>
</html>