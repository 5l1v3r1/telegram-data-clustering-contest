<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.autorevue.cz/na-prodej-je-auto-ze-slavne-sceny-rychle-a-zbesile-prodejce-varuje-pred-vykonem"/>
    <meta property="og:site_name" content="AutoRevue.cz"/>
    <meta property="article:published_time" content="2019-11-22T16:00:00+00:00"/>
    <meta property="og:title" content="Na prodej je auto ze slavné scény Rychle a zběsile. Prodejce varuje před výkonem"/>
    <meta property="og:description" content="Auto si sice můžete koupit, ale možná ho budete muset půjčit na natáčení dalších dílů."/>
  </head>
  <body>
    <article>
      <h1>Na prodej je auto ze slavné scény Rychle a zběsile. Prodejce varuje před výkonem</h1>
      <h2>Auto si sice můžete koupit, ale možná ho budete muset půjčit na natáčení dalších dílů.</h2>
      <address><time datetime="2019-11-22T16:00:00+00:00">22 Nov 2019, 16:00</time> by <a rel="author">Vladimír Kadera</a></address>
      <p>Světem v roce 2013 otřásla zpráva o úmrtí herce Paula Walkera při automobilové nehodě. Herec, který byl neodmyslitelně spjatý s filmovou sérií Rychle a zběsile, zahynul v období natáčení sedmého dílu. Ve scénách které nestihl dotočit jej nahradil jeho bratr a počítačové efekty.</p>
      <p>Na konci filmu je pak velmi dojemná scéna, při které se Dominic Toretto (herec Vin Diesel) a Brian O´Conner (Paul Walker) spolu loučí poslední spanilou jízdou ve svých památných vozech. Paul sedí za volantem čtvrté generace Toyoty Supra a Vin kočíruje pro něj <a href="https://www.autorevue.cz/podivejte-se-na-rucni-montaz-v8-z-challengeru-demon-je-to-nadhera">typický muscle car</a> v podání Dodge Charger z roku 1968.</p>
      <related>
        <a href="https://www.autorevue.cz/pick-up-z-rychle-a-zbesile-je-na-prodej-ma-spoustu-falesnych-vychytavek"/>
      </related>
      <p>Nejde však o obyčejný Charger, ale o ojedinělou kreaci zvanou Maximus od společností Nelson Supercars a Scott Spock Racing. S kompletně novým šasi je vůz o 400 % tužší než originál. Na voze strávil tým konstruktérů celkem 16.000 hodin práce. Pod kapotou je od základu postavený motor HEMI 9,4 litru přeplňovaný dvěma turby.</p>
      <p>Ten údajně produkuje výkon přes 2250 koní a z nuly na stovku zrychlí pod dvě sekundy. Sprint z klidu na na 160 mil za hodinu (257 km/h) zvládne za 8 sekund. To všechno se snaží krotit obří brzdy, systém kontroly trakce a adaptivní podvozek.</p>
      <related>
        <a href="https://www.autorevue.cz/dodge-viper-wiki-historie"/>
      </related>
      <p>Aukční síň, ve které bude vůz hledat nového majitele, však upozorňuje na nesrovnalosti ve výkonu. Varuje totiž, že výkon dosahuje mnohem vyšších hodnot a podle posledních informací se jedná o stádo třech tisíc koní. Na tento fakt tedy upozorňuje účastníky aukce raději předem.</p>
      <p>Tento vůz si vedle účasti ve slavné filmové scéně odnesl mimo jiné i hlavní cenu na prestižní automobilové výstavě SEMA. Aukce od společnosti Worldwide Auctioneers proběhne již zítra.</p>
      <figure>
        <iframe src="https://www.youtube.com/embed/5KnFcsSIzbg" width="640" height="360" data-service="Youtube" scrolling="no"/>
      </figure>
      <related>
        <h4>Určitě si přečtěte</h4>
        <a href="https://www.autorevue.cz/test-mazda-3-skyactiv-d-85-kw-valka-proti-mainstreamu"/>
        <a href="https://www.auto.cz/mercedes-benz-slavi-35-let-modelu-marco-polo-pro-cestovatele-132138"/>
        <a href="https://www.autorevue.cz/karel-gott-a-jeho-auta-mel-porsche-911-i-golf-prvni-vuz-hned-naboural"/>
        <a href="https://www.auto.cz/sance-na-vznik-mazdy-rx-9-pry-rostou-a-to-i-diky-elektromobilum-132186"/>
        <a href="https://www.autorevue.cz/gang-hells-angels-wiki-historie-dobove-fotky"/>
        <a href="https://www.autorevue.cz/vw-uz-nikdy-nebude-jako-driv-vsechno-se-zmeni-za-par-tydnu-ve-frankfurtu"/>
        <a href="https://www.autorevue.cz/mocny-ford-mustang-gt500-se-do-evropy-nepodiva-kvuli-emisim"/>
        <a href="https://www.autorevue.cz/skoda-superb-1-generace-dobovy-cenik-2002"/>
        <a href="https://www.autorevue.cz/skoda-130-rs-typ-739-wiki-historie"/>
        <a href="https://www.autorevue.cz/slavny-navrhar-rozzuril-ferrari-stacila-jedna-nevinna-fotografie-se-supersportem"/>
        <a href="https://www.autorevue.cz/10-spolehlivych-motoru-drzaku-jejichz-koupi-neslapnete-vedle"/>
        <a href="https://www.autorevue.cz/zmerili-jsme-benzin-s-oktanovym-cislem-95-98-a-100-vysledek-prekvapil"/>
      </related>
    </article>
  </body>
</html>