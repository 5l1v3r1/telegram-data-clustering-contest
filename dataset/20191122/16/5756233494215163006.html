<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/622792/%D8%A7%D9%85%D8%A7%D9%85-%D8%AC%D9%85%D8%B9%D9%87-%D9%85%D9%88%D9%82%D8%AA-%D8%AC%D9%88%D8%A7%D9%86%D8%B1%D9%88%D8%AF-%D8%A2%D8%B4%D9%88%D8%A8-%D9%88-%D9%86%D8%A7%D8%A7%D9%85%D9%86%DB%8C-%D8%A7%D8%AE%DB%8C%D8%B1-%D8%A7%D8%B2-%D8%B3%D9%88%DB%8C-%D8%A7%D9%81%D8%B1%D8%A7%D8%AF-%D9%85%D8%B9%D8%AF%D9%88%D8%AF%DB%8C-%D9%86%D8%A7%D8%A2%DA%AF%D8%A7%D9%87-%D8%B5%D9%88%D8%B1%D8%AA-%DA%AF%D8%B1%D9%81%D8%AA"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-22T16:55:00+00:00"/>
    <meta property="og:title" content="امام جمعه موقت جوانرود: آشوب و ناامنی اخیر از سوی افراد معدودی ناآگاه صورت گرفت"/>
    <meta property="og:description" content="امام جمعه موقت جوانرود گفت: آشوب و اغتشاش روزهای اخیر از سوی افراد معدودی بی‌تجربه و ناآگاه صورت گرفت بنابراین کار فتنه‌گران را نباید به حساب مردم جوانرود گذاشت."/>
  </head>
  <body>
    <article>
      <h1>امام جمعه موقت جوانرود: آشوب و ناامنی اخیر از سوی افراد معدودی ناآگاه صورت گرفت</h1>
      <address>
        <time datetime="2019-11-22T16:55:00+00:00">22 Nov 2019, 16:55</time>
      </address>
      <p>
        <i>امام جمعه موقت جوانرود گفت: آشوب و اغتشاش روزهای اخیر از سوی افراد معدودی بی‌تجربه و ناآگاه صورت گرفت بنابراین کار فتنه‌گران را نباید به حساب مردم جوانرود گذاشت.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>ماموستا ملامهدی ذکایی در خطبه‌های نماز جمعه این هفته جوانرود به رشادت‌ها و از خودگذشتگی‌های مردم این شهرستان در دفاع از اسلام و انقلاب اسلامی اشاره کرد و گفت: مردم جوانرود همان ملت دوران دفاع مقدس هستندکه جان و مال خود را در راه دفاع از اسلام و انقلاب فدا کردند.</p>
      <p>وی بابیان اینکه مردم جوانرود برای حفظ انقلاب اسلامی از جان و مال خود گذشتند، اظهارداشت: آمار شهدا، جانبازان و آزادگان گواهی براین ادعا است.</p>
      <figure>
        <img src="https://aftabnews.ir/files/fa/news/1398/9/1/362125_706.jpg"/>
      </figure>
      <p>خطیب جمعه جوانرود، انتقاد و پیشنهاد را حق مسلم هر شخص و جامعه ای دانست و خاطرنشان کرد: اما تخریب اموال عمومی و دولتی راه انتقاد و پیشنهاد نیست و این کار به جز ضرر و زیان سودی برای جامعه به بار نمی آورد.</p>
      <p>ماموستا ذکایی افزود: ناامنی و اغتشاش در هر جامعه‌ای عوارض و پیامدهای زیادی دارد که می‌تواند باعث نابودی یک جامعه شود.</p>
      <p>وی اظهارداشت: مردم باید مواظب فرزندان و جوانان خود باشند که مبادا به بیراهه کشیده شوند.</p>
      <p>شهرستان جوانرود با بیش از ۷۵ هزار نفر جمعیت در ۸۶ کیلومتری شمال غرب کرمانشاه واقع شده است.</p>
    </article>
  </body>
</html>