<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904748/wolf-is-klaar-voor-debuut-bij-genk-de-afgelopen-dagen-waren-intensief-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-22T16:00:00+00:00"/>
    <meta property="og:title" content="Wolf is klaar voor debuut bij Genk: &quot;De afgelopen dagen waren intensief&quot;"/>
    <meta property="og:description" content="KRC Genk ontvangt zaterdagavond Royal Excel Moeskroen. Het wordt de vuurdoop van Hannes Wolf (38) in de Jupiler Pro League. De Duitse leermeester van Genk blikt bij"/>
  </head>
  <body>
    <article>
      <h1>Wolf is klaar voor debuut bij Genk: "De afgelopen dagen waren intensief"</h1>
      <address>
        <time datetime="2019-11-22T16:00:00+00:00">22 Nov 2019, 16:00</time>
      </address>
      <p>
        <b>KRC Genk ontvangt zaterdagavond Royal Excel Moeskroen. Het wordt de vuurdoop van Hannes Wolf (38) in de Jupiler Pro League. De Duitse leermeester van Genk blikt bij <a href="https://www.hln.be/sport/voetbal/belgisch-voetbal/racing-genk/wolf-en-de-norre-blikken-vooruit-op-moeskroen-lijkt-alsof-we-elkaar-al-weken-kennen~abc2db05/?utm_medium=twitter&amp;utm_content=Sport&amp;utm_source=dlvr.it">Het Laatste Nieuws</a> alvast vooruit op zijn eerste wedstrijd als coach van de landskampioen.</b>
      </p>
      <p>Zo zag Wolf hoe het de voorbije dagen snel ging bij Genk. "De afgelopen dagen waren heel intensief, we kijken vooruit naar de wedstrijd van morgen. Of ik de spelers al ken? Ja ik ken ze, maar ik kan ze altijd nog beter leren kennen. Zo kwamen ze deze week (door de interlandbreak) allemaal op een ander moment terug."</p>
      <aside>Lees meer<br/><a href="https://www.voetbalprimeur.be/nieuws/904731/nieuwe-coach-wolf-maakt-selectie-krc-genk-bekend-voor-moeskroen.html?itm_source=www.voetbalprimeur.be&amp;itm_medium=highlighted-content">Nieuwe coach Wolf maakt selectie KRC Genk bekend voor Moeskroen</a></aside>
      <p>Toch vindt Wolf dat de band met de Genk-spelers op enkele dagen tijd al aardig is. "Het was zo intensief dat het lijkt dat we elkaar al een paar weken kennen." Ook de samenwerking met Pierre Denier en de andere stafleden verloopt vlot. "Ik ben niet het soort trainer dat 10 mensen meebrengt, ik wil het beste halen uit de mensen die hier zijn."</p>
      <aside>Lees meer<br/><a href="https://www.voetbalprimeur.be/nieuws/904715/storck-werd-gelinkt-aan-krc-genk-maar-zet-de-puntjes-op-de-i.html?itm_source=www.voetbalprimeur.be&amp;itm_medium=highlighted-content">Storck werd genoemd bij KRC Genk, maar zet de puntjes op de i</a></aside>
    </article>
  </body>
</html>