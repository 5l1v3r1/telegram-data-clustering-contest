<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nooz.gr/economy/1562852/syriza-machairi-ws-kai-70-sto-epidoma-thermansis"/>
    <meta property="og:site_name" content="NOOZ."/>
    <meta property="article:published_time" content="2019-11-22T16:06:00+00:00"/>
    <meta property="og:title" content="ΣΥΡΙΖΑ: «Μαχαίρι» ως και 70% στο επίδομα θέρμανσης"/>
    <meta property="og:description" content="Για «μαχαίρι» έως και 70% στο επίδομα θέρμανσης, κάνει λόγο ο ΣΥΡΙΖΑ σε ανακοίνωση του."/>
  </head>
  <body>
    <article>
      <h1>ΣΥΡΙΖΑ: «Μαχαίρι» ως και 70% στο επίδομα θέρμανσης</h1>
      <address>
        <time datetime="2019-11-22T16:06:00+00:00">22 Nov 2019, 16:06</time>
      </address>
      <p>
        <b>Για «μαχαίρι» έως και 70% στο επίδομα θέρμανσης, κάνει λόγο ο ΣΥΡΙΖΑ σε ανακοίνωση του.</b>
      </p>
      <p>Ειδικότερα, αναφέρει ότι «ο προϋπολογισμός της <b>ΝΔ</b> επιβεβαιώνει την ταξική της μεροληψία».</p>
      <p>Τονίζει ότι «μετά τους κυβερνητικούς πανηγυρισμούς για την εκ των προτέρων καταβολή του επιδόματος θέρμανσης, το <b>υπουργείο Οικονομικών</b> προχωρά στην περικοπή του σε ποσοστό που υπερβαίνει το <b>60%</b> για τις πιο κρύες και ορεινές περιοχές της χώρας» και πως την ίδια στιγμή «ο αρμόδιος υφυπουργός, <b>κ. Σκυλακάκης</b>, ομολογεί ότι για το <b>2020</b> δεν υπάρχει πρόβλεψη για επίδομα θέρμανσης».</p>
      <p>Ο ΣΥΡΙΖΑ παραθέτει στην ανακοίνωση του έναν συγκριτικό πίνακα που, όπως αναφέρει, «επιβεβαιώνει τις τεράστιες περικοπές».</p>
      <p>Για να καταλήξει πως «η χώρα μπορεί το <b>2018</b> να βγήκε από τα μνημόνια, για την <b>ΝΔ</b> όμως τα οφέλη πρέπει να μοιραστούν σε λίγους. Για τους πολλούς «δεν θα έχουμε μνημόνιο, αλλά θα είναι σαν να έχουμε».</p>
    </article>
  </body>
</html>