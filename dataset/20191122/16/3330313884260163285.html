<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/904749/advocaat-heeft-goed-nieuws-in-aanloop-naar-fc-groningen-hij-keept-wel-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-22T16:12:00+00:00"/>
    <meta property="og:title" content="Advocaat heeft goed nieuws in aanloop naar FC Groningen: 'Hij keept wel'"/>
    <meta property="og:description" content="Feyenoord kan tegen FC Groningen een beroep doen op keeper Kenneth Vermeer. De doelman had last van een hamstringblessure en meldde zich af bij het Nederlands elftal, maar hij lijkt op tijd klaar te zijn voor het duel met Groningen. Dat bevestigt trainer Dick Advocaat op de persconferentie in aanloop naar het duel. &quot;Er zijn een aantal spelers die ik niet kan gebruiken, maar dat weet ik pas morgen. Dus ik kijk het nog even aan.&quot; Waarschijnlijk heeft de trainer het over verdediger Marcos Senesi, die tegen RKC een armblessure opliep. Op de vraag of Vermeer fit genoeg zou zijn voor de wedstrijd hoefde Advocaat niet lang na te denken. &quot;Ja, die keept wel.&quot;"/>
  </head>
  <body>
    <article>
      <h1>Advocaat heeft goed nieuws in aanloop naar FC Groningen: 'Hij keept wel'</h1>
      <address>
        <time datetime="2019-11-22T16:12:00+00:00">22 Nov 2019, 16:12</time>
      </address>
      <p>
        <b>Feyenoord kan tegen FC Groningen een beroep doen op keeper Kenneth Vermeer. De doelman had last van een hamstringblessure en meldde zich af bij het Nederlands elftal, maar hij lijkt op tijd klaar te zijn voor het duel met Groningen.</b>
      </p>
      <p>Dat bevestigt trainer Dick Advocaat op de persconferentie in aanloop naar het duel. "Er zijn een aantal spelers die ik niet kan gebruiken, maar dat weet ik pas morgen. Dus ik kijk het nog even aan." Waarschijnlijk heeft de trainer het over verdediger Marcos Senesi, die tegen RKC een armblessure opliep. Op de vraag of Vermeer fit genoeg zou zijn voor de wedstrijd hoefde Advocaat niet lang na te denken. "Ja, die keept wel."</p>
      <p>"Met diegenen die afwezig waren hebben we goed kunnen trainen, dus dat is goed verlopen", vervolgt de Feyenoord-trainer. "Maar ondanks dat hebben we een aantal mensen gehad die er niet bij waren. Dus we konden niet echt heel gericht trainen, dat zeker niet. Dat is altijd vervelend, omdat je altijd met bepaalde linies wil werken."</p>
      <p>"Een aantal dingen in ons spel moet zeker beter worden, de passing, de controle. Het vele onnodige balverlies, wat helemaal niet nodig is. Ze hebben genoeg techniek, dit elftal, om dat te minimaliseren. Als je dat beter gaat controleren kan het alleen maar beter worden."</p>
      <figure>
        <iframe data-src="https://twitter.com/Feyenoord/status/1197890097632423936?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>