<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/sport/ostali-sportovi/3362637/fantastican-uspeh-i-dokaz-stabilnosti-zemlje-ovako-je-boza-maljkovic-ocenio-dobijanje-organizacije-sp-u-atletici"/>
    <meta property="og:site_name" content="kurir.rs"/>
    <meta property="article:published_time" content="2019-11-22T16:55:00+00:00"/>
    <meta property="og:title" content="FANTASTIČAN USPEH I DOKAZ STABILNOSTI ZEMLJE: Ovako je Boža Maljković ocenio dobijanje organizacije SP u atletici"/>
    <meta property="og:description" content="Predsednik Olimpijskog komiteta Srbije (OKS) Božidar Maljković izjavio je danas da je odluka Svetske atletske federacije da Beogradu dodeli organizaciju dvoranskog šampionata sveta 2022. godine fantastičan uspeh i dokaz stabilnosti zemlje."/>
  </head>
  <body>
    <article>
      <h6 class="kicker">ELITA U BEOGRADU</h6>
      <h1>FANTASTIČAN USPEH I DOKAZ STABILNOSTI ZEMLJE: Ovako je Boža Maljković ocenio dobijanje organizacije SP u atletici</h1>
      <address>
        <time datetime="2019-11-22T16:55:00+00:00">22 Nov 2019, 16:55</time>
      </address>
      <p>
        <b>Predsednik Olimpijskog komiteta Srbije (OKS) Božidar Maljković izjavio je danas da je odluka Svetske atletske federacije da Beogradu dodeli organizaciju dvoranskog šampionata sveta 2022. godine fantastičan uspeh i dokaz stabilnosti zemlje.</b>
      </p>
      <p>"Srbije je postala veoma solidna zermlja, ja znam te ljude lično, oni neće da daju domaćinstvo ako postoji i mala verovatnoća da neka zemlja ima problem. Ovo je još jedan dokaz o stabilnosti zemlje", rekao je Maljković Tanjugu i čestitao delegaciji Beograda na čelu sa zamenikom gradonačelnika Goranom Vesićem i vodećim ljudima Atletskog saveza Veselinu Jevrosimoviću i Slobodanu Brankoviću.</p>
      <p>On je dodao da je siguran kako će svi gosti biti oduševljeni načinom na koji će Beograd organizovati šampionat i ocenio da je to možda i idealan trenutak da se najbolja srpska atletičarka Ivana Španović oprosti zlatom na domaćem terenu.</p>
      <p>"Još jedna stvar, ljujdi koji dodeljuju ta takmičenja znaju naše sjajne organizatorske sposobnosti. Ajde da se ne ograničavam samo na Srbiju, neko na celu nekadašnju Jugoslaviju. meni je u jednom razgovoru Huan Antonio Samaran rekao da su OI u Sarajevu 1984. godine bhile najbolje organizovane, tako je bilo i u Sloveniji kada je bilo Evropsko za košarkaše, a ja tamo selektor. Uopšte, naši ljudi su sjajni domaćini, a Beograd posebno. Beograd će pokazati sve svoje lepote, to znamo mi koji smo obišli svet. A ovde se zna, ako imaš da platiš jednu turu pića i ljudi te prihvate, posle možeš da živiš pet godina", slikovito je objasnio Maljković.</p>
      <p>Svetsko ateletsko prvenstvo u dvorani u Beogradu biće organizovano od 11. do 14. marta 2022. godine u Štark areni.</p>
      <p>(Tanjug)</p>
      <related>
        <h4>NE PROPUSTITE</h4>
        <a href="https://www.kurir.rs/sport/ostali-sportovi/3362613/beograd-centar-sveta-glavni-grad-srbije-organizator-planetarnog-dvoranskog-prvenstva-u-atletici-2022-godine"/>
        <a href="https://www.kurir.rs/sport/ostali-sportovi/3362627/zimske-carolije-za-malisane-crvena-zvezda-organizuje-skolu-skijanja-na-kopaoniku"/>
        <a href="https://www.kurir.rs/sport/ostali-sportovi/3362619/vaterpolo-legenda-ima-resenje-za-partizan-aleksandar-sostar-podrzava-predsednika-skupstine-i-odrzavanje-sednice"/>
        <a href="https://www.kurir.rs/sport/ostali-sportovi/3362491/otvoren-sajam-sportaudovicic-najlepse-mesto-u-srbiji-svi-zajedno-mozemo-da-pomeramo-granice"/>
      </related>
    </article>
  </body>
</html>