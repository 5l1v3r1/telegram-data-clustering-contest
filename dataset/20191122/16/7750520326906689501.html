<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://1news.com.ua/tsikave/u-peru-znajshly-hram-yakomu-3-tysyachi-rokiv.html"/>
    <meta property="og:site_name" content="1NEWS"/>
    <meta property="article:published_time" content="2019-11-22T16:46:58+00:00"/>
    <meta property="og:title" content="У Перу знайшли храм, якому 3 тисячі років"/>
    <meta property="og:description" content="У Перу знайшли храм, якому 3 тисячі років"/>
  </head>
  <body>
    <article>
      <h1>У Перу знайшли храм, якому 3 тисячі років</h1>
      <address>
        <time datetime="2019-11-22T16:46:58+00:00">22 Nov 2019, 16:46</time>
      </address>
      <p>
        <b>На північному заході Перу під час розкопок археологи виявили стародавній храм, який збудували представники культури, котрі поклонялися воді, передає <a href="https://1news.com.ua/">1NEWS</a> з посиланням на <a href="https://zik.ua/news/2019/11/21/u_peru_vyiavyly_khram_iakomu_3_tysiachi_rokiv_945980">zik.ua</a>.</b>
      </p>
      <figure>
        <img src="https://1news.com.ua/wp-content/uploads/2019/11/24-16.jpg"/>
      </figure>
      <p>Згідно з повідомленням, в ході розкопок на археологічному об’єкті Уака Ель-Торо біля сучасного міста Ойотун в долині річки Зана був знайдений храм, який збудували в середині 2000 року до н. е.</p>
      <p>Храм споруджений з великих кам’яних блоків, вирізаних у скелях в 3 км від місця споруди.</p>
      <figure>
        <img src="https://1news.com.ua/wp-content/uploads/2019/11/22-20.jpg"/>
      </figure>
      <p>Наголошується, що розташування між ріками і наявність навколо нього численних невеликих колодязів, які стародавні жителі Перу використовували для передбачення дощових періодів, свідчать про важливість води для цієї епохи. Воду обожнювали, використовуючи для врожаю і для релігійних обрядів.</p>
      <figure>
        <img src="https://1news.com.ua/wp-content/uploads/2019/11/23-19.jpg"/>
      </figure>
      <p>Також від храму залишилися 15-метрові сходи, вівтар і кругла колона. Будівлю було звернено лицьовою стороною до гори, і тут проводилися ритуали спалення.</p>
      <figure>
        <img src="https://1news.com.ua/wp-content/uploads/2019/11/21-22.jpg"/>
      </figure>
      <p>Приблизно в 250 році до н. е. храм був покинутий, а близько 1300 року н. е. знову став використовуватися представниками більш пізньої культури чіму (високорозвинена доколумбова культура у Південній Америці) як некрополь. Крім останків, там були предмети з металу, глиняні посудини та їх уламки.</p>
    </article>
  </body>
</html>