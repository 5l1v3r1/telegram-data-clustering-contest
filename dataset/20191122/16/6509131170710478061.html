<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtvoost.nl/nieuws/321837/Carlijn-Achtereekte-opnieuw-tweede-op-3000-meter-bij-wereldbeker"/>
    <meta property="og:site_name" content="RTV Oost"/>
    <meta property="article:published_time" content="2019-11-22T16:29:48+00:00"/>
    <meta property="og:title" content="Carlijn Achtereekte opnieuw tweede op 3000 meter bij wereldbeker"/>
    <meta property="og:description" content="Carlijn Achtereekte is vanmiddag opnieuw tweede geworden op de 3000 meter tijdens de wereldbeker. Vorige week deed ze dat al in Minsk, vanmiddag in Tomasz&amp;oacute;w Mazowiecki."/>
  </head>
  <body>
    <article>
      <h1>Carlijn Achtereekte opnieuw tweede op 3000 meter bij wereldbeker</h1>
      <address>
        <time datetime="2019-11-22T16:29:48+00:00">22 Nov 2019, 16:29</time>
      </address>
      <slideshow>
        <figure>
          <img src="https://imgo.rgcdn.nl/d3378f88497347ffafe59dad88e5b23d/opener/Carlijn-Achtereekte-Foto-Orange-Pictures.jpg?v=RHO0Cvx1LwP5i52BFFU44A2"/>
        </figure>
        <figure>
          <img src="https://imgo.rgcdn.nl/d3378f88497347ffafe59dad88e5b23d/opener/Carlijn-Achtereekte-Foto-Orange-Pictures.jpg?v=RHO0Cvx1LwP5i52BFFU44A2"/>
        </figure>
        <figcaption>Carlijn Achtereekte (Foto: Orange Pictures)</figcaption>
      </slideshow>
      <p>Carlijn Achtereekte is vanmiddag opnieuw tweede geworden op de 3000 meter tijdens de wereldbeker. Vorige week deed ze dat al in Minsk, vanmiddag in Tomaszów Mazowiecki.</p>
      <p>De schaatsster uit Lettele kwam in de voorlaatste rit tot een tijd van 4.06,28. Alleen Martina Sábliková uit Tsjechië was met 4.06,13 sneller. Natalia Voronina uit Rusland werd derde in 4.06,61. Achtereekte was de laatste Overijsselse die op de openingsdag in actie kwam. Eerder wonnen Ronald Mulder uit Zwolle en Thomas Krol uit Deventer de teamsprint met Kjeld Nuis. Morgen en zondag staan de overige wedstrijden op het programma.</p>
      <aside>Heb je een nieuwstip of nieuwe informatie? Tip de redactie via een WhatsApp-bericht: <a href="https://wa.me/31657033333?text=Carlijn+Achtereekte+opnieuw+tweede+op+3000+meter+bij+wereldbeker">06 - 57 03 33 33</a>.</aside>
    </article>
  </body>
</html>