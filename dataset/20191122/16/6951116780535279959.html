<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.novella2000.it/chi-e-benedetta-parodi-eta-altezza-figli-instagram-libri-ricette-marito-news-programmi-oggi-curiosita-bake-off-italia/"/>
    <meta property="og:site_name" content="Novella 2000"/>
    <meta property="article:published_time" content="2019-11-22T16:37:00+00:00"/>
    <meta property="og:title" content="Benedetta Parodi chi è: età, altezza, figli, libri, ricette e Instagram"/>
    <meta property="og:description" content="Ecco tutte le curiosità sulla conduttrice di Bake Off Italia 2019, Benedetta Parodi: età, altezza, figli, libri, ricette e Instagram."/>
  </head>
  <body>
    <article>
      <h1>Benedetta Parodi chi è: età, altezza, figli, libri, ricette e Instagram</h1>
      <address><time datetime="2019-11-22T16:37:00+00:00">22 Nov 2019, 16:37</time> by <a rel="author" href="https://www.novella2000.it/author/andrea-sanna/" target="_blank">Andrea Sanna</a></address>
      <aside>
        <a href="https://www.novella2000.it/chi-e-benedetta-parodi-eta-altezza-figli-instagram-libri-ricette-marito-news-programmi-oggi-curiosita-bake-off-italia/#Eta_altezza_e_carriera">Età altezza e carriera<br/></a>
        <a href="https://www.novella2000.it/chi-e-benedetta-parodi-eta-altezza-figli-instagram-libri-ricette-marito-news-programmi-oggi-curiosita-bake-off-italia/#Figli_e_vita_privata">Figli e vita privata <br/></a>
        <a href="https://www.novella2000.it/chi-e-benedetta-parodi-eta-altezza-figli-instagram-libri-ricette-marito-news-programmi-oggi-curiosita-bake-off-italia/#Libri_e_ricette">Libri e ricette<br/></a>
        <a href="https://www.novella2000.it/chi-e-benedetta-parodi-eta-altezza-figli-instagram-libri-ricette-marito-news-programmi-oggi-curiosita-bake-off-italia/#Instagram_e_social">Instagram e social</a>
      </aside>
      <p>Ecco tutte le curiosità sulla conduttrice di <i><b>Bake Off Italia 2019</b></i>, <b>Benedetta Parodi</b>: l’<b>età</b>, l’<b>altezza</b>, la <b>carriera</b>, i <b>figli</b> e la <b>vita privata</b>, i <b>libri</b>, le <b>ricette</b> e il profilo <i><b>Instagram.</b></i></p>
      <h3><anchor name="Eta_altezza_e_carriera"/>Benedetta Parodi età altezza e carriera</h3>
      <p>Nata ad Alessandria il 6 Agosto 1972, <b>Benedetta Parodi</b> ha <b>47 anni</b>. L’<b>altezza</b> della conduttrice è di <b>1,75 m.</b></p>
      <p>La <b>carriera </b>della<b> Parodi</b> è davvero molto variegata. Dopo il diploma si è Laureata nel 1997 in <i>Lettere moderne</i> presso l’<i><b>Università di Studi </b>di<b> Milano</b></i> e nel 1999 ha coronato il sogno di diventare giornalista.</p>
      <p><b>Benedetta </b>ha cominciato la sua gavetta nel piccolo schermo come conduttrice di <i>Studio Aperto</i> durante l’edizione delle 12:25, raramente nella fascia serale. Abbandonata la conduzione del telegiornale, sempre all’interno del notiziario ha avuto il piacere di condurre <i>Cotto e mangiato</i>, programma di cucina registrato direttamente da casa sua. La trasmissione ha avuto un successo talmente clamoroso da avere uno spazio dedicato prima dell’inizio del <i>tg.</i></p>
      <p>L’esperienza in <i>Mediaset</i> si è conclusa, però, nel 2011, quando la <b>Parodi</b> si è spostata su <i><b>La7</b></i>, per condurre un programma tutto suo: <i>I menù di Benedetta.</i></p>
      <p>Nel 2017 è approdata anche in Rai, a <a href="https://www.novella2000.it/benedetta-parodi-lasciato-domenica-in/"><i><b>Domenica In</b></i></a>, restandoci per un solo anno. La stessa ha poi spiegato le motivazioni che l’hanno spinta ad abbandonare la rete di Viale Mazzini per dedicarsi ad altro.</p>
      <p>Conclusa anche l’esperienza su questa rete televisiva, attualmente Benedetta lavora per <i><b>Real Time</b></i>, dove ha condotto e conduce ancora oggi tantissimi programmi di cucina come<i><b> <a href="https://www.novella2000.it/bake-off-italia-2019-concorrenti-puntate-streaming-video/">Bake Off Italia</a></b></i>, fin dalla prima edizione.</p>
      <p>E proprio nel <i>cooking show</i> è affiancata da tre importanti giudici come <a href="https://www.novella2000.it/chi-e-ernst-knam-eta-moglie-instagram/"><b>Ernst Knam</b></a>, <a href="https://www.novella2000.it/chi-e-damiano-carrara-eta-fidanzata-carriera-vita-privata-instagram/"><b>Damiano Carrara</b></a><b> </b>e <b>Clelia D’Onofrio</b>.</p>
      <h3><anchor name="Figli_e_vita_privata"/>Figli e vita privata</h3>
      <p>Della <b>vita privata</b> di <b>Benedetta Parodi </b>sappiamo che è sposata con il giornalista di <i>Sky Sport</i>, <b>Fabio Caressa</b>, con il quale ha tre <b>figli</b> che ha mostrato spesso in tv, specie nei suoi programmi: <b>Matilde, Eleonora </b>e <b>Diego.</b></p>
      <p>Tra l’altro <b>Benedetta</b> è la sorella dell’amata conduttrice e giornalista, <b>Cristina Parodi</b> e dello scrittore e giornalista, <b>Roberto Parodi</b>.</p>
      <p>A Gennaio di quest’anno la conduttrice di <i><b>Bake Off Italia</b></i><a href="https://www.novella2000.it/benedetta-parodi-e-fabio-caressa-matrimonio-maldive/"> ha risposato</a> <b>Caressa</b> alle Maldive. Una cerimonia celebrata insieme ai loro tre<b> figli </b>e pochissimi presenti per l’occasione. Un momento che di certo non dimenticheranno mai e ricorderanno per tutta la vita.</p>
      <p>Ecco qualche curiosità circa i <b>libri</b> pubblicati e le<b> ricette</b>…</p>
      <h3><anchor name="Libri_e_ricette"/>Libri e ricette</h3>
      <p>Tanti sono i <b>libri</b> di <b>ricette</b> pubblicati da <b>Benedetta Parodi </b>in questi anni di carriera televisiva. Da <i>Cotto e Mangiato </i>(diviso in più volumi) a <i>I menù di Benedetta</i> o ancora <i>Molto Bene. </i>Tra i più recenti ricordiamo<i> A pranzo da me</i>, edito da Rizzoli, e pubblicato nel 2019.</p>
      <p>Ma non solo <b>ricette</b> appetitose. Nel 2013, infatti, Benedetta ha pubblicato un libro di favole, <i><a href="https://it.wikipedia.org/wiki/Le_fate_a_met%C3%A0_e_il_segreto_di_Arla">Le fate a metà e il segreto di Arla</a></i>, a cui seguiranno poi altre due edizioni diffuse nel 2014.</p>
      <p>Infine ecco dove è possibile seguirla su <i><b>Instagram</b></i> e <i><b>social</b></i>…</p>
      <h3><anchor name="Instagram_e_social"/>Dove seguire Benedetta Parodi su Instagram e social</h3>
      <p>Registrata con il nickname <a href="https://www.instagram.com/ziabene/?hl=it">@ziabene</a>, è possibile seguire <b>Benedetta Parodi</b> su <i><b>Instagram</b></i>. La conduttrice di <i><b>Bake Off Italia 2019</b></i> conta circa <i>614mila</i> followers.</p>
      <p>La <b>Parodi</b> è molto amata anche da popolo di <b><a href="https://www.facebook.com/benedettaparodiofficial/">Facebook</a></b> e <a href="https://twitter.com/benedettaparodi"><b>Twitter</b></a>. Non manca occasione di condividere insieme ai suoi fans <b>ricette</b> e momenti di <b>vita privata</b> in compagnia della sua splendida famiglia.</p>
      <p>Come dicevamo la conduttrice, tra l’altro, è presente anche nella piattaforma web di <i><b>YouTube</b></i>, dove attraverso il suo canale ufficiale (seguito da circa 10mila fans) dispensa consigli e ricette.</p>
      <p>Tramite i social ha ricordato ai suoi fans l’appuntamento speciale con <i><b>Bake Off Italia 2019</b></i>, che prenderà il via il <b>30 Agosto 2019</b>. A lei e a tutto il <i>cast </i>facciamo il nostro migliore in bocca al lupo e siamo curiosissimi di scoprire chi sarà proclamato vincitore.</p>
    </article>
  </body>
</html>