<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportazinas.com/siauliai-atbrivo-geku-no-komandas-sastava/"/>
    <meta property="og:site_name" content="Sportazinas.com"/>
    <meta property="article:published_time" content="2019-11-22T16:16:20+00:00"/>
    <meta property="og:title" content="“Šiauliai” atbrīvo Geku no komandas sastāva"/>
    <meta property="og:description" content="Latviešu basketbolists Dāvis Geks atbrīvots no pazīstamā Lietuvas klubu “Šiauliai”, informē vienība. 24 gadus vecais Geks Šauļu pilsētas komandas pievienojās vasarā, noslēdzot līgumu pēc sistēmas 1+1."/>
  </head>
  <body>
    <article>
      <h1>“Šiauliai” atbrīvo Geku no komandas sastāva</h1>
      <address><time datetime="2019-11-22T16:16:20+00:00">22 Nov 2019, 16:16</time> by <a rel="author" href="https://www.sportazinas.com/author/leta/" target="_blank">LETA</a></address>
      <p>Latviešu basketbolists Dāvis Geks atbrīvots no pazīstamā Lietuvas klubu “Šiauliai”, informē vienība. 24 gadus vecais Geks Šauļu pilsētas komandas pievienojās vasarā, noslēdzot līgumu pēc sistēmas 1+1.</p>
      <p>Tiesa, aizsargs neattaisnoja uz viņu liktās cerības, desmit Lietuvas čempionāta spēlēs vidēji laukumā pavadot desmit minūtes, gūstot 3,6 punktus, izcīnot 0,9 atlēkušās bumbas, veicot 1,0 rezultatīvu piespēli un realizējot 38,1% tālmetienu (8/21).</p>
      <p>Kā ziņo Lietuvas mediji, Geks atgriezīsies Spānijas pēc spēka otrās līgas vienībā Ovjedo “Union Financiera”, kurā pavadīja iepriekšējās divas sezonas, būdams izīrēts no Spānijas augstākās līgas (ACB) komandas Madrides “Estudiantes”.</p>
      <p>Iepriekšējā sezonā Geks Ovjedo komandas sastāvā vidēji mačā iemeta 8,7 punktus un izcīnīja 2,7 atlēkušās bumbas.</p>
      <p>Basketbolists agrāk pārstāvējis arī “Barons kvartāls”, “VEF Rīga”, “Jelgava” un “Valmiera” komandu krāsas, kā arī spēlējis Latvijas jauniešu izlasēs. Iepriekšējās divas sezonas Spānijā viņam bija pirmā pieredze ārzemēs.</p>
    </article>
  </body>
</html>