<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.karar.com/guncel-haberler/corumda-is-cinayeti-insaattaki-yuk-asansoru-11inci-kattan-dustu-1391952"/>
    <meta property="og:site_name" content="Karar.com"/>
    <meta property="article:published_time" content="2019-11-22T16:15:00+00:00"/>
    <meta property="og:title" content="Çorum'da iş cinayeti: İnşaattaki yük asansörü 11'inci kattan düştü"/>
    <meta property="og:description" content="Çorum'da inşaatın dış cephesindeki yük asansörü kabininin 11'inci kattan düşmesi sonucu işçilerden Orhan Çanaklı hayatını kaybetti, Mustafa Özdemir ise ağır yaralandı."/>
  </head>
  <body>
    <article>
      <h1>Çorum'da iş cinayeti: İnşaattaki yük asansörü 11'inci kattan düştü</h1>
      <address>
        <time datetime="2019-11-22T16:15:00+00:00">22 Nov 2019, 16:15</time>
      </address>
      <p>
        <b>Çorum'da inşaatın dış cephesindeki yük asansörü kabininin 11'inci kattan düşmesi sonucu işçilerden Orhan Çanaklı hayatını kaybetti, Mustafa Özdemir ise ağır yaralandı.</b>
      </p>
      <p>Olay, saat 13.00 sıralarında Üçtutlar Mahallesi'nde inşaat halindeki binada meydana geldi. Binanın 11'inci katına malzeme taşıyan işçilerin içerisinde bulunduğu yük asansörü kabini, bilinmeyen nedenle arızalandı.</p>
      <p>
        <b>40 METRE YÜKSELİKTEN ZEMİNE ÇAKILDI</b>
      </p>
      <p>Asansör kabini yaklaşık 40 metre yükseklikten beton zemine çakıldı. Kabindeki işçilerden Orhan Çanaklı hayatını kaybetti, Mustafa Özdemir ise ağır yaralandı. Olayı gören diğer işçilerin ihbarı ile binaya polis ve sağlık ekipleri sevk edildi.</p>
      <p>Ekipler, yaralı işçiyi ilk müdahalesinin ardından ambulansla Erol Olçok Eğitim ve Araştırma Hastanesi'ne kaldırdı.</p>
      <p>Olay yerinde hayatını kaybeden Çanaklı'nın cansız bedeni ise hastane morguna götürüldü. </p>
      <p>
        <b>ÇORUM/DHA</b>
      </p>
      <related>
        <a href="https://www.karar.com/guncel-haberler/yasadigin-sehirde-neler-oluyor-tikla-ogren-386780"/>
      </related>
    </article>
  </body>
</html>