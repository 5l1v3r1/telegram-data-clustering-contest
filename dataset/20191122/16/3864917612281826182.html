<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-polytics/2823747-u-misii-ssa-pri-obse-spodivautsa-na-konstruktivnu-poziciu-moskvi-pid-cas-normandskoi-zustrici.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-22T16:07:00+00:00"/>
    <meta property="og:title" content="У Місії США при ОБСЄ сподіваються на конструктивну позицію Москви під час &quot;нормандської зустрічі&quot;"/>
    <meta property="og:description" content="Сполучені Штати сподіваються, що зустріч лідерів &quot;нормандської четвірки&quot; у Парижі 9 грудня відбудеться, і що Москва готова до конструктивної участі у цій давно назрілій зустрічі."/>
  </head>
  <body>
    <article>
      <h1>У Місії США при ОБСЄ сподіваються на конструктивну позицію Москви під час "нормандської зустрічі"</h1>
      <h2>Сполучені Штати сподіваються, що зустріч лідерів "нормандської четвірки" у Парижі 9 грудня відбудеться, і що Москва готова до конструктивної участі у цій давно назрілій зустрічі.</h2>
      <address>
        <time datetime="2019-11-22T16:07:00+00:00">22 Nov 2019, 16:07</time>
      </address>
      <p>Про це заявив заступник глави місії США при ОБСЄ Гаррі Кеміан під час засідання Постійної ради ОБСЄ у четвер у Відні, повідомляє власний кореспондент Укрінформу.</p>
      <p>"На тлі російської агресії, що триває на сході України, адміністрація Президента Зеленського продемонструвала готовність до остаточного врегулювання конфлікту. І протягом певного часу ми закликали <a href="https://www.ukrinform.ua/tag-rosia">Росію</a> зробити те ж саме. Ми сподіваємося, що повідомлення в пресі про те, що Росія нарешті зобов’язалася щодо проведення зустрічі "нормандської четвірки" в Парижі 9 грудня, є достовірними, і що Москва готова до конструктивної участі в цій давно назрілій зустрічі", - заявив він.</p>
      <blockquote>
        <b>Читайте також: </b>
        <a href="https://www.ukrinform.ua/rubric-polytics/2823710-es-spodivaetsa-so-normandska-zustric-stane-krokom-do-miru-na-donbasi.html">ЄС сподівається, що "нормандська зустріч" стане кроком до миру на Донбасі</a>
      </blockquote>
      <p>Американський дипломат також звернув увагу на повернення Росією трьох кораблів ВМС України, які були незаконно захоплені разом з 24 членами екіпажу 25 листопада 2018 року. При цьому він наголосив, що такого інциденту ніколи не повинно бути в майбутньому: "Росія ніколи не повинна перешкоджати доступу до торговельних портів України".</p>
    </article>
  </body>
</html>