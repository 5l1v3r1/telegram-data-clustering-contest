<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsit.gr/athlitika/podosfairo/olympiakos-rotisan-ton-martins-gia-tin-kontra-marinaki-kokkali/2921333/"/>
    <meta property="og:site_name" content="Newsit.gr"/>
    <meta property="article:published_time" content="2019-11-22T16:06:46+00:00"/>
    <meta property="og:title" content="Ολυμπιακός: Ρώτησαν τον Μαρτίνς για την κόντρα Μαρινάκη – Κόκκαλη!"/>
    <meta property="og:description" content="Ο Ολυμπιακός προετοιμάζεται για το παιχνίδι με τον Πανιώνιο στο πρωτάθλημα και ο Πέδρο Μαρτίνς μίλησε για το παιχνίδι, αλλά ρωτήθηκε και για την... κόντρα Μαρινάκη - Κόκκαλη, υποστηρίζοντας ότι ο ίδιος ασχολείται μόνο με το ποδόσφαιρο."/>
  </head>
  <body>
    <article>
      <h1>Ολυμπιακός: Ρώτησαν τον Μαρτίνς για την κόντρα Μαρινάκη – Κόκκαλη!</h1>
      <h2>Ο Ολυμπιακός προετοιμάζεται για το παιχνίδι με τον Πανιώνιο στο πρωτάθλημα και ο Πέδρο Μαρτίνς μίλησε για το παιχνίδι, αλλά ρωτήθηκε και για την... κόντρα Μαρινάκη - Κόκκαλη, υποστηρίζοντας ότι ο ίδιος ασχολείται μόνο με το ποδόσφαιρο.</h2>
      <address><time datetime="2019-11-22T16:06:46+00:00">22 Nov 2019, 16:06</time> by <a rel="author">Newsit Newsroom</a></address>
      <p>Η επανέναρξη του πρωταθλήματος, αλλά και του Champions League, φέρνουν τον Ολυμπιακό μπροστά σε σημαντικά παιχνίδια για την Ελλάδα και την Ευρώπη, αλλά ο Πέδρο <a href="https://www.newsit.gr/tags/martins/">Μαρτίνς</a> κλήθηκε να σχολιάσει και την αντιπαράθεση των δύο τελευταίων ιδιοκτητών της ομάδας.</p>
      <p>Μιλώντας στη Nova, ο Πορτογάλος τεχνικός των Πειραιωτών ασχολήθηκε όμως μόνο με το ποδόσφαιρο και αποκάλυψε ότι θα έχει στη διάθεσή του και τον Γκιγιέρμε για το παιχνίδι με τον Πανιώνιο.</p>
      <h3>Οι δηλώσεις του Πέδρο Μαρτίνς</h3>
      <p><b>Για την κατάσταση των διεθνών που απουσίαζαν:</b> «Όλοι γύρισαν σε καλή κατάσταση. Οι Έλληνες επέστρεψαν την Τρίτη και προπονήθηκαν χωρίς να έχουν συμμετοχή στην Εθνική άρα με λιγότερη κόπωση. Οι Πορτογάλοι επίσης ήρθαν χωρίς συμμετοχή με την εθνική και ξεκίνησαν μια μέρα μετά. Η περισσότερη κόπωση είναι για τους παίκτες που πήγαν στην Αφρική. Ο Καμαρά αγωνίστηκε για 90 λεπτά, ο Μεριά έπαιξε δύο παιχνίδια για παράδειγμα όμως είναι «θηρίο» στην προπόνηση».</p>
      <p><b>Για το παιχνίδι με τον Πανιώνιο:</b> «Τα παιχνίδια σε αυτό το γήπεδο είναι δύσκολα για εμάς. Πέρυσι σκοράραμε στο τελευταίο λεπτό, πρόπερσι νικήσαμε δύσκολα με 4-3. Στόχος είναι να είμαστε σε καλό επίπεδο και αποτελεσματικοί στα τελειώματα των φάσεων. Ο προπονητής του Πανιωνίου έχει προσαρμόσει με πολύ καλό τρόπο τις ιδέες του στη ν ομάδα. Στόχος μας είναι να νικήσουμε άρα θέλουμε να παίξουμε όμορφα, όμως κυρίως επιθυμίας μας είναι η νίκη άρα οφείλουμε να είμαστε αποτελεσματικοί. Υπολογίζουμε και σεβόμαστε τον πανιώνιο. Οφείλουμε να είμαστε σε καλό επίπεδο και προετοιμασμένοι. Έχουμε μελετήσει τον αντίπαλο και θα είμαστε πιστεύω σε καλό επίπεδο».</p>
      <p><b>Για την ευκαιρία με τη διακοπή ώστε να δουλέψει με παίκτες που δεν είχαν μεγάλο χρόνο συμμετοχής:</b> «Θα θέλαμε να είχαμε όλους τους παίκτες παρόντες. Δουλέψαμε με 5-6 παιδιά από την ακαδημία όλη την εβδομάδα κάτι που είναι θετικό τόσο για εμάς όσο και για τα παιδιά για να δουλέψουν σε υψηλότερο επίπεδο. Επίσης δείξαμε ιδιαίτερη προσοχή στον Γκιλιέρμε που είναι επιβαρυμένος αλλά και τον Παπαδόπουλο που είχε κάποιες ενοχλήσεις».</p>
      <p><b>Για τα οκτώ παιχνίδια που έρχονται στον επόμενο μήνα σε Ελλάδα και Ευρώπη:</b> «Προτεραιότητα για μας είναι ο Πανιώνιος. Είναι το πρώτο από αυτά που πρέπει να δώσουμε. Απαιτεί όλο το σεβασμό και την προσοχή μας. Θα είναι δύσκολο και πρέπει να είμαστε σε υψηλό επίπεδο και αργότερα θα σκεφτούμε το ευρωπαϊκό μας μέλλον. Πρώτος στόχος μας είναι το πρωτάθλημα. Ακολουθεί η Τότεναμ που έχει πλέον νέο προπονητή και ίσως δούμε αρκετές αλλαγές».</p>
      <p><b>Για την κατάσταση των Βαλμπουενά και Γκιλιέρμε:</b> «Ο Βαλμπουενά βρίσκεται σε πάρα πολύ καλή κατάσταση. Προστατεύτηκε γιατί είχε επιβαρυνθεί. Του δώσαμε χρόνο και τώρα είναι σε πολύ καλή κατάσταση. Ο Γκιλιέρμε θα είναι απόλυτα έτοιμος μεθαύριο».</p>
      <p><b>Για τις ανακοινώσεις της διοίκησης Μαρινάκη και του Σωκράτη Κόκκαλη και το αν επηρεάζουν την ομάδα:</b> «Η δουλειά μας είναι να ασχολούμαστε με το ποδόσφαιρο, να το χαρούν οι φίλαθλοί μας και δουλειά μας είναι να σταθούμε μόνο στις άμεσες υποχρεώσεις μας».</p>
    </article>
  </body>
</html>