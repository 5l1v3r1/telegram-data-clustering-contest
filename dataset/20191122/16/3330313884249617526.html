<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/904756/van-ginkel-weer-op-trainingsveld-voor-meeste-spelers-normaal-buiten-te-trainen-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-22T16:53:00+00:00"/>
    <meta property="og:title" content="Goed nieuws voor Van Ginkel: 'Na meer dan een jaar, eindelijk weer terug op veld'"/>
    <meta property="og:description" content="Marco van Ginkel mag langzaamaan weer gaan denken aan een terugkeer bij Chelsea. De Nederlander stond vrijdag voor het eerst sinds een jaar weer op het trainingsveld bij de Londense club. 'Na meer dan een jaar, eindelijk weer terug op het veld', laat Van Ginkel weten op zijn Instagram-pagina. 'Voor de meeste spelers is het normaal om buiten te trainen, maar ik heb tijdens mijn herstel een aantal terugslagen gehad. Ik werk elke dag hard, ik ben er nog niet, maar ik kom nu dichterbij.'"/>
  </head>
  <body>
    <article>
      <h1>Goed nieuws voor Van Ginkel: 'Na meer dan een jaar, eindelijk weer terug op veld'</h1>
      <address>
        <time datetime="2019-11-22T16:53:00+00:00">22 Nov 2019, 16:53</time>
      </address>
      <p>
        <b>Marco van Ginkel mag langzaamaan weer gaan denken aan een terugkeer bij Chelsea. De Nederlander stond vrijdag voor het eerst sinds een jaar weer op het trainingsveld bij de Londense club.</b>
      </p>
      <p>'Na meer dan een jaar, eindelijk weer terug op het veld', laat Van Ginkel weten op zijn <a href="https://www.instagram.com/marcovanginkel/">Instagram-pagina</a>. 'Voor de meeste spelers is het normaal om buiten te trainen, maar ik heb tijdens mijn herstel een aantal terugslagen gehad. Ik werk elke dag hard, ik ben er nog niet, maar ik kom nu dichterbij.'</p>
      <p>Van Ginkel keerde in 2018 terug naar Chelsea na een uitleenperiode bij PSV, maar staat sindsdien langs de kant door een knieoperatie. Hij speelde zijn laatste wedstrijd in het shirt van de Eindhovenaren op 6 mei 2018 tegen FC Groningen. De middenvelder zou eigenlijk in maart van dit jaar de training al hervatten, maar hij kende een terugslag en kwam tot nu toe pas tot vier wedstrijden in het shirt van The Blues.</p>
    </article>
  </body>
</html>