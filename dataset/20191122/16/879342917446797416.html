<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovoidilo.ua/2019/11/22/novyna/ekonomika/sprava-yuuaes-sud-ne-povernuv-obvynuvachennya-stosovno-buxhaltera"/>
    <meta property="og:site_name" content="Слово і Діло"/>
    <meta property="article:published_time" content="2019-11-22T16:30:02+00:00"/>
    <meta property="og:title" content="Справа ЮУАЕС: суд не повернув обвинувачення стосовно бухгалтера"/>
    <meta property="og:description" content="Антикорупційний суд не повернув прокурору обвинувальний акт стосовно бухгалтера у справі Южно-Української АЕС."/>
  </head>
  <body>
    <article>
      <h1>Справа ЮУАЕС: суд не повернув обвинувачення стосовно бухгалтера</h1>
      <address>
        <time datetime="2019-11-22T16:30:02+00:00">22 Nov 2019, 16:30</time>
      </address>
      <p>
        <b>Вищий антикорупційний суд не повернув прокурору Спеціалізованої антикорупційної прокуратури обвинувальний акт стосовно колишньої фінансової директорки корпорації «Харківський електрощитової завод «Елетекс-С», головної бухгалтерки ПАТ «СКБ «Електрощит» Валентини Пелих у справі Южно-Української АЕС.</b>
      </p>
      <p>Таке рішення 14 листопада ухвалила колегія суддів ВАКС, повідомляє «Слово і Діло».</p>
      <p>Як відомо, <a href="https://www.slovoidilo.ua/2018/02/09/novyna/pravo/sprava-yuzhno-ukrayinskoyi-aes-sud-vynis-shhe-odyn-obvynuvalnyj-vyrok">5 лютого Жовтневий районний суд міста Харкова засудив Пелих до п'яти років позбавлення волі</a> й звільнив на випробувальний термін в один рік без позбавлення права обіймати певні посади або займатися певною діяльністю та без конфіскації майна.</p>
      <p>Після цього адвокати обвинуваченої подали апеляцію на такий вирок, оскільки, на їхню думку, при винесенні такого рішення були допущені істотні порушення вимог Кримінального процесуального кодексу України. <a href="https://www.slovoidilo.ua/2018/08/13/novyna/ekonomika/sprava-yuzhno-ukrayinskoyi-aes-sud-skasuvav-vyrok-odniyeyi-obvynuvachenyx">24 липня Апеляційний суд Харківської області задовольнив скаргу й скасував вирок</a>. Судді вказали, що на укладання цієї угоди не було письмової згоди представника потерпілого.</p>
      <p>Своєю чергою, прокурор САП просив Касаційний кримінальний суд переглянути рішення Апеляційного суду через істотні порушення вимог КПК, скасувати це судове рішення й призначити новий розгляд у суді апеляційної інстанції. Однак <a href="https://www.slovoidilo.ua/2018/09/26/novyna/suspilstvo/sap-prohrala-kasacziyu-skasuvannya-vyroku-spravi-yuzhno-ukrayinskoyi-aes">судді відмовили у відкритті провадження</a> через те, що КПК встановлює перелік підстав, за яких можна оскаржити рішення Апеляційного суду, а ця ухвала не підлягає касаційному оскарженню.</p>
      <p>Хочете обговорити цю новину? Долучайтеся до телеграм-чату <a href="https://t.me/chorna_rada">CHORNA RADA</a></p>
      <related>
        <h4>Читайте також</h4>
        <a href="https://www.slovoidilo.ua/2019/11/19/novyna/ekonomika/vaks-povernuv-prokuroru-vydilenyj-akt-spravi-yuuaes"/>
        <a href="https://www.slovoidilo.ua/2019/11/06/novyna/ekonomika/sprava-yuuaes-pidozryuvanyj-prosyv-skasuvaty-dozvil-nabu-zaochne-slidstvo"/>
        <a href="https://www.slovoidilo.ua/2019/10/22/novyna/ekonomika/sprava-yuuaes-vaks-rozhlyane-obvynuvachennya-vidnosno-buxhaltera"/>
      </related>
    </article>
  </body>
</html>