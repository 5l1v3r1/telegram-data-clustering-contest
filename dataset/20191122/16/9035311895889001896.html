<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/22/polis-gercek-mermi-kullandi-bagdat-taki-hukumet-karsiti-gosterilerde-4-kisi-oldu"/>
    <meta property="og:site_name" content="euronews"/>
    <meta property="article:published_time" content="2019-11-22T16:49:16+00:00"/>
    <meta property="og:title" content="Bağdat'taki hükümet karşıtı gösterilerde 4 kişi öldü"/>
    <meta property="og:description" content="Hastane kaynakları göstericilerin üzerine açılan ateş sonucu 4 kişinin hayatını kaybettiğini, 40 kişinin de gaz bombasından etkilendiğini açıkladı"/>
  </head>
  <body>
    <article>
      <h1>Bağdat'taki hükümet karşıtı gösterilerde 4 kişi öldü</h1>
      <address><time datetime="2019-11-22T16:49:16+00:00">22 Nov 2019, 16:49</time> by <a rel="author">Faruk Can</a></address>
      <p>Irak'ın başkenti Bağdat'ta güvenlik güçlerinin hükümet karşıtı gösterilere müdahalesi sonucu en az 3 kişi öldü.</p>
      <p>Güvenlik güçleri, Sinek ve Ahrar Köprüsü arasındaki Reşadiye Caddesi'ndeki göstericilere gerçek mermi ve gaz bombalarıyla müdahale etti.</p>
      <p>Polis kaynakları göstericilerin üzerine açılan ateş sonucu 4 kişinin hayatını kaybettiğini, 40 kişinin de gaz bombasından etkilendiğini açıkladı. İki kişi mermi yaralanmasından diğeri iki kişi ise gaz fişeğinin doğrudan kafasına isabet etmesi nedeniyle yaşamını yitirdi.</p>
      <p>Başkent Bağdat'ta dün yine aynı bölgede yaşanan müdahalede 3 gösterici hayatını kaybetmiş, 35 gösterici de yaralanmıştı.</p>
      <p>Güneydeki Basra'da da ülkenin en büyük limanını pazartesi gününden beri bloke eden göstericileri polisgüç kullanarak dağıttı. Limanın ana kapısı açıldı fakat faaliyetlerine tam olarak henüz başlayamadı.</p>
      <h3>Irak'taki kanlı gösteriler</h3>
      <p>Irak'ta işsizlik, yolsuzluk ve kamu hizmeti yetersizliğini protesto etmek amacıyla 1 Ekim'de başlayan gösterilerde şu ana kadar 300'ün üzerinde kişi hayatını kaybetti, 15 binden fazla kişi yaralandı.</p>
      <p>Başkent Bağdat başta olmak üzere orta ve güney kesimlerdeki kentlerde devam eden gösteriler sırasında İran'ın ülkedeki nüfuzuna yönelik tepkiler de dile getiriliyor.</p>
      <p>Hükümetin açıkladığı reform paketleriyle ikna olmayan göstericiler, güvenlik güçlerine şiddet kullanılması talimatı verdiğini belirttikleri Başbakan Adil Abdulmehdi ile yolsuzlukla suçladıkları hükümetin istifasını istiyor.</p>
      <ul>
        <li>
          <a href="https://tr.euronews.com/2019/11/03/bush-a-ayakkab-firlatan-gazeteci-irak-gosterilerinde-on-safta-video">Bush'a ayakkabı fırlatan gazeteci Irak gösterilerinde ön safta</a>
        </li>
        <li>
          <a href="https://tr.euronews.com/2019/11/04/video-kerbelada-iran-konsolosluguna-saldiran-irakli-gostericiler-binaya-irak-bayragi-asti">Video: Kerbela'da İran konsolosluğuna saldıran Iraklı göstericiler binaya Irak bayrağı astı</a>
        </li>
      </ul>
      <p>Ek kaynaklar<b> • Reuters AA</b></p>
    </article>
  </body>
</html>