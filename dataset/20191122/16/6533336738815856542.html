<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagospia.com/rubrica-3/politica/comunque-vada-sara-insuccesso-vertici-grillini-terrorizzati-219789.htm"/>
    <meta property="og:site_name" content="DAGOSPIA"/>
    <meta property="article:published_time" content="2019-11-22T16:38:29+00:00"/>
    <meta property="og:title" content="Il candidato m5s in calabria con lo sbarramento all’8% potrebbe non entrare in consiglio"/>
    <meta property="og:description" content="COMUNQUE VADA SARÀ INSUCCESSO - VERTICI GRILLINI TERRORIZZATI DALLE PROSSIME REGIONALI: IL CANDIDATO M5S NON SOLO NON VINCERÀ MA ADDIRITTURA IN CALABRIA C’È LO SBARRAMENTO ALL’8% E POTREBBERO NON ENTRARE IN CONSIGLIO - IN EMILIA O VINCE BONACCINI, CON I 5STELLE ININFLUENTI, OPPURE FARANNO VINCERE LA BORGONZONI - E ALLORA COME SPIEGHERANNO CHE A ROMA STANNO COL PD E IN EMILIA FANNO VINCERE SALVINI?"/>
  </head>
  <body>
    <article>
      <h1>Il candidato m5s in calabria con lo sbarramento all’8% potrebbe non entrare in consiglio</h1>
      <address>
        <time datetime="2019-11-22T16:38:29+00:00">22 Nov 2019, 16:38</time>
      </address>
      <p>
        <b>
          <b>COMUNQUE VADA SARÀ INSUCCESSO - VERTICI GRILLINI TERRORIZZATI DALLE PROSSIME REGIONALI: IL CANDIDATO M5S NON SOLO NON VINCERÀ MA ADDIRITTURA IN CALABRIA C’È LO SBARRAMENTO ALL’8% E POTREBBERO NON ENTRARE IN CONSIGLIO - IN EMILIA O VINCE BONACCINI, CON I 5STELLE ININFLUENTI, OPPURE FARANNO VINCERE LA BORGONZONI - E ALLORA COME SPIEGHERANNO CHE A ROMA STANNO COL PD E IN EMILIA FANNO VINCERE SALVINI?</b>
        </b>
      </p>
      <hr/>
      <p>
        <b>Marco Antonellis per Dagospia</b>
      </p>
      <figure>
        <a href="https://www.dagospia.com/mediagallery/Dago_fotogallery-256214/1209275.htm">
          <img src="https://cdn-static.dagospia.com/img/foto/09-2019/giuseppe-conte-luigi-di-maio-1209275.jpg"/>
        </a>
        <figcaption>giuseppe conte luigi di maio</figcaption>
      </figure>
      <p>“Clima surreale”. Così un ministro racconta a Dagospia del Cdm e della successiva cena fatta ieri sera dalla compagine del governo Conte. Il tutto arrivato qualche ora dopo il risultato del voto sul Rousseau che ha imposto a Di Maio e soci di partecipare con le liste 5Stelle. Continua lo stesso ministro: “Per i 5 Stelle sarà una debacle, in ogni caso. Il loro candidato non vincerà da nessuna parte, addirittura in Calabria c’è lo sbarramento all’8% e neanche entreranno in consiglio.</p>
      <figure>
        <a href="https://www.dagospia.com/mediagallery/Dago_fotogallery-256214/1241094.htm">
          <img src="https://cdn-static.dagospia.com/img/foto/11-2019/il-confronto-tra-stefano-bonaccini-e-lucia-borgonzoni-a-cartabianca-1-1241094.jpg"/>
        </a>
        <figcaption>il confronto tra stefano bonaccini e lucia borgonzoni a cartabianca 1</figcaption>
      </figure>
      <p>In Emilia o vince Bonaccini, e allora i 5 Stelle saranno ininfluenti, oppure faranno vincere la Borgonzoni e allora come spiegare che a Roma stanno col Pd e in Emilia fanno vincere Salvini? Con il rischio di mettere in crisi lo stesso governo Conte, che non lo dimentichiamo mai è stato indicato proprio dai 5Stelle? Un vero suicidio politico”. Tanto che proprio in queste ore nel Movimento c'è chi auspica, nemmeno troppo velatamente, che Giggino Di Maio si presenti dimissionario all'appuntamento con gli "Stati Generali" di marzo.</p>
    </article>
  </body>
</html>