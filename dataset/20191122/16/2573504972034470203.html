<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kontrokultura.it/230463/aurora-ramazzotti-e-quel-difetto-del-corpo-che-la-fa-stare-male/"/>
    <meta property="og:site_name" content="KontroKultura"/>
    <meta property="article:published_time" content="2019-11-22T16:20:08+00:00"/>
    <meta property="og:title" content="Aurora Ramazzotti e quel difetto del corpo che la fa stare male"/>
    <meta property="og:description" content="Aurora Ramazzotti, un dettaglio che non tutti hanno notato Aurora Ramazzotti, una ragazza splendida, figlia di Michelle Hunziker ed Eros Ramazzotti ha davanti a sé un futuro pazzesco. Bella e brava a far tutto, influencer seguita da 1,7 milioni di follower su Instagram. Tutti la rincorrono per la partecipazione a vari programmi, a molti ha […]"/>
  </head>
  <body>
    <article>
      <h1>Aurora Ramazzotti e quel difetto del corpo che la fa stare male</h1>
      <address><time datetime="2019-11-22T16:20:08+00:00">22 Nov 2019, 16:20</time> by <a rel="author" href="https://www.kontrokultura.it/author/gioppy9/" target="_blank">Giusy Pirosa</a></address>
      <h3>Aurora Ramazzotti, un dettaglio che non tutti hanno notato</h3>
      <p><b>Aurora Ramazzotti</b>, una ragazza splendida, figlia di <b>Michelle Hunziker</b> ed <b>Eros Ramazzotti</b> ha davanti a sé un futuro pazzesco. Bella e brava a far tutto, influencer seguita da 1,7 milioni di follower su Instagram. Tutti la rincorrono per la partecipazione a vari programmi, a molti ha detto di no, tra tutti c’è anche la più ambita:<b> l’Isola dei Famosi</b>.</p>
      <p>Ma perché Aurora avrebbe rinunciato alla partecipazione ad un reality che per lei sarebbe potuto essere buon trampolino di lancio per il mondo dello spettacolo e della TV italiana? Sarebbe stato sicuramente vantaggioso perchè in Honduras rapportandosi con colleghi e <b>mostrando carattere, capacità ed abilità</b>, avrebbe potuto farsi conoscere al 100%. Niente da fare però, e tutto questo a causa dei piedi. Proprio così: i piedi.</p>
      <h3>Aurora Ramazzotti, in eredità dalla madre l’alluce valgo</h3>
      <p>Aurora Ramazzotti ha dichiarato di vergognarsi dei suoi piedi, ma che hanno di strano? Nulla di particolare, si tratta di <b>un piccolo difetto fisico</b> che ha ereditato dalla madre, ovvero l’alluce valgo. A causa di questo, da sempre per lei togliere le scarpe è un incubo che le provoca grande disagio, vergogna e terrore.</p>
      <p>Se da una parte sarebbe tentata a provare a partecipare al reality dall’altra ha paura. Molti per esempio le hanno consigliato di non rinunciare all’Isola e di accordarsi con la regia per evitare che qualcuno inquadri i suoi piedi ma lei ha paura. Ha paura della reazione dei <b>leoni da tastiera</b> che troverebbero pane per i loro denti e le farebbero tanto male toccando un tasto per lei delicato. <b>(Continua dopo la foto)</b></p>
      <figure>
        <img src="https://www.kontrokultura.it/wp-content/uploads/2019/11/Aurora-Ramazzotti-1.jpg"/>
        <figcaption>Aurora Ramazzotti</figcaption>
      </figure>
      <h3>Il sorriso e gli occhi della mamma valgono molto di più di tutto il resto</h3>
      <p>Ad ogni modo <b>c’è poco da fare</b> se non accettare la realtà. Questo è il difetto che Michelle le ha regalato, ma Aurora non può portarle rancore e lei lo sa benissimo. Perché oltre che un piccolo difetto al piede le ha anche dato degli occhi ed un sorriso del quale chiunque si innamora facilmente.</p>
      <p>Come dimenticare quegli occhioni solari e quel sorriso smagliante che mette di buon umore? Della somiglianza tra lei e Michelle i follower si sono accorti anche la scorsa settimana quando <b>la conduttrice ha pubblicato la foto di lei e Aurora</b> da piccolina. La somiglianza tra le due è impressionante, sono due gocce d’acqua.</p>
    </article>
  </body>
</html>