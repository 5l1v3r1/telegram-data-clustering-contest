<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newnotizie.it/2019/11/22/google-maps-buco-gigante-forma-uomo/"/>
    <meta property="og:site_name" content="NewNotizie"/>
    <meta property="article:published_time" content="2019-11-22T16:05:59+00:00"/>
    <meta property="og:title" content="Google Maps, scovato buco gigante a forma di uomo: “Ecco dov’è caduto Icaro”"/>
    <meta property="og:description" content="Gli utenti di Google Maps sono rimasti basiti nello scoprire l’esistenza di un enorme lago a forma di uomo nei pressi di San Paolo. Da quando Google ha deciso di tracciare ogni parte del Pianeta per fornire un sistema di geo localizzazione e di navigazione il più preciso possibile, gli utenti su internet lo hanno …"/>
  </head>
  <body>
    <article>
      <h1>Google Maps, scovato buco gigante a forma di uomo: “Ecco dov’è caduto Icaro”</h1>
      <address><time datetime="2019-11-22T16:05:59+00:00">22 Nov 2019, 16:05</time> by <a rel="author">Fabio S</a></address>
      <figure>
        <img src="https://www.newnotizie.it/wp-content/uploads/2019/11/Google-Maps.jpg"/>
      </figure>
      <p>
        <b>Gli utenti di Google Maps sono rimasti basiti nello scoprire l’esistenza di un enorme lago a forma di uomo nei pressi di San Paolo.</b>
      </p>
      <p>Da quando <b>Google</b> ha deciso di tracciare ogni parte del Pianeta per fornire un sistema di geo localizzazione e di navigazione il più preciso possibile, gli utenti su internet lo hanno utilizzato spesso per andare ad osservare luoghi in cui vorrebbero andare a visitare o dove semplicemente pensano di non riuscire mai ad andare. La funzione<b> Street View</b>, infatti, permette a tutti di osservare i punti nevralgici di un luogo, ma anche alcune meraviglie architettoniche che sono internazionalmente iconiche.</p>
      <p>Talvolta navigando per <b>Google Maps</b>, però, ci si imbatte in foto che mai ci si aspetterebbe di vedere. Lo scorso anno, ad esempio, il <b><a href="https://www.newnotizie.it/2018/12/22/donna-tradisce-il-marito-ladulterio-viene-scoperto-grazie-a-google-maps/">tradimento del marito</a></b> da parte di una donna è stato immortalato dalle riprese indiscrete di Google. Esempi di questo tipo ce ne sono molteplici, come la coppietta sorpresa in un <b><a href="https://www.newnotizie.it/2018/12/23/coppietta-sorpresa-a-tenere-teneri-atteggiamenti-in-spiaggia-google-maps-colpisce-ancora/">effusione romantica in spiaggia</a></b> o l’uomo beccato a fare qualcosa di <b><a href="https://www.newnotizie.it/2019/02/17/google-maps-colpisce-ancora-uomo-sorpreso-a-fare-qualcosa-di-sconveniente-in-pubblico/">sconveniente in solitario</a></b>. Di recente un’immagine di Google Maps è stata risolutiva per trovare il corpo di un uomo <b><a href="https://www.newnotizie.it/2019/09/13/scomparve-22-anni-google-maps-decisivo-mistero/">scomparso da 22 anni</a></b>.</p>
      <h3>Google Maps: lago o buco lasciato da un uomo gigante?</h3>
      <p>In queste ore internet si sta divertendo nel commentare l’immagine catturata da un utente mentre osservava i dintorni di <b>San Paolo</b> (Brasile) sulla mappa di Google. L’immagine in questione mostra una gigantesca sagoma a forma di uomo, all’interno della quale c’è un profondo buco. Gli utenti si sono divertiti a trovare una causa per quella enorme <b>voragine</b> a forma umana, uno di loro ha scritto: “Un enorme marito gettato dall’aereo”, un altro invece ha scritto: “Ecco dov’è caduto icaro”.</p>
      <p>I commenti sull’immagine sono tutti su questo tenore, ma chiaramente si tratta di una costruzione umana. Quello nella foto è conosciuto come il <b>Lagoa Humanoidé</b> ed è un lago artificiale costruito nella periferia di <b>Sao Paolo</b>. Questo fa probabilmente parte di una grande area ricreativa, come suggerisce l’altrettanto enorme parco che lo precede.</p>
    </article>
  </body>
</html>