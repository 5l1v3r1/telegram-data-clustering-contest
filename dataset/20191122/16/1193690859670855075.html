<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.5.ua/polityka/sprava-kondzeli-vaks-u-ponedilok-rozhliane-apeliatsiinu-skarhu-sap-203308.html"/>
    <meta property="og:site_name" content="5 канал"/>
    <meta property="article:published_time" content="2019-11-22T16:29:00+00:00"/>
    <meta property="og:title" content="Справа Кондзелі: ВАКС у понеділок розгляне апеляційну скаргу САП"/>
    <meta property="og:description" content="Засідання у цій же справі щодо ексзаступниці міністра культури відбудеться теж в понеділок"/>
  </head>
  <body>
    <article>
      <h1>Справа Кондзелі: ВАКС у понеділок розгляне апеляційну скаргу САП</h1>
      <address>
        <time datetime="2019-11-22T16:29:00+00:00">22 Nov 2019, 16:29</time>
      </address>
      <p>Апеляційна палата Вищого Антикорупційного суду розгляне апеляційну скаргу САП про зміну запобіжного заходу для директора департаменту Офісу президента Світлани Кондзелі в понеділок 25 листопада о 14:15.</p>
      <p>Про це "5 каналу" повідомили в прес-службі судової установи.</p>
      <p>Засідання у цій же справі щодо ексзаступниці міністра культури відбудеться теж в понеділок о 09:30.</p>
      <p>Головуюча суддя – Інна Калугіна.</p>
      <p>
        <i>Нагадаємо, прокурори просять Апеляційну палату Вищого антикорупційного суду обрати підозрюваним суворіший запобіжний захід – тримання під вартою з альтернативою застави у 7 з половиною мільйонів гривень.</i>
      </p>
      <p>
        <i>Керівництво департаменту Офісу президента Світлану Кондзелю разом із ексзаступницею міністра культури Вікторією Лісничею затримали 12 листопада. Перед тим детективи НАБУ задокументували вимагання ними 300 тисяч доларів за так звану "допомогу" отримати керівну посаду у "Нафтогазі". Затримання відбулося безпосередньо після одержання першого траншу хабаря у половину зазначеної суми.</i>
      </p>
      <p>
        <i>Світлана Кондзеля на час слідства – під цілодобовим домашнім арештом. Вікторія Ліснича вийшла із СІЗО після внесення застави в пів мільйона гривень.</i>
      </p>
    </article>
  </body>
</html>