<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.republika.rs/hronika/hronika/170574/ministarstvo-prosvete-stabilno-stanje-srednjoj-skoli-velikoj-plani"/>
    <meta property="og:site_name" content="REPUBLIKA"/>
    <meta property="article:published_time" content="2019-11-22T16:17:00+00:00"/>
    <meta property="og:title" content="Ministarstvo prosvete: Stabilno stanje u srednjoj školi u Velikoj Plani"/>
    <meta property="og:description" content="Nakon današnjeg incidenta u srednjoj ekonomsko-ugostiteljskoj školi u Velikoj Plani oglasilo se Ministarstvo prosvete, nauke i tehnološkog razvoja, i prema njihovim saznanjima, stanje u školi je stabilno."/>
  </head>
  <body>
    <article>
      <h1>Ministarstvo prosvete: Stabilno stanje u srednjoj školi u Velikoj Plani</h1>
      <h2>Nakon današnjeg incidenta u srednjoj ekonomsko-ugostiteljskoj školi u Velikoj Plani oglasilo se Ministarstvo prosvete, nauke i tehnološkog razvoja, i prema njihovim saznanjima, stanje u školi je stabilno.</h2>
      <address><time datetime="2019-11-22T16:17:00+00:00">22 Nov 2019, 16:17</time> by <a rel="author">Republika</a></address>
      <p>Oni su potvrdili da je nepoznati muškarac ušao u učionicu tokom šestog časa i pričao nepovezano, nakon čega je izvadio automatsku pušku i držao je na grudima, a ispod prsluka je imao još neko oružje.</p>
      <p>"Učenici su bili prisutni tokom razgovora između profesora koji je držao čas i nepoznatog muškarca, ali su vrlo brzo posle dolaska dežurnog nastavnika napustili učionicu.</p>
      <p>Profesor fizičkog i odeljenski starešina fizički je savladao nepoznatog muškarca i tokom rvanja ispaljena su dva metka. Profesor fizičkog vaspitanja je dobio lakše povrede ruke, ali ne od vatrenog oružja.</p>
      <p>Policija je postupila prema svojim nadležnostima.</p>
      <p>Nepoznati muškarac nije učenik škole, nije roditelj i nema veze sa obrazovnim sistemom", stoji u saopštenju nadležnog ministarstva.</p>
      <related>
        <h4>Pročitajte još:</h4>
        <a href="http://republika.rs/hronika/hronika/165656/Incident-ispred-sinagoge-Beogradu-Dvoje-privedeno-evo-sta-desavalo"/>
        <a href="http://republika.rs/hronika/hronika/170572/Video-lica-mesta-Veliki-broj-policajaca-nakon-pucnjave-skoli-Velikoj-Plani"/>
        <a href="http://republika.rs/hronika/hronika/170185/sumi-kod-Velike-Plane-zasadili-marihuanu-Uhapsen-tandem-koji-gajio-prodavao-drogu"/>
        <a href="http://republika.rs/hronika/hronika/166988/KARAMBOL-VELIKOJ-PLANI-Mercedesom-udario-biciklistu-pobegao-Nekoliko-kilometara-dalje-zakucao-drvo"/>
      </related>
    </article>
  </body>
</html>