<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/buyuksehir-muhtarlik-isleri-muduru-taylan-muhtarlari-dinledi-215957h.htm"/>
    <meta property="og:site_name" content="OLAY"/>
    <meta property="article:published_time" content="2019-11-22T16:07:31+00:00"/>
    <meta property="og:title" content="Büyükşehir Muhtarlık İşleri Müdürü Taylan, Muhtarları dinledi"/>
    <meta property="og:description" content="Bursa Büyükşehir Belediyesi Muhtarlık İşleri Şube Müdürü İbrahim Taylan, Mustafakemalpaşa Belediyesi Hizmet Binasında gerçekleştirilen istişare toplantısında Muhtarlarla bir araya geldi."/>
  </head>
  <body>
    <article>
      <h1>Büyükşehir Muhtarlık İşleri Müdürü Taylan, Muhtarları dinledi</h1>
      <h2>Bursa Büyükşehir Belediyesi Muhtarlık İşleri Şube Müdürü İbrahim Taylan, Mustafakemalpaşa Belediyesi Hizmet Binasında gerçekleştirilen istişare toplantısında Muhtarlarla bir araya geldi.</h2>
      <address>
        <time datetime="2019-11-22T16:07:31+00:00">22 Nov 2019, 16:07</time>
      </address>
      <p>Mustafakemalpaşa Belediyesi, mahalle sorunlarını öğrenmek ve muhtarların önerilerini dinlemek için muhtarlarla istişare toplantılarını sürdürüyor.</p>
      <p>Belediye Başkan Yardımcısı Ercan Leblebici'nin başkanlığında, Bursa Büyükşehir Belediyesi Muhtarlık İşleri Şube Müdürü İbrahim Taylan'ın katılımıyla Belediye Meclis Salonunda muhtarlarla istişare toplantısı düzenledi.</p>
      <p>Kırsal mahallelerde kaynak aktarımı ve yapımı devam eden çalışmalar değerlendirildi. Demokrasinin uç beyleri muhtarların istek, öneri ve görüşleri ile sürdürülen toplantıların ilçenin geleceğine yön vereceğine dikkat çeken Başkan yardımcısı Ercan Leblebici, muhtarlarımızın hiç birini birbirinden ayırmadan taleplerine cevap vermeye çalışıyoruz dedi.</p>
      <p>Başkan Yardımcısı Leblebici, “Belediye olarak hizmet ağını yönetebilmek ve sorunların daha hızlı bir şekilde çözüme kavuşması için gece gündüz demeden mesai harcayan muhtarlarımıza ve sorunları yerinde incelemek üzere Belediyemize gelen Bursa Büyükşehir Belediyesi Muhtarlık işleri şube müdürümüz İbrahim Taylan'a teşekkür ediyorum” şeklinde konuştu.</p>
    </article>
  </body>
</html>