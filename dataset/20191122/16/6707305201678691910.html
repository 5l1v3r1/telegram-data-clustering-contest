<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dilei.it/lifestyle/kate-middleton-regola-george-charlotte/658583/"/>
    <meta property="og:site_name" content="DiLei"/>
    <meta property="article:published_time" content="2019-11-22T16:58:21+00:00"/>
    <meta property="og:title" content="Kate Middleton, la regola ferrea che impone ai figli George e Charlotte"/>
    <meta property="og:description" content="Durante la serata della Royal Variety Performance, Kate ha rivelato una regola che, durante la settimana scolastica, i suoi figli devono seguire."/>
  </head>
  <body>
    <article>
      <h1>Kate Middleton, la regola ferrea che impone ai figli George e Charlotte</h1>
      <h2>Kate ha rivelato che, durante la settimana scolastica, George e Charlotte non possono stare alzati la sera</h2>
      <address>
        <time datetime="2019-11-22T16:58:21+00:00">22 Nov 2019, 16:58</time>
      </address>
      <p><b>Kate Middleton</b> nei giorni scorsi ha lasciato tutti a bocca aperta sfoggiando un <b>meraviglioso abito di Alexander McQueen</b>. Il capo in questione è stato scelto dalla Duchessa di Cambridge in occasione della <a href="https://dilei.it/lifestyle/fotonotizia/kate-middleton-in-pizzo-alla-royal-variety-performance-2019/657394/">Royal Variety Performance</a>, evento al quale ha presenziato in compagnia del marito e che si è svolto presso il London Palladium Theatre.</p>
      <p>Durante questa <a href="https://dilei.it/lifestyle/fotonotizia/kate-middleton-in-pizzo-alla-royal-variety-performance-2019/657394/">serata di beneficenza</a> molto amata dai membri della Royal Family, Kate e William hanno incontrato diverse star, tra cui il cantante<b> Robbie Williams</b> e gli<b> artisti del cast di <i>Mary Poppins</i></b>. Anche il cantante Rod Stewart avrebbe dovuto esibirsi, ma ha dovuto rinunciare all’ultimo a causa di un’infezione alla gola.</p>
      <p>Chiacchierando con i membri del cast del <b>musical dedicato alla bambinaia più famosa del mondo</b>, i Duchi di Cambridge hanno raccontato che <b>i loro due figli maggiori,</b> il Principe George e la Principessa Charlotte,<b> adorano lo spettacolo.</b></p>
      <p>Parlando con <b>Zizi Strallen</b>, stella 29enne del teatro londinese e interprete proprio di Mary Poppins, William ha dichiarato di apprezzare molto anche lui il musical, la cui prima rappresentazione in scena risale ormai al 2004.</p>
      <p>L’<b>attrice Petula Clark</b> ha poi invitato la Duchessa di Cambridge a<b> portare i bambini a vedere lo spettacolo.</b> Kate ha replicato affermando che al suo primogenito e alla piccola Charlotte la cosa piacerebbe molto. La Duchessa di Cambridge ha però fatto presente che, durante la settimana, <b>George e Charlotte devono attenersi a una routine specifica.</b></p>
      <p>Secondo la corrispondente reale Rebecca English, penna del <i>Daily Mail</i>, Kate avrebbe replicato a Petula che ai suoi figli piacerebbe tanto vedere lo spettacolo, ma che <b>non possono stare alzati fino a tardi quando il giorno dopo hanno scuola.</b></p>
      <p>La serata presso il Palladium Theatre di Londra ha fatto parlare anche per via del gossip sulla <b>presunta quarta gravidanza della Duchessa.</b> La sera del 19 novembre l’attenzione era particolarmente alta in quanto, <b>nel 2014 e nel 2017</b>, Kate <b>ha partecipato all’evento in dolce attesa di Charlotte e del Principe Louis.</b></p>
      <p>Lo scorso anno è stata invece la volta di <a href="https://dilei.it/lifestyle/foto/meghan-markle-incinta-variety-royal-performance-il-look-fuori-luogo/573544/">Meghan</a> che, incinta di Archie, ha sfoggiato un outfit da molti giudicato non adatto all’occasione. Tornando a Kate, l’<b>abito in pizzo</b> del compianto stilista inglese non ha lasciato intravedere alcuna forma in grado di far pensare a un <b>quarto Royal Baby in arrivo</b>.</p>
      <related>
        <h4>Leggi anche</h4>
        <a href="https://dilei.it/lifestyle/kate-middleton-incinta-spuntano-su-instagram-le-vecchie-foto-al-royal-variety/657162/"/>
        <a href="https://dilei.it/lifestyle/kate-middleton-balletto-figlia-charlotte/576718/"/>
        <a href="https://dilei.it/lifestyle/kate-middleton-primo-giorno-scuola-george-charlotte/630939/"/>
        <a href="https://dilei.it/lifestyle/kate-middleton-da-forfait-allultimo-minuto-al-gala-e-incinta/658305/"/>
        <a href="https://dilei.it/lifestyle/kate-middleton-william-partita-di-calcio-george-charlotte-esultano-spalti-stadio/642716/"/>
      </related>
    </article>
  </body>
</html>