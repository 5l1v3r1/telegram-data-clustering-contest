<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641414/%D9%BE%DB%8C%D8%B4%E2%80%8C%D8%A8%DB%8C%D9%86%DB%8C%E2%80%8C%D9%87%D8%A7-%D8%AF%D8%B1%D8%A8%D8%A7%D8%B1%D9%87-%D8%B8%D8%A7%D9%87%D8%B1-%D8%A2%DB%8C%D9%81%D9%88%D9%86-%DB%B1%DB%B2"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-22T16:37:00+00:00"/>
    <meta property="og:title" content="پیش‌بینی‌ها درباره ظاهر آیفون ۱۲"/>
    <meta property="og:description" content="یکی از کاربران توئیتر که به فاش کردن تصاویر محصولات اپل شهرت دارد، اخیرا تصاویری را منتشر کرده و ادعا کرده است که ظاهر آیفون ۱۲ اینگونه خواهد بود."/>
  </head>
  <body>
    <article>
      <h1>
        <a href="https://www.bultannews.com/fa/news/641414/%D9%BE%DB%8C%D8%B4%E2%80%8C%D8%A8%DB%8C%D9%86%DB%8C%E2%80%8C%D9%87%D8%A7-%D8%AF%D8%B1%D8%A8%D8%A7%D8%B1%D9%87-%D8%B8%D8%A7%D9%87%D8%B1-%D8%A2%DB%8C%D9%81%D9%88%D9%86-%DB%B1%DB%B2">پیش‌بینی‌ها درباره ظاهر آیفون ۱۲</a>
      </h1>
      <h2>یکی از کاربران توئیتر که به فاش کردن تصاویر محصولات اپل شهرت دارد، اخیرا تصاویری را منتشر کرده و ادعا کرده است که ظاهر آیفون ۱۲ اینگونه خواهد بود.</h2>
      <address><time datetime="2019-11-22T16:37:00+00:00">22 Nov 2019, 16:37</time> by <a rel="author">بولتن نیوز | bultannews.com</a></address>
      <p><b>به گزارش بولتن نیوز، </b>فردی به نام "بن گسکین" (Ben Geskin) در حساب کاربری خود در <b>توئیتر</b> تصاویری را منتشر کرده و ادعا کرده است ظاهر و طراحی گوشی‌های نسل بعدی <b>آیفون</b> که <b>آیفون</b> <b>۱۲</b> است، اینگونه خواهد بود.</p>
      <p>تاکنون برخی از حدس‌های وی و تصاویری که او منتشر کرده است، درست بوده و ممکن است این موضوع و حدسیات او درباره آیفون ۱۲ نیز به حقیقت بپیوندد که اگر اینگونه باشد نباید انتظار داشته باشیم آیفون ۱۲ طراحی خاصی داشته باشد چراکه بنابراین تصاویر، طراحی آیفون ۱۲ همانند طراحی آیفون‌های یک دهه پیش این شرکت یعنی ایفون ۴ خواهد بود.</p>
      <p> </p>
      <figure>
        <img src="https://www.bultannews.com/files/fa/news/1398/9/1/1200587_760.jpg"/>
      </figure>
      <p>بن گسکین با بیان اینکه آیفون ۱۲ احتمالاً طراحی متفاوتی نخواهد داشت،گفت: من این طراحی را دوست دارم اما واقعاً می خواهم اپل این طراحی را تغییر دهد. من قطعاً طرفدار طراحی iPad Pro و همچنین آیفون ۴ و ۵ هستم.</p>
      <figure>
        <img src="https://www.bultannews.com/files/fa/news/1398/9/1/1200588_686.jpg"/>
      </figure>
      <p> </p>
      <p>آیفون ۱۲ اگر اینگونه باشد دارای بدنه فلزی و خطوط واضح تر خواهد بود. البته اپل تا زمان اعلام آیفون خود که معمولاً در پاییز سال آینده برگزار می شود ، جزئیات محصولات خود را فاش نمیکند. امسال اپل در تاریخ ۱۰ سپتامبر ۲۰۱۹ از آیفون ۱۱ درسالن نمایش استیو جابز در کوپرتینو رونمایی کرد و یک گوشی میان رده ۶۹۹ دلاری با نمایشگر ۶.۱ اینچی را به نمایش گذاشت. این شرکت همچنین مدل های جدید پریمیوم خود یعنی iPhone ۱۱ Pro و Pro Max را نیز رونمایی کرد.</p>
      <p>گسکین در انتها افزود: من فکر میکنم اپل تا سال ۲۰۲۳ نوارهای باریک اطراف دوربین سلفی را حذف نخواهد کرد.</p>
      <p>بنابر گفته‌ افراد آگاه، احتمالا آیفون ۱۲ از نسل پنجم شبکه تلفن همراه(۵G) پشتیبانی خواهد کرد و نرخ تازه سازی آن ۱۲۰ هرتز ، دوربین مدت پرواز(Time-of-flight camera) و طراحی جدید بهره مند خواهد بود. در حالی که اکثر تلفن‌ها دارای نرخ تازه سازی ۶۰ فریم در ثانیه هستند، آیفون ۱۲ با سرعت ۱۲۰فریم در ثانیه عرضه خواهد شد. نرخ تازه‌سازی(Refresh rate) به تعداد دفعاتی گفته می‌شود که تصویر بر روی صفحه نمایش در هر ثانیه به روز رسانی یا تازه می‌شود.</p>
      <p>"مینگ چی کو"(Ming-Chi Kuo) یکی از معروف‌ترین تحلیلگران محصولات اپل گفته است که اپل ممکن است اندازه صفحه نمایش نسخه ۲۰۲۰ آیفون ۱۱ پرو را کاهش دهد و آن گونه آیفون به جای صفحه نمایش ۵.۸ اینچی که اکنون دارد صفحه نمایش ۵.۴ اینچ خواهد داشت.</p>
    </article>
  </body>
</html>