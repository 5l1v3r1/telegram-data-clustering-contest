<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.kvartha.com/2019/11/youth-arrested-with-ganja.html"/>
    <meta property="og:site_name" content="Kvatha.com"/>
    <meta property="article:published_time" content="2019-11-22T16:03:00+00:00"/>
    <meta property="og:title" content="തളിപ്പറമ്പില്‍ ഒരു കിലോ കഞ്ചാവുമായി യുവാവ് പിടിയില്‍; കഞ്ചാവ് എത്തിച്ചത് പാലക്കാടുനിന്ന്; ഓടി രക്ഷപ്പെടാന്‍ ശ്രമിച്ച ഇയാളെ പിടികൂടിയത് സാഹസികമായി"/>
    <meta property="og:description" content="തളിപ്പറമ്പില്‍ വന്‍ കഞ്ചാവ് ശേഖരവുമായി പാലക്കാട് സ്വദേശിയായ യുവാവ് പിടിയില്‍. എക്സൈസ് എന്‍ഫോഴ്സ്മെന്റ് ആന്‍ഡ് ആന്റി നാര്‍ക്കോട്ടിക് സ്‌പെഷ്യല്‍ സ്‌ക്വാഡ് Kerala, News, Kannur, Arrested, Youth, palakkad, Excise Enforcement, Palakkad, Taliparamb, Youth arrested with Ganja"/>
  </head>
  <body>
    <article>
      <h1>തളിപ്പറമ്പില്‍ ഒരു കിലോ കഞ്ചാവുമായി യുവാവ് പിടിയില്‍; കഞ്ചാവ് എത്തിച്ചത് പാലക്കാടുനിന്ന്; ഓടി രക്ഷപ്പെടാന്‍ ശ്രമിച്ച ഇയാളെ പിടികൂടിയത് സാഹസികമായി</h1>
      <address><time datetime="2019-11-22T16:03:00+00:00">22 Nov 2019, 16:03</time> by <a rel="author">KVARTHA HUB</a></address>
      <p><b>കണ്ണൂര്‍: (www.kvartha.com 22.11.2019) </b>തളിപ്പറമ്പില്‍ വന്‍ കഞ്ചാവ് ശേഖരവുമായി പാലക്കാട് സ്വദേശിയായ യുവാവ് പിടിയില്‍. എക്സൈസ് എന്‍ഫോഴ്സ്മെന്റ് ആന്‍ഡ് ആന്റി നാര്‍ക്കോട്ടിക് സ്‌പെഷ്യല്‍ സ്‌ക്വാഡ് സര്‍ക്കിള്‍ ഇന്‍സ്‌പെക്ടര്‍ പി കെ സതീഷ്‌കുമാറിന്റെ നേതൃത്വത്തില്‍ നടത്തിയ പരിശോധനയിലാണ് പാലക്കാട് നെന്മാറ സ്വദേശി കണ്ണംപറമ്പ് വീട്ടില്‍ ശിവകുമാറി (38)നെ ഒരു കിലോ നൂറ് ഗ്രാം കഞ്ചാവ് സഹിതം അറസ്റ്റ് ചെയ്തത്.<br/><br/>പാലക്കാടുനിന്നും തളിപ്പറമ്പില്‍ എത്തിച്ച കഞ്ചാവ് സഹിതം തളിപ്പറമ്പില്‍വച്ചാണ് ഇയാളെ അറസ്റ്റ് ചെയ്തത്. എക്‌സൈസ് സംഘത്തെ കണ്ടയുടന്‍ ഓടി രക്ഷപ്പെടാന്‍ നോക്കിയ ഇയാളെ പിന്തുര്‍ന്ന് പിടികൂടുകയായിരുന്നു.<br/><br/>പ്രിവന്റീവ് ഓഫിസര്‍ സിജില്‍ വി പി, സിവില്‍ എക്സൈസ് ഓഫീസര്‍മാരായ പുരുഷോത്തമന്‍ ചിറമ്മല്‍, സി എച്ച് റിഷാദ്, എന്‍ രജിത്കുമാര്‍, സീനിയര്‍ എക്സൈസ് ഡ്രൈവര്‍ കെ ഇസ്മായില്‍ എന്നിവരടങ്ങുന്ന സംഘമാണ് ശിവകുമാറിനെ പിടികൂടിയത്.</p>
      <figure>
        <img src="https://1.bp.blogspot.com/-kpkDcRQ4o84/XdgF6iw4nJI/AAAAAAAAZLY/HPNrt7UhLKUwNmw8OBlwrR69mLUU4YJKgCLcBGAsYHQ/s1600/ganja-kannur.jpg"/>
      </figure>
      <p><a href="https://play.google.com/store/apps/details?id=news.kvartha">(ശ്രദ്ധിക്കുക: ഗൾഫ് - വിനോദം - ടെക്നോളജി - സാമ്പത്തികം- പ്രധാന അറിയിപ്പുകൾ-വിദ്യാഭ്യാസം-തൊഴിൽ വിശേഷങ്ങൾ ഉൾപ്പെടെ മലയാളം വാർത്തകൾ നിങ്ങaളുടെ മൊബൈലിൽ ലഭിക്കാൻ കെവാർത്തയുടെ പുതിയ ആൻഡ്രോയിഡ് ആപ്പ് ഇവിടെ ക്ലിക്ക് ചെയ്ത് ഡൗൺലോഡ് ചെയ്യുക. ഉപയോഗിക്കാനും ഷെയർ ചെയ്യാനും എളുപ്പം  )</a><br/><br/>Keywords:<b> Kerala, News, Kannur, Arrested, Youth, palakkad, Excise Enforcement, Palakkad, Taliparamb, Youth arrested with Ganja</b></p>
    </article>
  </body>
</html>