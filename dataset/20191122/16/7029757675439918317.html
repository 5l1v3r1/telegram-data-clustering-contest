<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://news.bg/int-politics/evropeyskata-komisiya-razsledva-zavoda-na-folksvagen-v-turtsiya.html"/>
    <meta property="og:site_name" content="News.bg"/>
    <meta property="article:published_time" content="2019-11-22T16:43:26+00:00"/>
    <meta property="og:title" content="Европейската комисия разследва завода на &quot;Фолксваген&quot; в Турция"/>
    <meta property="og:description" content="ЕК обвинява Турция, че не информирала ЕС за субсидиите, обещани на &quot;Фолксваген&quot;"/>
  </head>
  <body>
    <article>
      <h1>Европейската комисия разследва завода на "Фолксваген" в Турция</h1>
      <address>
        <time datetime="2019-11-22T16:43:26+00:00">22 Nov 2019, 16:43</time>
      </address>
      <p>Въпреки че засега германският автомобилен гигант "Фолксваген" замрази плановете си за строеж на завод в Турция заради офанзивата ѝ в Сирия, проектът за над 1 млрд. евро беше посрещнат с <b>подозрение от страна на Европейската комисия</b>, съобщават германските медии.</p>
      <p>Еврокомисарят по конкуренцията Маргрете <b>Вестагер обвинява Турция, че не е информирала ЕС за правителствените субсидии, обещани на "Фолксваген</b>" за новия завод. Това става ясно от писмо от Вестагер.</p>
      <p>Митническият съюз с Европейския съюз <b>задължава Турция да разкрие евентуални субсидии за "Фолксваген</b>", се казва в писмото на Вестагер до евродепутатите.</p>
      <p>"Турция не е информирала Европейската комисия, че възнамерява да предостави на "Фолксваген" съответното финансиране", оплаква се еврокомисарката.</p>
      <p>Уточнява се, че тя е обявила, че започва разследване. Европейската комисия ще се опита да <b>изясни ситуацията, като поиска информация от турските власти</b>.</p>
      <p>След офанзивата на Турция в Северна Сирия "Фолксваген" беше разкритикуван, което го накара да отстъпи и да <b><a href="https://news.bg/int-economics/folksvagen-otlozhi-okonchatelnoto-reshenie-za-zavoda-v-turtsiya.html">отложи решението си за завода</a></b>, за да избегне увреждане на имиджа си.</p>
    </article>
  </body>
</html>