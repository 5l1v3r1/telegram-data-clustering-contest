<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.origo.hu/itthon/20191122-ket-ferfit-egy-korabbi-vita-miatt-keseltek-meg-marcaliban.html"/>
    <meta property="og:site_name" content="Origo"/>
    <meta property="article:published_time" content="2019-11-22T16:05:00+00:00"/>
    <meta property="og:title" content="Megkéseltek két férfit Marcaliban"/>
    <meta property="og:description" content="Egy korábbi vita miatt verekedtek össze."/>
  </head>
  <body>
    <article>
      <h1>Megkéseltek két férfit Marcaliban</h1>
      <address><time datetime="2019-11-22T16:05:00+00:00">22 Nov 2019, 16:05</time> by <a rel="author">Origo</a></address>
      <p><b>Egy korábbi vita miatt esett egymásnak négy férfi Marcaliban. Két férfit megkéseltek a támadók, ők súlyosan megsérültek.<br/></b>Egy marcali étterem előtt verekedett össze négy ember július 13-án.</p>
      <aside>A kiérkező rendőrök két vérző férfit találtak a helyszínen, őket kórházba vitték.</aside>
      <p> </p>
      <figure>
        <img src="https://cdn.nwmgroups.hu/s/img/i/1911/2019112294.jpg?w=644&amp;h=429"/>
        <figcaption>
          <cite>Forrás: Police.hu</cite>
        </figcaption>
      </figure>
      <p>A nyomozás során kiderült, hogy a 45 és 62 éves férfiak egy korábbi vita miatt támadtak rá a két megsebesített férfira.</p>
      <p>
        <mark>Az egyikük késsel többször is megszúrta és megvágta a két férfit.</mark>
      </p>
      <p>Súlyos, nyolc napon túl gyógyuló sérüléseik lettek. A támadókat a rendőrök elfogták majd letartóztatásba kerültek.</p>
      <p>A <a href="http://www.police.hu/hu/hirek-es-informaciok/legfrissebb-hireink/bunugyek/szovaltasbol-keseles-2">rendőrség</a> befejezte a két férfi ellen életveszélyt okozó testi sértés kísérlete és garázdaság miatt indított eljárását, az ügy iratait elküldte az ügyészségre.</p>
    </article>
  </body>
</html>