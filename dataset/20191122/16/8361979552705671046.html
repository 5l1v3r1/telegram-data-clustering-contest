<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/events/avariya-tankera-v-odesi-u-vodi-bagato-nafti-novini-ukrajini-50055193.html"/>
    <meta property="og:site_name" content="НВ"/>
    <meta property="article:published_time" content="2019-11-22T16:11:00+00:00"/>
    <meta property="og:title" content="На місці аварії танкера в Одесі рівень нафтопродуктів у воді перевищив норму в 53 рази"/>
    <meta property="og:description" content="На місці аварії танкера Делфі в Одесі концентрація нафтопродуктів у воді у 53 рази перевищує норму."/>
  </head>
  <body>
    <article>
      <h1>На місці аварії танкера в Одесі рівень нафтопродуктів у воді перевищив норму в 53 рази</h1>
      <h2>На місці аварії танкера Делфі в Одесі концентрація нафтопродуктів у воді у 53 рази перевищує норму.</h2>
      <address>
        <time datetime="2019-11-22T16:11:00+00:00">22 Nov 2019, 16:11</time>
      </address>
      <p>Про це <a href="https://www.facebook.com/egor.firsov/posts/3078348618848134">повідомив</a> в. о. голови Держекоінспекції Єгор Фірсов у Facebook.</p>
      <p>За його словами, інспектори з охорони навколишнього природного середовища відібрали проби води на місці аварії. Відтак було встановлене перевищення за вмістом у воді нафтопродуктів в 53 рази.</p>
      <p>«Проводиться постійний моніторинг місця забруднення, державні інспектори перебувають на місці події», — зазначив Фірсов.</p>
      <p>Зараз інспектори разом з представниками АМПУ обстежують місце аварії танкера і повторно відбирають проби у зв’язку з появою плям маслянистого складу.</p>
      <p><a href="https://nv.ua/ukr/ukraine/events/v-odeskiy-zatoci-terpit-liho-tanker-delfi-novini-odesi-50055028.htmlhttps:/nv.ua/tags/odesskij-port.html">В Одеській затоці терпить лихо невеликий танкер Делфі </a>(IMO 8 866 266) під прапором Молдови, проводиться операція з порятунку екіпажу.</p>
      <p>Читайте також:<br/><a href="https://nv.ua/ukr/ukraine/events/avariya-litaka-v-odesi-aeroport-zupiniv-robotu-novini-ukrajini-50055177.html">&amp;nbspАеропорт Одеса зупинив повітряний рух</a></p>
      <p>Відзначається, що сильний шторм заважає рятувальній операції. Швидкість вітру становить 12 м/с, висота хвилі - 2,3 метри.</p>
      <p>Довжина Делфі 60 метрів, ширина — 10 метрів, водотоннажність близько 1600 тонн.</p>
    </article>
  </body>
</html>