<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/22/soylu-gulen-in-de-aralarinda-oldugu-211-kisi-vatandasliktan-cikarilacak"/>
    <meta property="og:site_name" content="euronews"/>
    <meta property="article:published_time" content="2019-11-22T16:59:27+00:00"/>
    <meta property="og:title" content="Soylu: Gülen dahil 211 kişi vatandaşlıktan çıkarılacak"/>
    <meta property="og:description" content="İçişleri Bakanı Süleyman Soylu aralarında Fethullah Gülen'in de olduğu 211 kişilik listenin vatandaşlıktan çıkarılması talebiyle cumhurbaşkanlığına gönderileceğini açıkladı"/>
  </head>
  <body>
    <article>
      <h1>Soylu: Gülen dahil 211 kişi vatandaşlıktan çıkarılacak</h1>
      <address><time datetime="2019-11-22T16:59:27+00:00">22 Nov 2019, 16:59</time> by <a rel="author">Euronews </a></address>
      <p>İçişleri Bakanı Süleyman Soylu aralarında Fethullah Gülen'in de olduğu 211 kişilik listenin vatandaşlıktan çıkarılması talebiyle cumhurbaşkanlığına gönderileceğini açıkladı.</p>
      <p>Soylu, "229 kişilik vatandaşlıktan çıkarma listesi vardı. Bu kişilerden 18'i ya teslim oldu ya yakalandı. Fethullah Gülen dahil 211 kişinin işlemi tamamlanıp Cumhurbaşkanlığı makamına sunulacak. İmzalandıktan sonra vatandaşlıktan çıkarılma işlemi tamalanmış olacak," sözlerini kullandı.</p>
      <p>Hürriyet gazetesine konuşan Soylu sözlerine şöyle devam etti:</p>
      <p>“ABD ve Avrupa, İsrail, FETÖ’yü koruma pozisyonlarını devam ettirmekteler. İnterpol hâlâ FETÖ’nün Kırmızı Bülten’le aranmasına müsaade etmemektedir. İlk günden itibaren engelledi. Kırmızı Bülten çıkarılması için İnterpol’e 464 şahıs (FETÖ’cü) bildirdik, 464 şahsı da reddetti. Gerekçeleri ise FETÖ’nün 15 Temmuz’daki hain darbe girişimini, askeri terör darbesi olarak görmüyor, askeri darbe olarak görüyor. (Fetullah Gülen’in Türk vatandaşlığından çıkarılması) Vatandaşlıktan çıkarılması için 229 kişilik liste vardı. Bu kişilerden 18’i ya teslim oldu ya yakalandı ya da tutuklandı. Kalan 211 kişinin (Gülen dahil) işlemi tamamlanıp Cumhurbaşkanlığı makamına sunulacak. İmzalandıktan sonra vatandaşlıktan çıkarılma işlemi tamamlanmış olacak. Vatandaşlıktan çıkartsak da iadesini isteyip yargılayabiliyoruz. Bunun önünde engel yok. Böyle bir teröristin Türkiye vatandaşı olmasından haz etmediğimiz, milletimiz istemediği için vatandaşlıktan çıkarılıyor.”</p>
      <ul>
        <li>
          <a href="https://tr.euronews.com/2018/04/10/fethullah-gulen-turkiye-bana-sald-r-duzenleyebilir">Gülen Finlandiya kanalına konuştu: 15 Temmuz araştırılsa altı boş çıkacaktı</a>
        </li>
        <li>
          <a href="https://tr.euronews.com/2019/03/10/yarim-milyon-gulen-cemaati-mensubu-gozaltina-alindi">Yarım milyon Gülen cemaati mensubu gözaltına alındı</a>
        </li>
      </ul>
    </article>
  </body>
</html>