<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportnieuws.nl/schaatsen/teamsprinters-pakken-goud-wereldbeker-schaatsen-polen/"/>
    <meta property="og:site_name" content="Sportnieuws"/>
    <meta property="article:published_time" content="2019-11-22T16:00:17+00:00"/>
    <meta property="og:title" content="Teamsprinters pakken goud bij wereldbeker schaatsen in Polen"/>
    <meta property="og:description" content="GOUD voor Nederland bij de wereldbeker schaatsen. De mannen hebben daar de snelste tijd neergezet op de teamsprint. Ze noteerden een tijd van 1.20,06. Daarmee was de ploeg van bondscoach Jan Coopmans 0,78 seconde sneller dan nummer twee China, die als tegenstander fungeerde in de laatste rit. Canada pakte brons met een tijd van 1.20,96.…"/>
  </head>
  <body>
    <article>
      <h1>Teamsprinters pakken goud bij wereldbeker schaatsen in Polen</h1>
      <address>
        <time datetime="2019-11-22T16:00:17+00:00">22 Nov 2019, 16:00</time>
      </address>
      <p>
        <b>GOUD voor Nederland bij de wereldbeker schaatsen. De mannen hebben daar de snelste tijd neergezet op de teamsprint. Ze noteerden een tijd van 1.20,06. Daarmee was de ploeg van bondscoach Jan Coopmans 0,78 seconde sneller dan nummer twee China, die als tegenstander fungeerde in de laatste rit. Canada pakte brons met een tijd van 1.20,96.</b>
      </p>
      <p>Voor Oranje kwamen Ronald Mulder, Kjeld Nuis en Thomas Krol in actie. Vorige week, tijdens de 1ste wereldbeker in Minsk, reed Kai Verbij in de plaats van Krol. Nederland zegevierde in Wit-Rusland in een tijd van 1.21,16. Het verschil met China als nummer 2 was toen aanzienlijk kleiner: 0,15 seconde.<br/><br/>Later vandaag rijden de mannen in Tomaszów Mazowiecki de 5000 meter. Voor de vrouwen staat op de eerste wereldbekerdag nog de 3000 meter op het programma.</p>
    </article>
  </body>
</html>