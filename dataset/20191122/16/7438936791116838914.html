<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.parlamentnilisty.cz/politika/politici-volicum/Okamura-SPD-ODS-se-pokousi-o-osekani-demokracie-a-omezeni-volebniho-prava-604334"/>
    <meta property="og:site_name" content="ParlamentniListy.cz"/>
    <meta property="article:published_time" content="2019-11-22T16:52:00+00:00"/>
    <meta property="og:title" content="Okamura (SPD): ODS se pokouší o osekání demokracie a omezení volebního práva"/>
    <meta property="og:description" content="Komentář na facebookovém profilu ke snahám o zrušení přímé volby prezidenta republiky"/>
  </head>
  <body>
    <article>
      <h1>Okamura (SPD): ODS se pokouší o osekání demokracie a omezení volebního práva</h1>
      <address>
        <time datetime="2019-11-22T16:52:00+00:00">22 Nov 2019, 16:52</time>
      </address>
      <p>
        <b>Komentář na facebookovém profilu ke snahám o zrušení přímé volby prezidenta republiky</b>
      </p>
      <p>Předseda KSČM Vojtěch Filip řekl ve středu v Senátu, že pro přímou volbu prezidenta nikdy nebyl. „Pro přímou volbu prezidenta jsem nikdy nebyl,“ řekl doslova šéf komunistů. Na svůj postoj má v demokratické společnosti jistě právo, ale hnutí Svoboda a přímá demokracie od začátku své existence prosazuje přímou demokracii a brání i přímou volbu prezidenta. Zrušit přímou volbu prezidenta chce ODS a proti přímé volbě prezidenta je i Trikolóra Václava Klause ml. Hnutí SPD jako jediné důsledně prosazuje principy přímé demokracie. Pomozte nám je prosím prosadit společně, abyste měli větší vliv na rozhodování v této zemi.</p>
      <p>ODS chce nyní, podle slov svého předsedy Petra Fialy, otevřít diskusi nad zrušením přímé volby prezidenta. Přímou volbu prezidenta odmítá také Trikolóra Václava Klause mladšího. ODS chce tím odebrat právo volby prezidenta občanům naší republiky a vrátit volbu nejvyššího ústavního činitele do kuloárů poslaneckých a senátorských klubů a zákulisních jednání politických šíbrů a šedých eminencí. S přímou volbou prezidenta nesouhlasí také hnutí Trikolóra v čele s Václavem Klausem mladším (Klaus ml. konkrétně napsal: „Mě osobně přímá volba štve, protože přispěla k dalšímu rozvratu politického systému u nás.“).</p>
      <p>Miloše Zemana zvolilo v přímé volbě více než 2,8 milionu našich občanů, což je zásadní a silný mandát. ODS se pokouší o osekávání demokracie a omezení volebního práva našich občanů. Toto jednání je pro SPD zcela nepřijatelné.</p>
      <p>My prosazujeme závazné referendum i o důležitých otázkách (včetně členství v EU a NATO), přímou volbu a odvolatelnost politiků. A také osobní, hmotnou a trestní odpovědnost politiků. Chceme časově omezený mandát soudců, chceme, aby měli přímou hmotnou odpovědnost za chybné rozsudky, za justiční omyly.</p>
      <p>Hnutí SPD je dnes jediným důsledným programovým zastáncem přímé demokracie, a tedy i přímé volby prezidenta republiky. Povedeme důsledný politický boj proti jejím odpůrcům a budeme bránit právo lidí volit svého prezidenta. Pomozte nám prosím přímou demokracii prosadit společně, abyste měli větší vliv na rozhodování v této zemi.</p>
      <related>
        <h4>Psali jsme:</h4>
        <a href="https://www.parlamentnilisty.cz/politika/politici-volicum/Okamura-SPD-Prolamovani-Benesovych-dekretu-v-primem-prenosu-604211"/>
        <a href="https://www.parlamentnilisty.cz/politika/politici-volicum/Okamura-SPD-Slunickari-demonstrovat-mohou-ale-SPD-ne-604099"/>
        <a href="https://www.parlamentnilisty.cz/politika/politici-volicum/Okamura-SPD-Zvysovani-dani-ani-deficitni-rozpocet-republika-mit-nemusi-603997"/>
        <a href="https://www.parlamentnilisty.cz/politika/politici-volicum/Okamura-SPD-Znacna-cast-ocekavani-se-nenaplnila-603730"/>
      </related>
    </article>
  </body>
</html>