<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837286-poklonska-zayavila-scho-pravilno-govoriti-ne-na-ukrayini-a-v-ukrayini"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-22T16:47:00+00:00"/>
    <meta property="og:title" content="Поклонська заявила, що правильно говорити не &quot;на Україні&quot;, а - в Україні"/>
    <meta property="og:description" content="КИЇВ. 22 листопада. УНН. Колишній “прокурор” анексованого Росією Криму, а нині депутат Держдуми РФ Наталія Поклонська, виступаючи в ефірі …"/>
  </head>
  <body>
    <article>
      <h1>Поклонська заявила, що правильно говорити не "на Україні", а - в Україні</h1>
      <address><time datetime="2019-11-22T16:47:00+00:00">22 Nov 2019, 16:47</time> by <a rel="author">Олексій Супрун</a></address>
      <p><b>КИЇВ. 22 листопада. УНН.</b> Колишній “прокурор” анексованого Росією Криму, а нині депутат Держдуми РФ Наталія Поклонська, виступаючи <a href="https://tvrain.ru/teleshow/vechernee_shou/natalja_poklonskaja-497845/">в ефірі російського телеканалу “Дождь”</a>, пояснила, що правильно говорити “в Україні”, а не “на Україні”, пише <b>УНН</b>.</p>
      <p>Так, Поклонский запитали про нинішні відносини між Україною і Росією і про стратегію Москви по відношенню до нашої країни. У відповідь вона оголосила, що бачить прагнення “до нормалізації відносин” з української сторони.</p>
      <p>“Я дуже хочу, щоб ця стратегія прийшла до однієї мети: нормалізації відносин між РФ і Україною. Принаймні з українського боку це теж видно, що новий, законно обраний президент, Володимир Зеленський, робить кроки по врегулюванню конфлікту на Південному Сході України”, — повідомила Поклонська.</p>
      <p>Вона додала, що тепер “Південний Схід має можливість домовлятися з законно обраним президентом, який може чути”.</p>
      <p>П’ятого президента України Петра Порошенка Поклонська назвала “злочинцем, який займав п’ять років незаконно місце президента в Україні”. Далі, після роздумів про ситуацію на Донбасі Поклонська згадала про російських пропагандистські ЗМІ, висловивши думку, що в ефіри російського ТБ потрібно запрошувати “слушних депутатів з нової влади”.</p>
      <p>“Запрошуються блазні з України, клоуни, які ганьблять свою країну в телешоу тут в Москві. І всі дружно аплодують, сміються: „Ха-ха, подивіться, які хохли тупі“. Так це чи не так. Я маю на увазі всі ці передачі на перших, других каналах, коли беруть участь не політики, не депутати, а якісь відщепенці, і представляють цілу країну. А я б запропонувала запросити якогось окремого депутата з нової влади, політика, експерта... Вони запрошують тих людей з України, які не можуть представити Україну як цього вимагає етикет, взагалі за всіма правилами уявити і показати цю країну. Чому? Це влаштовує телешоу, тому що цікаво, тому що на їх фоні ми виглядаємо набагато краще. Але це неправильно”, — заявила Поклонська.</p>
      <p>Після цього вона звернула увагу на той факт, що в подібних телешоу завжди неправильно вживається вираз “на Україні”, а не “в Україні”.</p>
      <p>“Треба говорити не „на Україні“, а „в Україні“. Треба якщо запрошувати на шоу, то таких же рівнозначних нормальних політиків, які можуть відповісти нормально”, — підкреслила Поклонська.</p>
      <p>На це ведуча телеканалу заявила, що “в Україні” — це прямо позиція“.</p>
      <p>Варто також нагадати, що у грудні минулого року Поклонська <a href="https://www.unn.com.ua/uk/news/1768845-poklonska-nazvala-ukrayinu-okrayinoyu-rosiyi-i-priplela-bilorus">під час інтерв’ю</a> назвала Україну “окраїною Росії”. За її словами, Україна, Білорусь і Росія “неподільні”.</p>
    </article>
  </body>
</html>