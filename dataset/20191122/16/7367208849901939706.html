<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.targatocn.it/2019/11/22/leggi-notizia/argomenti/scuole-e-corsi/articolo/sommariva-del-bosco-concorso-nazionale-vede-premiate-18-classi-dellistituto-comprensivo.html"/>
    <meta property="og:site_name" content="Targatocn.it"/>
    <meta property="article:published_time" content="2019-11-22T16:54:11+00:00"/>
    <meta property="og:title" content="Sommariva del Bosco, concorso nazionale vede premiate 18 classi dell’istituto comprensivo"/>
    <meta property="og:description" content="Allievi della primaria e della secondaria hanno lavorato insieme a un progetto legato all’archivio italiano dei monumenti adottati dalle scuole. Per loro prestigiosa affermazione alla cerimonia conclusiva di Napoli"/>
  </head>
  <body>
    <article>
      <h1>Sommariva del Bosco, concorso nazionale vede premiate 18 classi dell’istituto comprensivo</h1>
      <h2>Allievi della primaria e della secondaria hanno lavorato insieme a un progetto legato all’archivio italiano dei monumenti adottati dalle scuole. Per loro prestigiosa affermazione alla cerimonia conclusiva di Napoli</h2>
      <address><time datetime="2019-11-22T16:54:11+00:00">22 Nov 2019, 16:54</time> by <a rel="author">Redazione</a></address>
      <p>Anche quest'anno gli alunni dell’<b>Istituto Comprensivo di Sommariva del Bosco</b> sono stati premiati nell'ambito del concorso scolastico legato all’archivio italiano dei monumenti adottati dalle scuole.<br/><br/>Al progetto hanno partecipato 15 classi della scuola primaria e 3 della secondaria, guidati dalle insegnanti <b>Caterina Chiavazza, Teresa Papa, Manuela Rinaldi, Claudia Suini ed Elisa Longo Vaschetti</b>.<br/><br/>L'edificio scelto dagli allievi è quello che ospita la loro scuola, <b>l'ex seminario dei padri Giuseppini,</b> col vicino <b>santuario barocco della Beata Vergine di San Giovanni</b>. Gli alunni hanno riqualificato una parte del parco scolastico e realizzato mostre e video all’interno del paese.<br/>Il progetto è valsa l’oro la premiazione con una <b>medaglia d’oro</b>, conferita alle scuole sommarivesi nell’ambito di una cerimonia tenutasi nella prestigiosa sede del <b>Palazzo Reale di Napoli.</b> <br/><br/>L'assessore comunale <b>Cinzia Spagnolo</b> così commenta il nuovo successo degli alunni dell'istituto sommarivese: "<i>Sono molto orgogliosa dei ragazzi che hanno partecipato al progetto e di tutti gli insegnanti che li hanno seguiti, aiutandoli così a conoscere e ad approfondire una parte di storia del paese in cui vivono</i>".<br/><br/>In occasione delle prossime festività natalizie l’Amministrazione comunale  organizzerà una serata durante la quale i ragazzi avranno uno spazio tutto loro e verranno premiati anche dai sommarivesi.</p>
      <figure>
        <img src="http://www.targatocn.it/typo3temp/pics/S_2ed49599a2.jpg"/>
      </figure>
    </article>
  </body>
</html>