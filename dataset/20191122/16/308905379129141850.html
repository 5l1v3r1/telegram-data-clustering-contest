<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.apparata.nl/nieuws/youtube-gaat-stoute-creators-helpen-geld-te-verdienen-33207"/>
    <meta property="og:site_name" content="Apparata"/>
    <meta property="article:published_time" content="2019-11-22T16:06:00+00:00"/>
    <meta property="og:title" content="YouTube gaat stoute creators helpen geld te verdienen"/>
    <meta property="og:description" content="Adverteerders kunnen met volwassen content makkelijker video's vinden die ze willen 'sponsoren'."/>
  </head>
  <body>
    <article>
      <h1>YouTube gaat stoute creators helpen geld te verdienen</h1>
      <h2>Adverteerders kunnen met volwassen content makkelijker video's vinden die ze willen 'sponsoren'.</h2>
      <address><time datetime="2019-11-22T16:06:00+00:00">22 Nov 2019, 16:06</time> by <a rel="author" href="https://www.apparata.nl/nieuws/author/yannickspinner" target="_blank">yannickspinner</a></address>
      <p>Er is geen groter videoplatform op het internet dan YouTube, maar ondanks de dagelijkse miljoenen uren bekeken content is het platform altijd eigenaardig karig met de geldstromen richting creators. Een nieuw initiatief moet het daarentegen gemakkelijker maken voor stoute YouTubers die content maker die niet voor iedere adverteerder aantrekkelijk is. En daarmee helpt YouTube een hoop content creators, maar natuurlijk ook zichzelf.</p>
      <p>In een openbare <a href="https://youtube-creators.googleblog.com/2019/11/my-final-letter-in-2019.html">brief</a> maakt YouTube CEO Susan Wojcicki bekend dat het platform een nieuw soort advertentie-systeem gaat introduceren waardoor ‘edgy’ creators toch nog adverteerders voor hun video’s kunnen vinden. Vooralsnog is het ontzettend moeilijk voor creators van niet zo brave content om geld te verdienen, ook al trekken ze misschien veel meer kijkers binnen dan een ‘net’ kanaal.</p>
      <p>Content met een geel icoontje kan voortaan geselecteerd worden door adverteerders die het ok vinden om ‘edgy’ content te sponsoren. En in de eerste maand zorgde dit nieuwe systeem al voor honderdduizenden dollars aan advertentie-inkomsten.</p>
      <p>Er is altijd een gekke kloof tussen adverteerders en contentmakers, omdat adverteerders niet te indruk willen wekken dat ze de content van een filmpje goedkeuren. Persoonlijk heb ik dit nooit begrepen (en ik denk velen die met het internet opgroeiden) want ik zie een advertentie en de daaropvolgende content absoluut als los van elkaar. Sterker nog, ik weet niet eens meer welke advertentie ik te zien kreeg nog voordat het filmpje afgelopen is…</p>
      <p>Hoe dan ook, dit nieuwe beleid maakt het gemakkelijker voor bijvoorbeeld gaming YouTubers om geld te verdienen. De moderne hobby draait veelal om gewelddadige taferelen maar is belachelijk populair op YouTube. Totdat een gast als PewDiePie zich <a href="https://www.apparata.nl/nieuws/pewdiepie-betrapt-op-maken-van-gevoelige-uitspraak-24288">één keer verspreekt</a>, dan is het plots alsof hij genocide gepleegd heeft voor adverteerders.</p>
      <p>Lees ook: <a href="https://www.apparata.nl/nieuws/populaire-fortnite-pro-cheat-op-camera-wordt-verbannen-video-33022">Populaire Fortnite-pro cheat op camera, wordt verbannen (video)</a></p>
    </article>
  </body>
</html>