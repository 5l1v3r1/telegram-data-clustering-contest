<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.novella2000.it/chi-e-clelia-donofrio-eta-instagram-biografia-carriera-figli-vita-privata-bake-off-italia-news-curiosita-marito/"/>
    <meta property="og:site_name" content="Novella 2000"/>
    <meta property="article:published_time" content="2019-11-22T16:37:00+00:00"/>
    <meta property="og:title" content="Chi è Clelia D'Onofrio? Età, biografia, carriera, vita privata e Instagram"/>
    <meta property="og:description" content="Conosciamo tutte le curiosità su Clelia D'Onofrio, giudice di Bake Off Italia 2019: età, biografia, carriera, vita privata e Instagram."/>
  </head>
  <body>
    <article>
      <h1>Chi è Clelia D'Onofrio? Età, biografia, carriera, vita privata e Instagram</h1>
      <address><time datetime="2019-11-22T16:37:00+00:00">22 Nov 2019, 16:37</time> by <a rel="author" href="https://www.novella2000.it/author/andrea-sanna/" target="_blank">Andrea Sanna</a></address>
      <aside>
        <a href="https://www.novella2000.it/chi-e-clelia-donofrio-eta-instagram-biografia-carriera-figli-vita-privata-bake-off-italia-news-curiosita-marito/#Clelia_DOnofrio_eta_biografia_e_carriera">Clelia D’Onofrio età biografia e carriera<br/></a>
        <a href="https://www.novella2000.it/chi-e-clelia-donofrio-eta-instagram-biografia-carriera-figli-vita-privata-bake-off-italia-news-curiosita-marito/#La_vita_privata">La vita privata<br/></a>
        <a href="https://www.novella2000.it/chi-e-clelia-donofrio-eta-instagram-biografia-carriera-figli-vita-privata-bake-off-italia-news-curiosita-marito/#Dove_seguire_Clelia_DOnofrio_su_Instagram">Dove seguire Clelia D’Onofrio su Instagram</a>
      </aside>
      <p>Conosciamo tutte le curiosità su <b>Clelia D’Onofrio</b>, giudice di <i><b><a href="https://www.novella2000.it/bake-off-italia-2019-concorrenti-puntate-streaming-video/">Bake Off Italia 2019</a></b></i>: l’<b>età</b>, la <b>biografia</b>, la <b>carriera</b> la <b>vita privata</b> e il profilo <i><b>Instagram</b></i>.</p>
      <h3><anchor name="Clelia_DOnofrio_eta_biografia_e_carriera"/>Clelia D’Onofrio età biografia e carriera</h3>
      <p><b>Clelia D’Onofrio</b> è nata ad Ascoli Piceno il 6 giugno 1938, pertanto l’<b>età</b> che ne corrisponde è di <b>81 anni</b>.</p>
      <p>Sbirciando nella sua <b>biografia </b>sappiamo che la <b>carriera</b> della giornalista ha preso il via a Milano, presso l’Editoriale Domus. Proprio qui è avvenuta la sua formazione professionale, grazie alla rivista di punta <i>Quattroruote</i>, per la quale, è stata per oltre vent’anni, editorialista e caporedattore, curando alcune pubblicazioni. Detiene, ancora oggi un primato davvero curioso: è stata infatti la prima donna in una redazione dedicata all’automobile. Ambiente, come ben sappiamo, ricoperto prevalentemente da figure maschili. A <i>Deabyday</i> ecco come ha raccontato questa fantastica esperienza:</p>
      <blockquote>
        <i>“L’editore Gianni Mazzocchi aveva fondato Quattroruote nel 1956 convinto che la macchina, come strumento di lavoro e di svago, sarebbe diventata la macchina di tutti, donne comprese; e che l’automobile avrebbe favorito la loro emancipazione e allora, fu deciso che anche in redazione doveva esserci l’elemento femminile e quell’elemento femminile fui io“.</i>
      </blockquote>
      <p>Sempre dalla sua <b>biografia </b>siamo a conoscenza che ha diretto la rivista <i>Meridiani/Viaggi del Gusto</i>.</p>
      <p><b>Clelia D’Onofrio</b> per la <i>Sezione Editoriale </i>ha curato 17 edizioni di <i>Libro di Casa</i>. E’ anche autrice de Il <i>Cucchiaio d’Argento</i>. Tra le altre ricordiamo ancora<i> Festa di Natale</i>, senza dimenticare <i>Cucina Veloce</i>. Si è occupata delle edizioni 1997 e 2011 del best seller <i>Il Cucchiaio d’Argento</i>, tradotto in 10 lingue.</p>
      <p>Attualmente come libera professionista <b>Clelia D’Onofrio</b> collabora alla rivista <i>Mondo Missione</i>, per il sito mangiarebene.com dove racconta tutto il suo sapere sulla gastronomia. Dal 2013 abbiamo il piacere di poterla seguire in televisione grazie al ruolo di giudice a <i><b>Bake Off Italia</b></i>, ma anche a <i>Junion Bake Off Italia </i>e la versione <i>Celebrities</i>. Qui si è sempre contraddistinta per classe ed eleganza e quel pizzico di severità che fa sempre bene. Nonostante ciò, spicca comunque per grande simpatia. Insieme a lei il temutissimo <a href="https://www.novella2000.it/chi-e-ernst-knam-eta-moglie-instagram/">Ernst Knam</a> e <a href="https://www.novella2000.it/chi-e-damiano-carrara-eta-fidanzata-carriera-vita-privata-instagram/">Damiano Carrara</a>, guidati dalla conduttrice <a href="https://www.novella2000.it/chi-e-benedetta-parodi-eta-altezza-figli-instagram/">Benedetta Parodi</a>.</p>
      <p>Proprio con loro ha instaurato un rapporto meraviglioso e nel corso di un’intervista a <i><b>Vanity Fair</b></i>, <b>Clelia D’Onofrio</b> ha dichiarato:</p>
      <blockquote>
        <i>“Ho legato fin da subito con Benedetta e Knam. D’altronde come si fa a non sciogliersi davanti a uno, come lui, che arrivava sul set con delle scarpe di paillettes?”.</i>
      </blockquote>
      <p>Ci sono informazioni circa la sua <b>vita privata</b>?</p>
      <h3><anchor name="La_vita_privata"/>La vita privata</h3>
      <p>Non abbiamo molte informazioni circa la<b> vita privata</b> di <b>Clelia D’Onofrio</b>, poiché la giudice di<i><b> Bake Off Italia </b></i>tiene particolarmente alla sua <i>privacy.</i> Non ha mai raccontato niente di sé nemmeno nelle varie interviste, dunque non sappiamo se è sposata e se ha mai avuto dei <b>figli</b>.</p>
      <p>Lei stessa ha dichiarato di essere lontana e allergica a tutto ciò che riguarda gossip e pettegolezzi e preferisce non far conoscere nulla al di fuori della sfera professionale.<br/>Quel che sappiamo, però, è che è stata sua mamma (ottima cuoca) a trasmetterle l’amore smisurato per la cucina.</p>
      <p><b>Clelia D’Onofrio</b> ha un account <i><b>Instagram</b></i> o è presente sui vari <b>social</b>?</p>
      <h3><anchor name="Dove_seguire_Clelia_DOnofrio_su_Instagram"/>Dove seguire Clelia D’Onofrio su Instagram</h3>
      <p>Purtroppo a differenza dei suoi colleghi <b>Clelia D’Onofrio </b>non ha alcun account<i><b> Instagram</b></i>, pertanto non è possibile seguirla sui <i>social</i>.</p>
      <p>In suo onore, però, un buon numero di fans hanno pensato bene di aprire alcune pagine su <i><a href="https://www.facebook.com/cleliadonofriofanpage/?__tn__=%2Cd%2CP-R&amp;eid=ARCcxUK_f932V6N0I8ayZS7nt2vpteMsxJIHiCbaxsEJDcQpkayyGKmPxaOzJUxJpEFpK9yyMRGj0PNo">Facebook</a></i>, dove raccontano tutto ciò che riguarda la scrittrice.</p>
      <p>Dal <b>30 Agosto</b> è possibile seguire <b>Clelia D’Onofrio</b> su <i>Real Time </i>grazie alla sua presenza come giudice di <b>Bake Off Italia 2019.</b></p>
    </article>
  </body>
</html>