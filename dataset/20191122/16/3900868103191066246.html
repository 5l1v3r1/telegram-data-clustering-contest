<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nooz.gr/economy/1562851/chrimatistirio-stis-891-30-monades-me-anodo-0-90"/>
    <meta property="og:site_name" content="NOOZ."/>
    <meta property="article:published_time" content="2019-11-22T16:08:00+00:00"/>
    <meta property="og:title" content="Χρηματιστήριο: Στις 891,30 μονάδες με άνοδο 0,90%"/>
    <meta property="og:description" content="Ανέκαμψαν οι τιμές των μετοχών στην τελευταία συνεδρίαση της εβδομάδος, μετά από δύο πτωτικές συνεδριάσεις στην διάρκεια των οποίων ο βασικός χρηματιστηριακός δείκτης είχε καταγράψει συνολικές απώλειες 1,12%."/>
  </head>
  <body>
    <article>
      <h1>Χρηματιστήριο: Στις 891,30 μονάδες με άνοδο 0,90%</h1>
      <address>
        <time datetime="2019-11-22T16:08:00+00:00">22 Nov 2019, 16:08</time>
      </address>
      <p>
        <b>Ανέκαμψαν οι τιμές των μετοχών στην τελευταία συνεδρίαση της εβδομάδος, μετά από δύο πτωτικές συνεδριάσεις στην διάρκεια των οποίων ο βασικός χρηματιστηριακός δείκτης είχε καταγράψει συνολικές απώλειες 1,12%.</b>
      </p>
      <p>Η αγορά έκλεισε πάνω από τα επίπεδα των 890 μονάδων, ενώ υπεραπέδωσαν οι μετοχές της Alpha Bank, της Εθνικής και της Coca Cola HBC.</p>
      <p>O Γενικός Δείκτης Τιμών έκλεισε στις 891,30 μονάδες, σημειώνοντας άνοδο 0,90%.</p>
      <p>Σε εβδομαδιαία βάση, ο βασικός χρηματιστηριακός δείκτης σημείωσε άνοδο σε ποσοστό 0,68 %, από τις αρχές Νοεμβρίου καταγράφει άνοδο 0,99%, ενώ από τις αρχές του έτους σημειώνει κέρδη σε ποσοστό 45,33%.</p>
      <p>Η αξία των συναλλαγών ανήλθε στα 66,161 εκατ. ευρώ, ενώ διακινήθηκαν 21.496.040 μετοχές.</p>
      <p>Ο δείκτης υψηλής κεφαλαιοποίησης σημείωσε άνοδο σε ποσοστό 1,29%, ενώ ο δείκτης της μεσαίας κεφαλαιοποίησης ενισχύθηκε σε ποσοστό 0,04%.</p>
      <p>Από τις μετοχές της υψηλής κεφαλαιοποίησης, τη μεγαλύτερη άνοδο κατέγραψαν οι μετοχές της Alpha Bank(+4,71%), της Εθνικής (+2,81%), της Coca Cola HBC(+2,37%), της Τιτάν (+1,74%) και του ΟΠΑΠ (+1,52%).</p>
      <p>Αντιθέτως, τη μεγαλύτερη πτώση σημείωσαν οι μετοχές της lamda Development(-3,01%), της Jumbo(-1,39%),της Cenergy(-0,75%) και της Σαράντης (-0,60%).</p>
      <p>Από τους επιμέρους δείκτες, τη μεγαλύτερη άνοδο σημείωσαν οι δείκτες των Τροφίμων(+2,36%) και των Τραπεζών (+2,18%), ενώ τις μεγαλύτερες απώλειες σημείωσαν οι δείκτες της Υγείας (-3,03%) και της Ακίνητης Περιουσίας(-2,53%).</p>
      <p>Τον μεγαλύτερο όγκο συναλλαγών παρουσίασαν η Eurobank και η Alpha Bank διακινώντας 6.542.857 και 4.143.870 μετοχές, αντιστοίχως.</p>
      <p>Τη μεγαλύτερη αξία συναλλαγών σημείωσαν ο ΟΠΑΠ με 11,514 εκατ. ευρώ και η Alpha Bank με 7,605 εκατ. ευρώ.</p>
      <p>Ανοδικά κινήθηκαν 67 μετοχές, 36 πτωτικά και 27 παρέμειναν σταθερές.</p>
      <p>Τη μεγαλύτερη άνοδο σημείωσαν οι μετοχές: SATO+15,38% και Moda Bagno+14,04%.</p>
      <p>Τη μεγαλύτερη πτώση κατέγραψαν οι μετοχές: Βιοκαπρέτ-8,42% και Pasal-7,02%.</p>
    </article>
  </body>
</html>