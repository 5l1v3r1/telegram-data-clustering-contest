<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazzetta.gr/basketball/basket-league/article/1417513/papantonioy-hamogelase-heilaki-mas"/>
    <meta property="og:site_name" content="gazzetta.gr"/>
    <meta property="article:published_time" content="2019-11-22T16:10:47+00:00"/>
    <meta property="og:title" content="Παπαντωνίου: «Χαμογέλασε το χειλάκι μας»"/>
    <meta property="og:description" content="Ο γκαρντ της Λάρισας μίλησε για τη νίκη στη Ρόδο και για το ματς που ακολουθεί με τον Ήφαιστο."/>
  </head>
  <body>
    <article>
      <h1>Παπαντωνίου: «Χαμογέλασε το χειλάκι μας»</h1>
      <h2>Ο γκαρντ της Λάρισας μίλησε για τη νίκη στη Ρόδο και για το ματς που ακολουθεί με τον Ήφαιστο.</h2>
      <address><time datetime="2019-11-22T16:10:47+00:00">22 Nov 2019, 16:10</time> by <a rel="author" href="http://www.gazzetta.gr/dimosiografos/gazzetta-team" target="_blank">Gazzetta team</a></address>
      <p>Το blog του <b>Νώντα Παπαντωνίου </b>αναλυτικά: «Επιτέλους χαμογέλασε το χειλάκι μας…</p>
      <p>Μεγάλη νίκη εκτός έδρας απέναντι στην ομάδα της Ρόδου.</p>
      <p>Μετά το πρώτο μας κακό δεκάλεπτο καταφέραμε να αντιδράσουμε, να επιστρέψουμε στο παιχνίδι και να επιβάλλουμε τον ρυθμό μας. Στο δεύτερο ημίχρονο παίξαμε σωστά, ακολουθήσαμε τις οδηγίες και το πλάνο μας και με λίγη τύχη κιόλας πήραμε τη νίκη.</p>
      <p>Θέλω να ευχαριστώ τον <b>Σκότι Ρέινολντς</b> που ενώ ήταν ήδη συμφωνημένο να φύγει από την ομάδα μας, είχε ήδη συμφωνήσει με άλλη ομάδα, ήρθε, έπαιξε και μας βοήθησε παρά πολύ για να κερδίσουμε.</p>
      <p>Μεγάλη εντύπωση μου έκανε το καινούριο γήπεδο της Ρόδου και η πολύ ωραία ατμόσφαιρα της. Χαίρομαι όταν συναντάω φίλους σε ομάδες που έπαιξα και όταν ακούω αληθινά καλά λόγια. Ακόμα και αν τους στεναχώρησα με την ήττα της ομάδας τους.</p>
      <p>Επόμενο αντίπαλος η πολύ σκληρή ομάδα της Λήμνου. Από πέρσι ο κόουτς <b>Μανωλόπουλος </b>έχει φτιάξει ένα ανταγωνιστικό σύνολο με τη δίκη του φιλοσοφία, με καλούς Έλληνες παίκτες και ποιοτικούς ξένους.</p>
      <p>Θα είναι δύσκολο παιχνίδι για μας αλλά για να έχει αξία η νίκη της προηγούμενης αγωνιστικής πρέπει να κάνουμε την υπέρβαση και να κερδίσουμε μια καλύτερη, φαινομενικά, ομάδα από εμάς, με καλύτερη βαθμολογική θέση. Εμείς προσπαθούμε να χτίσουμε κάτι.</p>
      <p>Ελπίζω να μας στηρίξει ο κόσμος της Λάρισας και να τους ανταποδώσουμε με μια καλή εμφάνιση αύριο.</p>
      <p>Καλό μπασκετικό Σαββατοκύριακο να έχουμε».</p>
    </article>
  </body>
</html>