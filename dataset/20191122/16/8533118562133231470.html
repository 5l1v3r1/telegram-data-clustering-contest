<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.4actionsport.it/wind-alert-23-24-novembre-2/"/>
    <meta property="og:site_name" content="4ActionSport"/>
    <meta property="article:published_time" content="2019-11-22T16:19:47+00:00"/>
    <meta property="og:title" content="Wind alert: 23-24 novembre"/>
    <meta property="og:description" content="Dove andiamo a fare windsurf questo weekend?"/>
  </head>
  <body>
    <article>
      <h1>Wind alert: 23-24 novembre</h1>
      <h2>Dove andiamo a fare windsurf questo weekend?</h2>
      <address><time datetime="2019-11-22T16:19:47+00:00">22 Nov 2019, 16:19</time> by <a rel="author" href="http://www.4actionsport.it/author/funboard/" target="_blank">Fabio Calò</a></address>
      <p>Weekend davvero di difficile interpretazione a causa della fortissima pioggia prevista. Iniziamo a dire che la settimana qui al Garda è stata decisamente tranquilla, ha fatto Peler”ini” ogni giorno ma nulla di interessante da segnalare.<br/>Per il weekend si prevede ancora acqua e brutto tempo, dovrebbe fare forte Peler da sabato mattina (non sul presto) e per domenica. Temperatura dell’acqua sui 11-12 gradi, la temperatura dell’aria non sarà freddissima, direi che per chi si trovasse in zona potrebbe approfittarne per una bella uscita ancora “tiepida” al Garda… spot tra Malcesine/Crero e Pra/Toscolano.</p>
      <p>Per il mare… soffierà un potente scirocco, ma come anticipato il problema sarà la pioggia. Almeno per noi da escludere per questa volta la Liguria, se le previsioni verranno confermate la allerta è rossa per pioggia/mereggiate… insomma non la situazione ottimale! Una soluzione sarebbe Cannes, dove danno vento da est… sud-est… nord-est… ecco appunto ad ogni aggiornamento cambia qualche cosa, unica certezza la pioggia, tanta pioggia. Quindi attenzione!<br/>L’opzione migliore per onda e vento e forse un po’ meno pioggia risulta essere quindi una bella trasferta dagli amici toscani, Carbonifera dovrebbe essere lo spot ideale. A Livorno il vento è previsto troppo da est quindi è meglio andare un po’ più a sud. Sicuramente anche gli amici del Lazio avranno vento e onde negli spot adatti per lo scirocco.<br/>Tutti i giochi si svolgeranno sabato… per domenica sarà megli dedicarsi ad altre attività!</p>
      <p>Ci vediamo in acqua!</p>
      <p>PS: Questa sera non perdetevi il live streaming per l’ultima tappa PWA Slalom in Nuova Caledonia a Noumea dove il nostro Matteo Iachino si giocherà il titolo mondiale nell’ultimo giorno di gara negli ultimi tabelloni… un finale da infarto. Dietro di lui Pierre Mortefon, che ieri ha fatto un bel balzo in avanti verso Matteo, e Antoine Albeau. Fuso orario di 11 ore ma ne varrà sicuramente la pena! Sarà una giornata (nottata per noi) storica! FORZA MATTEO!!!!!</p>
      <figure>
        <img src="http://www.4actionsport.it/wp-content/uploads/2019/11/Schermata-2019-11-22-alle-17.15.22.png"/>
      </figure>
      <p> </p>
    </article>
  </body>
</html>