<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webnews.it/2019/11/22/iphone-12-6-gb-iphone-se-2-febbraio/"/>
    <meta property="og:site_name" content="Webnews"/>
    <meta property="article:published_time" content="2019-11-22T16:32:00+00:00"/>
    <meta property="og:title" content="iPhone 12 con 6 GB di RAM, iPhone SE 2 a febbraio"/>
    <meta property="og:description" content="Apple potrebbe raggiungerei 6 GB di RAM con i futuri iPhone 12 Pro e iPhone 12 Pro Max, mentre la produzione di iPhone SE 2 partirà nel mese di febbraio."/>
  </head>
  <body>
    <article>
      <h1>iPhone 12 con 6 GB di RAM, iPhone SE 2 a febbraio</h1>
      <h2>Apple potrebbe raggiungerei 6 GB di RAM con i futuri iPhone 12 Pro e iPhone 12 Pro Max, mentre la produzione di iPhone SE 2 partirà nel mese di febbraio.</h2>
      <address><time datetime="2019-11-22T16:32:00+00:00">22 Nov 2019, 16:32</time> by <a rel="author" href="https://www.webnews.it/author/marcogrigis/" target="_blank">Marco Grigis</a></address>
      <p>Emergono nuove indiscrezioni sui prossimi smartphone che <a href="https://www.webnews.it/recensioni/produttore/apple/">Apple</a> potrebbe presentare sul mercato. A renderle note è Blayne Curtis, analista per Barclays, pronto a confermare novità interessanti per i futuri <b>iPhone 12</b>: a differenza delle attuali generazioni, infatti, i nuovi smartphone saranno dotati di <b>6 GB</b> di <b>RAM</b>. Non è però tutto, poiché giungono informazioni anche sull’ormai imminente <b>iPhone SE 2</b>, la cui produzione dovrebbe entrare nel vivo nel mese di febbraio del 2020.</p>
      <p>Secondo quanto riferito dall’analista, Apple potrebbe introdurre ben 6 GB di RAM nei nuovi <b>iPhone 12 Pro</b> e <b>iPhone 12 Pro Max</b>, aggiungendo quindi 2 GB rispetto ai 4 previsti negli odierni <a href="https://www.webnews.it/speciale/iphone-11-pro-e-11-pro-max/">iPhone 11 Pro</a> e iPhone 11 Pro Max. Entrambi i dispositivi, inoltre, dovrebbero risultare compatibili con le <b>reti 5G</b> e, contemporaneamente, includere delle fotocamere posteriori adatte alla scansione 3D degli ambienti.</p>
      <p>Al momento non è dato sapere che tipo di frequenze 5G i nuovi smartphone di Apple supporteranno, tuttavia si tratterà di una soluzione certamente fornita da <b>Qualcomm</b>: nonostante la recente acquisizione della divisione modem di Intel, infatti, il gruppo californiano non è ancora pronto alla presentazione di un chipset 5G proprietario.</p>
      <p>Passando a <a href="https://www.webnews.it/2019/11/06/iphone-se-2-30-milioni-2020/">iPhone SE 2</a>, invece, pare che la fase di produzione di massa dello smartphone possa cominciare a febbraio del 2020, quindi per un rilascio a marzo oppure nel mese di aprile. Come già noto, il dispositivo erediterà un design simile a iPhone 8 – quindi privo di Face ID e notch, ma comprensivo di Touch ID – con performance però moderne. È infatti previsto un chipset della famiglia A13, lo stesso di iPhone 11, abbinato a 3 GB di RAM. Lo smartphone manterrà uno schermo da 4.7 pollici, per un prezzo probabilmente attorno ai <b>400 dollari</b>. Gli eredi di iPhone 11 e iPhone 11 Pro, invece, sono attesi per il mese di settembre.</p>
      <p>Se vuoi aggiornamenti su <i>iPhone 12 con 6 GB di RAM, iPhone SE 2 a febbraio</i> inserisci la tua email nel box qui sotto:</p>
      <p>Iscriviti <br/>Si<br/>No<br/>Acconsento al trattamento dei dati per attività di marketing.<br/>Si<br/>No<br/>Acconsento al trattamento dei dati ai fini della comunicazione a terzi per loro attività di marketing.</p>
      <p>Compilando il presente form acconsento a ricevere le informazioni relative ai servizi di cui alla presente pagina ai sensi dell'<a href="https://www.webnews.it/privacy-policy">informativa sulla privacy</a>.</p>
      <p>La tua iscrizione è andata a buon fine. Se vuoi ricevere informazioni personalizzate compila anche i seguenti campi opzionali:</p>
      <p>Anno di nascita<br/>Sesso<br/>Provincia<br/>Professione<br/>Titolo di studio<br/>Telefono <br/>Si<br/>No<br/>Acconsento al trattamento dei dati per attività di marketing.<br/>Si<br/>No<br/>Acconsento al trattamento dei dati ai fini della comunicazione a terzi per loro attività di marketing.<br/>Completa</p>
    </article>
  </body>
</html>