<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/worldfootball/germany/evropejski-grand-pribira-pochetino-1408843.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-22T16:36:00+00:00"/>
    <meta property="og:title" content="Европейски гранд прибира Почетино"/>
    <meta property="og:description" content="По всичко изглежда, че Маурисио Почетино няма да остане безработен дълго време Според информации от немската преса е твърде вероятно Байерн Мюнхен да предложи на аржентинския наставник да стане следващият им постоянен мениджър"/>
  </head>
  <body>
    <article>
      <h1>Европейски гранд прибира Почетино</h1>
      <address><time datetime="2019-11-22T16:36:00+00:00">22 Nov 2019, 16:36</time> by <a rel="author">Sportlive.bg</a></address>
      <p>По всичко изглежда, че Маурисио Почетино няма да остане безработен дълго време. Според информации от немската преса е твърде вероятно <a href="https://www.sportlive.bg/tags/13464">Байерн Мюнхен</a> да предложи на аржентинския наставник да стане следващият им постоянен мениджър. От „баварския гранд“ искат да проведат разговор с Почетино, въпреки че са на ясно, че най-вероятно ще му е необходимо време преди да избере бъдещия си отбор.</p>
      <p>Това по прекрасен начин би се вписало със ситуацията в клуба, след като Байерн назначи временно Ханзи Флик за мениждър, като уговорката е той да води тима до зимната пауза. Спортният директор на „баварците“ Хасан Салихамиджич би имал желание да говори с Почетино и дори би го оставил да реши кога точно да поеме клуба. Разбира се, 47-годишният треньор би искал да види как ще се развият нещата и в Манчестър Юнайтед и Реал Мадрид, тъй като това са тимове, които също са изявявали желание да го привлекат за наставник.</p>
      <p><a href="https://www.sportlive.bg/tags/47745">Почетино</a> би се вписал идеално в политиката на Байерн, а голям бонус би била възможността да похарчи повече пари за нови играчи – нещо, което не му се отдаваше в <a href="https://www.sportlive.bg/tags/6855">Тотнъм</a>. Въпреки че под негово ръководство Спърс са на 14-тото място в Премиър лийг, репутацията на Почетино е много добра, след като той свърши чудеса в клуба и дори класира Тотнъм на първия си финал в Шампионската лига. <i>В<a href="https://www.sportlive.bg/worldfootball/england/Predi-uvolnenieto-si-Pochetino-e-bil-na-nozh-s-igrachite-na-Totnym-1408229.html">се пак Почетино и играчите на Спърс не са били в най-добрите отношения при раздялата.</a></i></p>
      <p> </p>
      <related>
        <h4>Още по темата</h4>
        <a href="https://www.sportlive.bg/worldfootball/england/Pochetino-ostavi-trogatelno-syobshtenie-na-igrachite-na-dyskata-za-razbora-(SNIMKA)-1408653.html"/>
        <a href="https://www.sportlive.bg/worldfootball/spain/Kolos-kojto-Pochetino-se-zareche-da-ne-poema-nikoga-go-iska-za-trenxor-1408505.html"/>
        <a href="https://www.sportlive.bg/worldfootball/england/Fenovete-na-Real-smqtat-che-sega-e-idealniqt-moment-da-byde-privlechen-Kejn-1408504.html"/>
        <a href="https://www.sportlive.bg/worldfootball/germany/Manchestyr-Siti-obmislqt-Kingsli-Koman-za-zamestnik-na-Leroj-Sane-1407019.html"/>
        <a href="https://www.sportlive.bg/worldfootball/germany/Shte-se-zavyrne-li-Guardiola-v-Bajern-Eto-otgovora-na-agenta-mu-1407387.html"/>
      </related>
    </article>
  </body>
</html>