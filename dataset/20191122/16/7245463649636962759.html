<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cdaction.pl/news-58755/mechwarrior-5-mercenaries--tworcy-opowiadaja-o-personalizacji-maszyn-fani-krytykuja-wylacznosc-na-epic-game-store-wideo.html"/>
    <meta property="og:site_name" content="CD-Action"/>
    <meta property="article:published_time" content="2019-11-22T16:01:00+00:00"/>
    <meta property="og:title" content="MechWarrior 5: Mercenaries – Twórcy opowiadają o personalizacji maszyn, fani krytykują wyłączność na Epic Game Store [WIDEO]"/>
    <meta property="og:description" content="Fani majsterkowania będą mieli pole do popisu."/>
  </head>
  <body>
    <article>
      <h1>MechWarrior 5: Mercenaries – Twórcy opowiadają o personalizacji maszyn, fani krytykują wyłączność na Epic Game Store [WIDEO]</h1>
      <address><time datetime="2019-11-22T16:01:00+00:00">22 Nov 2019, 16:01</time> by <a rel="author" href="https://www.cdaction.pl/autor/cursian.html" target="_blank">Cursian</a></address>
      <p>Fani majsterkowania będą mieli pole do popisu.</p>
      <p>Najnowszy MechWarrior narobił wokół siebie sporo szumu, kiedy twórcy poinformowali, że przez rok będzie dostępny <b><a href="https://www.cdaction.pl/news-57362/mechwarrior-5-mercenaries-zaliczy-obsuwe-i-przez-rok-bedzie-dostepne-tylko-w-sklepie-epica.html">wyłącznie za pośrednictwem sklepu Epica</a></b>. Od tego czasu o grze zrobiło się podejrzanie cicho, ale na szczęście obyło się bez przykrych niespodzianek i jeśli tylko nie przeszkadza wam platforma, za sterami mechów siądziecie już <b>10 grudnia.</b> Jako że to już całkiem niedługo, autorzy pokusili się o zwiastun, na którym poruszają tak istotne kwestie jak personalizacja maszyny, dobór wyposażenia i misji. Nie zapominano też o pokazaniu zniszczalnego otoczenia. Kiedy siedzisz za sterami wielotonowego, obwieszonego bronią kolosa, nie powinieneś przecież przejmować się takimi drobiazgami jak stojące na twojej drodze budynki – zamiast głowić się, jak je obejść, zwyczajnie zrównaj je z ziemią.</p>
      <figure>
        <iframe src="https://www.youtube.com/embed/E5FWZYuyeDY" width="615" height="346" data-service="Youtube" scrolling="no"/>
      </figure>
      <p>Z powyższym wideo wiąże się jeszcze jedna kwestia – twórcy zablokowali komentarze po lawinie nieprzychylnych komentarzy. Dlaczego gra spotyka się z niechęcią użytkowników? Powód nie jest przesadnie oryginalny – mowa o wspomnianej wyżej wyłączności dla Epic Games Store.</p>
      <related>
        <h4>Podobne newsy</h4>
        <a href="https://www.cdaction.pl/news-57362/mechwarrior-5-mercenaries-zaliczy-obsuwe-i-przez-rok-bedzie-dostepne-tylko-w-sklepie-epica.html"/>
        <a href="https://www.cdaction.pl/news-55240/mechwarrior-5-mercenaries--poznalismy-ostateczna-date-premiery-wideo.html"/>
        <a href="https://www.cdaction.pl/news-53903/mechwarrior-5-mercenaries--przesunieto-date-premiery.html"/>
        <a href="https://www.cdaction.pl/news-53204/mechwarrior-5-mercenaries--porcja-wybuchowego-gameplayu-wideo.html"/>
        <a href="https://www.cdaction.pl/news-52173/mechwarrior-5-mercenaries--niemal-pol-godziny-za-sterami-wideo.html"/>
      </related>
    </article>
  </body>
</html>