<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/foreign/743094"/>
    <meta property="og:site_name" content="เดลินิวส์"/>
    <meta property="article:published_time" content="2019-11-22T16:43:00+00:00"/>
    <meta property="og:title" content="กฟผ.เริ่มสร้างโรงไฟฟ้าถ่านหินในเวียดนาม"/>
    <meta property="og:description" content="บริษัท กฟผ. อินเตอร์เนชั่นแนล ของไทย เริ่มการก่อสร้างโรงไฟฟ้าถ่านหิน มูลค่า 55 ล้านล้านด่ง (71,498 ล้านบาท) ที่จังหวัดกวางจิ ทางภาคกลางของเวียดนาม เมื่อวันศุกร์"/>
  </head>
  <body>
    <article>
      <h1>กฟผ.เริ่มสร้างโรงไฟฟ้าถ่านหินในเวียดนาม</h1>
      <address>
        <time datetime="2019-11-22T16:43:00+00:00">22 Nov 2019, 16:43</time>
      </address>
      <p>
        <b>บริษัท กฟผ. อินเตอร์เนชั่นแนล ของไทย เริ่มการก่อสร้างโรงไฟฟ้าถ่านหิน มูลค่า 55 ล้านล้านด่ง (71,498 ล้านบาท) ที่จังหวัดกวางจิ ทางภาคกลางของเวียดนาม เมื่อวันศุกร์</b>
      </p>
      <p>สำนักข่าวรอยเตอร์รายงานจากกรุงฮานอย ประเทศเวียดนาม เมื่อวันที่ 22 พ.ย. ว่า โรงไฟฟ้าถ่านหินกวางจิ 1 ขนาด 1,320 เมกะวัตต์ ในจังหวัดกวางจิ บริหารจัดการโดยบริษัท กฟผ. อินเตอร์เนชั่นแนล หรือ อีแกตไอ (EGATi) ธุรกิจในเครือของ บริษัท การไฟฟ้าฝ่ายผลิตแห่งประเทศไทย (กฟผ.) ซึ่งถือหุ้น 99.99 %<br/><br/>เวียดนาม หนึ่งในประเทศเศรษฐกิจเติบโตรวดเร็วที่สุดในเอเชีย หันมาพึ่งพาถ่านหินมากขึ้น สำหรับการผลิตกระแสไฟฟ้า แม้ว่ารัฐบาลฮานอยมีนโยบายส่งเสริมพลังงานหมุนเวียน การนำเข้าถ่านหินของเวียดนาม ในระยะ 10 เดือนแรกของปีนี้ สูงขึ้นกว่า 2 เท่า จากช่วงเวลาเดียวกันของปีที่แล้ว อยู่ที่ 36.8 ล้านตัน<br/><br/>ถ่านหินซึ่งเวียดนามนำเข้าส่วนใหญ่จากออสเตรเลียและอินโดนีเซีย ส่วนใหญ่ถูกนำไปใช้ในการขยายโรงงานไฟฟ้าถ่านหิน.</p>
    </article>
  </body>
</html>