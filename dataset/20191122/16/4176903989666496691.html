<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/vesti/svet/micotakis-clanice-eu-se-nisu-ponele-casno/"/>
    <meta property="og:site_name" content="Krstarica"/>
    <meta property="article:published_time" content="2019-11-22T16:26:00+00:00"/>
    <meta property="og:title" content="Micotakis: Članice EU se nisu ponele časno"/>
    <meta property="og:description" content="ATINA - Grčki premijer Kirjakos Micotakis izjavio je danas da članice Evropske unije nisu odgovorile na zahtev da preuzmu 3.000 maloletnih migranata bez"/>
  </head>
  <body>
    <article>
      <h1>Micotakis: Članice EU se nisu ponele časno</h1>
      <address><time datetime="2019-11-22T16:26:00+00:00">22 Nov 2019, 16:26</time> by <a rel="author" href="https://www.krstarica.com/author/tanjug/" target="_blank">Tanjug</a></address>
      <figure>
        <img src="https://www.krstarica.com/wp-content/uploads/2019/11/521052-750x430.jpg"/>
        <figcaption>Foto: Tanjug</figcaption>
      </figure>
      <p>ATINA – Grčki premijer Kirjakos Micotakis izjavio je danas da članice Evropske unije nisu odgovorile na zahtev da preuzmu 3.000 maloletnih migranata bez pratnje koji trenutno žive u prihvatnim centrima i drugim objektima u Grčkoj.</p>
      <p>On je u parlamentu rekao da nije bilo odgovora na zahtev njegove vlade, dodajući da se države partneri u ovom slučaju „nisu ponele časno“, prenosi AP.</p>
      <p>Micotakis je izneo plan svoje konzervativne vlade da unapredi sistem za davanje azila i prijem migranata u Grčkoj, kojim je predviđeno da oko 20.000 migranata do kraja godine bude prebačeno sa grčkih ostrva na kopno i formiranje centara za njihovo zadržavanje kako bi se ubrzala njihova deportacija nazad u Tursku.</p>
      <p>(Tanjug)</p>
    </article>
  </body>
</html>