<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.radiosvoboda.org/a/news-shtab-oos-donbas/30287126.html"/>
    <meta property="og:site_name" content="Радіо Свобода"/>
    <meta property="article:published_time" content="2019-11-22T16:42:33+00:00"/>
    <meta property="og:title" content="З початку доби на Донбасі 1 військовий поранений, 1 загинув у ДТП – штаб ООС"/>
    <meta property="og:description" content="У штабі Операції об’єднаних сил повідомили, що від початку поточної доби підтримувані Росією бойовики на Донбасі сім разів обстріляли позиції Збройних сил України, один військовий поранений, ще один в"/>
  </head>
  <body>
    <article>
      <h1>З початку доби на Донбасі 1 військовий поранений, 1 загинув у ДТП – штаб ООС</h1>
      <address>
        <time datetime="2019-11-22T16:42:33+00:00">22 Nov 2019, 16:42</time>
      </address>
      <p>У штабі Операції об’єднаних сил повідомили, що від початку поточної доби підтримувані Росією бойовики на Донбасі сім разів обстріляли позиції Збройних сил України, один військовий поранений, ще один військовослужбовець загинув під час дорожньо-транспортної пригоди.</p>
      <p>«Противник обстріляв позиції наших підрозділів із заборонених Мінськими домовленостями мінометів калібру 120 мм, гранатометів різних систем, великокаліберних кулеметів та іншої стрілецької зброї.», – йдеться в повідомленні.</p>
      <p>В угрупованні «ДНР» звинувачують українських військових в обстрілі околиць Донецька. В угрупованні «ЛНР» зведених даних про бойові дії не наводять.</p>
      <p>Збройний конфлікт на Донбасі триває від 2014 року після російської окупації Криму. Україна і Захід звинувачують Росію у збройній підтримці бойовиків. Кремль відкидає ці звинувачення і заявляє, що на Донбасі можуть перебувати хіба що російські «добровольці».</p>
      <p>За <a href="https://www.radiosvoboda.org/a/oon-zvit-ghertvy-donbas/30272212.html?fbclid=IwAR0-f1z54GjA7TMevrl3TO7hbAheEqEIaAH-wZ84DJurOIqUNTefmAa-vUM">даними</a> ООН, від березня 2014-го до 31 жовтня 2019 року унаслідок збройного конфлікту на Донбасі загинули 13 000 – 13 200 людей.</p>
    </article>
  </body>
</html>