<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://vosveteit.sk/microsoft-obdrzal-specialnu-licenciu-od-vlady-usa-vdaka-comu-moze-obchodovat-s-huawei-otaznik-stale-visi-nad-androidom/"/>
    <meta property="og:site_name" content="Vosveteit"/>
    <meta property="article:published_time" content="2019-11-22T16:37:54+00:00"/>
    <meta property="og:title" content="Microsoft obdržal špeciálnu licenciu od vlády USA, vďaka čomu môže obchodovať s Huawei. Otáznik stále visí nad Androidom"/>
    <meta property="og:description" content="I keď bližšie detaily licencie nepoznáme, môžme povedať, že spoločnosť Microsoft môže aj naďalej poskytovať softvér spoločnosti Huawei."/>
  </head>
  <body>
    <article>
      <h1>Microsoft obdržal špeciálnu licenciu od vlády USA, vďaka čomu môže obchodovať s Huawei. Otáznik stále visí nad Androidom</h1>
      <address><time datetime="2019-11-22T16:37:54+00:00">22 Nov 2019, 16:37</time> by <a rel="author">Tomáš Sedláček</a></address>
      <p>V útrobách spoločnosti<a href="https://vosveteit.sk/huawei/"><b> Huawei</b></a> môžu konečne oslavovať aspoň čiastočne pozitívne správy prichádzajúce z USA. Ako sme už informovali včera, vláda, respektíve Ministerstvo obchodu USA <a href="https://vosveteit.sk/americka-vlada-zacala-udelovat-prve-licencie-umoznujuce-obchodovanie-so-spolocnostou-huawei/">začalo s udeľovaním licencií spoločnostiam</a>, ktoré plánujú obchodovať s čínskym technologickým gigantom, spoločnosťou Huawei. Najnovšie správy z agentúry <a href="https://www.reuters.com/article/us-microsoft-huawei/microsoft-granted-license-to-export-mass-market-software-to-huawei-idUSKBN1XV2LE"><b>Reuters</b></a> konečne potvrdzujú, že spoločnosť Huawei môže počítať s jedným z najkľúčovejších partnerov.</p>
      <h3>Softvér od Microsoftu uvidíme na „čínskych“ počítačoch aj naďalej</h3>
      <blockquote><i>„20. novembra udelilo Ministerstvo obchodu USA licenciu spoločnosti Microsoft na export softvéru pre spoločnosť Huawei. Ďakujeme za reakciu ministerstva na našu žiadosť, „</i> uviedol <b>hovorca spoločnosti Microsoft v emaile</b>, ktorý bol adresovaný práve spomínanej agentúre Reuters.</blockquote>
      <p>I keď bližšie detaily licencie nepoznáme, môžme povedať, že spoločnosť <b>Microsoft môže aj naďalej poskytovať softvér spoločnosti Huawei</b> bez akýchkoľvek obmedzení. Jediným možným obmedzením mohlo byť potenciálne ohrozovanie štátnej bezpečnosti USA, no Ministerstvo obchodu USA túto možnosť podľa všetkého definitívne vyvrátilo.</p>
      <h3>Android je stále v ohrození</h3>
      <p>Ako sme už informovali v minulosti, <b>o udelenie licencie požiadalo až 300 spoločností</b>, pričom veľká väčšina z nich ešte stále čaká na schválenie. Veľký otáznik tak stále visí nad operačným systémom Android, respektíve nad ďalšími službami od spoločnosti Google. Momentálnym základným kameňom smartfónov od spoločnosti Huawei je logicky stále operačný systém Android, no ak spoločnosti Google nebude udelená špeciálna licencia, bude musieť spoločnosť Huawei siahnuť po svojom vlastnom riešení <b>Harmony OS</b>, ktoré<a href="https://vosveteit.sk/akutalna-udalost-huawei-predstavil-operacny-system-harmony-os/"> predstavila už pred niekoľkými mesiacmi</a>.</p>
      <p>O prípadnom udelení licencie spoločnosti Google budeme určite informovať na <a href="https://vosveteit.sk/huawei/">našom webe</a>.</p>
      <h4>Prihláste sa do odberu tých najnovších informácií a správ z portálu VoSveteIt.sk</h4>
      <p>Odoslaním e-mailu dávate súhlas s <a href="https://www.vosveteit.sk/obchodne-podmienky-a-cookies/">podmienkami ochrany súkromia.</a> Nezabudnite odber potvrdiť ešte v e-maile, ktorý Vám bude doručený</p>
      <p>Leave this field empty if you're human:</p>
      <h4>Mohlo by Vás zaujímať</h4>
    </article>
  </body>
</html>