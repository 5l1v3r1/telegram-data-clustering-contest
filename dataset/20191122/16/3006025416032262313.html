<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pathivu.com/2019/11/srilanka-political.html"/>
    <meta property="og:site_name" content="பதிவு! தமிழரின் பூர்வீகம்"/>
    <meta property="article:published_time" content="2019-11-22T16:21:00+00:00"/>
    <meta property="og:title" content="கொலைஞர் கொள்ளையர் மீளிணைந்து ஜனநாயக போர்வையில் ஆட்சி அரியாசனம்! பனங்காட்டான்"/>
    <meta property="og:description" content="தமக்கு வாக்களித்த சிங்கள பௌத்த மக்களுக்கு பகிரங்கமாக கோதபாய நன்றி கூறியது போன்று அதிகூடிய வாக்குகளை தமக்கு அள்ளிக்கொட்டிய தமிழ் முஸ்லிம் ம..."/>
  </head>
  <body>
    <article>
      <h1>கொலைஞர் கொள்ளையர் மீளிணைந்து ஜனநாயக போர்வையில் ஆட்சி அரியாசனம்! பனங்காட்டான்</h1>
      <address><time datetime="2019-11-22T16:21:00+00:00">22 Nov 2019, 16:21</time> by <a rel="author">முகிலினி</a></address>
      <figure>
        <img src="https://1.bp.blogspot.com/-yLvPfalJni4/XdgK50QuE-I/AAAAAAAAGsM/4yMddPMPu2gz6z7v_ZDK7JjS_OrPoWgsACNcBGAsYHQ/s1600/11fd0004f4074e34ad987bb5e953c57e_18.jpg"/>
      </figure>
      <p>
        <b>தமக்கு வாக்களித்த சிங்கள பௌத்த மக்களுக்கு பகிரங்கமாக கோதபாய நன்றி கூறியது போன்று அதிகூடிய<br/>வாக்குகளை தமக்கு அள்ளிக்கொட்டிய தமிழ் முஸ்லிம் மக்களுக்கு சஜித் பிரேமதாச நன்றி கூறாது மௌனம்<br/>காப்பதன் மர்மம் என்ன? கோதபாயவை தோற்கடிக்க வேண்டுமென்றே இவர்கள் தமக்கு வாக்களித்தபடியால் எதற்காக<br/>இவர்களுக்கு நன்றிகூற வேண்டுமென நினைக்கிறாரா இந்த நன்றிகெட்ட அரசியல்வாதி?</b>
      </p>
      <p>இலங்கையின் ஏழாவது ஜனாதிபதியைத் தெரிவு செய்யும் தேர்தல் கடந்த 16ஆம் திகதி நடைபெற்றுர ராஜபக்ச குடும்ப ஆட்சி</p>
      <p>ஐந்தாண்டுகளின் பின்னர் மீண்டும் அரியாசனத்தில் ஏறியுள்ளது.</p>
      <p>எது நடக்கக்கூடாதென்று சிறுபான்மையின மக்கள் - முக்கியமாக வடக்கு கிழக்கு மக்கள் விரும்பினார்களோ அதுவே</p>
      <p>நடந்தேறிவிட்டது.</p>
      <p>தேர்தல் முடிவடைந்து ஒரு வாரம் முடிவதற்குள் எதிர்பார்த்த அத்தனையும் அடுத்தடுத்து இடம்பெறுகின்றன.</p>
      <p>மகிந்த ராஜபக்ச ஜனாதிபதியாக பதவி வகித்த பத்தாண்டு காலமும் பாதுகாப்புச் செயலாளராகவிருந்த கோதபாய ராஜபக்சவின்</p>
      <p>யுத்த பிராந்திய எடுபிடிகளாக செயற்பட்ட இராணுவ அதிகாரிகள் வெளிக்கிளம்ப ஆரம்பித்துள்ளனர்.</p>
      <p>ஜெனிவாவில் இனப்படுகொலையாளியென அடையாளம் காட்டப்பட்ட மேஜர் ஜெனரல் சவேந்திர சில்வா புதிய இராணுவத்</p>
      <p>தளபதியாக கோதபாயவுக்கு அனுசரணையாக மைத்திரிபால சிறிசேனவால் முற்கூட்டியே நியமிக்கப்பட்டு அப்பதவியில்</p>
      <p>தொடர்கிறார்.</p>
      <p>வன்னி யுத்தத்தின்போது 53வது இராணுவப் பிரிவின் தளபதியாகவும் வன்னிப் படைத்தலைமையக பிரதம தளபதியாகவுமிருந்த</p>
      <p>மேஜர் ஜெனரல் கமல் குணரட்ணவை புதிய பாதுகாப்புச் செயலாளராக ஜனாதிபதி கோதபாய நியமித்துள்ளார். தமது ஜனாதிபதி</p>
      <p>பதவியோடு முப்படைகளின் தளபதி என்ற பதவியையும் தமக்குத்தாமே கோதபாய நியமனம் செய்திருப்பதையும் இங்கு கவனிக்க</p>
      <p>வேண்டும்.</p>
      <p>என்னைத் தெரிவு செய்தவர்கள் சிங்கள பௌத்தவர்களே என்று இறுமாப்புடன் தெரிவித்த கோதபாய தமது பதவியேற்புக்கான</p>
      <p>இடமாக அனுராதபுரத்தின் பிரதான பௌத்த விகாரையைத் தெரிந்தெடுத்ததையும் தம்மை எல்லாளனைக் கொலை செய்த துட்டகெமுனுவாக</p>
      <p>அடையாளப்படுத்தியதையும் அவரது வளர்கால நிகழ்ச்சி நிரலின் குறியீடாகவே பார்க்க வேண்டும்.</p>
      <p>தேர்தல் முடிவுகளை தேர்தல் ஆணையாளர் அறிவிக்கும் நிகழ்வில் முன்வரிசையில் கோதபாயவுடன் பௌத்த பிக்குகளுக்கே</p>
      <p>இடமளிக்கப்பட்டது. அதேபோன்று அவரது பதவியேற்பு வைபவத்திலும் பிக்குகள் பட்டாளம் ஒன்று அமர்த்தப்பட்டிருந்தது.</p>
      <p>இதுவரை காலமும் நடைபெற்ற இவ்வாறான அரச வைபவங்களில் ஆகக்குறைந்தது சர்வதேச சமூகத்தின் பார்வைக்காகவாவது இந்து</p>
      <p>முஸ்லிம் கிறிஸ்தவ மதப்பிரமுகர்கள் அழைக்கப்பட்டு உரிய ஆசனத்தில் அமர வைப்பது வழக்கமாகவிருந்தது.</p>
      <p>ஆனால் கோதபாயபின் அதிகாரபூர்வ வைபவங்களில் இது கடைப்பிடிக்கப்படவில்லை. ஆரம்பத்திலேயே இது சிங்கள பௌத்த</p>
      <p>தேசத்துக்கான நிகழ்வுகள் என்பதை அவர் அடையாளம் காட்டியுள்ளார்.</p>
      <p>எனக்கு வாக்களிக்குமாறு தமிழர்களையும் முஸ்லிம்களையும் வேண்டினேன். ஆனால் அவர்கள் எனது கோரிக்கையை</p>
      <p>நிராகரித்துவிட்டனர். சிங்கள மக்களின் வாக்குகளே என்னை ஜனாதிபதியாகத் தெரிவு செய்தது. ஆயினும் எனக்கு</p>
      <p>வாக்களிக்காதவர்களையும் இலங்கையர்களாக மதித்து நான் பணிபுரிவேன் என்று பதவியேற்பின்போது உறுதியளித்த</p>
      <p>கோதபாய நடைமுறையில் மற்றைய மதங்களை உதாசீனம் செய்து நடந்து கொண்டது அவரது உடலில் தெறிக்கும்; இராணுவ இரத்தத்தை</p>
      <p>தெரிய வைக்கிறது.</p>
      <p>தமது தந்தையான டி.ஏ. ராஜபக்ச நினைவுமண்டபம் கட்டுவதற்கு 33.9 மில்லியன் ரூபாவை அரச நிதியில் மோசடி செய்த வழக்கை</p>
      <p>எதிர்கொண்டிருந்த கோதபாய கடந்த புதன்கிழமை விடுதலை செய்யப்பட்டுள்ளார்.</p>
      <p>இப்போது ஜனாதிபதியாகி விட்டதால் அவருக்கு சட்டபூர்வமாக வழக்குகளிலிருந்து விலக்களிக்கப்படும் நியமத்தின் கீழ்</p>
      <p>விடுதலை வழங்கப்பட்டடது நீதிக்கு உட்பட்டதா என்ற கேள்வி பலரிடம் மௌனமாக எழுந்துள்ளது.</p>
      <p>மகிந்த ஆட்சிக்காலத்தில் அவரது நிதியமைச்சின் செயலாளராகவிருந்து பல பில்லியன் ரூபாக்கள் மோசடியில்</p>
      <p>குற்றவாளியாகக் காணப்பட்டு பதவிகள் பறிக்கப்பட்டபின் சிங்கப்பூருக்கு தப்பியோடிய பி.பி.ஜெயசுந்தரரூபவ்</p>
      <p>இப்போது மீள அழைக்கப்பட்டு கோதபாயவின் செயலாளராக நியமிக்கப்பட்டுள்ளார்.</p>
      <p>மகிந்தவின் ஆட்சிக் காலத்தில் ஜனாதிபதி செயலக பிரதான அதிகாரியாகவிருந்த காமினி சேனரட்ண சமகாலத்தில் மக்கள்</p>
      <p>வங்கி இலங்கை காப்புறுதிக் கூட்டுத்தாபனம் ஆகியவற்றின் தலைவராகவிருந்து 11.5 பில்லியன் ரூபா மோசடியில் சிறை</p>
      <p>வைக்கப்பட்டிருந்தார். அந்த வழக்குகள் இன்னும் முடிவடையாத நிலையில் இப்போது பிரதமராகப் பதவியேற்றுள்ள மகிந்தவின்</p>
      <p>செயலாளராகப் பதவியேற்றுள்ளார்.</p>
      <p>இவ்வாறு மீண்டும் பதவியேற்ற இன்னொருவர் பல மோசடிகளில் பிடிபட்டு பதவியிழந்திருந்த ஆட்டிகல என்பவர். இந்த</p>
      <p>நியமனங்கள் பற்றிக் குறிப்பிட்டுள்ள ஆங்கில ஊடகமொன்று பழைய கொள்ளையர் மீண்டும் வருகின்றனர் (Old</p>
      <p>crooks are coming back) என்று எழுதியுள்ளது.</p>
      <p>மகிந்த ஆட்சிக்கால கொள்ளைகள் மற்றும் மோசடிகள் பற்றிய விசாரணைகளை மேற்கொண்ட புலனாய்வுப் பிரிவின்</p>
      <p>தலைமைப் பொலிஸ் அதிகாரியான சானி அபேசேகரவை உடனடியாக அமுலுக்கு வரும் வகையில் கோதபாய பதவி நீக்கம்</p>
      <p>செய்துள்ளார். புதிய ஜனாதிபதியின் முதலாவது அரசியல் பழிவாங்கலாக இதனைக் கொள்ளலாம்.</p>
      <p>இலங்கையின் தேசிய கீதம் இனிமேல் சிங்கள மொழியில் மட்டுமே பாடப்பட வேண்டுமென கோதபாய உத்தரவிட்டதாக ஒரு</p>
      <p>செய்தி வெளியானது. இதற்குப் பலத்த கண்டனம் கிளம்ப மறுகணமே அப்படியொரு உத்தரவையும் கோதபாய</p>
      <p>பிறப்பிக்கவில்லையென அடுத்த செய்தி வ்நதது.</p>
      <p>இதுதான் மகிந்த பாணி. பிரச்சனைக்குரிய விடயங்களை ஊடகங்களுக்கு மெதுவாகக் கசிய விட்டுப்பார்ப்பார்கள். அதற்கு</p>
      <p>எதிர்ப்புக் கிளம்பினால் அப்படியாக எதுவும் தீர்மானிக்கப்படவில்லையென்று அறிக்கை வாயிலாகத் தெரிவித்து</p>
      <p>தப்பி விடுவார்கள். தேசிய கீதம் விடயத்திலும் இதுதான் நடந்திருக்கிறது போலும்.</p>
      <p>தற்போதைய அரசியல் நிலைவரத்தை இனி நோக்கலாம். கோதபாயவையும் மகிந்தவையும் தனித்தனியாகச் சந்தித்து</p>
      <p>உரையாடியதையடுத்து ரணில் விக்கிரமசிங்க தமது பிரதமர் பதவியை ராஜினாமா செய்துள்ளார்.</p>
      <p>ஐக்கிய தேசிய கட்சிக்குள் தமக்கு எதிராக சஜித் குழுவினர் தலைமைப் பதவியைப் பறிக்க ஆரம்பித்த புதிய நடவடிக்கைக்கு இதுவே</p>
      <p>அவருக்கு சுலபமான வழியாகவிருந்தது.</p>
      <p>ரணிலின் ராஜினாமாவைத் தொடர்ந்து இடைக்காலப் பிரதமராக தமது அண்ணர் மகிந்தவை கோதபாய நியமித்துள்ளார்.</p>
      <p>1994இல் ஜனாதிபதியாகத் தெரிவான சந்திரிகா குமாரதுங்க முதல் நான்காண்டு காலத்துக்கு பிரதமராக தமது தாயார்</p>
      <p>சிறிமாவோ பண்டாரநாயக்கவை நியமித்ததை இப்போது நினைவிற் கொள்ளலாம்.</p>
      <p>22ஆம் திகதி வெள்ளிக்கிழமை காலையில் இடைக்கால அமைச்சரவை ஜனாதிபதி கோதபாய முன்னிலையில் பதவிப் பிரமாணம்</p>
      <p>செய்துள்ளது. எதிர்வரும் பெப்ரவரி 17ஆம் திகதி தற்போதைய நாடாளுமன்றத்தின் முதல் நான்கரை வருடங்கள்</p>
      <p>முடியும்போது அது கலைக்கப்பட்டு அடுத்த பொதுத்தேர்தல் நடைபெறுமென எதிர்பார்க்கப்படுகிறது.</p>
      <p>அதுவரை இடைக்கால எதிர்க்கட்சித் தலைவராக ரணில் பதவியேற்கும் வாய்ப்புண்டு. கட்சித் தலைவர் பதவியை தக்க வைத்துக் கொண்டால்</p>
      <p>ஆட்சியிலிருந்தால் பிரதமர் பதவி ஆட்சியிழந்தால் எதிர்க்கட்சித் தலைவர் பதவி என்ற சூத்திரம் ரணிலுக்குத்</p>
      <p>தெரியுமென இப்பத்தியில் சில வாரங்களுக்கு முன்னர் நான் குறிப்பிட்டது ஞாபகமிருக்கலாம். எனினும்</p>
      <p>எதிர்க்கட்சித் தலைவர் பதவியை சஜித்துக்கு பெற்றுக்கொடுக்க உட்கட்சிப் போராட்டம் நடைபெறுவதையும் இங்கு</p>
      <p>குறிப்பிட்டேயாக வேண்டும்.</p>
      <p>இறுதியில் இத்தேர்தலின் வாக்களிப்பின்போது இலங்கைத் தேசம் இரு துருவங்களாக மாற்றம் பெற்றதை கவனிக்க வேண்டும்.</p>
      <p>வடக்கு கிழக்கின் ஐந்து மாவட்டங்களிலும் சஜித்தே வெற்றி பெற்றார். ஆறாவது மாவட்டமாக நுவரெலியா சஜித்துக்கு கை</p>
      <p>கொடுத்தது. (1982ஆம் ஆண்டின் முதலாவது ஜனாதிபதித் தேர்தலின்போது நுவரெலியா மாவட்டத்திலேயே ஐக்கிய தேசிய</p>
      <p>கட்சியின் தலைவர் ஜே.ஆர்.ஜெயவர்த்தன அதிகூடிய வாக்குகள் பெற்றதை இவ்வேளை நினைவு கூருவது பொருத்தமானது). மிகுதிப்</p>
      <p>பதினாறு மாவட்டங்களிலும் கோதபாயவே அமோக வெற்றி பெற்றார்.</p>
      <p>வன்னி யுத்தக் காயத்திலிருந்தும் அதன் வலியிலிருந்தும் தமிழ் மக்கள் இன்னமும் ஆறவில்லையென்பதை இத்தேர்தலின்</p>
      <p>வாக்களிப்பினூடாக தமிழர்கள் தெரியப்படுத்தியுள்ளனர். சஜித்துக்கு வாக்களிக்குமாறு கூட்டமைப்பு</p>
      <p>வேண்டியிருக்காவிடினும்ரூபவ் தமிழ் மக்கள் கோதபாய தோற்கடிக்கப்பட வேண்டுமென்பதற்காக சஜித்துக்கே வாக்களித்திருப்பர்</p>
      <p>என்பதே யதார்த்தம்.</p>
      <p>இந்த வாக்களிப்பு தொடர்பாக கூட்டமைப்பின் தலைவர் சம்பந்தன் தமது அறிக்கையில் தெரிவித்திருக்கும் ஒரு பகுதி</p>
      <p>முக்கியமானது:</p>
      <p>தங்கள் உரிமைகள் தொடர்பான கோரிக்கைகள் நிறைவேற்றப்பட வேண்டுமென்பதில் தொடர்ந்தும் தமிழ் மக்கள் உறுதியாக</p>
      <p>இருப்பதை ஒன்றுபட்டு இலங்கை ஆட்சியாளருக்கும் பன்னாட்டுச் சமூகத்துக்கும் ஒரு செய்தியாக தங்கள் வாக்குகள் வாயிலாகத்</p>
      <p>தெரிவித்துள்ளனர்ரூஙரழவ் என்ற சம்பந்தனின் கருத்தும் ஏற்றுக் கொள்ளப்பட வேண்டியது.</p>
      <p>ஆனால் இங்கு மனதை உறுத்தும் ஒரு விடயமுண்டு. தனக்கு வாக்களித்த சிங்கள பௌத்த மக்களுக்கு பகிரங்கமாக கோதபாய நன்றி</p>
      <p>கூறியது போன்று அதிகூடிய வாக்குகளை தமக்கு அள்ளிக்கொட்டிய தமிழ் முஸ்லிம் மக்களுக்கு சஜித் பிரேமதாச நன்றி</p>
      <p>கூறாது மௌனம் காப்பதன் மர்மம் என்ன?</p>
      <p>கோதபாயவை தோற்கடிக்க வேண்டுமென்றே இவர்கள் தனக்கு வாக்களித்தபடியால் எதற்காக இவர்களுக்கு நன்றிகூற வேண்டுமென</p>
      <p>நினைக்கிறாரா இந்த நன்றிகெட்ட அரசியல்வாதி? அரசியல் என்றால் இதுதான் போலும்!</p>
    </article>
  </body>
</html>