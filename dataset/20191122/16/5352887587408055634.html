<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ve.lt/naujienos/kriminalai/medikai-apie-klaipedoje-mirusia-mergaite-gaivinome-ja-valanda-1751897/"/>
    <meta property="og:site_name" content="Vakaru ekspresas VE"/>
    <meta property="article:published_time" content="2019-11-22T16:00:00+00:00"/>
    <meta property="og:title" content="Medikai apie Klaipėdoje mirusią mergaitę: gaivinome ją valandą"/>
    <meta property="og:description" content="Reklama"/>
  </head>
  <body>
    <article>
      <h1>Medikai apie Klaipėdoje mirusią mergaitę: gaivinome ją valandą</h1>
      <address><time datetime="2019-11-22T16:00:00+00:00">22 Nov 2019, 16:00</time> by <a rel="author">Gertrūda Katiliūtė, tv3</a></address>
      <p>Reklama</p>
      <p>
        <b>Ketvirtadienio vakarą Klaipėdoje rasta mirusi nepilnametė. Mergaitę ištiko klinikinė mirtis. Tačiau pasak jos tėvų – ji buvo visiškai sveika.</b>
      </p>
      <p>Kaip pranešė Policijos departamentas, apie 23 val. 35 min. namuose rastas mirusios mergaitės, gimusios 2008 metais, kūnas be išorinių smurto žymių. BPC duomenimis, buvo kviečiama greitoji. Pranešta, kad reikalingas reanimobilis, nepilnametę bandyta gaivinti.</p>
      <h3>Ištiko klinikinė mirtis</h3>
      <p>Klaipėdos greitosios medicininės pagalbos stoties vyr. gydytojo pavaduotoja Nijolė Dambrauskienė tv3.lt patvirtino, kad vakar jie gavo greitosios pagalbos iškvietimą.</p>
      <p>„Iškvietimas buvo gautas dėl to, kad mergaitė nualpo, bet nuvykus, mergaitę radome ištiktą klinikinės mirties. Nuvykome greitai, per aštuonias minutes, nežiūrint į tai, kad atstumas nemažas nuo mūsų stoties buvo iki tos gatvės.</p>
      <p>Įvykio vietoje nustačius klinikinę mirtį, mergaitę pradėta gaivinti. Ji buvo gaivinta valandą ir dešimt minučių, kai bebūtų gaila, mūsų pastangos buvo bevaisės, mergaitės nepavyko atgaivinti“, – sako N. Dambrauskienė.</p>
      <p>Pasak pavaduotojos, mergaitės mirties priežastis yra visiškai neaiški, mergaitės tėvai teigia, kad ji buvo visiškai sveika. Pradėti reikalingi tyrimai, siekiant nustatyti, nuo ko mirė nepilnametė.</p>
      <p>Reklama</p>
      <figure>
        <img src="https://www.ve.lt/uploads/img/000010logo_po_str_be_siuksliu/tv3_lt.png"/>
      </figure>
    </article>
  </body>
</html>