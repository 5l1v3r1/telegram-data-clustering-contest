<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.finanzaonline.com/notizie/fos-martedi-il-debutto-a-piazza-affari-domanda-superiore-di-quasi-3-volte-lofferta"/>
    <meta property="og:site_name" content="FinanzaOnline"/>
    <meta property="article:published_time" content="2019-11-22T16:06:00+00:00"/>
    <meta property="og:title" content="Fos: martedì il debutto a Piazza Affari, domanda superiore di quasi 3 volte l’offerta"/>
    <meta property="og:description" content="Fos farà il suo ingresso a Piazza Affari martedì 26 novembre. La Pmi genovese di consulenza e ricerca tecnologica ha ricevuto il provvedimento di ammissione alle negoziazioni delle proprie azioni …"/>
  </head>
  <body>
    <article>
      <h1>Fos: martedì il debutto a Piazza Affari, domanda superiore di quasi 3 volte l’offerta</h1>
      <address><time datetime="2019-11-22T16:06:00+00:00">22 Nov 2019, 16:06</time> by <a rel="author">Valeria Panigada</a></address>
      <p>Fos farà il suo ingresso a Piazza Affari martedì 26 novembre. La Pmi genovese di consulenza e ricerca tecnologica ha ricevuto il provvedimento di ammissione alle negoziazioni delle proprie azioni sul listino Aim Italia. “Siamo molto soddisfatti del successo del collocamento – ha commentato Enrico Botte, amministratore delegato – La buona accoglienza dell’operazione da parte degli investitori italiani ed esteri ci conferma che il settore dell’innovazione tecnologica e il nostro modello di business piacciono al mercato”.</p>
      <p>L’ammissione alla quotazione è avvenuta in seguito a un collocamento di azioni di nuova emissione, rivenienti dall’aumento di capitale, collocate<br/>a un prezzo di 2,25 euro, per un controvalore complessivo di circa 5 milioni di euro. In base al prezzo di offerta, la capitalizzazione di Fos al momento dell’ammissione è pari a circa 14 milioni. Il flottante è pari al 35,71% del capitale sociale.</p>
      <p>Il collocamento ha generato una domanda da parte di investitori istituzionali italiani ed esteri superiore a 2,9 volte il quantitativo offerto, con una copertura da parte di investitori esteri pari a circa il 54%.</p>
    </article>
  </body>
</html>