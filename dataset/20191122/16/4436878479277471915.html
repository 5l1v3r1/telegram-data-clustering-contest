<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.naciodigital.cat/noticia/191534/fiscalia/demana/anullin/citacions/periodistes/filtracions/sumari/dels/cdr"/>
    <meta property="og:site_name" content="www.naciodigital.cat"/>
    <meta property="article:published_time" content="2019-11-22T16:30:00+00:00"/>
    <meta property="og:title" content="La Fiscalia demana que s'anul·lin les citacions a periodistes per les filtracions del sumari dels CDR"/>
    <meta property="og:description" content="El ministeri públic no veu &quot;responsabilitat penal&quot; dels professionals de la informació"/>
  </head>
  <body>
    <article>
      <h1>La Fiscalia demana que s'anul·lin les citacions a periodistes per les filtracions del sumari dels CDR</h1>
      <h2>El ministeri públic no veu "responsabilitat penal" dels professionals de la informació</h2>
      <address>
        <time datetime="2019-11-22T16:30:00+00:00">22 Nov 2019, 16:30</time>
      </address>
      <p>La Fiscalia Provincial de Madrid ha demanat al jutjat d'instrucció 41, que investiga les filtracions del sumari dels CDR, que deixi sense efecte les citacions a periodistes de vuit mitjans de comunicació. El ministeri públic ha recorregut la interlocutòria que cita els professionals de la informació com a investigats el 29 de novembre "perquè no existeix responsabilitat penal", segons un comunicat de la Fiscalia d'aquest divendres.</p>
      <figure>
        <img src="https://dades.grupnaciodigital.cat/redaccio/../redaccio/arxius/imatges/201911/1200_1573128770Captura_de_pantalla_2019-11-07_a_les_13.11.05.jpg"/>
      </figure>
      <p><a href="https://www.naciodigital.cat/noticia/191411/audiencia/nacional/aplica/plantilla/altsasu/cdr">Operació Judes </a><a href="https://www.naciodigital.cat/noticia/191411/audiencia/nacional/aplica/plantilla/altsasu/cdr">L'Audiència Nacional aplica la plantilla d'Altsasu als CDR</a><a href="https://www.naciodigital.cat/noticia/191411/audiencia/nacional/aplica/plantilla/altsasu/cdr">L'alt tribunal defensa que no és necessària l'existència d'un "clima de terror social" per investigar els independentistes de l'operació Judes</a><br/>El ministeri públic no veu indicis que els periodistes de la <i>Ser</i>, <i>El País</i>, <i>ABC</i>, <i>El Confidencial</i>, <i>El Mundo</i>, <i>La Vanguardia</i>, <i>El Español </i>i <i>RTVE</i> hagin comès cap delicte, ja que "no són responsables de la infracció penal que és objecte de la instrucció" sinó que ho seria qui va filtrar el sumari als periodistes abans que s'aixequés el secret.<br/><br/>Les defenses dels membres dels CDR empresonats de forma preventiva per ordre de l'Audiència Nacional havien demanat que s'investiguessin les filtracions i l'instructor del cas a l'alt tribunal ho va derivar a un jutjat de Madrid, a petició de la Fiscalia.</p>
      <p>
        <a href="https://www.naciodigital.cat/registre">Fes-te subscriptor</a>
      </p>
    </article>
  </body>
</html>