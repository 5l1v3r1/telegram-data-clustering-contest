<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blitzquotidiano.it/tv/vieni-da-me-davide-cerullo-spacciavo-scrittore-3120487/"/>
    <meta property="og:site_name" content="Blitz quotidiano"/>
    <meta property="article:published_time" content="2019-11-22T16:11:04+00:00"/>
    <meta property="og:title" content="Vieni da me, ex camorrista Davide Cerullo: “Spacciavo e guadagnavo milioni, poi sono diventato uno scrittore”"/>
    <meta property="og:description" content="ROMA – Davide Cerullo ospite di Caterina Balivo a Vieni da me parla del suo passato come ex camorrista e spacciatore, fino a cambiare radicalmente vita e rinascere come scrittore.  Cerullo ha spiegato di essere il nono di 14 figli nato e cresciuto a Scampia, quartiere di Napoli, troppo in fretta: “E’ il quartiere con il più alto tasso di analfabetismo. L’istruzione è il simbolo della libertà e quindi, mancandomi quella, in un quartiere come Scampia, non è stato difficile cadere nella trappola della criminalità organizzata”.Nathaly Caldonazzo: “Indignata da Fedez per quanto scritto su Tiziano Ferro”Tale e Quale Show, vince Antonio Mezzancella Un passato e un’infanzia difficile, che l’hanno portato a essere un esponente della camorra: “I reati li ho fatti non perché sono nato a Scampia, ma perché non avevo gli strumenti per tenermi lontano dalla criminalità. A 10 anni trasportavo armi e droghe e mi pagavano e quindi imparavo come fare denaro”. E aggiunge: “A parte questo, io mi sentivo gratificato per quello che…"/>
  </head>
  <body>
    <article>
      <h1>Vieni da me, ex camorrista Davide Cerullo: “Spacciavo e guadagnavo milioni, poi sono diventato uno scrittore”</h1>
      <address><time datetime="2019-11-22T16:11:04+00:00">22 Nov 2019, 16:11</time> by <a rel="author">Redazione Blitz</a></address>
      <figure>
        <img src="https://static.blitzquotidiano.it/wp/wp-content/uploads/2019/11/davide-cerullo-vdm-rai.jpg"/>
        <figcaption>Davide Cerullo a Vieni da me (Frame da Rai)</figcaption>
      </figure>
      <p>ROMA – Davide Cerullo ospite di Caterina Balivo a <a href="http://www.blitzquotidiano.it/tv/vieni-da-me-giuseppe-povia-droga-alcol-amico-3120462/"><b>Vieni da me</b></a> parla del suo passato come ex camorrista e spacciatore, fino a cambiare radicalmente vita e rinascere come scrittore.</p>
      <p> Cerullo ha spiegato di essere il nono di 14 figli nato e cresciuto a Scampia, quartiere di Napoli, troppo in fretta: “E’ il quartiere con il più alto tasso di analfabetismo. L’istruzione è il simbolo della libertà e quindi, mancandomi quella, in un quartiere come Scampia, non è stato difficile cadere nella trappola della criminalità organizzata”.</p>
      <figure>
        <a href="https://www.blitzquotidiano.it/tv/nathaly-caldonazzo-indignata-fedez-3120648/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/tv/nathaly-caldonazzo-indignata-fedez-3120648/">
          <img src="https://static.blitzquotidiano.it/wp/wp-content/uploads/2019/11/FEDEZ-TIZIANO-1-300x300.jpg"/>
        </a>
      </figure>
      <h3>
        <a href="https://www.blitzquotidiano.it/tv/nathaly-caldonazzo-indignata-fedez-3120648/">Nathaly Caldonazzo: “Indignata da Fedez per quanto scritto su Tiziano Ferro”</a>
      </h3>
      <figure>
        <a href="https://www.blitzquotidiano.it/tv/tale-quale-show-antonio-mezzancella-3120590/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/tv/tale-quale-show-antonio-mezzancella-3120590/">
          <img src="https://static.blitzquotidiano.it/wp/wp-content/uploads/2019/11/tale_quale_show-1-300x300.jpg"/>
        </a>
      </figure>
      <h3>
        <a href="https://www.blitzquotidiano.it/tv/tale-quale-show-antonio-mezzancella-3120590/">Tale e Quale Show, vince Antonio Mezzancella</a>
      </h3>
      <p>Un passato e un’infanzia difficile, che l’hanno portato a essere un esponente della camorra: “I reati li ho fatti non perché sono nato a Scampia, ma perché non avevo gli strumenti per tenermi lontano dalla criminalità. A 10 anni trasportavo armi e droghe e mi pagavano e quindi imparavo come fare denaro”.</p>
      <p>E aggiunge: “A parte questo, io mi sentivo gratificato per quello che facevo per la camorra. Mi sentivo parte di una famiglia e quindi mi dicevo che dovevo diventare un camorrista perché in questo modo avrei avuto il rispetto e la paura della gente. Quando i miei fratelli se ne accorsero, mi portarono da mio padre a Cassino. Un giorno, mentre stavo mangiando, diedero la notizia dell’arresto di mia mamma che, dopo aver fatto i lavori più umili, era caduta in quella trappola ed era stata arrestata per spaccio. Scoppiai a piangere e tornai a Scampia”.</p>
      <p>Con l’aresto della madre, Davide continua a lavorare per la camorra: “A 14 anni mi affidarono una delle piazze di spaccio di Scampia guadagnando 30 milioni a mese. A 16 anni mi arrestarono per la prima volta. La polizia però non mi mise le manette e io chiesi il perché e il poliziotto mi disse che non me le mettevano perché non ero nessuno”.</p>
      <p>Una volta in carcere, uscì e tornò al mondo dello spaccio, ma a 17 anni fu vittima di un agguato: “Mi spararono addosso 32 proiettili e sognavo di uccidere quelle persone”. Poi altri arresti, fino all’incontro con Suor Monica: “Il camorrista è un illuso che si scava la fossa da sola mi disse mettendomi in crisi”. Lì, parte la rinascita: “Mi sono salvato perché ho cominciato a leggere Pasolini, Ghandi, Mandela. Oggi vivo di scrittura perché anche se non sono uno scrittore ho scritto qualche libro e di fotografia anche se non sono un fotografo”. (Fonte Rai)</p>
    </article>
  </body>
</html>