<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/kriminalni/nakazanie/bashchata-na-ubitata-11-godishna-nikol-v-angliya-me-pitat-normalna-drzhava-li-sme-kato-uznakha-za-smeshnata-prisda-na-ivan_news710723.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-22T16:34:00+00:00"/>
    <meta property="og:title" content="Бащата на убитата 11-годишна Никол: В Англия ме питат нормална държава ли сме, като узнаха за смешната присъда на Иван"/>
    <meta property="og:description" content="Хората във Великобритания ми се подиграват. Питат ме нормална държава ли сме, призна Любомир Йончев"/>
  </head>
  <body>
    <article>
      <h1>Бащата на убитата 11-годишна Никол: В Англия ме питат нормална държава ли сме, като узнаха за смешната присъда на Иван</h1>
      <h2>Хората във Великобритания ми се подиграват. Питат ме нормална държава ли сме, призна Любомир Йончев</h2>
      <address>
        <time datetime="2019-11-22T16:34:00+00:00">22 Nov 2019, 16:34</time>
      </address>
      <p>https://blitz.bg/kriminalni/nakazanie/bashchata-na-ubitata-11-godishna-nikol-v-angliya-me-pitat-normalna-drzhava-li-sme-kato-uznakha-za-smeshnata-prisda-na-ivan_news710723.html Blitz.bg</p>
      <slideshow>
        <figure>
          <img src="https://static.blitz.bg/documents/thumbnails/730/201911/1574405665-kdysfgvdf.jpg"/>
        </figure>
        <figure>
          <img src="https://static.blitz.bg/documents/thumbnails/730/201911/1574405665-dklfg.jpg"/>
        </figure>
      </slideshow>
      <p><b>Ние сме смешна България. Хората във Великобритания ми се подиграват. Питат ме нормална държава ли сме. Как можело човек да извърши убийство и присъдата на виновника да се намали с лека ръка.</b><br/> <br/>Това заяви Любомир Йончев - баща на 11-годишната Никол, която бе убита от 15-годишния Иван в Бургас. Момчето получи наказание от 6 години затвор без право на обжалване. <br/><br/>"Присъдата била намалена, защото полицаите са отишли в дома му, той сам се е издал, а пък те били груби с него. Тук, ако някой убие дете, няма да види бял свят", заяви Йончев.<br/><br/>"Ние така даваме надежда на престъпниците, те излизат бързо на свобода. Защо въобще ги хващаме, като ще ги пускаме обратно на улицата", запита той.</p>
      <figure>
        <img src="https://static.blitz.bg/documents/thumbnails/520/201911/1574405665-dklfg.jpg"/>
      </figure>
      <p>"Когато човек може да отнеме живот, значи трябва да може да бъде съден като голям”, смята бащата на убитото дете.<br/><br/>По думите му в Англия, ако обидиш полицай или каквото и да е, получаваш веднага наказание.<br/><br/>Той призна, че не са му останали сълзи: „На 7 юли почина баща ми, а на 20 август дъщеря ми. Майката на въпросния пикльо Иван дори не направи опит да ми се извини", каза той.<br/><br/>"Детето ми се е опитвало да натисне паник бутон. Кръвта й седеше по него. Всичко това бе шок за мен. Видях мястото след убийството, беше в кръвта й. Не беше още почистено добре", призна Йончев.<br/><br/>Според него това убийство е планирано и хладнокръвно: "Това момче е планирало да я убие. Аз дойдох в Англия заради нея, а вече я няма”, каза той.<br/><br/>"На погребението дори не казах "сбогом" на дъщеря си. Такова нещо не може да се каже, не може и да се прости. Никога няма да забравя", завърши Йончев.<br/> </p>
    </article>
  </body>
</html>