<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazetevatan.com/unlu-is-adamina-hapis-soku--1286525-ekonomi/"/>
    <meta property="og:site_name" content="Gazete Vatan"/>
    <meta property="article:published_time" content="2019-11-22T16:25:00+00:00"/>
    <meta property="og:title" content="Ünlü iş adamına hapis şoku!"/>
    <meta property="og:description" content="Birçok ünlü isim için özel araçlarda lüks dönüşümler yapan Malkoçlar Oto Dizayn AŞ’nin sahibi Refik Malkoç, borcunu ödeyemezse hapse girecek."/>
  </head>
  <body>
    <article>
      <h1>Ünlü iş adamına hapis şoku!</h1>
      <h2>Birçok ünlü isim için özel araçlarda lüks dönüşümler yapan Malkoçlar Oto Dizayn AŞ’nin sahibi Refik Malkoç, borcunu ödeyemezse hapse girecek.</h2>
      <address>
        <time datetime="2019-11-22T16:25:00+00:00">22 Nov 2019, 16:25</time>
      </address>
      <p>Kişiye özel araçlarda lüks dönüşümler yapan Malkoçlar Oto Dizayn AŞ’nin sahibi Refik Malkoç hakkında, ödeyemediği borcu nedeni ile hapis cezası verildi. Hakkında 3 ayrı mahkemede hapis cezası verilen Malkoç’a yönelik kararlardan biri kesinleşti. Ünlü iş insanı, yakalanması halinde de borcunu ödeyemezse ceza evine girecek.</p>
      <p>
        <b>BORCUNU ÖDEYEMEDİ</b>
      </p>
      <p>İş insanı Refik Malkoç’a yönelik hapis cezası karalarının gerisinde, ödeme taahhüdünde bulunulduğu halde yapılamayan ödemeler yer alıyor. İcra takibi ve dava dosyalarına göre alacaklı konumda Ercan Temur, Refik Malkoç’tan alacaklı duruma geldi. Temur ile Malkoç arasında, borcun ödenmesi için anlaşmaya varıldı. Plana göre, Malkoç, belirlenen tutarlar halinde borcunu ödeyecekti. Taraflar arasında varılan tarihlerde ödeme işlemi yapılmadı. Yapılan görüşmelerden de sonuç çıkmayınca konu yargıya taşındı. Temur’un avukatları, ayrı ayrı icra takipleri başlattı. Takiplerin kesinleşmesi ile birlikte Malkoç’un evinde haciz işlemleri yapıldı.</p>
      <p>
        <b>"ÖDEME TAAHÜDÜ İHLAL EDİLDİ"</b>
      </p>
      <p>Yapılan haciz işlemleri sonrası Malkoç bu kez borç ödeme taahhüdünde bulundu. Refik Malkoç ile Temur’un avukatı, icra müdürlüğü görevlileri huzurunda taahhütname imzaladı. İmzalanan taahhütnamelerde, vadesi geçen borçların hangi gün ödeneceği kararlaştırıldı. Ancak taraflar arasında imzalanan taahhütnameye de uyulmadı ödeme yine yapılmadı. Bu kez, Temur’un avukatları icra ceza mahkemesine başvurdu. Yapılan başvurularda, borçlu tarafın, taahhüdü ihlal suçu işlediği öne sürüldü. (Hürriyet)</p>
    </article>
  </body>
</html>