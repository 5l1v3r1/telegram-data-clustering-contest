<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837273-gpu-ta-sbu-provodyat-obshuki-na-teritoriyi-odeskogo-morskogo-portu"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-22T16:01:00+00:00"/>
    <meta property="og:title" content="ГПУ та СБУ проводять обшуки на території Одеського морського порту"/>
    <meta property="og:description" content="КИЇВ. 22 листопада. УНН. Генпрокуратурою спільно з СБУ проводяться обшуки на території Одеського морського порту, пише УНН з посиланням на пресслужбу …"/>
  </head>
  <body>
    <article>
      <h1>ГПУ та СБУ проводять обшуки на території Одеського морського порту</h1>
      <address><time datetime="2019-11-22T16:01:00+00:00">22 Nov 2019, 16:01</time> by <a rel="author">Олексій Супрун</a></address>
      <slideshow>
        <figure>
          <img src="https://www.unn.com.ua/uploads/media/photo/2019/11/22/5faeae77b731a9dedca8bc56a0510b634ce392b2.jpg"/>
        </figure>
        <figure>
          <img src="https://www.unn.com.ua/uploads/media/photo/2019/11/22/138774821c3a461a3d359cbe2911b4949c9f934f.jpg"/>
        </figure>
        <figure>
          <img src="https://www.unn.com.ua/uploads/media/photo/2019/11/22/0133f3986c946fffac983abc9658fc8f5057d9b5.jpg"/>
        </figure>
      </slideshow>
      <p><b>КИЇВ. 22 листопада. УНН.</b> Генпрокуратурою спільно з СБУ проводяться обшуки на території Одеського морського порту, пише <b>УНН</b> з посиланням на пресслужбу Генеральної прокуратури України.</p>
      <p>За процесуального керівництва Генеральної прокуратури України слідчими СБУ викрито фінансову оборудку при реконструкції причалу № 7 Одеського морського порту, під час якої державі заподіяно понад 54 млн грн збитків.</p>
      <p>“За версією слідства, службові особи державного підприємства, ймовірно за попередньою змовою з іншими особами, перерахували на рахунки українського суб’єкта господарської діяльності 54 млн грн за виконання певних видів робіт. Згодом, шляхом укладення ряду фіктивних договорів, вказані кошти були перераховані на рахунки підприємств з ознаками фіктивності, а у подальшому розподілені між учасниками злочинної схеми. Натомість роботи по реконструкції причалу № 7 Одеського морського порту фактично не виконанні”, — вказано у повідомленні.</p>
      <p>На даний час слідчі Головного слідчого управління СБУ під процесуальним керівництвом прокурорів Генеральної прокуратури за оперативного супроводження працівниками ГУ БКОЗ СБУ проводять ряд обшуків у м. Одеса, в тому числі на території Одеського морського порту та Одеській філії ДП “Адміністрація морських портів України”.</p>
      <p>“Наразі досудове розслідування триває, проводиться комплекс слідчих та розшукових дій з метою встановлення всіх обставин вчинення злочину, притягнення винних до відповідальності та забезпечення відшкодування збитків. Нагадаємо, відповідно до ст. 62 Конституції України особа вважається невинуватою у вчиненні злочину і не може бути піддана кримінальному покаранню, доки її вину не буде доведено в законному порядку і встановлено обвинувальним вироком суду”, — додали у ГПУ.</p>
      <p>Як писав <b>УНН</b> раніше, ГПУ і СБУ <a href="https://www.unn.com.ua/uk/news/1837264-gpu-i-sbu-provodyat-obshuki-u-meriyi-odesi">проводять обшуки</a> у мерії Одеси.</p>
    </article>
  </body>
</html>