<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gandul.info/politica/ce-se-intampla-cu-alianta-usr-plus-dacian-ciolos-a-facut-anuntul-18607039"/>
    <meta property="og:site_name" content="Gândul"/>
    <meta property="article:published_time" content="2019-11-22T16:38:09+00:00"/>
    <meta property="og:title" content="Ce se întâmplă cu alianţa USR-PLUS. Dacian Cioloş a făcut anunţul"/>
    <meta property="og:description" content="Mai multe detalii pe gândul.info"/>
  </head>
  <body>
    <article>
      <h1>Ce se întâmplă cu alianţa USR-PLUS. Dacian Cioloş a făcut anunţul</h1>
      <h2>Liderii USR şi PLUS, Dan Barna şi Dacian Cioloş, au declarat, vineri, că au decis să întărească alianţa, prin activarea unor structuri comune, Comitetul Executiv, Comisia de integritate, Comisia de politici publice şi Comisia Naţională de coordonare, însă fuziunea propriu-zisă va dura.</h2>
      <address><time datetime="2019-11-22T16:38:09+00:00">22 Nov 2019, 16:38</time> by <a rel="author" href="https://www.gandul.info/autor/elena-crangasu" target="_blank">Elena Crangasu</a></address>
      <p>„Am decis că începând de săptămâna viitoare vom activa şi celelalte structuri ale alianţei care încă nu sunt funcţionale, noi în protocolul alianţei am prevăzut patru structuri de coordonare comună, anume această Comisie Naţională de Coordonare, care reuneşte cele două Birouri Naţionale ale celor două partide, care s-a întâlnit astăzi, în a doua sa întâlnire”, a spus liderul PLUS, Dacian Cioloş, vineri, în cadrul unei conferinţe de presă.</p>
      <p>Dacian Cioloş a explicat că în întâlnirea de astăzi nu s-a stabilit fuziunea priopriu-zisă a celor două partide, deoarece din punct de vedere juridic, ar mai putea dura, însă spre asta se tinde şi eventual, se va ajunge la o fuziune.</p>
      <p>„De facto, mergem spre o alianţă, dar de iure, asta poate să dureze, ţineţi minte cât a duratînregistrarea PLUS. În unele cazuri, acest proces juridic durează foarte mult, noi avem două rânduri de alegeri pentru care trebuie să fim pregătiţi. Important e că dincolo de forma aceasta juridică, la care probabil, vom ajunge, la un moment dat, important e să funcţionăm de facto ca o alianţă, şi asta am decis astăzi”, a argumentat Cioloş.</p>
      <p>El a mai zis că există deja o comisie de politici publice care a ajutat la structurarea programului politic al lui Dan Barna pentru alegerile prezidenţiale, iar de acum înainte, comisia va lucra pentru pregătirea programului de guvernare, echipa care va fi pregătită se va numi „Guvern din umbră”.</p>
      <p>„Avem deja o Comisie de politici publice care a fost constituită, formată din 10 membri, cinci de la fiecare partid, şi care lucrează deja împreună, au lucrat împreună, deja, pentru a ajuta candidatul Dan Barna să-şi contureze programul politic, iar în perioada următoare, această comisie de politici publice va ucra împreună pe pregătirea programului de guvernare şi vom pregăti şi o echipă, i-am spus Guvern din umbră, o echipă de oameni cu viziune şi expertiză care vor urmări de îndeaproape activitatea Guvernului şi vom veni cu propuneri, idei, vrem să arătăm că suntem în măsură să ne asumăm responsabilitatea aceasta guvernamentală, când va veni momentul”, a explicat Cioloş.</p>
      <p>Alte structuri care vor fi activate sunt Comitetul Executiv al alianţei şi o Comisie de integritate.</p>
      <p>„Mai avem o structură care urmează să fie activate în zilele imediat următoare, un Comitet Executiv al alianţei format din şase oameni, un coordpnator al acestui Comitet, un coordinator de campanie, un purtător de cuvânt, un responsabil financiar, un responsabil juridic şi un responsabil cu politici publice, aceasta va fi structura de coordonare executivă a alianţei. Şi am mai decis să constituim împreună o Comisie de integritate, care să asigure analiza cazurilor de integritate, dacă ele apar, şi atunci când apar, la nivelul alianţei”, a adăugat liderul PLUS.</p>
      <p>Cioloş a precizat că aceste structuri vor fi activate pentru a întări relaţia dintre cele două formaţiuni, în vederea pregătirii pentru alegerile locale şi eventual, cele anticipate.</p>
      <p>„Aceste structuri vor fi activate pentru ca această apropiere a celor douău partide care fac parte din alianţă să aibă loc şi de facto, etapă cu etapă, şi să începem să lucrăm cât mai mult împreună, să începem să avem cât mai multe poziţii commune şi evident, prima prioriatte este să pregătim candidaţii comuni pentru alegerile locale, dar în acelaşi timp, ne pregătim şi pentru eventualele alegeri anticipate, noi sperăm să aibă loc după alegerile prezidenţiale”, a motivat Cioloş.</p>
      <p>Dan Barna a subliniat că „acestea sunt structuri existente în protocolul alianţei”, fiind vorba despre operaţionalizarea lor.</p>
      <p>„Până acum, a funcţionat Comitetul de coordonare normal, Comitetul de structure publice, care alucrat, celelalte două nu fuseseră încă operaţionalizate. Este mesajul pe care-l transmitem colegilor USR şi PLUS din ţară, că apropierea trebuie să continue”, a completat preşedintele USR.</p>
      <p>Birourile Naţionale Reunite ale celor două partide s-au întrunit, vineri, la ora 13.00, într-o şedinţă ce a durat patru ore.</p>
      <related>
        <h4>Citeşte şi</h4>
        <a href="https://www.gandul.info/politica/klaus-iohannis-psd-si-a-schimbat-fata-de-mai-multe-ori-dar-psd-e-acelasi-nu-am-scapat-inca-de-comunisti-18607003?utm_source=Gandul&amp;utm_medium=Click%2BCitesteSi+200&amp;utm_campaign=CitesteSi%2Bgandul"/>
      </related>
      <related>
        <h4>Citeşte şi</h4>
        <a href="https://www.gandul.info/politica/iohannis-despre-alegerea-primarilor-in-doua-tururi-nu-cred-ca-este-o-solutie-oug-cel-mai-corect-este-ca-proiectul-sa-fie-dezbatut-in-parlament-18606881?utm_source=Gandul&amp;utm_medium=Click%2BCitesteSi+200&amp;utm_campaign=CitesteSi%2Bgandul"/>
      </related>
      <related>
        <h4>Citeşte şi</h4>
        <a href="https://www.gandul.info/politica/iohannis-raspuns-la-invitatia-lui-dancila-pe-contracandidatul-meu-il-las-sa-isi-faca-singur-campanie-dancila-i-am-trimis-un-mesaj-privat-pentru-a-l-chema-la-confruntare-18606701?utm_source=Gandul&amp;utm_medium=Click%2BCitesteSi+200&amp;utm_campaign=CitesteSi%2Bgandul"/>
      </related>
    </article>
  </body>
</html>