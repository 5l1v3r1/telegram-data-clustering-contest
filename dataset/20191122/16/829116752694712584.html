<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.origo.hu/nagyvilag/20191122-halalbuntetessel-sujtanak-a-hirhedt-floridai-sorozatgyilkost.html"/>
    <meta property="og:site_name" content="Origo"/>
    <meta property="article:published_time" content="2019-11-22T16:08:00+00:00"/>
    <meta property="og:title" content="Négy nőt gyilkolhatott meg egy floridai sorozatgyilkos"/>
    <meta property="og:description" content="Az ügyész szerint halálbüntetést érdemelne."/>
  </head>
  <body>
    <article>
      <h1>Négy nőt gyilkolhatott meg egy floridai sorozatgyilkos</h1>
      <address><time datetime="2019-11-22T16:08:00+00:00">22 Nov 2019, 16:08</time> by <a rel="author">Origo</a></address>
      <p>
        <b>Az ügyészség halálbüntetést javasol annak a floridai férfinak, aki négy nőt gyilkolt meg Daytona Beach-en. Annak ellenére, hogy a DNS-vizsgálat egyértelműen igazolja, hogy ő a gyilkos, a férfi tagadta a vádakat.</b>
      </p>
      <p>A 37 éves Robert Hayes-t megvádolták három fiatal nő, Laquetta Gunther, Julie Green, és Iwana Patton meggyilkolásával. </p>
      <aside>Mindhárom holttestet 2005 és 2006 között találták meg Daytona Beach-en.</aside>
      <p>A gyilkos akkoriban a Bethune Cookman Egyetem joghallgatója volt. A férfit ezután egy negyedik nő, Stacey George meggyilkolásával is megvádolták.</p>
      <p>A nő holttestét 2008-ban találták meg, hasonló körülmények között, mint a másik háromat. Őt valószínűleg 2007-ben gyilkolhatta meg a férfi.</p>
      <figure>
        <iframe data-src="https://twitter.com/wmfeorlando/status/1197629351610736640?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>2016-ban összehasonlították a nő testén lévő DNS-eket a korábbi holttesteken talált mintákkal. A vizsgálat során bebizonyosodott, hogy</p>
      <aside>ezt a gyilkosságot is Hayes követte el.</aside>
      <p>A nyomozás során kiderült, hogy a férfi a gyilkosság előtt meg is erőszakolta áldozatait.</p>
      <p>A bíróság gyilkossággal és nemi erőszakkal vádolta a férfit, ő azonban minden bizonyíték ellenére tagadta a vádakat.</p>
      <p>R.J. Larizza ügyész csütörtökön bejelentette, hogy</p>
      <p>
        <mark>halálbüntetést javasol az elvetemült sorozatgyilkosnak,</mark>
      </p>
      <p>majd hozzátette, hogy a nyomozás ideje alatt egy nő bejelentette, hogy a férfi őt is zaklatta és bántalmazta, de a szerencsének köszönhetően túlélte a támadásait - írja a <a href="https://www.foxnews.com/us/accused-serial-killer-faces-death-penalty-in-killings-of-3-women-in-daytona-beach">Foxnews.com.</a></p>
    </article>
  </body>
</html>