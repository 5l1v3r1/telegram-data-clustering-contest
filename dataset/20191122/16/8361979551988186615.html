<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/events/dasha-luk-yanenko-spravu-pro-vbivstvo-peredali-v-sud-novini-odesi-50055201.html"/>
    <meta property="og:site_name" content="НВ"/>
    <meta property="article:published_time" content="2019-11-22T16:47:00+00:00"/>
    <meta property="og:title" content="Вбивство 11-річної Даші Лук’яненко в Одеській області: справу передали в суд"/>
    <meta property="og:description" content="В Одесі завершено розслідування стосовно Миколи Тарасова, якого підозрюють у вбивстві 11-річної Дар'ї Лук’яненко з райцентру Іванівка Одеської області."/>
  </head>
  <body>
    <article>
      <h1>Вбивство 11-річної Даші Лук’яненко в Одеській області: справу передали в суд</h1>
      <h2>В Одесі завершено розслідування стосовно Миколи Тарасова, якого підозрюють у вбивстві 11-річної Дар'ї Лук’яненко з райцентру Іванівка Одеської області.</h2>
      <address>
        <time datetime="2019-11-22T16:47:00+00:00">22 Nov 2019, 16:47</time>
      </address>
      <p>Про це повідомили у пресслужбі прокуратури Одеської області.</p>
      <p>Обласна прокуратура і слідчі поліції завершили розслідування справи.</p>
      <p>У п'ятницю, 22 листопада, обвинувальний акт було направлено до суду для розгляду по суті.</p>
      <p>Зараз зловмисник знаходиться під вартою, йому загрожує довічне позбавлення волі.</p>
      <p>Чоловікові інкримінують: ч. 1 ст. 297 (наруга над тілом), ч. 2 ст. 146 (викрадення), ч. 2 ст. 15 ч. 4 ст. 152 (спроба згвалтування неповнолітньої), п. П. 2, 9 ч. 2 ст. 115 (умисне вбивство).</p>
      <p>Нагадаємо, <a href="https://nv.ua/ukr/ukraine/events/v-odeskiy-oblasti-znayshli-mertvoyu-zniklu-tizhden-tomu-11-richnu-divchinku-50027874.html">тіло Даші Лук'яненко знайшли</a> 19 червня в одному з приватних будинків Іванівки Одеської області після п'яти днів посиленого пошуку.</p>
      <p>Підозрюваний Микола Тарасов <a href="https://nv.ua/ukr/ukraine/events/vbivstvo-dar-ji-luk-yanenko-novi-podrobici-50027917.html">зізнався</a>, що душив дівчинку, а потім роздягнув її. Він кинув тіло дівчинки у вигрібну яму, а речі облив бензином і спалив. Вбивство було скоєно на <a href="https://nv.ua/ukr/ukraine/events/vbivstvo-dashi-luk-yanenko-policiya-nazvala-motiv-pidozryuvanogo-50027974.html?prefer_lang=ukr">сексуальному грунті</a>.</p>
      <p>Тарасова <a href="https://nv.ua/ukr/ukraine/events/vbivstvo-darini-luk-yanenko-sud-vzyav-pid-vartu-pidozryuvanogo-mikolu-tarasova-50028254.html">заарештували без права внесення застави</a>.</p>
    </article>
  </body>
</html>