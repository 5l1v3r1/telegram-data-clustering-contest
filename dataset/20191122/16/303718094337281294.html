<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.oogtv.nl/2019/11/leerlingen-karrepad-bedanken-brandweer-voor-redden-school/"/>
    <meta property="og:site_name" content="OOG"/>
    <meta property="article:published_time" content="2019-11-22T16:16:00+00:00"/>
    <meta property="og:title" content="Leerlingen Karrepad bedanken brandweer voor redden school"/>
    <meta property="og:description" content="De leerlingen van basisschool Karrepad aan de Molukkenstraat hebben diverse tekeningen gemaakt voor de brandweer. Dit om de brandweerlieden te bedanken die voorkwamen dat de school in vlammen op ging."/>
  </head>
  <body>
    <article>
      <h1>Leerlingen Karrepad bedanken brandweer voor redden school</h1>
      <address><time datetime="2019-11-22T16:16:00+00:00">22 Nov 2019, 16:16</time> by <a rel="author">Andor Heij</a></address>
      <p>
        <b>De leerlingen van basisschool Karrepad aan de Molukkenstraat hebben diverse tekeningen gemaakt voor de brandweer. Dit om de brandweerlieden te bedanken die voorkwamen dat de school in vlammen op ging.</b>
      </p>
      <p>Zaterdagavond brandde de gymzaal naast de school tot de grond toe af. De vlammen dreigden over te slaan naar de school die naast de gymzaal staat. Door het ingrijpen van de spuitgasten werd de schade aan de school tot een minimum beperkt.</p>
      <p>Deze week maakten de kinderen daarom diverse tekeningen. “De ploeg is er erg blij mee! Ze krijgen een mooi plekje op de kazerne”, aldus de brandweer op Twitter.</p>
      <figure>
        <iframe src="https://www.youtube.com/embed/6mB-cBygGxs" width="640" height="360" data-service="Youtube" scrolling="no"/>
      </figure>
    </article>
  </body>
</html>