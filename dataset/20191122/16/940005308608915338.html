<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://stirileprotv.ro/stiri/actualitate/fost-deputat-psd-urmarit-international-fotografiat-intr-o-alta-tara-reactia-politiei-romane.html"/>
    <meta property="og:site_name" content="Stirileprotv.ro"/>
    <meta property="article:published_time" content="2019-11-22T16:39:00+00:00"/>
    <meta property="og:title" content="Fost deputat PSD, urmărit internațional, fotografiat într-o altă țară. Reacția Poliției Române"/>
    <meta property="og:description" content="Fostul deputat PSD Cristian Rizea, dat în urmărire internaţională în urma unei condamnări la 4 ani şi 8 luni de închisoare cu executare, a fost fotografiat la Chişinău, ducându-și copilul la școală."/>
  </head>
  <body>
    <article>
      <h1>Fost deputat PSD, urmărit internațional, fotografiat într-o altă țară. Reacția Poliției Române</h1>
      <h2>Fostul deputat PSD Cristian Rizea, dat în urmărire internaţională în urma unei condamnări la 4 ani şi 8 luni de închisoare cu executare, a fost fotografiat la Chişinău, ducându-și copilul la școală.</h2>
      <address>
        <time datetime="2019-11-22T16:39:00+00:00">22 Nov 2019, 16:39</time>
      </address>
      <p>Potrivit unei publicații, citate de <a href="https://www.news.ro/politic-intern/update-fostul-deputat-psd-cristian-rizea-dat-urmarire-internationala-localizat-chisinau-igpr-nicio-tara-furnizat-intermediul-canalelor-cooperare-politieneasca-internationale-informatii-duca-1924401722002019111719177765">News.ro</a>, fostul deputat PSD ar fi închiriat un apartament într-un luxos complex rezidenţial din Chişinău și, pentru a nu fi recunoscut, şi-ar fi lăsat barbă.</p>
      <p>Rizea pare să aibă același program zilnic, își duce fiul la o școală privată din oraș, unde taxa anuală este de aproximativ 6.000 euro, își face cumpărăturile la un interval de câteva zile și se asigură înainte de a ieşi din bloc că nu este urmărit.</p>
      <p>Rizea deţine şi cetăţenia moldovenească, obţinută rapid şi cu ajutorul unor oficiali PSD care au avut legături în zona de putere de la Chişinău, potrivit sursei citate.</p>
      <h3>Reacția Poliției Române</h3>
      <p>IGPR a anunțat, vineri seară, într-un comunicat, că nicio ţară nu a furnizat, prin intermediul canalelor de cooperare poliţienească internaţionale, informaţii care să ducă la depistarea lui Cristian Rizea.</p>
      <p><i>”Referitor la urmaritul international Rizea Cristian, facem precizarea că această persoană figurează dat în urmărire naţională şi internaţională. Până în acest moment, nicio ţară nu a furnizat, prin intermediul canalelor de cooperare poliţienească internaţionale informaţii referitoare la depistarea acestuia”,</i> a transmis Poliţia Română.</p>
      <h3>Rizea, condamnat pentru trafic de influenţă şi spălare de bani</h3>
      <p> </p>
      <p>Fostul deputat Cristian Rizea, trimis în judecată de DNA alături de omul de afaceri Lucian Colţea, care i-ar fi dat 300.000 de euro ca să intervină la RAAPPS pentru retrocedarea unui teren într-o zonă rezidenţială din Bucureşti şi la Primăria Chiajna pentru un teren aflat în litigiu, a fost condamnat în 18 martie la patru ani şi opt luni de închisoare cu executare pentru trafic de influenţă şi spălare de bani.</p>
      <p>În 19 martie, după ce nu s-a predat, a fost dat în urmărire internaţională.</p>
      <p> </p>
      <p>
        <b>Pe </b>
        <a href="https://www.instagram.com/stirileprotvro/">
          <b>Instagram-ul Știrile ProTV</b>
        </a>
        <b> găsiți imaginile momentului din lume!  </b>
      </p>
      <p>
        <i>
          <b>
            <a href="http://onelink.to/dhrsfr">CLICK AICI pentru a instala GRATUIT aplicația Știrile ProTV pentru telefoane Android și iPhone!</a>
          </b>
        </i>
      </p>
      <p>
        <i>
          <b>Abonați-vă gratuit la <a href="https://stirileprotv.ro/stiri/ilikeit/stirile-pro-tv-lanseaza-newsletter-ul-pentru-telefonul-mobil-gratuit-prin-whatsapp.html">newsletter-ul Știrile Pro TV de pe WhatsApp</a>. Primiți în fiecare zi cele mai importante știri pe telefon! </b>
        </i>
      </p>
      <p>Sursa: News.ro</p>
    </article>
  </body>
</html>