<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://news.bnt.bg/bg/a/pravitelstvoto-shche-otpusne-2-700-000-leva-za-prechistvatelna-stantsiya-v-pernik"/>
    <meta property="og:site_name" content="Новини БНТ"/>
    <meta property="article:published_time" content="2019-11-22T16:03:12+00:00"/>
    <meta property="og:title" content="Правителството ще отпусне 2 700 000 лева за пречиствателна станция в Перник"/>
    <meta property="og:description" content="Правителството ще отпусне 2 милиона и 700 хиляди лева за пречиствателната станция на Перник.Това сана ясно след среща на кмета на града с премиера и..."/>
  </head>
  <body>
    <article>
      <h1>Правителството ще отпусне 2 700 000 лева за пречиствателна станция в Перник</h1>
      <address><time datetime="2019-11-22T16:03:12+00:00">22 Nov 2019, 16:03</time> by <a rel="author">Десислава Маркова</a></address>
      <p>
        <b>Правителството ще отпусне 2 милиона и 700 хиляди лева за пречиствателната станция на Перник.Това сана ясно след среща на кмета на града с премиера и финансовия министър. Междувременно главният прокурор се самосезира заради водната криза .</b>
      </p>
      <figure>
        <video src="https://nws2.bnt.bg/p/p/s/psn221119-18-sreshtu-bezvodieto-v-pernik-x264-725655.mp4"/>
      </figure>
      <p>Спешно да се отпуснат пари, за да не пият жълта вода перничани - това реши премиерът на срещата с кмета на Перник.</p>
      <blockquote>Станислав Владимиров, кмет на Перник: Първо ще се ремонтират утаителите , за да може ако се влезе в по-ниската част на язовир Студена, така наречения мъртъв обем, да не се нарушава качеството на водоподаване.</blockquote>
      <p>Премиерът е поел ангажимент и за допълнителни екипи , които да остраняват авариите с цел намаляване загубите на вода.На срещата с главния прокурор и заместника му кметът е бил информиран за назначените от тях проверки които трябва да установят има ли виновни за начина на управление на ВиК дружеството в Перник и за стопанисването на язовир Студена. Кметът припомни притесняващи го факти.</p>
      <blockquote>Станислав Владимиров, кмет на Перник: Има много намалял приток в язовир Студена, но ототкът е бил една константна величина от близо 2 милиона и 300 хиляди всеки месец и това не е правило впечатление на ВиК оператора, че при този намалял приток ти харчиш прекалено вода и няма как да не доведе до огромната криза пред която сме изправени сега всички перничани.</blockquote>
      <p>Водната криза предизвика реакции и в парламента. Лидерът на БСП Корнелия Нинова обвини премиерът Бойко Борисов в това, че заради предизборната кампания бившата кметица на града, от ГЕРБ, не е въвела по-рано воден режим. Бойко Борисов я опроверга.</p>
      <blockquote>Бойко Борисов, министър-председател: Това, че е от БСП за мен никакво значение. Нека да е ваш успех, но е успех за перничани. За това съм го направил.</blockquote>
      <blockquote>Бойко Борисов, министър-председател: В Плевен и Ловеч кметовете си въведоха режим, когато безспорна е сушата виждате в цялата страна какво е състоянието на язовирите. Те си въведоха режим и си спечелиха изборите. В Перник се направиха на хитри и загубиха изборите.</blockquote>
      <p>Бившият кмет на града Вяра Церовска отрече причината да не се въведе по-рано режим да е била кампанията. Призна, че имало писмо до нея от ВиК на 10 октомври с данни, че е възможна криза, но тя била в отпуск заради изборите. Бившият кмет не отрече и факта, че още август-септември са обсъждали воден режим.</p>
      <blockquote>Вяра Церовска, бивш кмет на Перник: Казаха, че не е подходящо и че ВиК специалистите считат, че при толкова много аварии и пак повтарям 330 повече, а не само 330 за същия период на миналата година не е подходящо да се въведе, защото авариите ще се увеличат.</blockquote>
      <p>Депутати от коалиция "БСП за България" настояват с писмо до председателя на КЕВР, да извърши проверка на качеството на предоставените услуги от ВиК - Перник. На 5-ия ден от водния режим кметът на Перник е обнадежден, че вече влизат в параметрите зададени от МОСВ за количеството на използваната вода, не повече от 1 милион кубика. Смята, че ако продължи така при въведия режим перничани ще имат вода от язовир Студена до пролетта.</p>
    </article>
  </body>
</html>