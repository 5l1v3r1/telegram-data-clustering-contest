<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/sport/vest_hem_tottenhem_prognoz_stavki_na_match_23_11_2019_chempionat_angliyi_n1237324"/>
    <meta property="og:site_name" content="24 Канал"/>
    <meta property="article:published_time" content="2019-11-22T16:02:00+00:00"/>
    <meta property="og:title" content="Чи зуміє Ярмоленко забити &quot;Тоттенхему&quot; у першому матчі Моуріньо: прогноз букмекерів"/>
    <meta property="og:description" content="У суботу, 23 листопада, в Англії відбудеться доволі цікаве протистояння – лондонське дербі між &quot;Вест Хемом&quot; та &quot;Тоттенхемом&quot;. За першу команду виступає українець Андрій Ярмоленко, а &quot;шпор&quot; очолив Жозе Моуріньо. Букмекери оцінили шанси кожної з команд на перемогу у цьому матчі."/>
  </head>
  <body>
    <article>
      <h1>Чи зуміє Ярмоленко забити "Тоттенхему" у першому матчі Моуріньо: прогноз букмекерів</h1>
      <address><time datetime="2019-11-22T16:02:00+00:00">22 Nov 2019, 16:02</time> by <a rel="author" href="https://24tv.ua/yuriy_semenyuk_tag7072/" target="_blank">Юрій Семенюк</a></address>
      <p>
        <b>У суботу, 23 листопада, в Англії відбудеться доволі цікаве протистояння – лондонське дербі між "Вест Хемом" та "Тоттенхемом". За першу команду виступає українець Андрій Ярмоленко, а "шпор" очолив Жозе Моуріньо. Букмекери оцінили шанси кожної з команд на перемогу у цьому матчі.</b>
      </p>
      <h3>Вест Хем – Тоттенхем: прогноз</h3>
      <p>Це буде матч команд, які перебувають у другій половині турнірної таблиці. "Вест Хем" посідає 16-е місце, а "Тоттенхем" на 14-й сходинці. Саме через такі невдалі результати в АПЛ керівництво "шпор" звільнило Маурісіо Почеттіно та призначило <a href="https://24tv.ua/sport/zhoze_mourino_ocholiv_tottenhem_n1236514">Жозе Моуріньо новим тренером</a>. Тож португалець прагнутиме перемогти у дебютному поєдинку.</p>
      <blockquote>Більше про це: <a href="https://24tv.ua/sport/chomu_tottenhem_zvilniv_pochettino_ta_priznachiv_mourino_n1236700">Чому "Тоттенхем" звільнив Почеттіно та призначив Моуріньо</a></blockquote>
      <p>Та цей матч матиме особливе значення і для Андрія  Ярмоленка. Саме у грі проти "Тоттенхема" він отримав важку травму в минулому сезоні. Це сталося 20 жовтня 2018 року, а повернувся до гри він лише у травні 2019 року.</p>
      <blockquote>Матч "Вест Хем" – "Тоттенхем" відбудеться у суботу, 23 листопада. Початок матчу о 14:30. Онлайн-трансляція на сайті Спорт24.</blockquote>
      <p>Варто відзначити, що букмекери у цьому матчі віддають перевагу саме гостям. Коефіцієнт на їх перемогу коливається від 1,74 до 1,82. Натомість перемога "Вест Хема" оцінена в 4,10-4,40.</p>
      <h3>Прогноз PariMatch</h3>
      <p>Їх експерти на перемогу "Вест Хема" виставили коефіцієнт 4,30. На перемогу "Тоттенхема" – 1,77. Нічия у матчі – 4,20.</p>
      <p>Щодо кількості голів, то "тотал матчу більше 2,5" лише 1,55. При цьому "Тотал матчу менше 2,5" аж 2,46.</p>
      <blockquote>Це варто побачити: <a href="https://24tv.ua/sport/ukrayinets_yaremchuk_prodovzhuye_divuvati_rezultativnistyu_zabivshi_efektniy_gol_za_gent_video_n1237752">Українець Яремчук продовжує дивувати результативністю, забивши ефектний гол за "Гент": відео</a></blockquote>
      <p>Ставка на те, що Ярмоленко заб'є у цьому матчі, а "Вест Хем" виграє, отримала коефіцієнт 9,90. На противагу можна додати, що гол суперника українця Гаррі Кейна та перемога "Тоттенхема" оцінена лише у 2,60.</p>
      <h3>Прогноз Favorit</h3>
      <p>У них перемога "Вест Хема" отримала коефіцієнт 4,40. На їх суперників – 1,74. Нічия – 4,00.</p>
      <p>Щодо голу Ярмоленка, то на його влучний удар у цьому матчі коефіцієнт 3,90. Значно більше шансів за "молотобійців" забити мають Себастьян Алле (2,90) та Альбіан Аеті (3,50). Натомість на гол Гаррі Кейна стоїть коефіцієнт 1,80. 2,50 на те, що у цьому матчі відзначиться Сон Хин Мін.  </p>
    </article>
  </body>
</html>