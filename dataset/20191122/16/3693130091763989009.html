<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/fren-yerine-gaza-basan-kadin-surucu-9-metreden-asagi-uctu-1210761.html"/>
    <meta property="og:site_name" content="Bursada Bugün"/>
    <meta property="article:published_time" content="2019-11-22T16:20:00+00:00"/>
    <meta property="og:title" content="Fren yerine gaza basan kadın sürücü 9 metreden aşağı uçtu"/>
    <meta property="og:description" content="İstanbul Eyüpsultan'da aracını park etmek isterken fren yerine gaza basan kadın sürücü şantiye alanına uçtu. Yaklaşık 9 metre yükseklikten aşağı uçan kadın sürücü hafif yaralandı."/>
  </head>
  <body>
    <article>
      <h1>Fren yerine gaza basan kadın sürücü 9 metreden aşağı uçtu</h1>
      <h2>İstanbul Eyüpsultan'da aracını park etmek isterken fren yerine gaza basan kadın sürücü şantiye alanına uçtu. Yaklaşık 9 metre yükseklikten aşağı uçan kadın sürücü hafif yaralandı.</h2>
      <address>
        <time datetime="2019-11-22T16:20:00+00:00">22 Nov 2019, 16:20</time>
      </address>
      <p>Olay, <b>Eyüpsultan Çırçır Mahallesi'nde</b> saat 16.20 sıralarında meydana geldi. İddiaya göre, evine gelen <b>yabancı uyruklu kadın sürücü</b> Zınep R., aracını park etmeden önce iki çocuğunu aşağı indirdi.</p>
      <figure>
        <img src="https://images.bursadabugun.com/editor/haber/22112019/aw862646-02-5dd7fdde3a985.jpg"/>
      </figure>
      <p>Çocuklarını indirdikten sonra 34 MN 3395 plakalı <b>otomobili park etmek isteyen kadın sürücü, gaz yerine frene</b> bastı. Aracın kontrolünü kaybeden sürücü, yolun karşısında bulunan <b>şantiye alanının sac korumalarına</b> çarptı. Sac korumaları da deviren otomobil <b>yaklaşık 9 metre yükseklikten aşağı uçtu</b>. İnşaat demirlerinin üzerine düşen otomobilin içindeki Zınep R.'yi çevredeki vatandaşlar aracın camını kırarak kurtardı.</p>
      <p><b>Yaralanan kadın sürücü</b> olay yerine gelen 112 Acil Servis ekiplerince ambulansla hastaneye kaldırıldı. Kadın sürücünün sağlık durumunun iyi olduğu öğrenilirken, araç ise vinç yardımıyla inşaat alanından çıkartıldı.</p>
    </article>
  </body>
</html>