<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://tvoemisto.tv/news/iz_nastupnogo_roku_platnyky_podavatymut_deklaratsiyu_pro_maynovyy_stan_i_dohody_za_novoyu_formoyu_104657.html"/>
    <meta property="og:site_name" content="Твоє Місто"/>
    <meta property="article:published_time" content="2019-11-22T16:29:00+00:00"/>
    <meta property="og:title" content="Із наступного року декларацію про майновий стан і доходи подаватимуть за новою формою"/>
    <meta property="og:description" content="Нова форма податкової декларації матиме кілька змін."/>
  </head>
  <body>
    <article>
      <h1>Із наступного року декларацію про майновий стан і доходи подаватимуть за новою формою</h1>
      <address>
        <time datetime="2019-11-22T16:29:00+00:00">22 Nov 2019, 16:29</time>
      </address>
      <p>
        <b>Нова форма податкової декларації матиме кілька змін.</b>
      </p>
      <p>Із 1 січня 2020 року платники подаватимуть декларацію про майновий стан і доходи за новою формою. Про це <a href="https://tax.gov.ua/media-tsentr/novini/394003.html">повідомляє</a> Головне управління ДПС у Львівській області.</p>
      <p>Нова форма податкової декларації від діючої відрізняється деякими особливостями. Зокрема рядок 8 декларації «Категорія платника» доповнять новим критерієм «особа, яка заявляє право на податкову знижку». Його застосовуватимуть для громадян, які декларують право на податкову знижку.</p>
      <p>Розрахунок суми податку на доходи фізичних осіб, на яку зменшують податкові зобов’язання при використанні права на податкову знижку, виокремлять у додаток Ф3.</p>
      <related>
        <h4>Читайте також:</h4>
        <a href="http://tvoemisto.tv/news/v_ukraini_zaprovadyat_novyy_standart_bankivskyh_rahunkiv_shcho_zminytsya_101911.html"/>
      </related>
      <p>Також суми винагород та інших виплат, нарахованих (виплачених) платнику податку відповідно до цивільно-правового характеру роботи фізособами – платниками єдиного податку четвертої групи, які працюють в межах фермерського господарства, отримувач зобов’язаний включити до доходів у річній податкової декларації за звітний рік та самостійно сплатити з них податки та збори. Для реалізації норми у формі податкової декларації передбачили окремий рядок 10.2 для відображення вищенаведених доходів.</p>
      <p>А cуми податку, нараховані податковим агентом із доходів за здавання фізособами в оренду (суборенду, емфітевзис) земельних ділянок, сплачує такий податковий агент до відповідного бюджету за місцезнаходженням об’єктів оренди (суборенди, емфітевзису). Для реалізації зазначеної норми у формі податкової декларації передбачили окремі рядки: «10.4.1» ‒ для відображення вищенаведених доходів; «17» ‒ для відображення податку (військового збору) з таких доходів.</p>
      <p>Додамо, що зміни до форми податкової декларації внесені наказом Міністерства фінансів України від 25.04.2019 № 177 «Про внесення змін до наказу Міністерства фінансів України від 02 жовтня<br/>2015 року № 859».</p>
      <related>
        <h4>Читайте також:</h4>
        <a href="http://tvoemisto.tv/news/shcho_zadeklaruvav_miskyy_golova_lvova_andriy_sadovyy_za_2018_rik_100102.html"/>
        <a href="http://tvoemisto.tv/news/hto_okrim_pidpryiemtsiv_maie_podaty_deklaratsiyu_pro_dohody_rozyasnennya_vid_dfs_98431.html"/>
        <a href="http://tvoemisto.tv/news/u_lvovi_narahuvaly_151_milyonera_98194.html"/>
        <a href="http://tvoemisto.tv/news/shcho_zminylos_u_splati_podatkiv_dlya_pryvatnyh_pidpryiemtsiv_z_novogo_roku_detali_98089.html"/>
        <a href="http://tvoemisto.tv/news/yedynyy_podatkovyy_rahunok_zaprovadyat_vlitku_2018_roku_87424.html"/>
        <a href="http://tvoemisto.tv/news/v_ukraini_mozhut_vvesty_zagalnu_deklaratsiyu_dohodiv_gromadyan_85306.html"/>
        <a href="http://tvoemisto.tv/news/lvivyanam_nagaduyut_pro_podannya_podatkovyh_deklaratsiy_za_rik_83174.html"/>
        <a href="http://tvoemisto.tv/news/v_ukraini_zaprovadzhuyut_novu_formu_deklaratsii_pro_dohody_10_faktiv_74736.html"/>
        <a href="http://tvoemisto.tv/news/shcho_varto_znaty_pidpryiemtsyam_klyuchovi_tezy_iz_seminaru_pro_zminy_do_podatkovogo_kodeksu_71922.html"/>
        <a href="http://tvoemisto.tv/news/golova_lvivskoi_oda_turyanskyy_statky_neruhomist_avto_65961.html"/>
      </related>
    </article>
  </body>
</html>