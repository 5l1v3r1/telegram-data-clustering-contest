<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurzy.cz/zpravy/520985-ministerstvo-chce-navysit-prispevky-na-bydleni-v-planu-jsou-i-dalsi-zmeny/"/>
    <meta property="og:site_name" content="KurzyCZ"/>
    <meta property="article:published_time" content="2019-11-22T13:21:57+00:00"/>
    <meta property="og:title" content="Ministerstvo chce navýšit příspěvky na bydlení. V plánu jsou i další změny"/>
    <meta property="og:description" content="Ministerstvo práce a sociálních věcí upracuje příspěvek na bydlení podle normativních nákladů každý rok. Resort ale chystá i obecné změny. Plánuje například sloučit současné dvě dávky na bydlení do jedné. Zároveň by mohlo do budoucna podmínky pro získání příspěvku zpřísnit."/>
  </head>
  <body>
    <article>
      <h1>Ministerstvo chce navýšit příspěvky na bydlení. V plánu jsou i další změny</h1>
      <address><time datetime="2019-11-22T13:21:57+00:00">22 Nov 2019, 13:21</time> by <a rel="author">TNBiz</a></address>
      <p>
        <b><a href="https://www.kurzy.cz/prispevky-davky/prispevek-na-bydleni/">Příspěvky na bydlení</a> by se od příštího roku mohly zvednout. Vychází to z vládního nařízení, které předložilo ministerstvo <a href="https://www.kurzy.cz/prace/">práce</a> a sociálních věcí. Návrh je nyní v připomínkovém řízení.</b>
      </p>
      <p>Navýšení <a href="https://www.kurzy.cz/prispevky-davky/prispevek-na-bydleni/">příspěvku na bydlení</a> vychází ze zvýšení takzvaných normativních nákladů. Tedy cen nájmů, <a href="https://www.kurzy.cz/energie/">energií</a> nebo například paliv.</p>
      <p>Ministerstvo <a href="https://www.kurzy.cz/prace/">práce</a> a sociálních věcí počítá s tím, že se normativy zvednou až o 335 milionů <a href="https://www.kurzy.cz/koruna/">korun</a>. Samotné <a href="https://www.kurzy.cz/prispevky-davky/">dávky</a> by se pak mohly zvýšit maximálně v řádech stokorun.</p>
      <p><a href="https://www.kurzy.cz/prispevky-davky/prispevek-na-bydleni/">Příspěvky na bydlení</a> vychází z počtu lidí v domácnosti a velikosti místa, kde žadatel bydlí. V Praze na něj dosáhne ten, jemuž na pokrytí nákladů na <a href="https://www.bydlet.cz/">bydlení</a> nestačí 35 procent <a href="https://www.kurzy.cz/mzda/platy/">platu</a>. V ostatních místech po Česku pak 30.</p>
      <p>Ministerstvo <a href="https://www.kurzy.cz/prace/">práce</a> a sociálních věcí upracuje <a href="https://www.kurzy.cz/prispevky-davky/prispevek-na-bydleni/">příspěvek na bydlení</a> podle normativních nákladů každý rok. Resort ale chystá i obecné změny. Plánuje například sloučit současné dvě <a href="https://www.kurzy.cz/prispevky-davky/prispevek-na-bydleni/">dávky na bydlení</a> do jedné. Zároveň by mohlo do budoucna podmínky pro získání <a href="https://www.kurzy.cz/prispevky-davky/">příspěvku</a> zpřísnit.</p>
      <p>Návrh vládního nařízení je momentálně v připomínkovém řízení. Resorty a odborná veřejnost se k němu mohou vyjádřit do třetího prosince.<br/> </p>
      <related>
        <h4>Příbuzné stránky</h4>
        <a href="https://www.kurzy.cz/tema/5083080.html"/>
        <a href="https://www.kurzy.cz/zpravy/350351-chcete-zazadat-o-prispevek-na-bydleni-podivejte-se-jak-si-ho-spocitat/"/>
        <a href="https://www.kurzy.cz/nazory/A-V-T-20835/"/>
        <a href="https://zpravy.kurzy.cz/71879-financovani-d47-navysi-rozpocet-ministerstva-dopravy/"/>
        <a href="https://zpravy.kurzy.cz/242166-jt-banka-chce-do-tri-let-navysit-objem-vkladu-na-700-milionu-eur/"/>
        <a href="https://zpravy.kurzy.cz/301422-italska-unicredit-chce-navysit-kapital-prostrednictvim-emise-akcii-s-43procentni-slevou/"/>
        <a href="https://www.kurzy.cz/zpravy/200858-volkswagen-chce-navysit-svuj-podil-v-automobilce-man/"/>
        <a href="https://zpravy.kurzy.cz/205006-erste-ceska-sporitelna-chce-navysit-trzni-podil-uverove-portfolio--lepsi-nez-bylo-ocekavano/"/>
        <a href="https://zpravy.kurzy.cz/88905-spolchemie-chce-letos-navysit-trzby-o-pul-miliardy/"/>
        <a href="https://tema.kurzy.cz/detail/stat-chce-do-roku-2020-navysit-podil-vyuziti-plynu-v-ceske-1237018.html"/>
        <a href="https://zpravy.kurzy.cz/200245-aaa-auto-chce-dvojnasobne-navysit-podil-firemnich-zakazniku/"/>
        <a href="https://zpravy.kurzy.cz/76066-lahvarna-ostrava-chce-navysit-kapital-vitkovic/"/>
      </related>
    </article>
  </body>
</html>