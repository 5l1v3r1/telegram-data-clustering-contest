<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ditjesendatjes.nl/record-voor-tones-and-i-billie-eilish-scoort-grootste-hit/"/>
    <meta property="og:site_name" content="Ditjes &amp; Datjes"/>
    <meta property="article:published_time" content="2019-11-22T13:54:17+00:00"/>
    <meta property="og:title" content="Record voor Tones and I, Billie Eilish scoort grootste hit"/>
    <meta property="og:description" content="Billie Eilish maakt deze week een grootse entree in de Single Top 100. Met haar nieuwe single Everything I Wanted komt ze op de vierde plaats binnen. De zangeres heeft daarmee direct haar grootste hit in Nederland in handen. Everything I Wanted overtreft Bad Guy, dat eerder dit jaar op plaats vijf bleef steken."/>
  </head>
  <body>
    <article>
      <h1>Record voor Tones and I, Billie Eilish scoort grootste hit</h1>
      <address><time datetime="2019-11-22T13:54:17+00:00">22 Nov 2019, 13:54</time> by <a rel="author" href="https://www.ditjesendatjes.nl/author/ditjesdatjes/" target="_blank">DitjesDatjes</a></address>
      <p>Billie Eilish maakt deze week een grootse entree in de Single Top 100. Met haar nieuwe single Everything I Wanted komt ze op de vierde plaats binnen. De zangeres heeft daarmee direct haar grootste hit in Nederland in handen. Everything I Wanted overtreft Bad Guy, dat eerder dit jaar op plaats vijf bleef steken.</p>
      <p>Tones and I schrijft ondertussen hitlijstgeschiedenis aan kop van de lijst. De Australische zangeres gaat voor de negende week aan de leiding en heeft daarmee nu de langste reeks op nummer 1 door een Australische act te pakken. Het record deelde ze sinds vorige week met Olivia Newton-John. Zij stond in 1978 samen met John Travolta acht weken bovenaan met You’re The One That I Want.</p>
      <p>Vorige week ging Tones and I ook al de boeken in haar thuisland in. Daar brak ze een record van Ed Sheeran door voor de zestiende week aan de leiding te gaan.</p>
      <p>Kerstklassiekers</p>
      <p>In de onderste helft van de Top 100 is Mariah Carey ondertussen langzaam weer aan haar jaarlijkse opmars bezig met All I Want For Christmas Is You. De kerstklassieker, die dit jaar 25 jaar bestaat, kwam vorige week voor de vijftiende keer de lijst binnen en stoomt nu op van 78 naar 52. In 2016 en 2018 bereikte het nummer de eerste plaats rond de kerst.</p>
      <p>Een andere klassieker maakt deze week zijn rentree: Last Christmas van Wham!. De single uit 1984 komt voor de twintigste keer terug op 82.</p>
      <p>Singles Top 10 week 47</p>
      <p>(notering, tussen haakjes notering vorige week, artiest, single o.b.v. Single Top 100 samengesteld door GfK Dutch Charts)</p>
      <p>1. (1) Tones and I – Dance Monkey</p>
      <p>2. (2) Maroon 5 – Memories</p>
      <p>3. (4) Emma Heesters &amp; Rolf Sanchez – Pa olvidarte</p>
      <p>4. (-) Billie Eilish – Everything I Wanted</p>
      <p>5. (3) Snelle – Reünie</p>
      <p>6. (5) Marco Borsato, Snelle &amp; John Ewbank – Lippenstift</p>
      <p>7. (6) Post Malone – Circles</p>
      <p>8. (9) Dua Lipa – Don’t Start Now</p>
      <p>9. (27) Arizona Zervas – Roxanne</p>
      <p>10. (8) Lewis Capaldi – Someone You Loved</p>
      <p>BuzzE</p>
    </article>
  </body>
</html>