<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/oligarha_bahmatyuka_ogolosili_u_rozshuk_n1237937"/>
    <meta property="og:site_name" content="24 Канал"/>
    <meta property="article:published_time" content="2019-11-22T13:54:00+00:00"/>
    <meta property="og:title" content="Бізнесмена Бахматюка оголосили у розшук: він назвав дії НАБУ маніпуляцією"/>
    <meta property="og:description" content="Міністерство внутрішніх справ за зверненням НАБУ внесло бізнесмена Олега Бахматюка до переліку осіб, які приховуються від правоохоронних органів. Таким чином олігарха було оголошено у розшук."/>
  </head>
  <body>
    <article>
      <h1>Бізнесмена Бахматюка оголосили у розшук: він назвав дії НАБУ маніпуляцією</h1>
      <address><time datetime="2019-11-22T13:54:00+00:00">22 Nov 2019, 13:54</time> by <a rel="author" href="https://24tv.ua/vasil_denisyuk_tag6881/" target="_blank">Василь Денисюк</a></address>
      <p>
        <b>Міністерство внутрішніх справ за зверненням НАБУ внесло бізнесмена Олега Бахматюка до переліку осіб, які приховуються від правоохоронних органів. Таким чином олігарха було оголошено у розшук.</b>
      </p>
      <p>Сам Бахматюк переконував, що він перебуває за кордоном у справах та готовий надати слідчим усю інформацію через адвокатів та відеозв'язок, повідомляє "<a href="https://ua.interfax.com.ua/">Інтерфакс-Україна</a>".</p>
      <blockquote>Цікаво: <a href="https://24tv.ua/yak_bahmatyuk_spivpratsyuvav_z_poperednoyu_vladoyu_ta_hto_z_oligarhiv_nastupniy_detali_n1235483">Полювання на олігархів: як Бахматюк співпрацював з попередньою владою</a></blockquote>
      <aside>Це чергова маніпуляція. Наші міжнародні адвокати здивовані такою позицією. Є адвокати, є мої права як громадянина України. Ми готові спілкуватися зі слідчими, надавати документи, хочемо розуміння процесу і конструктивного діалогу,<cite>– розповів бізнесмен.</cite></aside>
      <p>Крім того, він заявив, що правоохоронці навіть не оголошували йому підозри, а також він не отримував жодної повістки.</p>
      <p>Бізнесмен повідомив, що його адвокати оскаржуватимуть дії правоохоронців в судах, в тому числі в міжнародних.</p>
      <h3>У чому підозрюють Олега Бахматюка?</h3>
      <p>Справа стосується крадіжки рефінансування у розмірі 1 мільярда 200 мільйонів гривень, виділеного від НБУ VAB банку. Ці гроші були стабілізаційним кредитом на підтримку роботи VAB банку.</p>
      <p>Але цими грошима незаконно заволоділи у жовтні 2014 року. Вже через місяць НБУ визнав VAB банк неплатоспроможним, а 20 березня 2015 року ліквідував цей банк.</p>
      <p>Раніше директор НАБУ Артем Ситник заявив, що Олегу Бахматюку оголошено підозру у привласненні вкрадених грошей банку.</p>
    </article>
  </body>
</html>