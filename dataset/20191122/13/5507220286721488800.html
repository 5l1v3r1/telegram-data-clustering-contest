<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80188046/"/>
    <meta property="og:site_name" content="Janam TV"/>
    <meta property="article:published_time" content="2019-11-22T13:31:39+00:00"/>
    <meta property="og:title" content="കശ്മീരിൽ പോയി തരിഗാമിയുമായി സൗഹൃദ സംഭാഷണം നടത്തണം ; അനുമതി നൽകണമെന്നാവശ്യപ്പെട്ട് ഇടത് എംപി മാർ കേന്ദ്ര ആഭ്യന്തരമന്ത്രാലയത്തിനു കത്ത് നൽകി"/>
    <meta property="og:description" content="ന്യൂഡൽഹി : ജമ്മു കശ്മീർ സന്ദർശനത്തിനു തങ്ങളെ അനുവദിക്കണമെന്നാവശ്യപ്പെട്ട് ഇടത് എം പിമാർ കേന്ദ്ര ആഭ്യന്തരമന്ത്രാലയത്തിനു കത്ത് നൽകി . രാജ്യസഭാ അംഗങ്ങളായ"/>
  </head>
  <body>
    <article>
      <h1>കശ്മീരിൽ പോയി തരിഗാമിയുമായി സൗഹൃദ സംഭാഷണം നടത്തണം ; അനുമതി നൽകണമെന്നാവശ്യപ്പെട്ട് ഇടത് എംപി മാർ കേന്ദ്ര ആഭ്യന്തരമന്ത്രാലയത്തിനു കത്ത് നൽകി</h1>
      <address><time datetime="2019-11-22T13:31:39+00:00">22 Nov 2019, 13:31</time> by <a rel="author">Janam TV Web Desk</a></address>
      <p>ന്യൂഡൽഹി : ജമ്മു കശ്മീർ സന്ദർശനത്തിനു തങ്ങളെ അനുവദിക്കണമെന്നാവശ്യപ്പെട്ട് ഇടത് എം പിമാർ കേന്ദ്ര ആഭ്യന്തരമന്ത്രാലയത്തിനു കത്ത് നൽകി . രാജ്യസഭാ അംഗങ്ങളായ എളമരം കരീം , ടികെ രംഗരാജൻ, ബിനോയ് വിശ്വം എന്നിവരാണ് അടുത്തയാഴ്ച്ച കശ്മീർ സന്ദർശിക്കാൻ അനുമതി തേടിയത്.</p>
      <p>സിപിഐ എം നേതാവ് മുഹമ്മദ് യൂസഫ് തരിഗാമി, ലോക്സഭാ അംഗം ഫറൂഖ് അബ്ദുള്ള, മുന്‍ മുഖ്യമന്ത്രി ഒമര്‍ അബ്ദുള്ള എന്നിവരെ കാണുന്നതിന് വേണ്ടിയാണ് സന്ദര്‍ശനം.</p>
      <p>ഇവരുടെ ആരോഗ്യസ്ഥിതി മനസ്സിലാക്കാനും , സൗഹൃദ സംഭാഷണം നടത്താനുമാണ് തങ്ങൾ കശ്മീരിൽ പോകുന്നതെന്നാണ് ആഭ്യന്തര വകുപ്പ് പ്രിന്‍സിപ്പില്‍ സെക്രട്ടറി ഷലിൻ കാബ്രയ്ക്ക് അയച്ച കത്തില്‍ പറയുന്നത് . സന്ദർശനം സര്‍ക്കാരിന് ബുദ്ധിമുട്ട് ഉണ്ടാകുമെന്ന് കരുതുന്നില്ലെന്നും കത്തില്‍ ചൂണ്ടിക്കാട്ടുന്നു .</p>
    </article>
  </body>
</html>