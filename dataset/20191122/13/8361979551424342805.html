<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/countries/vagnerivci-zhorstoko-vbili-lyudinu-v-siriji-kreml-shokovaniy-novini-rosiji-50055146.html"/>
    <meta property="og:site_name" content="НВ"/>
    <meta property="article:published_time" content="2019-11-22T13:32:00+00:00"/>
    <meta property="og:title" content="У Кремлі подивилися відео жорстокої розправи в Сирії і були «шоковані»"/>
    <meta property="og:description" content="У Кремлі назвали «шокуючими» кадри з відео жорстокого вбивства людини в Сирії, яке, як стверджується, вчинили російські найманці."/>
  </head>
  <body>
    <article>
      <h1>У Кремлі подивилися відео жорстокої розправи в Сирії і були «шоковані»</h1>
      <h2>У Кремлі назвали «шокуючими» кадри з відео жорстокого вбивства людини в Сирії, яке, як стверджується, вчинили російські найманці.</h2>
      <address>
        <time datetime="2019-11-22T13:32:00+00:00">22 Nov 2019, 13:32</time>
      </address>
      <p>Про це заявив прес-секретар президента Росії Дмитро Пєсков, пише <a href="https://www.kommersant.ru/doc/4170001">КоммерсантЪ</a><a href="https://www.kommersant.ru/doc/4170001">.</a></p>
      <p>«Шокуючі фотографії. Вдалося ознайомитися. Це дійсно шокуюча інформація. Я не знаю, наскільки виправдані висновки, які робляться, будь-які спроби ідентифікувати людей», - заявив представник Кремля.</p>
      <p>Пєсков, як і <a href="https://nv.ua/ukr/world/countries/naymanci-vagnera-rozchlenuvali-lyudini-kreml-prokomentuvav-novini-rosiji-50054850.html">в першій реакції на це відео,</a> спробував дистанціюватися від російських найманців в Сирії, заявивши, що в Кремлі «не володіють жодною інформацією і не мають ніякого відношення» до людей на відео.</p>
      <p>Він зазначив, що рішення про відкриття кримінальної справи проти фігурантів відео залишається за Слідчим комітетом РФ: «Якщо вони вважатимуть за необхідне, то вони це зроблять».</p>
      <p>Нагадаємо, що в мережі оприлюднили відео, на якому кілька росіян у військовій формі жорстоко б'ють невідомого чоловіка кувалдою, відрізають голову і руки, а потім підвішують за ноги і підпалюють.</p>
      <p>Вперше фрагмент цього відео було оприлюднено в 2017 році, але тільки в листопаді 2019 року з'явилася більш повна версія, на якій можна розгледіти обличчя одного з катів.</p>
      <p>Нова газета встановила особу одного з учасників страти - це, імовірно, Станіслав Д., що служив у розвідці приватної військової компанії Вагнера.</p>
      <p>За даними арабських ЗМІ, жертвою знущань став дезертир з сирійської урядової армії Башара Асада.</p>
      <p>Джерела Настоящего Времени в правоохоронних органах України повідомило, що відеозапис отримали волонтери, які займаються фіксацією присутності російських військових на Донбасі, від людей, яким дістався телефон учасника подій.</p>
    </article>
  </body>
</html>