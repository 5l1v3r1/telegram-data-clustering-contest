<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.polsatnews.pl/wiadomosc/2019-11-22/walbrzych-matka-i-ojciec-rocznego-dziecka-kompletnie-pijani-mieli-po-36-promila/"/>
    <meta property="og:site_name" content="Polsat News"/>
    <meta property="article:published_time" content="2019-11-22T13:51:00+00:00"/>
    <meta property="og:title" content="Wałbrzych: matka i ojciec rocznego dziecka kompletnie pijani. Mieli po 3,6 promila"/>
    <meta property="og:description" content="Kurator sądowy zawiadomił policję, że pijana matka zajmuje się rocznym dzieckiem. Do mieszkania wałbrzyszanki udał się w ramach sprawowanego nadzoru. W trakcie interwencji na miejscu pojawił się ojciec dziecka - niestety był równie pijany jak matka."/>
  </head>
  <body>
    <article>
      <h1>Wałbrzych: matka i ojciec rocznego dziecka kompletnie pijani. Mieli po 3,6 promila</h1>
      <address>
        <time datetime="2019-11-22T13:51:00+00:00">22 Nov 2019, 13:51</time>
      </address>
      <p>
        <b>Kurator sądowy zawiadomił policję, że pijana matka zajmuje się rocznym dzieckiem. Do mieszkania wałbrzyszanki udał się w ramach sprawowanego nadzoru. W trakcie interwencji na miejscu pojawił się ojciec dziecka - niestety był równie pijany jak matka.</b>
      </p>
      <related>
        <a href="https://www.polsatnews.pl/wiadomosc/2019-11-14/poscig-za-terenowym-tico-kierowca-byl-pijany-wiozl-ciezarna-i-dziecko/"/>
      </related>
      <p>40-letnia mieszkanka Wałbrzycha miała w organizmie prawie 3,6 promila alkoholu.</p>
      <p>W trakcie interwencji w mieszkaniu pojawił się 52-letni ojciec dziecka. Niestety on też był kompletnie pijany. Mając prawie 3,6 promila, nie był w stanie sprawować opieki rodzicielskiej.</p>
      <p>O sytuacji poinformowany został pracownik Miejskiego Ośrodka Pomocy Społecznej w Wałbrzychu oraz pogotowie ratunkowe. Dziecko zostało przewiezione do szpitala.</p>
      <p>- O dalszym losie nieodpowiedzialnych rodziców zdecyduje teraz sąd rodzinny - przekazał nadkom. Kamil Rynkiewicz.</p>
      <p>
        <a href="https://www.polsatnews.pl/wideo/82-latek-zajechal-droge-motocykliscie-ten-uderzyl-w-znak-i-urwalo-mu-noge-drastyczne-nagranie_6745254/">WIDEO - 82-latek zajechał drogę motocykliście. Ten uderzył w znak i urwało mu nogę [DRASTYCZNE NAGRANIE]</a>
      </p>
      <figure>
        <img src="https://s.redefine.pl/file/o2/redefine/cp/zw/zwf8uuu95sgikzp3x42rhqvomg76hfmy.jpg"/>
      </figure>
    </article>
  </body>
</html>