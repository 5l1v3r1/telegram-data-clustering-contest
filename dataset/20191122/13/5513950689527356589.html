<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nyheter24.se/nyheter/936484-black-friday-butiker-hojer-priserna-i-forvag"/>
    <meta property="og:site_name" content="Nyheter24"/>
    <meta property="article:published_time" content="2019-11-22T13:09:21+00:00"/>
    <meta property="og:title" content="Black Friday: Butiker höjer priserna i förväg"/>
    <meta property="og:description" content="Nästa vecka inträffar Black Friday. Svenskar förväntas spendera miljardtals kronor under rean, men en granskning visar att det är många butiker som höjer priserna innan rean. Detta fulknep används för att sedan kunna sänka priserna på Black Friday."/>
  </head>
  <body>
    <article>
      <h1>Black Friday: Butiker höjer priserna i förväg</h1>
      <address><time datetime="2019-11-22T13:09:21+00:00">22 Nov 2019, 13:09</time> by <a rel="author" href="https://nyheter24.se/profil/hugo.forsberg" target="_blank">Hugo Forsberg</a></address>
      <p>
        <b>Nästa vecka inträffar Black Friday. Svenskar förväntas spendera miljardtals kronor under rean, men en granskning visar att det är många butiker som höjer priserna innan rean. Detta fulknep används för att sedan kunna sänka priserna på Black Friday.</b>
      </p>
      <p>Den 29 november är det dags för Black Friday. Under <a href="https://nyheter24.se/rea/">rean</a> förväntas vi svenskar spendera flera miljardtals kronor på olika nedsatta produkter.</p>
      <p>Men det gäller att vara på sin vakt gällande priserna under shoppinghelgen, priserna kan nämligen vara för bra för att vara sanna.</p>
      <p>Enligt PricerRunner har två av tre nätbutiker höjt originalpriset på varor innan den stora rean – detta för att sedan kunna sänka priserna inför <a href="https://nyheter24.se/black-friday/">Black Friday</a>.</p>
      <p>Vilket gör att priserna kanske inte alls är så låga som man kan tro. </p>
      <h3>"Butiker höjer priserna för att sedan kunna sänka dem"</h3>
      <p>Prisjämförelsesajten PriceRunner har undersökt prissättningen hos 50 av Sveriges främsta nätbutiker, och där kan man se ett mönster att priserna har höjts systematiskt inför Black Friday:</p>
      <p>– Vi har sett ett mönster i att vissa butiker höjer priserna för att sedan kunna sänka dem inför de stora readagarna, säger PriceRunners vd <b>Nicklas Storåkers</b> till Expressen.</p>
      <p>Storåkers poängterar att det i sig inte är konstigt att man höjer priser när svenska kronan är svag, men att produkter som normalt brukar fyndas på Black Friday har på senare tid ökat drastiskt i pris:</p>
      <p>– Vissa segment som tv-apparater, batterier, skor och graviditetsprodukter ser vi tydligt att priserna gått upp väldigt kraftigt. Vi misstänker att en del av de priserna kommer att sänkas på Black Friday.</p>
      <h3>"Det går emot marknadsföringslagen att kalla något som inte är rea för rea"</h3>
      <p>Storåkers säger att de flesta butiker sköter sig med reor och använder inte bluffpriser.</p>
      <p>Men konstaterar samtidigt att det finns butiker som systematiskt rear ut produkter med originalpris, samt att bluffreor är något som strider mot lagen:</p>
      <p>– Det går emot marknadsföringslagen att kalla något som inte är rea för rea, säger Nicklas Storåkers till <a href="https://www.expressen.se/dinapengar/konsument/2-av-3-butiker-hojer-sina-priser-infor-black-friday/">Expressen</a>. </p>
      <p><b>Nyheter24 </b>har tidigare skrivit om hur du undviker bluffpriser under Black Friday, det kan du läsa mer om <a href="https://nyheter24.se/nyheter/868724-black-friday-sa-vet-du-om-butikerna-blaser-dig">här</a>.<br/><b><br/>Läs även: <a href="https://nyheter24.se/nyheter/inrikes/918302-experten-tipsar-det-har-ska-du-tanka-pa-under-black-friday">Experten tipsar: Det här ska du tänka på under Black Friday</a></b></p>
      <p><a href="https://nyheter24.se/black-friday">Black Friday<br/></a>/<br/><a href="https://nyheter24.se/rea">Rea</a></p>
      <figure>
        <a href="https://nyheter24.se/profil/hugo.forsberg">
          <img src="https://cdn02.nyheter24.se/9988af27024b004b00/profile/avatars/107098_1567145045.png"/>
        </a>
      </figure>
      <p><a href="https://nyheter24.se/profil/hugo.forsberg">Hugo Forsberg </a><br/>hugo.forsberg@nyheter24.se</p>
    </article>
  </body>
</html>