<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.kamuajans.com/maaslar/3600-ek-gosterge-hangi-memurlara-ne-zaman-verilecek-ek-gosterge-ne-zaman-yasalasacak-yasa-ile-ilgili-son-durum-h526106.html"/>
    <meta property="og:site_name" content="KamuAjans"/>
    <meta property="article:published_time" content="2019-11-22T13:16:38+00:00"/>
    <meta property="og:title" content="3600 Ek Gösterge Hangi Memurlara Ne Zaman Verilecek? Ek Gösterge Ne Zaman Yasalaşacak? Yasa İle İlgili Son Durum"/>
    <meta property="og:description" content="Memurlar – 3600 ek gösterge konusu bugün memur emekli maaşı toplu sözleşme toplantısında da görüşüldü. Görüşmelerde maaş artışının yanı sıra 3600 ek gösterge, yardımcı hizmetler sınıfının kaldırılması, üniversiteli işçilerin memur kadrosuna alınması gibi talepler de ele alındı."/>
  </head>
  <body>
    <article>
      <h1>3600 Ek Gösterge Hangi Memurlara Ne Zaman Verilecek? Ek Gösterge Ne Zaman Yasalaşacak? Yasa İle İlgili Son Durum</h1>
      <address><time datetime="2019-11-22T13:16:38+00:00">22 Nov 2019, 13:16</time> by <a rel="author">KamuAjans</a></address>
      <p>
        <b>Memurlar – 3600 ek gösterge konusu bugün memur emekli maaşı toplu sözleşme toplantısında da görüşüldü. Görüşmelerde maaş artışının yanı sıra 3600 ek gösterge, yardımcı hizmetler sınıfının kaldırılması, üniversiteli işçilerin memur kadrosuna alınması gibi talepler de ele alındı.</b>
      </p>
      <p> Milyonlarca memurun gözü kulağı devletten gelecek müjdeli habere çevrildi. Daha önce müjde olarak verilen <a href="http://www.kamuajans.com/haberleri/3600+ek+g%C3%B6sterge">3600 ek gösterge</a> havada kaldı. Hükumetin atacağı adım bekleniyor. 1 milyon Öğretmen, Polis ve sağlık personeli, Cumhurbaşkanı Erdoğan'ın açıklaması sonrasında merak konusu olan 3600 ek göstergenin çıkmasını bekliyor ancak ek göstergenin bugüne kadar çıkmaması hayal kırıklığı yaratmış durumda.<br/><br/> Memurların büyük bir bölümünün yıllarca beklediği memur özlük haklarını da büyük ölçüde etkileyen, emekli olacakların da o göstergeye göre emekli olmak istediği 3600 ek gösterge seçim öncesi Cumhur başkanı Recep Tayyip Erdoğan tarafından müjde olarak verilmişti. 3600 ek göstergenin memur ve emekli maaşlarına etkisi de merak edilen konular arasında yerini aldı.<br/><br/>Sayıları 1.6 milyona ulaşan öğretmen, polis, hemşire ve din görevlilerinin beklediği 3600 ek göstergeyle ilgili müjdeli haber geldi. Öğretmen, polis, hemşire ve din görevlisi olmak üzere 1.6 milyon memur ile memur emeklilerinin yakından takip ettiği ek gösterge düzenlemesinde sevindirici haber geldi. Cumhurbaşkanı ve AK Parti Genel Başkanı Tayyip Erdoğan başkanlığında parti genel merkezinde, Merkez Yürütme Kurulu (MYK) toplantısı devam ederken gazetecilere açıklamalarda bulunan AK Parti Sözcüsü Ömer Çelik, “3600 ek gösterge konusu ile ilgili yaklaşımımız pozitif bir yaklaşımdır. Negatif ele aldığımız bir konu yok, arkadaşlarımız çalışıyor” dedi.<br/><br/>Mezkur madde ek göstergenin memurun yer aldığı sınıf ve görevlerde bulunduğu sürece ödeneceği ifade edilmiş olup, ek göstergenin kadroya bağlı olduğu belirtilmiştir. Üçüncü fıkrasında ise başka görevlere atanma halinde ek göstergelerin kazanılmış hak teşkil etmeyeceği kuralına istisna bir hüküm getirilerek yüksek ek göstergeden yararlanmakta iken mezkur hükümde belirtilen kadro unvanlarına atananlara, bu görevlerde kaldığı sürece daha önce almış olduğu en yüksek ek gösterge üzerinden ödeme yapılacağı hususu düzenlenmiştir.<br/><br/>Ak Parti seçim beyannamesi toplantısında ek gösterge müjdesini veren Cumhurbaşkanı Erdoğan, emeklilik ek göstergelerinin 3 bin 600'e çıkacağını ve adaletsizliğin giderileceğini ifade etti. <br/><br/>Erdoğan, daha önce genel seçimlerden önce 4 meslek grubuna ek göstergesi müjdesi vermişti. 3600 ek gösterge Öğretmenlere, polislere, Din görevlilerine ve itfaiye personeline ek gösterge müjdesi vermişti. Ancak bu güne kadar ek gösterge ile ilgili somut bir adım atılmadı.<br/><b><br/>3600 EK GÖSTERGEDE SON DURUM</b></p>
      <p>Kamu personelinin 3600 ek gösterge beklentisiyle ilgili taslak çalışmaların yakında dönemde Meclis gündemine gelmesi bekleniyor.<br/><br/>Türkiye Cumhurbaşkanı Recep Tayyip Erdoğan, yerel seçim öncesinde 3600 ek göstergenin, Meclis çalışmalarına başladıktan sonra ilk gündeme gelecek konulardan olacağını açıklamıştı.<br/><br/>Meclis’te gündeme gelmesi beklenen yeni düzenlemeye ilişkin Aile, Çalışma ve Sosyal Hizmetler Bakanlığı, Devlet Personel Başkanlığı ile ilgili bakanlıkların çalışmaları sürüyor.<br/><br/>Öğretmen, polis, hemşire ve din görevlilerini kapsaması beklenen düzenlemeyle 657 sayılı Devlet Memurları Kanunu'ndaki ek gösterge cetveli yeniden belirlenecek.<br/><br/>Ek göstergenin 3600'e çıkarılmasıyla memurların emekli aylıkları ve ikramiyeleri artacak. Böylece yaklaşık 1,5 milyon memurun ek gösterge beklentisi karşılanacak.<br/><br/>Memur sendikalarınca, 3600 ek gösterge düzenlemesinin tüm kamu personelini kapsayacak şekilde genişletilmesi istenirken, düzenlemeyle öğretmen, polis, hemşire ve din görevlilerinin ek göstergelerinin yükseltilmesi bekleniyor.<br/><br/>Düzenlemeden halihazırda bu görevlerden emekli olan vatandaşların da yararlandırılması öngörülüyor.<br/><br/>Memurların aylık ücretlerinin, emekli aylıklarının ve emekli ikramiyelerinin hesaplanmasında uygulanan bir hesaplama yöntemi olan ek göstergenin yüksek olması, emekli aylığı ve ikramiyesinin yüksek olması anlamına geliyor.<br/><br/>Ek gösterge rakamları unvan, hizmet sınıfı ve derecelere göre farklılık gösteriyor. 3600 ek göstergenin yürürlüğe girmesiyle birlikte emekli ikramiyelerinin de 25 bin TL artması bekleniyor.</p>
      <p>
        <b>3600 EK GÖSTERGE NEDİR?</b>
      </p>
      <p>Ek gösterge memurların, aylık ücretlerinin, emekli aylıklarının ve emekli ikramiyelerinin belirlenmesinde önemli yeri olan unsurlardan bir tanesidir. Ek göstergelerin yüksek olması emekli aylığı ve ikramiyesinin de yüksek olması demektir. Bu nedenle memurlar bulundukları unvanların 1 inci derece kadroları için belirlenen ek gösterge rakamlarının yüksek olmasını istemektedirler. Ek gösterge rakamları unvan, hizmet sınıfı ve derecelere göre farklılık göstermektedir. Ek göstergesi 3600 olan bir memur ile,2500 olan bir memurun alacağı zam oranı ya da maaş miktarı aynı olmayacaktır.</p>
      <p>Ek gösterge rakamı 3000 olan öğretmen ve hemşireler özellikle ek göstergelerin artışını beklemekteydi. Ek göstergenin özellikle emeklilik haklarına etkisinin fazla olması nedeniyle, memurlar emekli olmadan önce 3600 ek göstergeli bir göreve atanma ya da ek göstergelerinin bu düzeye çıkarılması isteği oluşturmaktadır. 657 sayılı Devlet Kanunu'na tabi olan öğretmen, polis, din görevlileri, hemşireler gibi birçok meslek grubu ek göstergelerin artışını dört gözle bekliyorlardı.</p>
      <p>
        <b>ÖĞRETMEN VE POLİSLERİN EK GÖSTERGE TALEBİ</b>
      </p>
      <p>30 hizmet yılında ve 1 inci derecenin 4 üncü kademesinde bulunan “öğretmen” ve “hemşire” kadro unvanlı personelin ek göstergesinin 3600'e yükselmesinin, bu personelin; aylık ücretine, emekli aylığına ve emekli ikramiyesine büyük katkı yapacağı tartışılmaz. Öğretmenlerin emeklilik işlemleri Haziran ve Temmuz aylarında yapılırken, bu aylar dışında emeklilik talebinin gerçekleştirilmesi il sınırlarında sınıf ve branş öğretmen fazlasının bulunması ve işlemlerin Bakanlık tarafından uygun görülmesine bağlıdır.</p>
      <p>Öğretmenler için ise her yıl 24 Kasım Öğretmenler Günü'nde, kasım ayı net maaşı tutarında ikramiye verilmesini öngören kanun teklifi Meclis Plan ve Bütçe Komisyonuna sunulmuştu.</p>
      <p>TBMM başkanlığına polis memurlarına 3600 ek gösterge verilmesine ilişkin kanun teklifi, sonrasında Meclis Plan ve Bütçe Komisyonu'na gelmişti. Göstergenin yükselmesi ile beraber bir polis memurunun maaşında 400 ila 500 lira emekli ikramiyesinde ise 17 bin ile 27 bin lira arasında bir artış meydana gelecek. Kanun teklifi yasalaştığında polis memurlarının sosyal ve özlük haklarına ilişkin mağduriyetleri giderilmiş olacak.</p>
      <p>
        <b>EK GÖSTERGE 3600 OLURSA NELER DEĞİŞECEK?</b>
      </p>
      <p>Ek gösterge hemşire ve öğretmenler için 3000'den 3600'e çıkarsa memur maaşları, emekli aylığı ve emekli ikramiyesinde büyük değişiklikler olacak. Ek göstergenin yükselmesi ile meydana gelecek maaş değişikliği aşağıdaki gibidir;</p>
      <p>Ek gösterge 2200'den 3600'e çıkarsa;</p>
      <p>ARTIŞ<br/>AYLIK NET MAAŞ 23 TL <br/>EMEKLİ MAAŞI 641 TL<br/>EMEKLİ İKRAMİYESİ 123 BİN 121 TL<br/>Ek gösterge 3000'den 3600'e çıkarsa;</p>
      <p>ARTIŞ<br/>AYLIK NET MAAŞ -38TL <br/>EMEKLİ MAAŞ 569 TL<br/>EMEKLİ İKRAMİYESİ 20 BİN 516 TL</p>
    </article>
  </body>
</html>