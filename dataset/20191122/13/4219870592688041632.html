<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novosti.rs/vesti/naslovna/politika/aktuelno.289.html:831725-Vucic-S-Putinom-uvek-pricam-otvoreno-o-svemu-o-obavestajnoj-aferi-u-cetiri-oka"/>
    <meta property="og:site_name" content="Вечерње новости"/>
    <meta property="article:published_time" content="2019-11-22T13:39:00+00:00"/>
    <meta property="og:title" content="Vučić: S Putinom uvek pričam otvoreno o svemu, o obaveštajnoj aferi u četiri oka"/>
    <meta property="og:description" content="Predsednik Srbije Aleksandar Vučić rekao je da glavna tema u njegovim predstojećim razgovorima s ruskim predsednikom Vladimirom Putinom treba da budu bilateralni odnosi i dodao da oni uvek razgovaraju otvoreno o svemu"/>
  </head>
  <body>
    <article>
      <h1>Vučić: S Putinom uvek pričam otvoreno o svemu, o obaveštajnoj aferi u četiri oka</h1>
      <address><time datetime="2019-11-22T13:39:00+00:00">22 Nov 2019, 13:39</time> by <a rel="author">Tanjug</a></address>
      <p>
        <b>Predsednik Srbije Aleksandar Vučić rekao je da glavna tema u njegovim predstojećim razgovorima s ruskim predsednikom Vladimirom Putinom treba da budu bilateralni odnosi i dodao da oni uvek razgovaraju otvoreno o svemu</b>
      </p>
      <p>Predsednik Srbije Aleksandar Vučić rekao je danas da glavna tema u njegovim predstojećim razgovorima s ruskim predsednikom Vladimirom Putinom treba da budu bilateralni odnosi i dodao da oni uvek razgovaraju otvoreno o svemu, a da li će tema biti i obaveštajna afera, to je, kaže, sfera razgovora u četiri oka.</p>
      <p>"Ne spadam u političare koji vole da se hvale - ala sam mu rekao. Šta ću da razgovaram to je za nas dvojicu, u četiri oka ćemo razgovarati", rekao je Vučić na pitanje novinara TV Prva da li će i Putina, s kojim bi trebalo da se sastane 4. decembra pitati - zašto, kao što je i ruskog ambasadora.</p>
      <p>On je naveo da je ponosan na činjenicu da je dobio orden Aleksandra Nevskog od Putina, 105. godina nakon što ga je pre njega dobio samo jedan Srbin.</p>
      <related>
        <a href="http://www.novosti.rs/vesti/naslovna/politika/aktuelno.289.html:831017-Vucic-nece-leteti-avionom-mesec-dana"/>
      </related>
      <p>"I to od takvog predsednika, Vladimira Putina, a ne Jeljcina, da se niko ne uvredi. Uvek razgovaramo otvoreno, uvek o svim pitanjima i verujem da Srbija ima iskrenog prijatelja i dobrog partnera u Rusiji, što mogu da potvrdim da Rusija svakako ima u Srbiji na Balkanu", rekao je on.</p>
      <related>
        <a href="http://www.novosti.rs/vesti/naslovna/politika/aktuelno.289.html:831485-Zavrsen-razgovor-Vucica-i-Harcenka-O-sastanku-sa-ruskim-ambasadorom-predsednik-ce-izvestiti-javnost-tokom-dana"/>
      </related>
      <p>Vučić kaže da tema broj 1. u njihovim razgovorima treba da budu naši bilateralni odnosi, koji uključuju sve bolje ekonomske odnose i sve veću ekonomski razmenu.</p>
      <p>"Naravno, Putin je taj, nisam ja sam na tom sastanku, koji će imati svoje teme i mi smo spremni da razgovaramo o svakom pitanju. Želimo da gradimo dobre, najbolje odnose sa Rusijom uz uzajamno poštovanje i poverenje", poručio je Vučić.</p>
      <p>Podsetio je koliko nam je Putin već pomogao, posebno 2015. godine kada je sprečio usvajanje rezoilucije o Srbiji kao genocidnom narodu u SB UN, ali i u očuivanju teritorijalnog suvereniteta i integriteta.</p>
      <related>
        <h4>Srodne vesti</h4>
        <a href="http://www.novosti.rs/vesti/naslovna/drustvo/aktuelno.290.html:831690-Stefanovic-i-Patrusev-potpisali-dva-sporazuma"/>
        <a href="http://www.novosti.rs/vesti/naslovna/politika/aktuelno.289.html:831500-Moskva-se-oglasila-povodom-spijunske-afere-Nista-ne-moze-da-narusi-odnose-Srbije-i-Rusije"/>
        <a href="http://www.novosti.rs/vesti/naslovna/politika/aktuelno.289.html:831322-Stefanovic-s-Patrusevim-o-saradnji-KiM-bezbednosnim-izazovima"/>
        <a href="http://www.novosti.rs/vesti/naslovna/drustvo/aktuelno.290.html:828897-Najskuplji-srpski-spot-Balada-na-koju-plesu-migovi-raznezila-stroge-ruske-generale-VIDEO"/>
        <a href="http://www.novosti.rs/vesti/naslovna/drustvo/aktuelno.290.html:828592-Rusi-potvrdili-Kada-se-zavrsi-obuka-srpskih-vojnika-Pancir-stize-u-nasu-zemlju"/>
      </related>
    </article>
  </body>
</html>