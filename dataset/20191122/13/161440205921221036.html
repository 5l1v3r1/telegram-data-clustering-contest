<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unionesarda.it/articolo/cultura/2019/11/22/festivalscienza-tanti-appuntamenti-a-senorbi-8-955776.html"/>
    <meta property="og:site_name" content="L'Unione Sarda.it"/>
    <meta property="article:published_time" content="2019-11-22T13:36:13+00:00"/>
    <meta property="og:title" content="&quot;Festivalscienza&quot;, tanti appuntamenti a Senorbì"/>
    <meta property="og:description" content="Cultura - Approfondisci su L'Unione Sarda.it"/>
  </head>
  <body>
    <article>
      <h6 class="kicker">La rassegna</h6>
      <h1>"Festivalscienza", tanti appuntamenti a Senorbì</h1>
      <h2>Un'occasione per discutere di fisica, chimica, matematica e molto altro</h2>
      <address><time datetime="2019-11-22T13:36:13+00:00">22 Nov 2019, 13:36</time> by <a rel="author" href="https://www.unionesarda.it/autore/severino_sirigu/322" target="_blank">Severino Sirigu</a></address>
      <p>Il Comune di Senorbì e l'istituto di istruzione superiore Luigi Einaudi hanno aderito al "Festivalscienza" organizzato dall'associazione "Scienza Società Scienza" per raccontare la fisica, la chimica, le scienze naturali e la matematica con una ricca varietà di linguaggi e attività in grado di coinvolgere scuole e famiglie, ricercatori e semplici cittadini.</p>
      <p>Domani, dalle 9 alle 10.30 nella sede centrale dell'Einaudi, si terrà la conferenza "Il Sardinia Radio Telescopy e il suo territorio vicino" a cura di Andrea Possenti, referente dell'Osservatorio Astronomico di Cagliari. Alle 11.30 la presentazione del libro "La ricerca della forma assoluta. Itinerari dell'esperienza". Dalle 9 alle 10 e dalle 10 alle 11 verrà proiettato il cortometraggio "Domani sarà oro", realizzato dagli alunni dell'istituto De Sanctis-Deledda a cura della docente Monica Mameli.</p>
      <p>La proiezione del cortometraggio verrà ripetuta dalle 11.20 alle 12.20 e dalle 12.20 alle 13.20 nella sede staccata dell'Einaudi.</p>
    </article>
  </body>
</html>