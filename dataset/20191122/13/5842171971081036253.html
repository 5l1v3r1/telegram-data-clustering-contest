<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://jauns.lv/raksts/maja-un-darzs/359448-ka-viegli-nomizot-lazdu-riekstus"/>
    <meta property="og:site_name" content="Jauns.lv"/>
    <meta property="article:published_time" content="2019-11-22T13:50:00+00:00"/>
    <meta property="og:title" content="Kā viegli nomizot lazdu riekstus?"/>
    <meta property="og:description" content="Kad lazdu rieksti izlobīti no cietās čaulas, tos vēl klāj plāna brūna miziņa, kas daudziem nepatīk. Ar vienkāršu paņēmienu – apgrauzdēšanu un berzēšanu – var nolobīt uzreiz lielāku porciju."/>
  </head>
  <body>
    <article>
      <h1>Kā viegli nomizot lazdu riekstus?</h1>
      <address><time datetime="2019-11-22T13:50:00+00:00">22 Nov 2019, 13:50</time> by <a rel="author">100 labi padomi | "100 Labi Padomi"</a></address>
      <p>
        <b>Kad lazdu rieksti izlobīti no cietās čaulas, tos vēl klāj plāna brūna miziņa, kas daudziem nepatīk. Ar vienkāršu paņēmienu – apgrauzdēšanu un berzēšanu – var nolobīt uzreiz lielāku porciju.</b>
      </p>
      <p>■ Riekstus uzber uz sausas plāts, liek 160–175 grādu karstā cepeškrāsnī un grauzdē, līdz miziņa pārplīst. Šis process parasti ilgst 10–12 minūtes. Riekstus var grauzdēt arī sausā pannā uz plīts.</p>
      <p>■ Kad miziņa pārplīsusi, riekstus mazliet padzesē, tad uzber uz dvieļa, aizloka ciet un cītīgi berzē – miziņa pati atdalīsies. Vēl viens variants – saņem dvieli kā saini un sparīgi dauza pret cietu virsmu.</p>
      <p>■ Ja kādi rieksti ir vēl ar miziņu, tos izlasa, vēlreiz pagrauzdē, atdzesē un norīvē.</p>
    </article>
  </body>
</html>