<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/vesti/svet/sudija-de-la-mata-predlaze-da-se-sudi-rifatu-asadu/"/>
    <meta property="og:site_name" content="Krstarica"/>
    <meta property="article:published_time" content="2019-11-22T13:38:00+00:00"/>
    <meta property="og:title" content="Sudija De la Mata predlaže da se sudi Rifatu Asadu"/>
    <meta property="og:description" content="MADRID - Španski sudija Hose de la Mata preporučuje da se bivšem sirijskom potpredsedniku Rifatu Asadu, stricu Bašara al Asada, koji se nalazi u egzilu i"/>
  </head>
  <body>
    <article>
      <h1>Sudija De la Mata predlaže da se sudi Rifatu Asadu</h1>
      <address><time datetime="2019-11-22T13:38:00+00:00">22 Nov 2019, 13:38</time> by <a rel="author" href="https://www.krstarica.com/author/tanjug/" target="_blank">Tanjug</a></address>
      <p>MADRID – Španski sudija Hose de la Mata preporučuje da se bivšem sirijskom potpredsedniku Rifatu Asadu, stricu Bašara al Asada, koji se nalazi u egzilu i još 13 osoba sudi po optužbi za zločinacku organizaciju i pranje novca.</p>
      <p>De la Mata tvrdi da su Rifat Asad i ostali, uključujući osmoricu njegovih sinova, „prali“ novac odnošen iz Sirije u nekoliko evropskih zemalja od 80-ih godina, preneo je AP.</p>
      <p>Sud navodi da su „oprali“ oko 600 miliona evra u Španiji kupovinom nekretnina.</p>
      <p>Sudija je 2017. godine naredio zaplenu više od 500 objekata koji pripadaju Asadu i njegovim rođacima.</p>
      <p>Rifat Asad, za koga se misli da živi u Francuskoj, pobegao je iz Sirije 1984. godine.</p>
      <p>De la Mato je zatražio od tužilaca da odluče da li će Španija pokrenuti slučaj.</p>
      <p>(Tanjug)</p>
    </article>
  </body>
</html>