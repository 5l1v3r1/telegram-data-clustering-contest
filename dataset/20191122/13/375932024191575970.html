<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vg.hu/gazdasag/gazdasagi-hirek/folytatodik-a-vajdasagi-gazdasagfejlesztesi-program-1886106/"/>
    <meta property="og:site_name" content="Világgazdaság"/>
    <meta property="article:published_time" content="2019-11-22T13:40:00+00:00"/>
    <meta property="og:title" content="Folytatódik a vajdasági gazdaságfejlesztési program"/>
    <meta property="og:description" content="A program eddig közel 300 millió eurónyi fejlesztést hozott."/>
  </head>
  <body>
    <article>
      <h1>Folytatódik a vajdasági gazdaságfejlesztési program</h1>
      <address><time datetime="2019-11-22T13:40:00+00:00">22 Nov 2019, 13:40</time> by <a rel="author">MTI</a></address>
      <p>A vajdasági gazdaságfejlesztési program eddig közel 300 millió eurónyi fejlesztést hozott, a jövőben pedig az idegenforgalom támogatásával további jelentős fejlesztésekre lehet számítani – mondta Magyar Levente, a Külgazdasági és Külügyminisztérium parlamenti államtitkára pénteken Szabadkán, ahol a magyar kormány vajdasági gazdaságfejlesztési programjának eredményeit értékelte.</p>
      <p>Kiemelte, hogy Magyarország mindig olyan programokat indított Szerbia területén, amelyekről tudta, hogy azokból Szerbia egésze profitál, és az egész ország számára segítséget jelent.</p>
      <figure>
        <img src="https://www.vg.hu/wp-content/uploads/2018/07/Magyar201806280008MOR.jpg"/>
        <figcaption>Magyar Levente<br/>Fotó: Móricz-Sabján Simon</figcaption>
      </figure>
      <blockquote>Magyarország számára fontos, hogy Szerbia erős legyen, és ha a vajdasági magyarság erősödik, az az egész ország számára hasznos lehet</blockquote>
      <p>– mondta.</p>
      <p>A magyar kormány a jövőben is segíteni szeretné a vajdasági magyarságot, valamint erősítené a vajdasági gazdaságot és a szerb-magyar kapcsolatokat – közölte Magyar Levente.</p>
    </article>
  </body>
</html>