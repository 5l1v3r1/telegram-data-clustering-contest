<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/904728/hazard-bevestigt-overgewicht-bij-real-madrid-dat-kan-ik-niet-ontkennen-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-22T13:25:00+00:00"/>
    <meta property="og:title" content="Hazard bevestigt overgewicht: &quot;Als ik vakantie heb, dan heb ik vakantie&quot;"/>
    <meta property="og:description" content="Eden Hazard kampte met overgewicht in zijn eerste weken bij Real Madrid. Dat erkent de Belg, voor wie De Koninklijke 100 miljoen euro betaalde, in gesprek met L'Equipe. &quot;Het klopt dat ik in de zomerstop dikker was. Dat kan ik niet ontkennen&quot;, aldus Hazard. &quot;Als ik vakantie heb, dan heb ik vakantie. Anders heb ik nooit vrijaf. Er was vijf kilogram bijgekomen. Ik word snel dikker, maar val ook makkelijk af als ik er echt op let.&quot;"/>
  </head>
  <body>
    <article>
      <h1>Hazard bevestigt overgewicht: "Als ik vakantie heb, dan heb ik vakantie"</h1>
      <address>
        <time datetime="2019-11-22T13:25:00+00:00">22 Nov 2019, 13:25</time>
      </address>
      <p>
        <b>Eden Hazard kampte met overgewicht in zijn eerste weken bij Real Madrid. Dat erkent de Belg, voor wie De Koninklijke 100 miljoen euro betaalde, in gesprek met L'Equipe.</b>
      </p>
      <p>"Het klopt dat ik in de zomerstop dikker was. Dat kan ik niet ontkennen", aldus Hazard. "Als ik vakantie heb, dan heb ik vakantie. Anders heb ik nooit vrijaf. Er was vijf kilogram bijgekomen. Ik word snel dikker, maar val ook makkelijk af als ik er echt op let."</p>
      <p>Ook bij Lille jojo'de de Belg met zijn gewicht. "Op mijn achttiende, bij Lille, woog ik 72 à 73 kilogram. Daarna, toen ik gespierder werd, was het 75 kilogram. Op een slechte dag 77. Deze zomer woog ik 80 kilogram, maar dat extra gewicht had ik na tien dagen tijd alweer verloren."</p>
      <p>Over zijn start bij Real Madrid is Hazard niet tevreden. "De eerste twee maanden was het gewoon niet goed genoeg. Ik besefte zelf ook dat ik beter kon. Maar sinds een maand voel ik echt dat mijn niveau hoger ligt. Ik eis ballen op, dribbel, versnel en probeer ook mijn ploeggenoten beter te maken."</p>
      <p>Hazard was vooralsnog goed voor één doelpunt en één assist in het shirt van Real Madrid.</p>
    </article>
  </body>
</html>