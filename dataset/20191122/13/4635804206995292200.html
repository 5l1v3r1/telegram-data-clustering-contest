<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.log.com.tr/samsung-galaxy-fold-2-hakkinda-sizan-yeni-tasarim-detayi/"/>
    <meta property="og:site_name" content="LOG"/>
    <meta property="article:published_time" content="2019-11-22T13:00:33+00:00"/>
    <meta property="og:title" content="Samsung Galaxy Fold 2 hakkında sızan yeni tasarım detayı"/>
    <meta property="og:description" content="Teknoloji devi Samsung, biliyorsunuz Galaxy Fold 2 katlanabilir telefon modeli için çok fazla bekletmeyecek. İşte bu modelden yeni bilgiler var."/>
  </head>
  <body>
    <article>
      <h1>Samsung Galaxy Fold 2 hakkında sızan yeni tasarım detayı</h1>
      <address><time datetime="2019-11-22T13:00:33+00:00">22 Nov 2019, 13:00</time> by <a rel="author">Can TUNÇER</a></address>
      <p>Güney Kore merkezli teknoloji devi <b>Samsung</b>, biliyorsunuz Galaxy Fold 2 katlanabilir telefon modeli için çok fazla bekletmeyecek. İşte bu modelden yeni bilgiler <a href="https://www.sammobile.com/news/galaxy-fold-2-minimalist-cover-display/">var</a>.</p>
      <p><b>Samsung Galaxy Fold 2 </b>için hatırlarsınız geçtiğimiz hafta <b>resmi destek sayfası </b>açılmıştı. Buradan çok yakında geleceği anlaşılan SM-F700F kod adına sahip model, gelen yeni bilgilere göre dışında da bir ekran taşıyacak. Bu elbette büyük bir sürpriz değil. Ancak burada telefonun yapısı gereği oldukça ufak bir ekranın kullanılacağı aktarılıyor ve bu biraz şaşırtıyor. Bunun için hazırlandığı söylenen aşağıdaki animasyon da aslında ekranın boyutu hakkında bir fikir veriyor. Yeni <a href="https://www.log.com.tr/motorola-razr-efsanesi-katlanabilir-telefon-olarak-yeniden-dogdu-iste-tum-detaylar-video/"><b>Motorola Razr</b></a> benzeri<b> dikey katlanabilir</b> yapıyı benimseyecek katlanabilir model, bu dıştaki ufak ekrandan temel bilgilere hızlı erişim sunacak deniyor. Bu sayede en azından bildirimlere bakmak için telefonun açılmasına gerek kalmayacak.<b> Galaxy Fold 2</b> temel olarak eski tip kapaklı yapıyı katlanabilir tek parça esnek ekran ile geleceğe taşıyacak. Hatırlarsınız bu kapaklı telefonların çoğu da üst kısımlarında ufak bir ikinci ekran taşıyordu.</p>
      <figure>
        <video src="https://www.sammobile.com/wp-content/uploads/2019/11/fold-2-charging-2.gif" autoplay="" loop=""/>
      </figure>
      <h3>Samsung Galaxy Fold 2 çok da merak uyandırmıyor</h3>
      <p>Bunun da arkasında potansiyel yüksek fiyat yer alıyor. Kişiler şimdiye kadar çıkan modellere gerçekten çok yüksek fiyatları nedeniyle yaklaşamıyor. Aynı zamanda bu modellerin gövde sağlamlığı da şimdilik fiyatlarına oranla oluşan beklentileri karşılayamıyor. Bunlar tam olarak aşılmadan yeni modellerin çok şansı bulunmuyor.</p>
      <related>
        <h4>İLGİNİZİ ÇEKEBİLİR</h4>
        <a href="https://www.log.com.tr/samsung-galaxy-s11-ortaya-cikti-iste-tasarimi-video/"/>
      </related>
    </article>
  </body>
</html>