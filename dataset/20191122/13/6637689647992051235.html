<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sumy.today/na-sumshchyni-2-boyeprypasy-znayshly-shche-2-pidirvaly"/>
    <meta property="og:site_name" content="Суми Сьогодні"/>
    <meta property="article:published_time" content="2019-11-22T13:31:00+00:00"/>
    <meta property="og:title" content="На Сумщині 2 боєприпаси знайшли, ще 2 підірвали"/>
    <meta property="og:description" content="21 листопада групою піротехнічних робіт Міжрегіонального центру швидкого реагування Державної служби України з надзвичайних ситуацій було проведено роботи зі знешкодження 152-мм артилерійського снаряду та мінометної міни калібру 62 мм  часів Другої світової війни, який раніше було виявлено, в полі, на відстані до 3 км від житлових будинків в с. Подільки Липоводолинського району та в м. Конотоп на відстані 100 м від житлових будинків."/>
  </head>
  <body>
    <article>
      <h1>На Сумщині 2 боєприпаси знайшли, ще 2 підірвали</h1>
      <address>
        <time datetime="2019-11-22T13:31:00+00:00">22 Nov 2019, 13:31</time>
      </address>
      <p>21 листопада групою піротехнічних робіт Міжрегіонального центру швидкого реагування Державної служби України з надзвичайних ситуацій було проведено роботи зі знешкодження 152-мм артилерійського снаряду та мінометної міни калібру 62 мм  часів Другої світової війни, який раніше було виявлено, в полі, на відстані до 3 км від житлових будинків в с. Подільки Липоводолинського району та в м. Конотоп на відстані 100 м від житлових будинків.</p>
      <p>Цього ж дня, до Служби порятунку «101», надійшла інформація про виявлення предмету схожого на боєприпас в полі с. Рябушки Лебединського району. Ним виявився 152-мм артснаряд, який знаходився на відстані до 1,5 км від житлових будинків. Ще один випадок мав місце в Великописарівському районі, де в полі на відстані 2 км від житлових будинків с. Спірне місцевим мешканцем було виявлено 76 – мм артилерійський снаряд. На місцях небезпечних знахідок правоохоронцями виставлено охорону, надано заявку на знешкодження до Міжрегіонального центру швидкого реагування Державної служби України з надзвичайних ситуацій.</p>
      <p>Пам'ятайте! Вилучення та знешкодження даних предметів можуть здійснювати лише відповідні фахівці – піротехніки Державної служби України з надзвичайних ситуацій.</p>
    </article>
  </body>
</html>