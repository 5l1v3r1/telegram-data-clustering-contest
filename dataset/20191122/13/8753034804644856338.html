<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aftenbladet.no/kultur/i/GGJG96/kiss-konserten-i-sandnes-sitteplassene-gaar-unna"/>
    <meta property="og:site_name" content="Aftenbladet"/>
    <meta property="article:published_time" content="2019-11-22T13:44:14+00:00"/>
    <meta property="og:title" content="Kiss-konserten i Sandnes: Sitteplassene går unna"/>
    <meta property="og:description" content="– Tribuneplassene er nesten utsolgt, forteller Aslak Ravndal, media – og markedsmedarbeider i Sandnes Ulf."/>
  </head>
  <body>
    <article>
      <h1>Kiss-konserten i Sandnes: Sitteplassene går unna</h1>
      <h2>– Tribuneplassene er nesten utsolgt, forteller Aslak Ravndal, media – og markedsmedarbeider i Sandnes Ulf.</h2>
      <address><time datetime="2019-11-22T13:44:14+00:00">22 Nov 2019, 13:44</time> by <a rel="author">Stella Marie Brevik</a></address>
      <p>20. juni 2020 kommer altså legende-bandet Kiss til Øster Hus Arena i Sandnes. Bak nostalgi-festen står Sandnes Ulf og Njål Østerhus.</p>
      <p>Billettsalget til konserten har, ifølge Ravndal, gått som forventet. Det ordinære salget startet 19. november og tre dager senere begynner sitteplassene å minke.</p>
      <p>– Skal du ha tribuneplass må du forte deg, sier Ravndal.</p>
      <h3>12.000 ståplasser</h3>
      <p>Øster Hus Arena har lagt ut cirka 15.000 billetter til konserten – rundt 12.000 er ståplasser, opplyser Live Nation. Siden 15.000 billetter er lagt ut betyr det at sitteplassene på tribunen kan skvise inn omtrent 3000 publikummere.</p>
      <p>– Vi har også solgt en god del av ståplassene, opplyser Ravndal, men vil ikke gå i detaljer.</p>
      <p>Elise Løssfelt i Live Nation, forteller at de tror på utsolgt konsert i juni:</p>
      <p>– Vi er fornøyd med starten på billettsalget og ja, vi tror på utsolgt konsert, sier Løssfelt.</p>
      <h3>Varierende pris</h3>
      <p>Hvis du vil få med deg Kiss i levende live (for kanskje aller siste gang) varierer billettprisene fra 720 til 1100 kroner – avhengig av hvilken komfortgrad og utsikt du vil ha.</p>
      <p>Kiss har vært innom regionen før. I 2013 <a href="https://www.aftenbladet.no/kultur/i/AX98M/se-bildene-fra-kiss-konserten">spilte bandet for 23.000 </a>publikummere på Viking stadion (nå SR-Bank Arena).</p>
      <p>
        <b>LES OGSÅ:</b>
      </p>
      <aside>
        <a href="https://www.aftenbladet.no/article/sa-EWX8Ql.html">Njål Østerhus tar risikoen, Sandnes Ulf tar den eventuelle gevinsten og Kiss kommer ALDRI tilbake. Sannsynligvis</a>
      </aside>
      <aside>
        <a href="https://www.aftenbladet.no/article/sa-opxoej.html">Kiss, KrF/Ap vs. miljø, Varhaug-drapet og ørlite Fruktnøtt</a>
      </aside>
      <aside>
        <a href="https://www.aftenbladet.no/article/sa-mRxlz4.html">Endelig bekreftet: Kiss kommer til Sandnes 20. juni 2020</a>
      </aside>
    </article>
  </body>
</html>