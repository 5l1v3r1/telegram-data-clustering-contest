<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ditjesendatjes.nl/kensington-pakt-derde-nummer-1-album-op-rij/"/>
    <meta property="og:site_name" content="Ditjes &amp; Datjes"/>
    <meta property="article:published_time" content="2019-11-22T13:28:23+00:00"/>
    <meta property="og:title" content="Kensington pakt derde nummer 1-album op rij"/>
    <meta property="og:description" content="Het is Kensington gelukt om voor de derde keer de toppositie van de Album Top 100 te bereiken. Hun vorige week uitgekomen plaat Time komt met ruime voorsprong op de achtervolgers binnen op de eerste plaats."/>
  </head>
  <body>
    <article>
      <h1>Kensington pakt derde nummer 1-album op rij</h1>
      <address><time datetime="2019-11-22T13:28:23+00:00">22 Nov 2019, 13:28</time> by <a rel="author" href="https://www.ditjesendatjes.nl/author/ditjesdatjes/" target="_blank">DitjesDatjes</a></address>
      <p>Het is Kensington gelukt om voor de derde keer de toppositie van de Album Top 100 te bereiken. Hun vorige week uitgekomen plaat Time komt met ruime voorsprong op de achtervolgers binnen op de eerste plaats.</p>
      <p>Voorgangers Rivals uit 2014 en Control uit 2016 wisten eveneens op nummer 1 binnen te komen en stonden respectievelijk drie en vier weken bovenaan, al was dat niet achtereenvolgend. Beide albums bleken ook nog eens over een lange adem te beschikken. Rivals staat deze week al 248 weken genoteerd. Slechts zes platen stonden ooit langer in de Album Top 100. Control is inmiddels toe aan 150 weken.</p>
      <p>Kensington houdt K3 voorlopig van een elfde nummer 1-notering af. De nieuwe plaat van het kindertrio, Dromen, moet het voorlopig met een derde plaats doen, want ook Snelles Vierentwintig was afgelopen week nog populairder. De zingende rapper stond de afgelopen drie weken op nummer 1.</p>
      <p>Andere nieuwe binnenkomers in de top tien zijn het gelegenheidsduo Barry Hay en JB Meijers op vijf en Courage van Céline Dion op tien.</p>
      <p>Album Top 10 week 47</p>
      <p>(notering, tussen haakjes notering vorige week, artiest, single o.b.v. Album Top 100 samengesteld door GfK Dutch Charts)</p>
      <p>1. (-) Kensington – Time</p>
      <p>2. (1) Snelle – Vierentwintig</p>
      <p>3. (-) K3 – Dromen</p>
      <p>4. (2) Kinderen voor Kinderen – Reis mee! – 40</p>
      <p>5. (-) Barry Hay &amp; JB Meijers – For You Baby</p>
      <p>6. (37) Jack – Plan A</p>
      <p>7. (3) Broederliefde – Broeders</p>
      <p>8. (5) Ed Sheeran – No. 6 Collaborations Project</p>
      <p>9. (6) Post Malone – Hollywood’s Bleeding</p>
      <p>10. (-) Céline Dion – Courage</p>
      <p>BuzzE</p>
    </article>
  </body>
</html>