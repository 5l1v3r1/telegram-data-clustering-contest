<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tpo.nl/2019/11/22/20-jaar-cel-en-tbs-geeist-tegen-moordende-rotterdamse-horrorverpleger-rahiied-a/"/>
    <meta property="og:site_name" content="ThePostOnline"/>
    <meta property="article:published_time" content="2019-11-22T13:31:00+00:00"/>
    <meta property="og:title" content="20 jaar cel en tbs geëist tegen moordende Rotterdamse horrorverpleger Rahiied A."/>
    <meta property="og:description" content="Bracht bejaarden om het leven met insuline"/>
  </head>
  <body>
    <article>
      <h1>20 jaar cel en tbs geëist tegen moordende Rotterdamse horrorverpleger Rahiied A.</h1>
      <h2>Bracht bejaarden om het leven met insuline</h2>
      <address><time datetime="2019-11-22T13:31:00+00:00">22 Nov 2019, 13:31</time> by <a rel="author" href="https://www.tpo.nl/author/redactie" target="_blank">Redactie</a></address>
      <p>Het Openbaar Ministerie wil dat leerlingverpleger Rahiied A. (23) wordt veroordeeld tot twintig jaar cel en tbs met dwangverpleging wegens vier moorden met insuline en meerdere pogingen daartoe. Dat zou zijn gebeurd tussen juni 2016 tot zijn aanhouding in november 2017 op bewoners van vier verpleeg- en verzorgingsinstellingen in de regio Rotterdam. Voor alle elf slachtoffers is de verdachte ook aangeklaagd voor het “brengen én laten in een hulpeloze toestand door het onnodig toedienen van insuline, met zwaar lichamelijk letsel of de dood tot gevolg”. De twee aanklagers zeiden vrijdag voor de rechtbank in Rotterdam dat A. de hulpeloze toestand met “boze opzet” liet voortbestaan.</p>
      <p>A. wist wat er aan de hand was maar zette behandelaars na de ernstige onwelwordingen op het verkeerde been, door “te liegen en glashard te ontkennen” dat er insuline in het spel was. De verdachte heeft dat bewust en weloverwogen gedaan, zei de officier van justitie. Toen er mensen overleden, weerhield dat A. er volgens het OM niet van om ermee door te gaan.</p>
      <p>Als motief gaan de aanklagers vooral uit van een doktersfantasie. De verdachte was een verpleger in opleiding maar wilde graag dokter zijn, met bijbehorend drama, en hij had de behoefte waardering te krijgen, zo volgden de aanklagers de mening van de psychiatrisch deskundigen. Het zou A. er niet om gaan oude zieke mensen uit hun lijden te verlossen.</p>
      <p>De meeste slachtoffers waren oud en dementerend en konden daarom niet aangeven dat ze geïnjecteerd waren. De meesten hadden een verklaring om niet te behandelen of reanimeren. Toen betrokkenen zo ziek werden, dachten behandelaars dat dit mogelijk door andere kwalen werd veroorzaakt. Na het stoppen van de behandeling kwamen enkelen in een terminale situatie, terwijl eenvoudige handelingen levensreddend hadden kunnen zijn, aldus het OM.</p>
      <p>
        <i>ANP</i>
      </p>
      <p>Het is echt waar: alleen met jouw hulp kan TPO.nl de komende jaren blijven bestaan. Neem daarom nu <a href="https://tpo.nl/soon/">een abonnement op TPO+</a> al vanaf 4 euro per maand. Daarmee zorg je ervoor dat TPO.nl voor altijd online blijft.</p>
      <p>En je krijgt er heel wat voor terug: exclusieve artikelen van bekende auteurs, een site die helemaal vrij is van reclamebanners, de mogelijkheid tot reageren en toegang tot het volledige TPO+-archief.</p>
      <p>Dankzij jouw abonnement worden er steeds meer uitstekende artikelen van uitstekende auteurs gepubliceerd en kan de TPO-redactie blijven werken aan een uniek journalistiek geluid online.</p>
      <p>Neem nu direct <a href="https://tpo.nl/soon/">een jaarabonnement op TPO+</a> en treed ook toe tot de TPO-elite.</p>
      <p>
        <b>TPO.nl, where the elite meet to read.</b>
      </p>
      <figure>
        <img src="https://tpo.nl/images/payments.png"/>
      </figure>
      <p>
        <a href="https://tpo.nl/plans/tpoplus">Steun TPO</a>
      </p>
      <figure>
        <img src="https://tpo.nl/images/payments.png"/>
      </figure>
      <p> </p>
    </article>
  </body>
</html>