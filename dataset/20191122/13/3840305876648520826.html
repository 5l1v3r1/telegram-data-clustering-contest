<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.b1.ro/stiri/externe/o-presupusa-grupare-terorista-ameninta-cu-infiintarea-unui-califat-in-rusia-si-in-fostele-republici-sovietice-noua-islamisti-arestati-de-serviciile-secrete-306758.html"/>
    <meta property="og:site_name" content="B1 TV"/>
    <meta property="article:published_time" content="2019-11-22T13:37:24+00:00"/>
    <meta property="og:title" content="O presupusă grupare teroristă amenință cu înființarea unui ”califat” în Rusia şi în fostele republici sovietice. Nouă islamiști, arestați de serviciile secrete"/>
    <meta property="og:description" content="Nouă presupuși islamiști din cadrul mişcării Hizb ut-Tahrir - interzisă în Rusia -, au fost arestați vineri de către Serviciile Ruse de Securitate (FSB). Gruparea este acuzată de către autoritățile de la..."/>
  </head>
  <body>
    <article>
      <h1>O presupusă grupare teroristă amenință cu înființarea unui ”califat” în Rusia şi în fostele republici sovietice. Nouă islamiști, arestați de serviciile secrete</h1>
      <address><time datetime="2019-11-22T13:37:24+00:00">22 Nov 2019, 13:37</time> by <a rel="author">B1.ro</a></address>
      <p>Nouă presupuși islamiști din cadrul mişcării Hizb ut-Tahrir - interzisă în Rusia -, au fost arestați vineri de către Serviciile Ruse de Securitate (FSB). Gruparea este acuzată de către autoritățile de la Moscova că încearcă să creeze un “un califat” în Rusia și în fostele republici sovietice din Asia Centrală, pe modelul temuteei grupări ISIS.</p>
      <p>”Doi lideri şi şapte membri ai organizaţiei teroriste internaţionale Hizb ut-Tahrir" au fost arestaţi la Moscova, la Tatarstan (Volga) şi în regiunea Tiumen (Siberia Occidentală), în cadrul unei operaţiuni ”speciale” a FSB, poliţiei şi Gărzii Naţionale, a anunţat FSB într-un comunicat, potrivit news.ro, care citează agenții externe.</p>
      <p>Interzisă din 2003 în Rusia, unde este coinsiderată teroristă, organizaţia Hizb ut-Tahrir, care se declară non-violent şi afirmă că vrea să-şi atingă obiectivele prin mijloace paşnice, îndeamnă la crearea unui ”califat” în regiunile musulmane din Rusia şi în fostele republici sovietice din Asia Centrală.</p>
      <p>Activiştii arestaţi ”au desfăşurat activităţi anticonstituţionale în caza unei doctrine (...) vizând să răstoarne prin violenţă puterea actuală”, au căutat ”să facă propaganda ideologiei teroriste” în regiunile lor  şi ”să recruteze în rândul lor musulmani locali”, se arată în comunicat.</p>
    </article>
  </body>
</html>