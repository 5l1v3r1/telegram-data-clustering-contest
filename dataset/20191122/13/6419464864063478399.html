<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neaselida.gr/h-alli-selida/open-erotas-gia-tin-katerina-kainoyrgioy-sto-kanali/"/>
    <meta property="og:site_name" content="ΝΕΑ ΣΕΛΙΔΑ"/>
    <meta property="article:published_time" content="2019-11-22T13:35:31+00:00"/>
    <meta property="og:title" content="Open: «Έρωτας» για την Κατερίνα Καινούργιου στο κανάλι"/>
    <meta property="og:description" content="Τρομερά πράγματα κάνει φέτος η Κατερίνα Καινούργιου με την εκπομπή της «Ευτυχείτε» στην πρωινή ζώνη του καναλιού του Ιβάν Σαββίδη, Open."/>
  </head>
  <body>
    <article>
      <h1>Open: «Έρωτας» για την Κατερίνα Καινούργιου στο κανάλι</h1>
      <address>
        <time datetime="2019-11-22T13:35:31+00:00">22 Nov 2019, 13:35</time>
      </address>
      <p>Τρομερά πράγματα κάνει φέτος η <b><a href="https://neaselida.gr/tag/katerina-kainoyrgioy/">Κατερίνα Καινούργιου</a></b> με την <b><a href="https://neaselida.gr/tag/ekpobi/">εκπομπή</a></b> της <a href="https://neaselida.gr/tag/eytycheite/">«Ευτυχείτε»</a> στην πρωινή ζώνη του καναλιού του Ιβάν Σαββίδη, <a href="https://neaselida.gr/tag/open/"><b>Open</b></a>.</p>
      <h3>«Τρέλα» για την Καινούργιου στο Open</h3>
      <figure>
        <img src="https://neaselida.gr/nsmedia/uploads/2019/01/kainourgiou-1.jpg"/>
      </figure>
      <p>Η <b>παρουσιάστρια</b> αποτελεί την έκπληξη της χρονιάς μέχρι στιγμής για το <b>κανάλι</b>, αφού τα νούμερα <b>τηλεθέασης</b> που φέρνει καθημερινά είναι πολύ υψηλά και φυσικά πολύ πάνω από τον μέσο όρο του καναλιού.</p>
      <p>Μεγάλο ρόλο σε αυτό έχει παίξει το πάνελ της εκπομπής, αλλά και η νέα ενότητα <b>«Διλήμματα»</b>, που προσελκύουν το τηλεοπτικό κοινό. Η <b>Κατερίνα Καινούργιου</b> έχει μάθει πλέον πώς… παίζεται το παιχνίδι στην τηλεόραση, ειδικά στην πρωινή ζώνη, και έχει καταφέρει να δημιουργήσει «πονοκέφαλο» στα τρανταχτά ονόματα των ανταγωνιστών της.</p>
      <p>Στο <b>Open</b> πίνουν νερό στο όνομά της, αφού αποτελεί όαση στην τηλεθέαση, φέρνοντας ακόμα και την πρωτιά πολλές μέρες της εβδομάδας. Δεν θα ήταν υπερβολή να χαρακτηρίσουμε <b>«έρωτα»</b> αυτό που γίνεται στο κανάλι, αλλά και στους τηλεθεατές, αφού η παρουσιάστρια τα πηγαίνει εξαιρετικά.</p>
      <p>Και την Πέμπτη 21 Νοεμβρίου η <b>Κατερίνα Καινούργιου</b> είδε τα νούμερα να εκτοξεύονται στο 17,1 στο δυναμικό κοινό και στο 13,5 στο γενικό σύνολο, δίνοντας «μάχη» με τη <b>Φαίη Σκορδά</b> για την κορυφή.</p>
      <h3>Τα τέταρτα της Κατερίνας Καινούργιου</h3>
      <p>Δυναμικό κοινό: 14,8% – 15,7% – 14,7% – 20% – 19,9% – 16,1%</p>
      <p>Γενικό σύνολο: 14,9% – 13,3% – 12,2% – 14,7% – 14,5% – 10,5%</p>
      <h3>Αναλυτικά τα νούμερα τηλεθέασης </h3>
      <p>TO ΠΡΩΙΝΟ 17,3<br/>ΕΥΤΥΧΕΙΤΕ 17,1<br/>ΣΤΗΝ ΦΩΛΙΑ ΤΩΝ ΚΟΥΚΟΥ 14,0<br/>ΑΛΗΘΕΙΕΣ ΜΕ ΤΗ ΖΗΝΑ 14,7<br/>ΑΤΑΙΡΙΑΣΤΟΙ 10,8<br/>ΜΕΣΗΜΕΡΙ ΜΕ ΤΟΝ Γ. ΛΙΑΓΚΑ 13,0<br/>ΕΚΤΟΣ ΓΡΑΜΜΗΣ 13,6</p>
      <p>*ΚΑΘΑΡΑ ΝΟΥΜΕΡΑ ΤΗΛΕΘΕΑΣΗΣ</p>
      <p>ΠΗΓΗ: Nielsen Media Research</p>
      <h3>Open: Δυνατό «χτύπημα» από το κανάλι Ιβάν Σαββίδη</h3>
      <p>Το <a href="https://neaselida.gr/tag/kanali/">κανάλι</a> της Παιανίας <b>Open</b> ιδιοκτησίας <a href="https://neaselida.gr/tag/ivan-savvidis/">Ιβάν Σαββίδη</a> προχώρησε σε ένα πολύ δυνατό χτύπημα με στόχο την τηλεθέαση.</p>
      <h3>Με δική της εκπομπή η Εκμεκτσιόγλου </h3>
      <figure>
        <img src="https://neaselida.gr/nsmedia/uploads/2019/11/ekmektsioglou.jpg"/>
      </figure>
      <p>Η γνωστή σεφ από την Πόλη, <a href="https://neaselida.gr/tag/maria-ekmektsiogloy/">Μαρία Εκμεκτσίογλου</a> μας δίνει καθημερινά μέσα από την εκπομπή της <a href="https://neaselida.gr/tag/katerina-kainoyrgioy/">Κατερίνας Καινούργιου,</a> τις εκπληκτικές της συνταγές. Όμως πλέον σύμφωνα με όσα γράφει το newpistol.gr, η <a href="https://neaselida.gr/tag/maria-ekmektsiogloy/">Μαρία Εκμεκτσίογλου</a> θα έχει δική της <b>μαγειρική εκπομπή</b> στο <a href="https://neaselida.gr/tag/open/">Open.</a></p>
      <p>Η ε<a href="https://neaselida.gr/tag/ekpobi/">κπομπή</a> του <a href="https://neaselida.gr/tag/kanali/">καναλιού</a> που θα ξεκινήσει τον <b>Φεβρουάριο</b> θα είναι εβδομαδιαία νυχτερινή  και θα έχει και εικόνα ταξιδιωτική. Μια εκπομπή που η πολίτισσα σεφ έχει κάνει και στο παρελθόν με επιτυχία.</p>
      <related>
        <a href="https://neaselida.gr/h-alli-selida/open-to-megalo-stoichima-toy-ivan-savvidi-gia-to-kanali/"/>
      </related>
    </article>
  </body>
</html>