<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/eksdeputat-povidomiv-pro-novu-vimogu-mvf-641755.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-22T13:50:36+00:00"/>
    <meta property="og:title" content="Ексдепутат повідомив про нову вимогу МВФ"/>
    <meta property="og:description" content="За словами Сергія Лещенка, йдеться про прийняття закону, який би заборонив повернення банків колишнім власникам"/>
  </head>
  <body>
    <article>
      <h1>Ексдепутат повідомив про нову вимогу МВФ</h1>
      <address>
        <time datetime="2019-11-22T13:50:36+00:00">22 Nov 2019, 13:50</time>
      </address>
      <h4>За словами Сергія Лещенка, йдеться про прийняття закону, який би заборонив повернення банків колишнім власникам</h4>
      <p>МВФ висунув Україні нову вимогу, без виконання якої відмовляється давати кредит. Йдеться про прийняття закону, який би заборонив повернення банків колишнім власникам. Про це повідомив колишній народний депутат Сергій Лещенко у Telegram.</p>
      <p>На думку Лещенка, таким чином МВФ намагається отримати гарантії, що бізнесмену Ігорю Коломойському не буде повернений Приватбанк.</p>
      <p>«Ухвалення цього закону до канікул в МВФ, які почнуться перед католицьким Різдвом, і, відповідно, виділення Україні грошей до Нового року - під питанням. У парламенту залишилися два сесійних тижні у цьому році, останній сесійний день - 20 грудня», - зазначив екснардеп.</p>
      <p>За словами Лещенка, в кулуарах влади обговорюється проєкт закону, який проходив узгодження в МВФ. «Зокрема, одна із запропонованих ідей передбачає, що при оскарженні дій влади, суди повинні враховувати, чи прийняті ці рішення з урахуванням «громадського інтересу», - резюмував він.</p>
      <figure>
        <img src="https://glavcom.ua/img/forall/users/106/10697/76756926_420949465237096_711255410375393280_n.png"/>
      </figure>
      <p>Як повідомлялось, прем'єрміністр України Олексій Гончарук 21 листопада заявив про те, що переговори з Міжнародним валютним фондом щодо укладання нової кредитної програми співпраці тривають у робочому порядку, <a href="https://glavcom.ua/news/goncharuk-stverdzhuje-shcho-ukrajina-ta-mvf-blizki-do-ukladannya-ugodi--641404.html">сторони наблизилися до укладання нової угоди</a> про співпрацю.</p>
      <p>При цьому міністерка фінансів Оксана Маркарова наголосила, що <a href="https://glavcom.ua/economics/finances/markarova-zayavila-shcho-ukrajina-maje-vidmovitisya-vid-spivpraci-z-mvf-641038.html">Україна має закінчити співпрацю з Міжнародним валютним фондом у 2023 році</a>, а програма, щодо якої наразі тривають переговори, має стати останньою.</p>
      <related>
        <a href="https://glavcom.ua/country/society/dayte-100-mlrd-vidomiy-diplomat-porivnyav-kolomoysogo-z-yanukovichem-641257.html"/>
        <a href="https://glavcom.ua/news/goncharuk-stverdzhuje-shcho-ukrajina-ta-mvf-blizki-do-ukladannya-ugodi--641404.html"/>
        <a href="https://glavcom.ua/news/zelenskiy-vidreaguvav-na-skandalni-zayavi-kolomoyskogo-641323.html"/>
      </related>
    </article>
  </body>
</html>