<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.extra.cz/miroslava-safrankova-mela-drsnou-skolu-herectvi-libuska-ji-nutila-do-zvlastnich-praktik"/>
    <meta property="og:site_name" content="eXtra.cz"/>
    <meta property="article:published_time" content="2019-11-22T13:59:00+00:00"/>
    <meta property="og:title" content="Miroslava Šafránková měla drsnou školu herectví: Libuška ji nutila do zvláštních praktik"/>
    <meta property="og:description" content="Miroslava Šafránková (61) se dostala lidem do povědomí už v pouhých patnácti letech. Od té doby byla obsazována jak do filmů, tak do seriálů. Ne vždy měla ale k herectví tak blízko. Tušíte, kdo se zasloužil o to, aby se Mirka věnovala herectví, protože tušil, že má talent?"/>
  </head>
  <body>
    <article>
      <h6 class="kicker">Začátky herectví</h6>
      <h1>Miroslava Šafránková měla drsnou školu herectví: Libuška ji nutila do zvláštních praktik</h1>
      <address><time datetime="2019-11-22T13:59:00+00:00">22 Nov 2019, 13:59</time> by <a rel="author">Michaela Vlčková</a></address>
      <slideshow>
        <figure>
          <img src="https://www.extra.cz/images/thumbs/f3/5d/f35d4a4-247470-rtfgzj-0d0120000-0d0000000-1d0000000-1d0000000-sector_2560x0-shrink.png"/>
          <figcaption>Libuše a Miroslava<cite>csfd</cite></figcaption>
        </figure>
        <figure>
          <img src="https://www.extra.cz/images/thumbs/eb/a3/eba35e9-132276-profimedia-0178631412-2-2560x0-shrink.jpg"/>
          <figcaption>Libuše učila svou mladší sestru herectví.<cite>profimedia.cz</cite></figcaption>
        </figure>
        <figure>
          <img src="https://www.extra.cz/images/thumbs/48/c5/48c53b4-132278-art-2560x0-shrink.jpg"/>
          <figcaption>A vyplatilo se. Mirka dostala první roli už v 15 letech.<cite>archiv ČT</cite></figcaption>
        </figure>
        <figure>
          <img src="https://www.extra.cz/images/thumbs/b5/27/b527b3a-187229-profimedia-0282791992-2560x0-shrink.jpg"/>
          <figcaption>Mirka je dnes už důchodkyní.<cite>profimedia.cz</cite></figcaption>
        </figure>
        <figcaption>
          <a href="https://www.extra.cz/miroslava-safrankova-mela-drsnou-skolu-herectvi-libuska-ji-nutila-do-zvlastnich-praktik/galerie/4">+ Dalších 6 fotografií</a>
        </figcaption>
      </slideshow>
      <p>
        <b>Miroslava Šafránková (61) se dostala lidem do povědomí už v pouhých patnácti letech. Od té doby byla obsazována jak do filmů, tak do seriálů. Ne vždy měla ale k herectví tak blízko. Tušíte, kdo se zasloužil o to, aby se Mirka věnovala herectví, protože tušil, že má talent?</b>
      </p>
      <p>Pokud si myslíte, že to byla sestra <a href="https://www.extra.cz/tema/libuse-safrankova">Libuše Šafránková</a> (66), představitelka pohádkové Popelky, máte pravdu. To právě ona věnovala mladší sestře <a href="https://www.extra.cz/tema/miroslava-safrankova">Mirce</a> pozornost.</p>
      <p>Miroslava se narodila přesně pět roků a čtyři dny po své sestře Libuši. Děvčata vyrůstala ve Šlapanicích u <a href="https://www.extra.cz/tema/brno">Brna</a>. Jejich tatínek byl hodně aktivní, co se týkalo kultury. Vyučoval hudbu, hrál v místním kostele na varhany a také vedl dechovku. Už tehdy jim tatínek dal dobrý základ, který se v herectví moc hodí.</p>
      <p>U Šafránků doma se pělo téměř každý den a nacvičovalo se, aby se mohlo zpívat na ochotnických představeních. Hrálo se také i u skromnějších příležitostí, jako jsou vánoční sešlosti a nebo jen posezení se známými.</p>
      <p>Takže nejen že Mirka měla základy od tatínka, ale do herectví ji tak trochu tlačila sestra Libuše. Při svých praktikách využívala převahy staršího sourozence. Jednou zavřela Mirku do skříně a přikázala jí, aby komentovala sportovní utkání jako rozhlasová reportérka. „Neustoupila, muselo být po jejím. Teprve pak mě pustila ze skříně,“ podělila se o svůj zážitek Mirka v televizním dokumentu.</p>
      <p>Libuše odhadla svoji sestru dobře a věděla, co dělá. Když bylo Mirce patnáct let, režisér <a href="https://www.extra.cz/tema/karel-kachyna">Karel Kachyňa</a> si ji vybral pro titulní roli do filmu Robinsonka. Start herecké kariéry zvládla bravurně a pak šlo vše jak po másle. Chodily další nabídky a Mirka se stala oblíbenou herečkou. Kolem třicítky však svou nadějnou kariéru pověsila na hřebík a provdala se do Německa. Ještě před tím si však ale stihla zahrát ve filmu společně se svou sestrou. Miroslava a Libuše se potkali na placu při natáčení pohádky Malá mořská víla.</p>
    </article>
  </body>
</html>