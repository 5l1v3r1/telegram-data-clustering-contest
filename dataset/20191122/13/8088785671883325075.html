<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.kamuajans.com/maaslar/2020-yilinda-vaiz-ve-imamlar-ne-kadar-maas-alacak-net-brut-diyanet-personeli-ne-kadar-maas-aliyor-h543255.html"/>
    <meta property="og:site_name" content="KamuAjans"/>
    <meta property="article:published_time" content="2019-11-22T13:28:30+00:00"/>
    <meta property="og:title" content="2020 Yılında Vaiz Ve İmamlar Ne Kadar Maaş Alacak? (Net-Brüt) - Diyanet Personeli Ne Kadar Maaş Alıyor?"/>
    <meta property="og:description" content="Din Hizmetleri Sınıfı kapsamında “Vaiz” ve “İmam” kadro unvanlı Devlet memurları da görev yapmaktadır. Vaiz ve İmam unvanlı kadrolarda görev yapanlar, özlük haklarında iyileştirmeye gidilmesini ve özelliklede 1 inci derecede Vaizler için geçerli olan 3000 ek gösterge ile İmamlar için geçerli olan 2200 ek göstergenin 3600’e yükseltilmesini beklemektedirler."/>
  </head>
  <body>
    <article>
      <h1>2020 Yılında Vaiz Ve İmamlar Ne Kadar Maaş Alacak? (Net-Brüt) - Diyanet Personeli Ne Kadar Maaş Alıyor?</h1>
      <address><time datetime="2019-11-22T13:28:30+00:00">22 Nov 2019, 13:28</time> by <a rel="author">KamuAjans</a></address>
      <p>
        <b>Din Hizmetleri Sınıfı kapsamında “Vaiz” ve “İmam” kadro unvanlı Devlet memurları da görev yapmaktadır. Vaiz ve İmam unvanlı kadrolarda görev yapanlar, özlük haklarında iyileştirmeye gidilmesini ve özelliklede 1 inci derecede Vaizler için geçerli olan 3000 ek gösterge ile İmamlar için geçerli olan 2200 ek göstergenin 3600’e yükseltilmesini beklemektedirler.</b>
      </p>
      <p>Devlet memurlarının maaşına 1 Ocak 2020 tarihinden geçerli olarak %4 ve 2019 yılının ikinci yarısına ilişkin enflasyon artış oranının %5’ten fazla olan kısmı kadar artış yapılacak.</p>
      <p>Öte yandan, bu yılın Aralık ayı içerisinde kesinleşecek olan brüt asgari ücret rakamına göre belirlenecek Asgari Geçim İndirimi Tutarları da kamu çalışanlarının aylık net ücretine artış olarak yansıyacak.</p>
      <p>Bu itibarla, Vaiz ve İmam kadrolarında bulunanların 15 Ocak 2020 net maaşlarının ne kadar olacağı da, yılsonu enflasyon rakamlarının açıklanacağı 3 Ocak 2020 Cuma günü kesinlik kazanacak.</p>
      <p>Açıklanan %4 oranındaki maaş zammından hareketle, mesleki lisan mezunu Vaiz ile lisans (mesleki olmayan) mezunu İmam unvanlı memurların 15 Ocak 2020 net maaş miktarlarının ne kadar olacağı konusunda bilgi olması bakımından, hazırladığımız tabloya aşağıda yer verilmiştir.</p>
      <p>Hesaplamaya; aile yardımı ödeneği ile 2019 yılı ikinci yarısından kaynaklı olası enflasyon farkı artışı ve asgari geçim indiriminden kaynaklanacak artış dahil edilmemiştir. Bu nedenle, 15 Ocak tarihinde ele geçecek net maaş miktarları aşağıdaki Tabloda belirtilen tutarlardan bir miktar daha fazla olacaktır.</p>
      <p>İmam ve Vaiz kadrolarında olanların zamlı Ocak 2020 maaşı</p>
      <p>(enflasyon farkı artışı ve asgari geçim indirimi artışı ile aile yardımı hariç)</p>
      <table bordered="">
        <tr>
          <td rowspan="2">D/K</td>
          <td rowspan="2">Hizmet Yılı</td>
          <td colspan="2">Aylık Net Maaş</td>
        </tr>
        <tr>
          <td>İmam</td>
          <td>Vaiz</td>
        </tr>
        <tr>
          <td>1/4</td>
          <td>25 ve üstü</td>
          <td>4.245 TL</td>
          <td>4.888 TL</td>
        </tr>
        <tr>
          <td>1/4</td>
          <td>24</td>
          <td>4.243 TL</td>
          <td>4.886 TL</td>
        </tr>
        <tr>
          <td>1/3</td>
          <td>23</td>
          <td>4.234 TL</td>
          <td>4.878 TL</td>
        </tr>
        <tr>
          <td>1/2</td>
          <td>22</td>
          <td>4.226 TL</td>
          <td>4.870 TL</td>
        </tr>
        <tr>
          <td>1/1</td>
          <td>21</td>
          <td>4.218 TL</td>
          <td>4.862 TL</td>
        </tr>
        <tr>
          <td>2/3</td>
          <td>20</td>
          <td>4.205 TL</td>
          <td>4.719 TL</td>
        </tr>
        <tr>
          <td>2/2</td>
          <td>19</td>
          <td>4.198 TL</td>
          <td>4.711 TL</td>
        </tr>
        <tr>
          <td>2/1</td>
          <td>18</td>
          <td>4.190 TL</td>
          <td>4.703 TL</td>
        </tr>
        <tr>
          <td>3/3</td>
          <td>17</td>
          <td>4.133 TL</td>
          <td>4.664 TL</td>
        </tr>
        <tr>
          <td>3/2</td>
          <td>16</td>
          <td>4.126 TL</td>
          <td>4.658 TL</td>
        </tr>
        <tr>
          <td>3/1</td>
          <td>15</td>
          <td>4.119 TL</td>
          <td>4.651 TL</td>
        </tr>
        <tr>
          <td>4/3</td>
          <td>14</td>
          <td>4.083 TL</td>
          <td>4.540 TL</td>
        </tr>
        <tr>
          <td>4/2</td>
          <td>13</td>
          <td>4.078 TL</td>
          <td>4.535 TL</td>
        </tr>
        <tr>
          <td>4/1</td>
          <td>12</td>
          <td>4.072 TL</td>
          <td>4.529 TL</td>
        </tr>
        <tr>
          <td>5/3</td>
          <td>11</td>
          <td>3.963 TL</td>
          <td>4.268 TL</td>
        </tr>
        <tr>
          <td>5/2</td>
          <td>10</td>
          <td>3.958 TL</td>
          <td>4.262 TL</td>
        </tr>
        <tr>
          <td>5/1</td>
          <td>9</td>
          <td>3.953 TL</td>
          <td>4.257 TL</td>
        </tr>
        <tr>
          <td>6/3</td>
          <td>8</td>
          <td>3.948 TL</td>
          <td>4.242 TL</td>
        </tr>
        <tr>
          <td>6/2</td>
          <td>7</td>
          <td>3.944 TL</td>
          <td>4.231 TL</td>
        </tr>
        <tr>
          <td>6/1</td>
          <td>6</td>
          <td>3.939 TL</td>
          <td>4.233 TL</td>
        </tr>
        <tr>
          <td>7/3</td>
          <td>5</td>
          <td>3.935 TL</td>
          <td>4.197 TL</td>
        </tr>
        <tr>
          <td>7/2</td>
          <td>4</td>
          <td>3.931 TL</td>
          <td>4.193 TL</td>
        </tr>
        <tr>
          <td>7/1</td>
          <td>3</td>
          <td>3.927 TL</td>
          <td>4.189 TL</td>
        </tr>
        <tr>
          <td>8/1</td>
          <td>3</td>
          <td>3.922 TL</td>
          <td>4.180 TL</td>
        </tr>
        <tr>
          <td>9/3</td>
          <td>2</td>
          <td>3.919 TL</td>
          <td>4.129 TL</td>
        </tr>
        <tr>
          <td>9/2</td>
          <td>1</td>
          <td>3.915 TL</td>
          <td>4.125 TL</td>
        </tr>
        <tr>
          <td>9/1</td>
          <td>0</td>
          <td>3.912 TL</td>
          <td>4.122 TL</td>
        </tr>
      </table>
      <p>NOT:</p>
      <p>-Aile yardımı ve asgari geçim indirimi bakımından, bekar (veya eşi çalışan) ve çocuksuz personele göre değerlendirme yapılmıştır.</p>
      <p>-Bireysel emeklilik sigortası prim kesintileri dikkate alınmamıştır.</p>
      <p>-Fazla çalışma ücreti ödemeleri ile çalışılan birimlerden kaynaklı yan ödeme fazlalıkları dikkate alınmamıştır.</p>
      <p>-Görev yerlerinin taşra teşkilatı olduğu varsayılmıştır.</p>
      <p>-Toplu sözleşme ikramiyesi ve sendika aidatı hesaplamaya dahil edilmemiştir.</p>
      <p>-Yabancı Dil Tazminatı dikkate alınmamıştır.</p>
      <p>-Hizmet süresi 11 yıl ve daha az olanların, 14.10.2008 tarihinden sonra göreve başladıkları varsayılmıştır.</p>
      <p>-Personelin hizmet yılları itibariyle ulaşabilecekleri derece/kademeler, tabloda gösterilenden farklı olabilir.</p>
      <p>TÜFE'de (2003=100) 2019 yılı Ekim ayında bir önceki aya göre %2,00, bir önceki yılın Aralık ayına göre %10,59, bir önceki yılın aynı ayına göre %8,55 ve on iki aylık ortalamalara göre %16,81 artış gerçekleşti.</p>
      <p>TÜİK verilerine göre, 2019 Temmuz ayında enflasyon yüzde 1,36, Ağustos ayında yüzde 0,86, Eylül ayında yüzde 0,99, Ekim ayında da yüzde 2 arttı. 4 aylık enflasyon yüzde 5,30 oldu.</p>
      <p>Temmuz, Ağustos, Eylül ve Ekim ayında enflasyon toplamda yüzde 5,30 oldu. İkinci 6 aylık enflasyon yüzde 5'i geçmesi durumunda memurlar aşılan miktarda enflasyon farkı alacaktı. Memurlar için şuan da yüzde 0,30 enflasyon farkı oluşmuş durumda.</p>
      <p>memurunyeri</p>
    </article>
  </body>
</html>