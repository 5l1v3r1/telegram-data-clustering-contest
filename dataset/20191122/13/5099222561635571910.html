<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hotnews.ro/stiri-politic-23507531-raspunsul-pnl-noua-invitatie-vioricai-dancila-rares-bogdan-cred-stati-inchisa-birou-visati-cai-verzi-pereti.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-11-22T13:58:00+00:00"/>
    <meta property="og:title" content="Răspunsul PNL la noua invitație a Vioricăi Dăncilă. Rareș Bogdan: Cred că stați închisă în birou și visați cai verzi pe pereți"/>
    <meta property="og:description" content="Liberalii răspund ei la invitația la dezbatere pe care Viorica Dăncilă i-a transmis-o, pe Facebook, lui Klaus Iohannis în ultima zi de campanie. Ei o îndeamnă pe candidata PSD să meargă să"/>
  </head>
  <body>
    <article>
      <h1>Răspunsul PNL la noua invitație a Vioricăi Dăncilă. Rareș Bogdan: Cred că stați închisă în birou și visați cai verzi pe pereți</h1>
      <address><time datetime="2019-11-22T13:58:00+00:00">22 Nov 2019, 13:58</time> by <a rel="author">D.D.</a></address>
      <p><b>​Liberalii răspund ei la invitația la dezbatere pe care Viorica Dăncilă i-a transmis-o, pe Facebook, lui Klaus Iohannis în ultima zi de campanie. Ei o îndeamnă pe candidata PSD să meargă să vorbească cu oamenii pe stradă ca să afle ce gândesc aceștia despre minciunile și manipulările social-democraților. </b><br/><br/>​Alina Gorghiu, pe Facebook:</p>
      <ul>
        <li>„Am auzit că ne caută echipa de campanie a doamnei VVD. Iar cu dezbaterea… Nu mai bine ar ieși cei de la PSD puțin pe stradă, să mai simtă ce gândesc oamenii? Președintele României se află la Bacău, la o dezbatere deschisă cu cetățenii. Pentru că asta e democrația! Deci nu cred că se supără cineva că nu va da curs invitației de a se întâlni cu dumneavoastră la Parlament. Și să vă spun eu ce este “DE NEACCEPTAT”. Frica PSD de a se întâlni cu electoratul, de a cere direct cetățenilor să meargă la vot!”</li>
      </ul>
      <p>Rareș Bogdan, pe Facebook:</p>
      <ul>
        <li>„Doamna Dăncilă, cred că stați închisă în birou și visați cai verzi pe pereți, iar din când în când intră câte-un sfetnic și vă spune „ieșiți, doamnă, de sub masă, că nu vine nimeni să vă reproșeze minciunile pe care le-ați spus, vă păzim noi!”. Mai ales după desecretizarea Raportului 10 august... Manipulările PSD, de cea mai joasă speță, ies la iveală, iată! Ieșiți, doamnă, dintre cei 4 pereți, mergeți în stradă și vorbiți cu oamenii, dezbateți cu ei, vedeți ce vă spun! Măcar un duș rece, din când în când, un șef de partid, chiar și așa, instalat de un infractor, trebuie să facă, să se trezească!”</li>
      </ul>
      <p><a href="https://www.hotnews.ro/stiri-politic-23507241-ultima-campanie-dupa-acuza-dispret-dancila-invita-din-nou-confruntare-klaus-iohannis.htm">În ultima zi de campanie electorală înaintea celui de-al doilea tur de scrutin, candidatul PSD la președinție Viorica Dăncilă îl invită, din nou, pe președintele Klaus Iohannis la o confruntare, la Palatul Parlamentului</a>, susținând că echipa ei încearcă să ia legătura cu staff-ul contracandidatului. Șeful statului a precizat, în repetate rânduri, că refuză orice dezbatere cu liderul unui ”partid care a guvernat împotriva românilor”.</p>
    </article>
  </body>
</html>