<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.purepc.pl/urzadzenia_mobilne/samsung_galaxy_s10_lite_coraz_blizej_nowe_szczegoly_specyfikacji"/>
    <meta property="og:site_name" content="PurePC"/>
    <meta property="article:published_time" content="2019-11-22T13:00:01+00:00"/>
    <meta property="og:title" content="Samsung Galaxy S10 Lite coraz bliżej. Nowe szczegóły specyfikacji"/>
    <meta property="og:description" content="Samsung Galaxy S10 Lite pojawił się w bazie danych FCC. Wygląda na to, że premiera smartfona jest już coraz bliżej."/>
  </head>
  <body>
    <article>
      <h1>Samsung Galaxy S10 Lite coraz bliżej. Nowe szczegóły specyfikacji</h1>
      <address><time datetime="2019-11-22T13:00:01+00:00">22 Nov 2019, 13:00</time> by <a rel="author">Ewelina Stój</a></address>
      <figure>
        <img src="https://www.purepc.pl/files/Image/m165/27545.jpg"/>
      </figure>
      <p>O planach na smartfon Samsung Galaxy S10 Lite wiemy już co najmniej od stycznia tego roku, kiedy to ów model pojawił się w bazie Geekbench. Od tego momentu informacji o modelu było już zdecydowanie mniej tak, że można było sądzić, że powstanie urządzenia to jedno wielkie pomówienie. Dziś jednak prawdopodobieństwo, że Galaxy S10 Lite jednak ujrzy światło dzienne, jest dużo większe. Mianowicie sprzęt pojawił się właśnie w bazie danych FCC, w której widnieje pod nazwami SM-G770F i... dokładnie Galaxy S10 Lite. Prócz nazwy mamy oczywiście do czynienia z poszczególnymi punktami specyfikacji. Wygląda ona obiecująco, nie tylko pod względem procesora.</p>
      <h3>💬 Samsung Galaxy S10 Lite pojawił się w bazie danych FCC. Wygląda na to, że premiera smartfona jest już coraz bliżej.</h3>
      <figure>
        <img src="https://www.purepc.pl/image/news/2019/11/22_samsung_galaxy_s10_lite_coraz_blizej_nowe_szczegoly_specyfikacji_0_b.jpg"/>
      </figure>
      <h3>🔗 <a href="https://www.purepc.pl/minirecenzje/galaxy_s10_czy_p30_pro_ktory_smartfon_lepszy_do_zdjec_nocnych">Galaxy S10 czy P30 Pro - który smartfon lepszy do zdjęć nocnych?</a></h3>
      <p>Od ostatnich doniesień o Samsungu Galaxy S10 Lite, zmieniły się m.in. informacje o pamięci operacyjnej. Wygląda na to, że "lżejsza" wersja oferować będzie 8 GB RAMu, nie zaś 6 jak podawano wcześniej. Co jeszcze można powiedzieć o tańszej wersji? Będzie ona wyposażona w układ Snapdragon 855 oraz baterię o pojemności 4370 mAh z opcją szybkiego ładowania 45W. Zastaniemy tu też 6,7-calowy wyświetlacz Super AMOLED o rozdzielczości Full HD+ (1080 x 2400) i proporcjach 20:9. Wszystko to w akompaniamencie Androida 10.</p>
      <figure>
        <img src="https://www.purepc.pl/image/news/2019/11/22_samsung_galaxy_s10_lite_coraz_blizej_nowe_szczegoly_specyfikacji_1_b.jpg"/>
      </figure>
      <h3>🔗 <a href="https://www.purepc.pl/urzadzenia_mobilne/test_smartfona_samsung_galaxy_s10_najlepszy_smartfon_na_rynku">Test smartfona Samsung Galaxy S10 - Najlepszy smartfon na rynku?</a></h3>
      <p>W modelu odnajdziemy również potrójny aparat z 48 MP na czele oraz aparatem ultraszerokokątnym 12 MP i sensorem głębi 5 MP. Z przodu zaś znajdować ma się jednostka o rozdzielczości 32 MP. Pomimo wszystkich tych dobrodziejstw, nie znajdziemy tu 3,5 milimetrowego złącza jack. Telefon będzie miał również czytnik linii papilarnych w ekranie oraz obsługę funkcji Samsung DeX. Dokładna data premiery urządzenia, jak i jego cena, nie jest znana, ale można spodziewać się jego zapowiedzi pod koniec bieżącego roku.</p>
      <footer>Źródło: GSMArena</footer>
      <related>
        <h4>Powiązane publikacje</h4>
        <a href="https://www.purepc.pl/urzadzenia_mobilne/samsung_galaxy_a71_blizniak_galaxy_s11_z_bateria_4500_mah"/>
        <a href="https://www.purepc.pl/rozrywka/samsung_galaxy_s11_pierwsze_rendery_smartfona_moga_zaskoczyc"/>
        <a href="https://www.purepc.pl/urzadzenia_mobilne/redmi_k30_smartfon_z_ekranem_120_hz_i_aparatem_60_mpix"/>
        <a href="https://www.purepc.pl/urzadzenia_mobilne/naprawa_ekranu_w_huawei_mate_x_kosztuje_wiecej_niz_iphone_11"/>
        <a href="https://www.purepc.pl/urzadzenia_mobilne/honor_v30_wyciekla_specyfikacja_aparat_60_mp_i_uklad_kirin_990"/>
      </related>
    </article>
  </body>
</html>