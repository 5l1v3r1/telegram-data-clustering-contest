<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/sport/2019/11/22/kobrata-siguren-v-titlata-shte-ia-zashtitava-na-stadiona-na-cska.430481"/>
    <meta property="og:site_name" content="Dnes.bg"/>
    <meta property="article:published_time" content="2019-11-22T13:05:00+00:00"/>
    <meta property="og:title" content="Кобрата сигурен в титлата, ще я защитава на стадиона на ЦСКА"/>
    <meta property="og:description" content="Няма вратички, ще се боксирам за пояса, заяви Пулев | Dnes.bg"/>
  </head>
  <body>
    <article>
      <h1>Кобрата сигурен в титлата, ще я защитава на стадиона на ЦСКА</h1>
      <h2>Няма вратички, ще се боксирам за пояса, заяви Пулев</h2>
      <address><time datetime="2019-11-22T13:05:00+00:00">22 Nov 2019, 13:05</time> by <a rel="author" href="https://www.dnes.bg/author/273" target="_blank">Веселин Коларов</a></address>
      <p>Българският професионален боксьор Кубрат Пулев очаква в близките месеци за излезе на ринга в мач за световната титла в тежка категория.</p>
      <p>Пулев е задължителен претендент на Международната боксова федерация (IBF).<br/> <br/>"Няма никакви вратички. Такъв мач ще има след няколко месеца - мач за световна титла и аз ще участвам в него. Моментът дойде. Сега към по-здрав и по-опитен съм от последния ми двубой за световната титла. Надявам се представя перфектно не само себе си, но и България, да се чуе повече за нашата родина", коментира Пулев.<br/> <br/>Той вече участва в мач за световната титла на 15 ноември 2014 година срещу украинеца Владимир Кличко, който го нокаутира в петия рунд. Това е и единственото поражение на Пулев като професионалист в 29 мача.<br/> <br/>"Сгрешихме в стратегията срещу Кличко. Направихме уникална подготовка, но в стратегията не успяхме да стиковаме нещата, реално аз излязох без стратегия. А с грешна стратегия нещата са обречени. Така и стана в мача. Бях много зелен, хората около мен бяха доста неопитни. Всичко беше абсолютен хаос. Сега, когато погледна отстрани, то си е било обречено", каза той.<br/> <br/>"Тогава аз вярвах, че може, но някои неща трябваше да бъдат по-различни. Мисля, че съм си взел поуките. Мисля, че сега съм достатъчно силен, за да победя който и да е в тежка категория. По-техничен съм от всеки един друг. Чувствам се перфектно и съм готов, който и да дойде, да му откъсна в главата, както се казва", допълни Пулев.<br/> <br/>Негов съперник за шампионския колан на IBF се очаква да бъде победителят от мача-реванш на 7 декември между настоящия световен шампион Анди Руис (Мексико) и Антъни Джошуа (Великобритания).<br/> <br/>"Лично за мен този мач ще бъде изключително интересен. Едва ли ще викам за някой. И двамата са добри боксьори. В първия мач Руис нокаутира световен шампион, непобедим и т.н. Беше супер изненада. Направи го за смях пред всички. Беше нещо уникално и беше доказателство, че няма нищо невъзможно. Ще гледам и очаквам моя нов съперник", каза Пулев.<br/> <br/>Той се пожела "ако, като стана световен шампион, да направя една от защитите на новия бъдещ стадион на ЦСКА".<br/> <br/><a href="https://www.gol.bg/"><b>Четете още спортни новини в Gol.bg</b></a></p>
    </article>
  </body>
</html>