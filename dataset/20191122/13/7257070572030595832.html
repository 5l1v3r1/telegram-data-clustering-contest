<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.abante.com.ph/bangayan-sa-seag-tigil-muna-angara.htm"/>
    <meta property="og:site_name" content="Abante News Online"/>
    <meta property="article:published_time" content="2019-11-22T13:39:42+00:00"/>
    <meta property="og:title" content="Bangayan sa SEAG tigil muna — Angara"/>
    <meta property="og:description" content="DAPAT umanong magpatupad ng 'ceasefire' sa debate hinggil sa pagho-host ng Pilipinas ng 2019 Southeast Asian Games (SEA) Games lalo't nagsisimula nang dumating bansa ang bulto ng mga mga atletang lalahok sa naturang event na magsisimula sa Nobyembre 30."/>
  </head>
  <body>
    <article>
      <h1>Bangayan sa SEAG tigil muna — Angara</h1>
      <address>
        <time datetime="2019-11-22T13:39:42+00:00">22 Nov 2019, 13:39</time>
      </address>
      <p>DAPAT umanong magpatupad ng ‘ceasefire’ sa debate hinggil sa pagho-host ng Pilipinas ng 2019 Southeast Asian Games (SEA) Games lalo’t nagsisimula nang dumating bansa ang bulto ng mga mga atletang lalahok sa naturang event na magsisimula sa Nobyembre 30.</p>
      <p>Bilang host country ng 30th edition ng SEA Games, sinabi ni Senador Sonny Angara na dapat magkaisa ang buong bansa at ipakita sa ating mga kapitbahay sa ASEAN ang Pinoy hospitality.</p>
      <p>Ayon kay Angara, ang negatibong balita sa pagho-host ng SEA Games ay maaring magbigay ng distraction sa mga atleta na dapat ay nakapokus sa kani-kanilang mga sasalihang laban.</p>
      <p>“Hosting ng Games ‘yan. Dapat naka-concentrate tayo dito. Kasi ‘yung mga atleta natin, kapag maraming issue, baka ma-distract e. Dapat naka-focus lang sa mga competition nila,” sabi nito.</p>
      <related>
        <h4>Related Posts</h4>
        <a href="https://www.abante.com.ph/tinun-an-nga-gi-recruit-aron-mahimong-npa-naluwas.htm"/>
        <a href="https://www.abante.com.ph/total-ban-sa-karneng-baboy-sa-antique-gisugyot.htm"/>
        <a href="https://www.abante.com.ph/nadunlan-sa-biskuwit-5-anyos-nga-bata-patay5.htm"/>
      </related>
      <p>Sabi ni Angara, chairman ng Senate finance committee, dapat naman sa audit ang mga ginastos sa palaro kabilang ang pagtatayo ng mga sports facility, kaya’t hindi na dapat itong pagdebatehan sa ngayon.</p>
      <p>“Dadaan naman talaga sa auditing ang lahat ng ‘yan. Lahat ng gastusin ng gobyerno ay dadaan talaga sa cost audit. Titingnan ito ng Commission on Audit. ‘Yun talaga ang trabaho ng ahensya—kung nagastos ba ng tama ng ahensya ‘yung pera diyan,” ayon sa senador.</p>
      <p>Nauna nang sinabi ng Bases Conversion Deve­lopment Authority (BCDA) na hindi masasayang ang pagtatayo ng bagong mga pasiblidad at kikita ang gobyerno ng P100 milyon taon-taon mula sa pagpaparenta nito.</p>
      <p>Tiniyak din ni BCDA president Vince Dizon na ang maintenance sa mga sports facility na nagkakahalaga ang P188 milyon ay gagawing ng pribadong sektor. (Dindo Matining)</p>
      <related>
        <a href="https://www.abante.com.ph/angara-nanawagan-ng-ceasefire-sa-sea-games.htm"/>
        <a href="https://www.abante.com.ph/mga-atleta-nagdatingan-na-pero-wala-man-lang-welcome-committee.htm"/>
        <a href="https://www.abante.com.ph/psc-hugas-kamay-sa-overpriced-cauldron.htm"/>
      </related>
    </article>
  </body>
</html>