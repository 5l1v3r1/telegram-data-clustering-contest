<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/eveniment/peste-24-000-de-romani-au-votat-in-diaspora-pana-la-ora-15-00-cu-mai-mult-de-2000-fata-de-primul-tur-18605518"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-22T13:02:43+00:00"/>
    <meta property="og:title" content="Peste 24.000 de români au votat în Diaspora până la ora 15.00,cu mai mult de 2000 faţă de primul tur"/>
    <meta property="og:description" content=" Peste 24.000 de români au votat în străinătate pentru cel de al doilea tur al alegerilor prezidenţiale până la ora 15.00, potrivit datelor Biroului Electoral Central (BEC), cu mai mult de 2000 faţă de aceeaşi oră în primul tur."/>
  </head>
  <body>
    <article>
      <h1>Peste 24.000 de români au votat în Diaspora până la ora 15.00,cu mai mult de 2000 faţă de primul tur</h1>
      <address><time datetime="2019-11-22T13:02:43+00:00">22 Nov 2019, 13:02</time> by <a rel="author" href="https://www.zf.ro/autor/alexandru-costea" target="_blank">Alexandru Costea</a></address>
      <p> Peste 24.000 de români au votat în străinătate pentru cel de al doilea tur al alegerilor prezidenţiale până la ora 15.00, potrivit datelor Biroului Electoral Central (BEC), cu mai mult de 2000 faţă de aceeaşi oră în primul tur.</p>
      <p>Până la ora 15.00, 24.003 de români au votat la secţiile organizate în străinătate pentru cel de-al doilea tur al alegerilor prezidenţiale, faţă de 21.948 câţi au votat în primul tur la aceeaşi oră.</p>
      <p>Cea mai mare prezenţă la vot este la o secţie din Chişinău, Republica Moldova. Prezenţă mare este în Londra (Marea Britanie) şi Berna (Elveţia).</p>
      <p>Votul pentru cel de-al doilea tur al alegerilor pentru desemnarea Preşedintelui României a început în străinătate, vineri, 22 noiembrie, la Auckland, în Noua Zeelandă, la ora 01.00, ora României (ora 12.00 ora locală), la secţia de votare nr. 17, cea mai îndepărtată secţie de votare organizată în afara graniţelor României.</p>
      <p>Votul în cadrul celor 835 de secţii organizate în străinătate se desfăşoară pe parcursul a trei zile: vineri, 22 noiembrie 2019, în intervalul orar 12.00 – 21.00, sâmbătă, 23 noiembrie 2019, şi duminică, 24 noiembrie 2019, în intervalul orar 07.00 – 21.00.</p>
    </article>
  </body>
</html>