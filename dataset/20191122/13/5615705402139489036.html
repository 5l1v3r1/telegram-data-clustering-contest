<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mind.ua/news/20204784-fsb-rf-vidnovila-slidstvo-po-spravi-ukrayinskih-moryakiv"/>
    <meta property="og:site_name" content="Mind UA"/>
    <meta property="article:published_time" content="2019-11-22T13:55:00+00:00"/>
    <meta property="og:title" content="ФСБ РФ відновила слідство по справі українських моряків"/>
    <meta property="og:description" content="Ознайомлення захисту з матеріалами справи наразі призупинено"/>
  </head>
  <body>
    <article>
      <h1>ФСБ РФ відновила слідство по справі українських моряків</h1>
      <h2>Ознайомлення захисту з матеріалами справи наразі призупинено</h2>
      <address>
        <time datetime="2019-11-22T13:55:00+00:00">22 Nov 2019, 13:55</time>
      </address>
      <p>Федеральна служба безпеки (ФСБ) Росії відновила слідство у справі затриманих у 2018 році в Керченській протоці українських моряків, а ознайомлення захисту з матеріалами справи призупинено. Про це в п'ятницю, 22 листопада, повідомив <a href="https://iz.ru/946244/2019-11-22/fsb-vozobnovila-sledstvie-po-delu-ukrainskikh-moriakov">росЗМІ </a>адвокат Микола Полозов, який представляє інтереси обвинувачених.</p>
      <p> «Відновлено слідчі дії з зв'язку з передачею військових кораблів Україні, ознайомлення захистом з матеріалами справи призупинено», – розповів він.</p>
      <p>За словами адвоката, після завершення слідства захист знову притупить до ознайомлення з матеріалами справи, а дані, які з'являться в ході розслідування, будуть включені в додатковий том.</p>
      <p>Нагадаємо: 25 листопада минулого року <a href="https://mind.ua/news/20190974-rosiya-zahopila-tri-ukrayinski-korabli-v-azovskomu-mori-e-poraneni">прикордонники ФСБ Росії застосували зброю</a> щодо українських військових кораблів «Бердянськ», «Нікополь» і «Яни Капу», які ішли в українські порти Азовського моря. В результаті 24 українських моряки були затримані. Українська сторона заявила про акт агресії з боку Росії. У Москві те, що сталося назвали провокацією.</p>
      <p>Відносно 24 українських моряків в Росії було порушено кримінальну справу про порушення держкордону. Вони були заарештовані і доставлені в Москву. У вересні 2019 року їх повернули на батьківщину в рамках обміну утримуваними особами.</p>
      <p>18 листопада відбулася <a href="https://mind.ua/news/20204583-peredacha-ukrayini-troh-korabliv-vmf-zatrimanih-v-kerchenskij-protoci-vidbulasya-mzs-rf">передача Росією Україні</a> трьох кораблів.</p>
      <p>Командувач Військово-морськими силами Ігор Воронченко заявив, що Українські судна, затримані в Керченській протоці в листопаді 2018 року, повертаються в Україну на буксирі, бо <a href="https://mind.ua/news/20204694-rosiyani-faktichno-ugrobili-zahopleni-ukrayinski-sudna-voronchenko">росіяни їх фактично «угробили»</a>.</p>
      <p>«Росіяни їх «угробили». Познімали навіть плафони, розетки і унітази. Так що ми зараз покажемо всьому світу варварське ставлення росіян», – зауважив Воронченко.</p>
      <p>колишній головний військовий прокурор України Анатолій Матіос опублікував <a href="https://mind.ua/news/20204750-matios-utochniv-spisok-zniklih-rechej-iz-povernutih-rosieyu-ukrayinskih-korabliv">список зниклого обладнання</a> на українських кораблях, які повернулися з Росії. Огляд катерів «Нікополь» і «Бердянськ», а також буксира «Яни Капу» проводили військові прокурори.</p>
      <related>
        <h4>Також читайте</h4>
        <a href="https://mind.ua/news/20204781-volkswagen-vidklikae-v-rosiyi-9500-audi-q5"/>
        <a href="https://mind.ua/news/20204773-rf-planue-provesti-novi-viprobuvannya-giperzvukovoyi-raketi-cirkon-do-kincya-2019"/>
        <a href="https://mind.ua/news/20204754-v-ispaniyi-pochali-rozsliduvati-mozhlivu-prichetnist-rosiyi-do-podij-u-kataloniyi"/>
      </related>
    </article>
  </body>
</html>