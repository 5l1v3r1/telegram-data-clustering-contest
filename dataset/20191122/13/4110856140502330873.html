<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.real.gr/planet/arthro/to_3o_lykeio_komotinis_stelnei_to_minyma_tis_anakyklosis-588940/"/>
    <meta property="og:site_name" content="Real.gr"/>
    <meta property="article:published_time" content="2019-11-22T13:11:00+00:00"/>
    <meta property="og:title" content="Θεσσαλονίκη: Μνημεία φύσης 4 υπεραιωνόβια πλατάνια"/>
    <meta property="og:description" content="Στο πλαίσιο της ευρωπαϊκής εβδομάδας για τη μείωση των αποβλήτων 16/11/2019 έως 24/11/2019, ο Δήμος Κομοτηνής με την Αναπτυξιακή Ανώνυμη Εταιρεία Διαχείρισης Απορριμμάτων Ανατολικής Μακεδονίας και Θράκης (ΔΙΑΑΜΑΘ AAE) και την Αποκεντρωμένη Διοίκηση Μακεδονίας – Θράκης, υποστήριξαν και συμμετείχαν σε εκπαιδευτική δράση, η οποία πραγματοποιήθηκε το πρωί της Πέμπτης 21 Νοεμβρίου στο 3ο Λύκειο Κομοτηνής."/>
  </head>
  <body>
    <article>
      <h1>
        <a href="https://www.real.gr/planet/arthro/thessaloniki_mnimeia_fysis_4_yperaionobia_platania-588855/">Θεσσαλονίκη: Μνημεία φύσης 4 υπεραιωνόβια πλατάνια</a>
      </h1>
      <address><time datetime="2019-11-22T13:11:00+00:00">22 Nov 2019, 13:11</time> by <a rel="author">xronos.gr</a></address>
      <p>
        <b>Στο πλαίσιο της ευρωπαϊκής εβδομάδας για τη μείωση των αποβλήτων 16/11/2019 έως 24/11/2019, ο Δήμος Κομοτηνής με την Αναπτυξιακή Ανώνυμη Εταιρεία Διαχείρισης Απορριμμάτων Ανατολικής Μακεδονίας και Θράκης (ΔΙΑΑΜΑΘ AAE) και την Αποκεντρωμένη Διοίκηση Μακεδονίας – Θράκης, υποστήριξαν και συμμετείχαν σε εκπαιδευτική δράση, η οποία πραγματοποιήθηκε το πρωί της Πέμπτης 21 Νοεμβρίου στο 3ο Λύκειο Κομοτηνής.</b>
      </p>
      <p>Στο περιθώριο της εκδήλωσης έγινε παρουσίαση και ομιλίες σχετικά με τη στρατηγική της διαχείρισης στερεών αποβλήτων «3R» (Reduce, Reuse, Recycle – Μείωση αποβλήτων, Επαναχρησιμοποίηση προϊόντων, Ανακύκλωση υλικών).</p>
      <p>Η δράση απευθυνόταν σε μαθητές της Α’ και Β’ Λυκείου καθώς και σε μαθητές που παρακολουθούν το μάθημα επιλογής «Διαχείριση Φυσικών Πόρων».</p>
      <p>Συντονιστής των δράσεων της ευρωπαϊκής εβδομάδας για τη μείωση των αποβλήτων, για την Ελλάδα είναι ο ΕΟΑΝ (Ελληνικός Οργανισμός Ανακύκλωσης).</p>
      <p>Μιλώντας στον «Χ» η καθηγήτρια κλάδου πληροφορικής Ανδρονίκη Βερρή, μετέφερε το μήνυμα «η ανακύκλωση είναι θέμα πολιτισμού και παιδείας» και έκανε γνωστό: «Όταν τους πρότεινα (εν. τους μαθητές) να κάνουμε αυτό το θέμα ως project, οι μαθητές ήταν θετικοί. Το δέχθηκαν και το ‘αγκάλιασαν’ ως θέμα». Μάλιστα, έκανε γνωστό πως σε συνεργασία με τον Δήμο Κομοτηνής τοποθετήθηκαν κάδοι ανακύκλωσης πλαστικών σε όλους τους ορόφους.</p>
      <p>Επίσης, ενημέρωσε πως «στο πλαίσιο της ευρωπαϊκής εβδομάδας μείωσης αποβλήτων» μαθητές από τα τμήματα Α3 και Β4: Ενημέρωσαν τους μαθητές του σχολείου για τη χρήση των κάδων που τοποθετήθηκαν, όπως και του κάδου ανακύκλωσης ηλεκτρικών – ηλεκτρονικών συσκευών.</p>
      <p>Επίσης, ενημέρωσαν μαθητές του 3ου Γυμνασίου για την ανακύκλωση και την επόμενη εβδομάδα θα επισκεφτούν το Κέντρο Διαλογής Ανακυκλώσιμων Υλικών Αλεξανδρούπολης.</p>
    </article>
  </body>
</html>