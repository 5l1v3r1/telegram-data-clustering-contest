<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-sports/2823661-zinoca-zbirna-ukraini-z-basketbolu-zminila-poziciu-u-rejtingu-fiba.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-22T13:43:00+00:00"/>
    <meta property="og:title" content="Жіноча збірна України з баскетболу змінила позицію у рейтингу ФІБА"/>
    <meta property="og:description" content="Міжнародна федерація баскетболу (ФІБА) вдруге за останні два тижні оновила рейтинг жіночих національних збірних, аби розсіяти команди по кошиках під час жеребкування олімпійської кваліфікації."/>
  </head>
  <body>
    <article>
      <h1>Жіноча збірна України з баскетболу змінила позицію у рейтингу ФІБА</h1>
      <h2>Міжнародна федерація баскетболу (ФІБА) вдруге за останні два тижні оновила рейтинг жіночих національних збірних, аби розсіяти команди по кошиках під час жеребкування олімпійської кваліфікації.</h2>
      <address>
        <time datetime="2019-11-22T13:43:00+00:00">22 Nov 2019, 13:43</time>
      </address>
      <p>Збірна України, яка не братиме участь у боротьбі за путівки на Олімпіаду-2020, в оновленому рейтингу втратила одну позицію, перемістившись з 25-го на 26-те місце. Уперед вийшла Куба, повідомляє <a href="https://fbu.ua/news/zbirna-ukrani-zminila-poziciyu-v-reytinzi-fba">пресслужба</a> ФБУ.</p>
      <p>Нагадаємо, минулого тижня у двох стартових поєдинках кваліфікації чемпіонату Європи українки програли на виїзді Бельгії (66:83) і перемогли вдома Португалію (72:60).</p>
      <blockquote>
        <b>Читайте також: </b>
        <a href="https://www.ukrinform.ua/rubric-sports/2822494-kiivbasket-garantuvav-sobi-misce-u-nastupnomu-raundi-kubka-evropi-fiba.html">“Київ-Баскет” гарантував собі місце у наступному раунді Кубка Європи ФІБА</a>
      </blockquote>
      <p>Бельгійки залишилися у рейтингу ФІБА дев’ятими, Португалія піднялася на 7 сходинок - 47-е місце. Чільна трійка команд - США, Австралія, Іспанія.</p>
    </article>
  </body>
</html>