<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://index.hu/kultur/media/2019/11/22/nem_mondja_meg_a_kormany_miert_nem_megy_magyar_enekes_az_euroviziora/"/>
    <meta property="og:site_name" content="Index.hu"/>
    <meta property="article:published_time" content="2019-11-22T13:54:00+00:00"/>
    <meta property="og:title" content="Nem mondja meg a kormány, miért nem megy magyar énekes az Eurovízióra"/>
    <meta property="og:description" content="ungár Péter kérdezte erről Rétvári Bencét, aki szerint ez csak az MTVA-ra tartozik."/>
  </head>
  <body>
    <article>
      <h1>Nem mondja meg a kormány, miért nem megy magyar énekes az Eurovízióra</h1>
      <address><time datetime="2019-11-22T13:54:00+00:00">22 Nov 2019, 13:54</time> by <a rel="author">CsD</a></address>
      <p>Visszautasította a válaszadást Rétvári Bence arra a képviselői kérdésre, hogy miért nem vesz részt Magyarország jövőre az Eurovíziós Dalfesztiválon – írja a <a href="https://magyarhang.org/belfold/2019/11/22/ungar-az-euroviziorol-erdeklodott-de-retvari-lerazta/">Magyar Hang</a>. Az Emmi parlamenti államtitkárát az LMP-s Ungár Péter kérdezte arról, hogy az MTVA A Dal című műsorának következő nyertese miért nem mehet ki a nemzetközi dalfesztiválra, amelyet eddig minden évben nagyon lelkesen közvetített és promózott a közmédia, a többi kormányközeli sajtóval együtt. Rétvári levelében annyit írt, hogy </p>
      <blockquote>a kormány egyetlen tagjának sincs lehetősége sem az Alap [MTVA], sem pedig a közszolgálati médiaszolgáltató által hozott döntés – így a kérdésben nevezett saját szervezésű produkcióval kapcsolatban hozott döntés – felülvizsgálatára, ellenőrzésére.</blockquote>
      <p>A múlt héten derült ki, hogy Magyarország <a href="https://index.hu/kultur/zene/2019/11/14/eurovizios_dalfesztival_magyarorszag_a_dal_mtva/">nem indul a következő Eurovízión</a>, ugyanis Magyarország nem szerepel a jövő évi résztvevők listáján, amelyet dalfesztivált szervező Európai Műsorszolgáltatók Szövetsége hozott nyilvánosságra. Egy ideje már sejteni lehetett, hogy 2020-ban nem lesz magyarországi énekes a versenyben, mert október végén bejelentette az MTVA, hogy A Dal című műsor győztesei <a href="https://index.hu/kultur/2019/10/26/eurovizio_a_dal_2020/">Petőfi Zenei Díjat nyerhetnek</a> majd az eurovíziós részvétel helyett. Azt viszont továbbra sem árulta el semmilyen hivatalos forrás, hogy egész pontosan miért fordult el a versenytől a közmédia. </p>
      <related>
        <h4>Kapcsolódó</h4>
        <a href="https://index.hu/kultur/zene/2019/11/14/eurovizios_dalfesztival_magyarorszag_a_dal_mtva/"/>
      </related>
    </article>
  </body>
</html>