<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/22/djokovic-izjednacio-odlucuju-dublovi/"/>
    <meta property="og:site_name" content="Sportska centrala"/>
    <meta property="article:published_time" content="2019-11-22T13:35:12+00:00"/>
    <meta property="og:title" content="Đoković izjednačio, odlučuju dublovi"/>
    <meta property="og:description" content="Srbija je došla od izjednačenja u četvrtfinalnom duelu Dejvis kupa protiv Rusije. Izjednačenje našem timu doneo je Novak Đoković koji je opravdao ulogu favorita protiv Karena Hačanova i posle 76 minuta igre slavio sa 2:0, po setovima 6:3, 6:3. Novak je dobro otvorio meč sa vođstvom s obzirom na to da je prvi servirao, uprkos […]"/>
  </head>
  <body>
    <article>
      <h1>Đoković izjednačio, odlučuju dublovi</h1>
      <address><time datetime="2019-11-22T13:35:12+00:00">22 Nov 2019, 13:35</time> by <a rel="author">Darko</a></address>
      <p>Srbija je došla od izjednačenja u četvrtfinalnom duelu Dejvis kupa protiv Rusije.</p>
      <p>Izjednačenje našem timu doneo je Novak Đoković koji je opravdao ulogu favorita protiv Karena Hačanova i posle 76 minuta igre slavio sa 2:0, po setovima 6:3, 6:3.</p>
      <p>Novak je dobro otvorio meč sa vođstvom s obzirom na to da je prvi servirao, uprkos tome što je Hačanov zapretio, te mogao doći do brejk lopte da ,,čelendž’’ nije presudio u korist srpskog tenisera. Nakon što je Rus bez većih pretnji stigao do izjedančenja, usledio je neizvestan gem na Novakov sevis, koji je morao da spašava brejk loptu.</p>
      <p>Međutim, na servis Hačanova, Đoković je na sjajan način došao do brejka za 3:1. Nakon razmene udaraca, Hačanov je imao ,,zicer’’ ali je loptu poslao na stranu na koju je krenuo i drugi teniser sveta, koji se refleksno snašao i lobovao Rusa za važnu prednost. Ponovo je pretio Hačanov na servis srpskog tenisera, ali je Đoković ipak uspeo da potvrdi brejk za velikih 4:1. Do kraja su obojica tenisera bila sigurna na svoju servu i set je okončan u korist drugog reketa sveta.</p>
      <p>U drugom setu nije bilo brejk prilika sve do sedmog gema. Pri rezultatu 3:3, Novak je iskoristio drugu brejk šansu i praktično slomio otpor rivala. Hačanov se nije oporavio do kraja meča, a Đoković je novim brejkom osigurao pobedu.</p>
      <p>O polufinalisti Dejvis kupa odlučiće duel dublova u kojem se sastaju Troicki i Tipsarević sa Hačanovim i Rubljevim.</p>
      <related>
        <h4>POVEZANE OBJAVE</h4>
        <a href="https://www.sportskacentrala.com/2019/11/21/djokovic-nadamo-se-da-necemo-imati-potrebe-da-igramo-dubl-do-kraja/"/>
        <a href="https://www.sportskacentrala.com/2019/11/21/sjajno-dejvis-kup-odao-priznanje-janku-video/"/>
        <a href="https://www.sportskacentrala.com/2019/11/21/dejvis-kup-spanija-ostala-bez-vaznog-igraca/"/>
        <a href="https://www.sportskacentrala.com/2019/11/21/djokovic-overio-pobedu-srbije-i-plasman-u-cetvrtfinale/"/>
        <a href="https://www.sportskacentrala.com/2019/11/21/live-djokovic-per-2/"/>
        <a href="https://www.sportskacentrala.com/2019/11/21/dejvis-kup-krajinovic-doneo-prednost-srbiji-protiv-francuske/"/>
        <a href="https://www.sportskacentrala.com/2019/11/21/live-conga-krajinovic/"/>
        <a href="https://www.sportskacentrala.com/2019/11/20/janko-i-viktor-za-maksimalnu-pobedu-protiv-japana/"/>
        <a href="https://www.sportskacentrala.com/2019/11/20/novak-ubedljiv-srbija-vodi-20-protiv-japana/"/>
      </related>
    </article>
  </body>
</html>