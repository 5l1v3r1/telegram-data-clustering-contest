<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dainiksaveratimes.com/sports/cricket/news/ind-vs-ban--bangladesh-won-the-toss-team-india-will-bowling-first-262967"/>
    <meta property="og:site_name" content="Dainik Savera Times"/>
    <meta property="article:published_time" content="2019-11-22T13:15:28+00:00"/>
    <meta property="og:title" content="India vs bangladesh : ऐतिहासिक टेस्ट में बांग्लादेश ने जीता टॉस, टीम इंडिया पहले करेगी गेंदबाजी"/>
    <meta property="og:description" content="कोलकाता : बांग्लादेश क्रिकेट टीम ने भारत के साथ शुरू हुए पहले ऐतिहासिक दिन-रात टेस्ट मैच में टॉस जीतकर पहले बल्लेबाजी करने का फैसला किया है। दो मैचों की सीरीज में भारत 1-0 से आगे है। उसने इंदौर में खेले गए पहले टेस्ट मैच में पारी के अंतर से जीत हासिल की थी। यह दोनों टीमों का पहला दिन-रात का टेस्ट है। भारत ने इस मैच में कोई बदलाव नहीं किया है जबकि बांग्लादेश ने दो बदलाव किए हैं। इस मैच के लिए खास तैयारियां की गई हैं। बांग्लादेश की प्रधानमंत्री शेख हसीना इस मैच के लिए भारत आ चुकी हैं। साथ ही पश्चिम बंगाल की मुख्यमंत्री ममता बनर्जी भी इस मैच का लुत्फ लेंगी।"/>
  </head>
  <body>
    <article>
      <h1>India vs bangladesh : ऐतिहासिक टेस्ट में बांग्लादेश ने जीता टॉस, टीम इंडिया पहले करेगी गेंदबाजी</h1>
      <address><time datetime="2019-11-22T13:15:28+00:00">22 Nov 2019, 13:15</time> by <a rel="author">Rkumar</a></address>
      <p>कोलकाता : बांग्लादेश क्रिकेट टीम ने भारत के साथ शुरू हुए पहले ऐतिहासिक दिन-रात टेस्ट मैच में टॉस जीतकर पहले बल्लेबाजी करने का फैसला किया है। दो मैचों की सीरीज में भारत 1-0 से आगे है। उसने इंदौर में खेले गए पहले टेस्ट मैच में पारी के अंतर से जीत हासिल की थी। यह दोनों टीमों का पहला दिन-रात का टेस्ट है। भारत ने इस मैच में कोई बदलाव नहीं किया है जबकि बांग्लादेश ने दो बदलाव किए हैं। इस मैच के लिए खास तैयारियां की गई हैं। बांग्लादेश की प्रधानमंत्री शेख हसीना इस मैच के लिए भारत आ चुकी हैं। साथ ही पश्चिम बंगाल की मुख्यमंत्री ममता बनर्जी भी इस मैच का लुत्फ लेंगी।</p>
      <p>READ NEWS : <a href="https://www.dainiksaveratimes.com/sports/cricket/news/virat-kohli-says-fielding-challenging-with-pink-ball-in-daynight-test-262914">IND vs BAN : विराट कोहली बोले- गुलाबी गेंद से बैटिंग</a>...</p>
      <p>भारतीय टीम के कोच रवि शास्त्री ने इसे एक ऐतिहासिक पल करार दिया। शास्त्री ने कहा कि उनकी टीम इस मैच के लिए तैयार है। कोच ने यह भी कहा कि यह रोचक होगा कि गेंद किस तरह का बर्ताव करती है और खिलाड़ी इसके साथ कैसे तालमेल बनाते हैं। बांग्लादेश टीम के कोच रसेल डोमिंगो ने कहा कि पिंक बॉल क्रिकेट का हिस्सा बनकर काफी उत्साहित हूं। यह हमारा पहला मैच है और नई गेंद के साथ तालमेल बनाने में वक्त लगेगा। बांग्लादेशी कोच के मुताबिक उनके गेंदबाज भारतीय बल्लेबाजों को दबाव में लाने का भरसक प्रयास करेंगे।</p>
      <p>READ NEWS : <a href="https://www.dainiksaveratimes.com/sports/cricket/news/kolkata-test--indias-eye-on-clean-sweep-in-historic-day-and-night-test-262902">India vs bangladesh : कोलकाता के ऐतिहासिक दिन-रात</a>...</p>
      <p>टीमें :- भारत : विराट कोहली (कप्तान), रोहित शर्मा, मयंक अग्रवाल, चेतेश्वर पुजारा, अजिंक्य रहाणे, रिद्धिमान साहा (विकेटकीपर), रवींद्र जडेजा, रविचंद्रन अश्विन, मोहम्मद शमी, उमेश यादव, ईशांत शर्मा।</p>
      <p>बांग्लादेश : मोमीनुल हक (कप्तान), शादमान इस्लाम, ईमरुल कायेस, मोहम्मद मिथुन, मुश्फीकुर रहीम, महमदुल्लाह, लिटन दास, नईम हसन, अबू जायेद, अल अमीन हुसैन और इबादत हुसैन।</p>
      <blockquote>DainikSavera APP डाउनलोड करें। <a href="https://play.google.com/store/apps/details?id=com.readwhere.whitelabel.dainiksavera">ANDROID</a> लिंक और <a href="https://itunes.apple.com/in/app/dainik-savera-times/id954789238?mt=8">iOS</a></blockquote>
      <p><b>Web Title:</b> IND vs BAN : Bangladesh won the toss, team India will bowling first</p>
    </article>
  </body>
</html>