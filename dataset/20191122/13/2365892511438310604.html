<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://atv.be/nieuws/politie-maakt-menselijke-ketting-om-hond-uit-het-water-te-redden"/>
    <meta property="og:site_name" content="atv"/>
    <meta property="article:published_time" content="2019-11-22T13:25:00+00:00"/>
    <meta property="og:title" content="politie maakt menselijke ketting om hond uit het water te redden"/>
    <meta property="og:description" content="In de nacht van woensdag op donderdag heeft een interventiepatrouille zich van haar meest acrobatische kant laten zien toen twee inpsecteurs een hond uit het water redden."/>
  </head>
  <body>
    <article>
      <h1>politie maakt menselijke ketting om hond uit het water te redden</h1>
      <address>
        <time datetime="2019-11-22T13:25:00+00:00">22 Nov 2019, 13:25</time>
      </address>
      <p>
        <b>In de nacht van woensdag op donderdag heeft een interventiepatrouille zich van haar meest acrobatische kant laten zien toen twee inpsecteurs een hond uit het water redden.</b>
      </p>
      <p>Het diertje zat op een van de drijvende bloembakken aan de IJzerlaan en de Noorderlaan, ongeveer twee meter onder het straatniveau. Ze maakten samen met een getuige een menselijke ketting. Een van de inspecteurs ging over de kant liggen terwijl zijn collega hem goed vast hield aan de benen. Na enkele haast acrobatische bewegingen konden ze de hond bij de halsband nemen en omhoog trekken. De hond kon op het kantoor geïdentificeerd worden. Het diertje en de eigenaar zijn herenigd. </p>
      <p>(bericht en foto : Politie Antwerpen)</p>
    </article>
  </body>
</html>