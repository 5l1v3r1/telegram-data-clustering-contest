<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.g4media.ro/raluca-turcan-replica-pentru-viorica-dancila-iohannis-a-fost-in-toata-tara-alaturi-de-romani-in-timp-ce-dancila-face-conferinte-exact-pe-scena-unde-psd-a-orchestrat-cele-mai-grave-abuzuri-in-parl.html"/>
    <meta property="og:site_name" content="G4Media.ro"/>
    <meta property="article:published_time" content="2019-11-22T13:31:07+00:00"/>
    <meta property="og:title" content="Raluca Turcan, replică pentru Viorica Dăncilă: Iohannis a fost în toată țara alături de români, în timp ce Dăncilă face conferințe exact pe scena unde PSD a orchestrat cele mai grave abuzuri – în Parlament"/>
    <meta property="og:description" content="Vicepremierul Raluca Turcan a răspuns vineri insistenței Vioricări Dăncilă de a-l chema pe Klaus Iohannis la o dezbatere televizată, acuzând-o pe șefa PSD"/>
  </head>
  <body>
    <article>
      <h1> Raluca Turcan, replică pentru Viorica Dăncilă: Iohannis a fost în toată țara alături de români, în timp ce Dăncilă face conferințe exact pe scena unde PSD a orchestrat cele mai grave abuzuri – în Parlament </h1>
      <address><time datetime="2019-11-22T13:31:07+00:00">22 Nov 2019, 13:31</time> by <a rel="author">Redacția</a></address>
      <p>Vicepremierul Raluca Turcan a răspuns vineri insistenței Vioricări Dăncilă de a-l chema pe Klaus Iohannis la o dezbatere televizată, acuzând-o pe șefa PSD că vrea ”dezbateri democratice” în Parlamentul în care predecesorul ei, Liviu Dragnea, a orchestrat cele mai grave abuzuri.</p>
      <p>”După ce și-a bătut joc de această instituție și a subordonat-o unui comportament de tip infracțional, PSD și Viorica Dăncilă vor dezbateri ”democratice” în incinta legislativului. De ce candidata PSD nu iese în stradă, de ce nu merge printre oameni? Pentru că nu are curaj. Îi este frică să dea ochii cu oamenii! Românii nu au uitat cum, pe 10 august, la ordinul PSD, au fost gazați și bătuți mii de oameni în Piața Victoriei, nu au cum să ignore modificările la legile justiției prin care PSD a golit pușcăriile de infractori și a pus în pericol siguranța românilor. Nu au cum să ierte ordonanțele prin care au crescut costurile facturilor și cum Dăncilă a îndatorat țara pentru a mulțumi clientela de partid. Aceasta este adevărata dezbatere: față-n față cu romanii!”, a scris Turcan pe <a href="https://www.facebook.com/RalucaTurcan/photos/a.393366347394391/2705631689501167/?type=3&amp;theater">Facebook</a>. </p>
      <p>Candidata PSD, Viorica Dăncilă, l-a chemat din nou la dezbatere pe Klaus Iohannis, în această seară, la Palatul Parlamentului, la ora 20.00, când candidatul PNL are programat un eveniment electoral la Bacău. Ea l-a acuzat din nou pe preşedinte că fuge de întrebări şi spune că echipa sa de campanie încearcă să contacteze stafful lui Iohannis.</p>
      <p>
        <b>Citește integral: <a href="https://www.g4media.ro/dancila-il-cheama-pe-iohannis-in-aceasta-seara-la-o-dezbatere-rares-bogdan-iesiti-doamna-dintre-cei-4-pereti-mergeti-in-strada-si-vorbiti-cu-oamenii-macar-un-dus-rece-din-cand-in-cand-un-sef-d.html">Dăncilă îl cheamă pe Iohannis în această seară la o dezbatere. Rareș Bogdan: Ieșiți, doamnă, dintre cei 4 pereți, mergeți în stradă și vorbiți cu oamenii! Măcar un duș rece, din când în când, un șef de partid, chiar și instalat de un infractor, trebuie să facă! </a></b>
      </p>
    </article>
  </body>
</html>