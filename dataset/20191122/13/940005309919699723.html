<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://stirileprotv.ro/stiri/alegeri-prezidentiale-2019/alegeri-prezidentiale-2019-turul-2-care-este-procedura-de-votare.html"/>
    <meta property="og:site_name" content="Stirileprotv.ro"/>
    <meta property="article:published_time" content="2019-11-22T13:08:00+00:00"/>
    <meta property="og:title" content="Alegeri prezidențiale 2019, turul 2. Care este procedura de votare"/>
    <meta property="og:description" content="Ajunși în secțiile de votare, alegătorii trebuie să își prezinte actele de identitate operatorilor de calculator, care preiau şi introduc datele în Sistemul informatic de monitorizare a prezenţei la vot şi de prevenire a votului ilegal (SIMPV)."/>
  </head>
  <body>
    <article>
      <h1>Alegeri prezidențiale 2019, turul 2. Care este procedura de votare</h1>
      <h2>Ajunși în secțiile de votare, alegătorii trebuie să își prezinte actele de identitate operatorilor de calculator, care preiau şi introduc datele în Sistemul informatic de monitorizare a prezenţei la vot şi de prevenire a votului ilegal (SIMPV).</h2>
      <address>
        <time datetime="2019-11-22T13:08:00+00:00">22 Nov 2019, 13:08</time>
      </address>
      <p>Operatorul de calculator va verifica datele alegătorului și va semnala dacă apar următoarele situații:</p>
      <p>- persoana care s-a prezentat la vot nu a împlinit vârsta de 18 ani până în ziua votării inclusiv;<br/>- persoanei care s-a prezentat la vot i s-a interzis exercitarea dreptului de vot;<br/>- alegătorul care s-a prezentat la vot este arondat la secţia de votare respectivă;<br/>- alegătorul care s-a prezentat la vot este arondat la altă secţie de votare;<br/>- alegătorul care s-a prezentat la vot este omis din lista electorală permanentă;<br/>- alegătorul care s-a prezentat la vot figurează că şi-a mai exercitat dreptul de vot la acelaşi scrutin;<br/>- alegătorul care s-a prezentat la vot figurează că a votat prin corespondenţă, votul prin corespondenţă transmis de acesta fiind recepţionat de biroul electoral competent.</p>
      <p>
        <b>CITIȚI ȘI: </b>
        <i>
          <b>
            <a href="https://stirileprotv.ro/stiri/alegeri-prezidentiale-2019/alegeri-prezidentiale-2019-turul-2-totul-despre-votul-din-24-noiembrie.html">Alegeri prezidențiale 2019, turul 2. Totul despre votul din 24 noiembrie</a>
          </b>
        </i>
      </p>
      <p>Alegătorii votează separat în cabine închise, aplicând ştampila cu menţiunea "VOTAT" înăuntrul patrulaterului care cuprinde numele candidatului pentru care optează.</p>
      <p><a href="https://stirileprotv.ro/stiri/alegeri-prezidentiale-2019/alegeri-prezidentiale-2019-turul-2-cine-poate-solicita-urna-mobila.html"><b>Alegeri prezidențiale 2019 turul 2. Cine poate solicita urna mobilă</b></a><br/> </p>
      <h3>Alegeri prezidentiale 2019 turul 2 procedura de votare</h3>
      <p> </p>
      <p>Alegătorul care, din motive temeinice, constatate de preşedintele biroului electoral al secţiei de votare, nu poate să voteze singur are dreptul să cheme în cabina de votare un însoţitor ales de el, pentru a-l ajuta. Acesta nu poate fi din rândul persoanelor acreditate, al membrilor biroului electoral al secţiei de votare sau al candidaţilor.</p>
      <p>După ce a votat, alegătorul are obligaţia de a introduce buletinul de vot în urnă.</p>
      <p>Ştampila încredinţată pentru votare se restituie preşedintelui sau acelor membri ai biroului electoral al secţiei de votare desemnaţi de acesta. <br/> </p>
      <p>Sursa: Pro TV</p>
      <h4>Articolul face parte din:</h4>
      <h4>
        <a href="https://stirileprotv.ro/stiri/alegeri-prezidentiale-2019/">Alegeri Prezidentiale 2019</a>
      </h4>
      <h4>
        <a href="https://stirileprotv.ro/stiri/alegeri-prezidentiale-2019/alegeri-prezidentiale-2019-turul-2-prezenta-la-vot-exit-poll-si-rezultate-oficiale.html">ALEGERI PREZIDENŢIALE 2019 TURUL 2. Prezenţă la vot, exit-poll şi rezultate oficiale</a>
      </h4>
    </article>
  </body>
</html>