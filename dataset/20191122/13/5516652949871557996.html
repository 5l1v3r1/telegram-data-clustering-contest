<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/426273/asteras-pastidas-xwris-liamh-ston-arxaggelo"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-22T13:30:14+00:00"/>
    <meta property="og:title" content="Αστέρας Παστίδας: Χωρίς Λιαμή στον Αρχάγγελο"/>
    <meta property="og:description" content="Χωρίς τον Μανώλη Λιαμή θα παραταχθεί ο Αστέρας Παστίδας στο αυριανό εκτός έδρας παιχνίδι με τον Άρη Αρχαγγέλου για την 11η αγωνιστική του πρωταθλήματο...- Αστέρας Παστίδας: Χωρίς Λιαμή στον Αρχάγγελο - Η ΡΟΔΙΑΚΗ"/>
  </head>
  <body>
    <article>
      <h1>Αστέρας Παστίδας: Χωρίς Λιαμή στον Αρχάγγελο</h1>
      <address>
        <time datetime="2019-11-22T13:30:14+00:00">22 Nov 2019, 13:30</time>
      </address>
      <p>Χωρίς τον Μανώλη Λιαμή θα παραταχθεί ο Αστέρας Παστίδας στο αυριανό εκτός έδρας παιχνίδι με τον Άρη Αρχαγγέλου για την 11η αγωνιστική του πρωταθλήματος της Α’ Κατηγορίας.</p>
      <p>Ο παίκτης προσπάθησε να μπει χθες σε ρυθμό προπονήσεων, ωστόσο το παλιό του τραύμα τον ενόχλησε και έτσι ο τεχνικός Χρυσόστομος Χάσταλης είναι αποφασισμένος να μην ρισκάρει τη συμμετοχή του στο παιχνίδι αυτό. Κατά τα άλλα, ένα μικρό θέμα που αντιμετώπισαν οι Κωστής και Πολυμένωφ με τη στρατιωτική μονάδα που υπηρετούν τη θητεία τους, αναμένεται να ξεπεραστεί και έτσι οι δυο παίκτες αναμένεται να ενισχύσουν τις προσπάθειες των συμπαικτών τους στο δύσκολο αυτό παιχνίδι. Το κλίμα στην ομάδα είναι εξαιρετικό και άπαντες ευελπιστούν ότι θα μπορέσουν να πάρουν άλλο ένα θετικό αποτέλεσμα συνεχίζοντας έτσι το εντυπωσιακό σερί που έχουν από το ξεκίνημα του πρωταθλήματος.</p>
    </article>
  </body>
</html>