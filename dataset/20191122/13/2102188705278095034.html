<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.epravda.com.ua/news/2019/11/22/654030/"/>
    <meta property="og:site_name" content="Економічна правда"/>
    <meta property="article:published_time" content="2019-11-22T13:42:00+00:00"/>
    <meta property="og:title" content="Коломойському законодавчо заборонять повернути Приватбанк — джерело"/>
    <meta property="og:description" content="Українська влада може заборонити повернення банків власникам — таку умову висунув МВФ."/>
  </head>
  <body>
    <article>
      <h1>Коломойському законодавчо заборонять повернути Приватбанк — джерело</h1>
      <address>
        <time datetime="2019-11-22T13:42:00+00:00">22 Nov 2019, 13:42</time>
      </address>
      <p>Українська влада може заборонити повернення банків власникам — таку умову висунув МВФ.</p>
      <p>Як стало відомо ЕП, найближчим часом може бути прийнятий відповідний закон або зміни до чинного законодавства.</p>
      <p>За словами співрозмовника ЕП в НБУ, це частина домовленостей з МВФ, і відповідні ініціативи вже готуються.</p>
      <p>Про деталі, як і в які закони будуть вноситися зміни, джерело не повідомило.</p>
      <p>Співрозмовник в Кабміні також підтвердив інформацію про підготовку такої законодавчої ініціативи, але теж без конкретики.</p>
      <p>"Тексту зараз немає", - підкреслило джерело ЕП в уряді.</p>
      <p>Як повідомляв раніше журналіст та екс-нардеп Сергій Лещенко в <a href="https://t.me/LeshchenkoS">Telegram-канале</a> , таким чином, МВФ намагається отримати гарантії, що Ігорю Коломойському не буде повернений Приватбанк.</p>
      <p>"Ухвалення цього закону до канікул в МВФ, які почнуться перед католицьким Різдвом, і, відповідно, виділення Україні грошей до Нового року - під питанням. У парламента залишилося два сесійних тижня в цьому роки, останній сесійний день - 20 грудня", - пише Лещенко.</p>
      <p>За його словами, в кулуарах влади обговорюється проект закону, який проходив узгодження в МВФ.</p>
      <p>Зокрема, одна із запропонованих ідей передбачає, при оскарженні дій влади суди повинні враховувати, чи прийняті ці рішення з урахуванням "громадського інтересу".<br/><br/><b>Нагадаємо</b>:</p>
      <p>
        <i>Cтаном на початок листопада 2019 року <a href="https://www.epravda.com.ua/news/2019/11/14/653729/">загальний борг неплатоспроможних банків перед НБУ - близько 46 млрд грн</a> з урахуванням відсотків. </i>
      </p>
      <p>
        <i>Майже чверть цього боргу - заборгованість банків <a href="https://www.epravda.com.ua/news/2019/11/22/654029/">Бахматюка</a>. </i>
      </p>
      <p>
        <i>Заборгованість інших банків перед НБУ менша: банк "Надра" Дмитра Фірташа – 10,4 млрд грн; банк "Фінанси та Кредит" Костянтина Жеваго – 6,7 млрд грн; "Дельта Банк" Миколи Лагуна – 5,8 млрд грн; "Імексбанк" Леоніда Клімова – 3,3 млрд грн.</i>
      </p>
      <p>
        <i>Загалом понад 90 фінустанов (а це майже половина всіх банків) були виведені з ринку, включно з найбільшим банком у країні — Приватбанком, — який був націоналізований.</i>
      </p>
      <p>
        <i>У грудні 2017 року <a href="https://www.epravda.com.ua/publications/2017/12/21/632415/">ПриватБанк подав позов до Високого суду Лондона</a> проти Ігоря Коломойського, Геннадія Боголюбова, а також компаній Teamtrend Ltd., Trade Point Agro Ltd., Collyer Ltd., Rossyan Investing Corp., Milbert Ventures Inc. та ZAO Ukrtransitservice Ltd, які ймовірно їм належать або перебувають під їхнім контролем.</i>
      </p>
      <p>
        <i>Усі компанії-відповідачі фігурували у постановах Печерського райсуду Києва від 29 липня 2016 року, якими передбачається арешт низки рахунків у кіпрській філії <b>ПриватБанку</b> в рамках розслідування про повернення кредитів <b>рефінансування НБУ на суму 19 млрд грн.</b></i>
      </p>
      <p>
        <b>Читайте також: </b>
      </p>
      <p>
        <a href="https://www.epravda.com.ua/publications/2019/10/18/652688/">
          <b>Ключові судові справи щодо Приватбанку</b>
        </a>
      </p>
      <p>Економічна правда</p>
    </article>
  </body>
</html>