<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ahaber.com.tr/ekonomi/2019/11/22/thy-cenevre-antalya-direkt-ucuslarina-baslayacak"/>
    <meta property="og:site_name" content="A Haber"/>
    <meta property="article:published_time" content="2019-11-22T13:27:07+00:00"/>
    <meta property="og:title" content="THY, Cenevre-Antalya direkt uçuşlarına başlayacak"/>
    <meta property="og:description" content="Türk Hava Yolları (THY), Türk turizmine katkı sağlamak adına İsviçre’nin Cenevre şehrinden Antalya’ya direkt uçuşların başlayacağını duyurdu."/>
  </head>
  <body>
    <article>
      <h1>THY, Cenevre-Antalya direkt uçuşlarına başlayacak</h1>
      <address>
        <time datetime="2019-11-22T13:27:07+00:00">22 Nov 2019, 13:27</time>
      </address>
      <p>
        <b>Türk Hava Yolları (<a href="https://www.ahaber.com.tr/index/thy">THY</a>), Türk turizmine katkı sağlamak adına <a href="https://www.ahaber.com.tr/index/isvicre">İsviçre</a>’nin <a href="https://www.ahaber.com.tr/index/cenevre">Cenevre</a> şehrinden Antalya’ya direkt uçuşların başlayacağını duyurdu.</b>
      </p>
      <p>Dünyanın en çok ülkesine uçan hava yolu şirketi unvanına sahip <a href="https://www.ahaber.com.tr/index/thy">THY</a>'nin <a href="https://www.ahaber.com.tr/index/cenevre">Cenevre</a> Ofisi'nden yapılan yazılı açıklamada, 2 Haziran 2020 itibariyle, Cenevre Havaalanı ve Antalya Havaalanı arasında salı ve cumartesi günleri olmak üzere haftada iki gün direkt tarifeli uçuş gerçekleştirileceği belirtildi.</p>
      <p>Söz konusu uçuşların yurt dışında yaşayan gurbetçilere memleket ziyaretlerinde de kolaylıklar sağlayacağı vurgulandı.</p>
      <p>Açıklamada, karşılıklı düzenlenecek seferler ile THY'nin ayrıcalıklı seyahat deneyimini yaşayacak olan yolcuların 30 kiloya kadar olan bagajlarını ücretsiz taşıyabilecekleri ifade edildi.</p>
      <p>İki şehir arasında gerçekleştirilecek seferlerin ekim ayı sonuna kadar devam edeceği kaydedildi.</p>
      <related>
        <a href="https://www.ahaber.com.tr/ekonomi/2019/11/21/son-dakika-bakan-cahit-turhan-acikladi-yavuz-sultan-selim-koprusu-ve-avrasya-tuneline-uluslararasi-odul"/>
      </related>
    </article>
  </body>
</html>