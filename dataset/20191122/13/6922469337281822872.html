<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bluerating.com/mercati/614680/bfc-media-vince-laim-award"/>
    <meta property="og:site_name" content="bluerating"/>
    <meta property="article:published_time" content="2019-11-22T13:52:51+00:00"/>
    <meta property="og:title" content="BFC Media vince l’AIM Award"/>
    <meta property="og:description" content="BFCmedia ha vinto l’AIM Award nella categoria Value-added format in occasione della sesta edizione dell’AIM Investor Day"/>
  </head>
  <body>
    <article>
      <h1>BFC Media vince l’AIM Award</h1>
      <address><time datetime="2019-11-22T13:52:51+00:00">22 Nov 2019, 13:52</time> by <a rel="author">Redazione</a></address>
      <p><b>BFCmedia</b>, società quotata all’Aim ed editrice dei mensili <b>Forbes,  Bluerating,  Private, Asset Class e  COSMO</b>, oltre che editore delle  <b>trasmissioni televisive di BFC Video</b> in onda 24 ore su 24 sulla piattaforma OTT di  <a href="http://bfcvideo.com/">bfcvideo.com</a> e sul satellite, ai canali  <b>511 di SKY e  61 di TiVuSat</b> <b>ha vinto l’AIM Award nella categoria Value-added format in occasione della sesta edizione dell’AIM Investor Day</b>, organizzato da  <b>IR Top Consulting</b> ieri a Milano nella prestigiosa cornice di <b>Palazzo Mezzanotte</b>.</p>
      <p>L’AIM Award prevede infatti l’assegnazione di un singolo premio in una delle <b>8 categorie</b> : International, Fintech, ESG, Innovative Project, Crescita 1° semestre 2019, Innovative IPO, Tech SME e Value-added Format. È in quest’ultima categoria che BFCmedia si è aggiudicata il premio per “<b>il lancio di innovativi format multimediali di entertainment”</b>.  Durante la conferenza, organizzata con il supporto di <b>PMI Capital</b>  e in collaborazione con <b>Borsa Italiana e AIM Italia , Denis Masetti , editore e presidente di BFCmedia</b>, ha presentato la società agli operatori soprattutto alla luce delle numerose nuove iniziative che hanno contraddistinto la sua operatività nel corso dell’ultimo anno (la presentazione istituzionale è disponibile sul sito internet di <b>BFCmedia</b> nella sezione Investor Relations).</p>
      <p>La casa editrice milanese di via Melchiorre Gioia 55 ha ultimato nelle ultime settimane un <b>ulteriore rafforzamento dell’organigramma</b>. A fare data infatti dalla fine di ottobre hanno fatto ingresso in BFCmedia <b>Luca Baldanza</b> come Marketing Director e <b>Valerio Gallorini</b> come Project Manager Multimedia mentre <b>Enrico Torboli</b>, già direttore marketing dal lancio di Forbes Italia, diventa Responsabile Ufficio Stampa e Relazioni Esterne.</p>
      <p>Luca Baldanza ha al suo attivo esperienze trasversali maturate sui principali media on e offline, maturate sia presso editori sia nelle concessionarie di pubblicità. Valerio Gallorini, personaggio storico della radiofonia e della televisione privata nazionale, socio di Claudio Cecchetto nella nascita del progetto Radio Deejay, vanta 40 anni di carriera in tutti i ruoli del settore multimediale (tecnico di regia, speaker, produttore, amministratore ed editore).</p>
    </article>
  </body>
</html>