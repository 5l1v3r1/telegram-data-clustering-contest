<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.polsatnews.pl/wiadomosc/2019-11-22/merkel-dobre-relacje-z-rosja-sa-w-interesie-niemiec/"/>
    <meta property="og:site_name" content="Polsat News"/>
    <meta property="article:published_time" content="2019-11-22T13:20:00+00:00"/>
    <meta property="og:title" content="Merkel: dobre relacje z Rosją są w interesie Niemiec"/>
    <meta property="og:description" content="Angela Merkel oznajmiła w piątek, że angażowanie się na rzecz dobrego sąsiedztwa z Rosją leży w interesie Niemiec. Przemawiając na zjeździe partyjnym CDU szefowa niemieckiego rządu apelowała zarówno o wierność wartościom, jak i o pilnowanie interesów."/>
  </head>
  <body>
    <article>
      <h1>Merkel: dobre relacje z Rosją są w interesie Niemiec</h1>
      <address>
        <time datetime="2019-11-22T13:20:00+00:00">22 Nov 2019, 13:20</time>
      </address>
      <p>
        <b>Angela Merkel oznajmiła w piątek, że angażowanie się na rzecz dobrego sąsiedztwa z Rosją leży w interesie Niemiec. Przemawiając na zjeździe partyjnym CDU szefowa niemieckiego rządu apelowała zarówno o wierność wartościom, jak i o pilnowanie interesów.</b>
      </p>
      <related>
        <a href="https://www.polsatnews.pl/wiadomosc/2019-10-30/polityka-na-ostro-morawska-stanecka-bosak-slugocki-kowalski/"/>
      </related>
      <p>- Kiedy chcemy mieć dobre sąsiedztwo z Rosją, to jest to w naszym interesie, mimo wszelkich komplikacji, które mamy - oznajmiła kanclerz. Merkel posłużyła się przykładem Rosji, obrazując swoją koncepcję polityki zagranicznej, która powinna - jej zdaniem - uwzględniać zarówno wartości, jak i pragmatyczne cele.</p>
      <p>- Oczywiście, że zawsze chodzi o walkę wartości i interesów. Nasze wartości są niezniszczalne, kiedy chodzi o obronę praw człowieka na całym świecie, ale też w Chinach, (...) w Honkgkongu. Ale myślimy też o naszych interesach, gdy chodzi o to, że Chiny są naszym drugim największym partnerem handlowym. To nas zawsze wyróżniało, że łączymy wartości i interesy - przekonywała szefowa niemieckiego rządu.</p>
      <p>
        <a href="https://www.polsatnews.pl/wiadomosc/2019-11-11/donbas-zasluguje-na-specjalny-status-putin-i-merkel-w-rozmowie-telefonicznej/">
          <b>ZOBACZ: "Donbas zasługuje na specjalny status". Putin i Merkel w rozmowie telefonicznej</b>
        </a>
      </p>
      <p>Zdaniem Merkel podejście takie jest niezbędne, by znaleźć rozwiązania godne "świata jutra".</p>
      <p>Rozpoczęty w piątek zjazd partyjny CDU potrwa do soboty. Przed kongresem czołowi politycy chadecji starali się prezentować zgodność i nie eksponować konfliktów. Do najważniejszych kwestii spornych w partii należy kwestia wyboru kandydata na kanclerza przed wyborami do Bundestagu w 2021 roku. Szefowa ugrupowania Annegret Kramp-Karrenbauer wciąż liczy, że otrzyma nominację automatycznie. Tymczasem Friedrich Merz - jej partyjny rywal, którego pokonała w wyścigu o fotel przewodniczącego ugrupowania w grudniu 2018 roku - chce, by decyzję podjęli członkowie CDU w prawyborach.</p>
      <p>
        <a href="https://www.polsatnews.pl/wideo/buldozerami-po-porsche-i-lamborghini-auta-warte-55-mln-dolarow-zniszczone-na-oczach-prezydenta_6718718/">WIDEO - Buldożerami po porsche i lamborghini. Auta warte 5,5 mln dolarów zniszczone na oczach prezydenta</a>
      </p>
      <figure>
        <img src="https://s.redefine.pl/file/o2/redefine/cp/9x/9xmh17ty4xhkg94p92dnrsd4anptjaad.jpg"/>
      </figure>
    </article>
  </body>
</html>