<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.polsatnews.pl/wiadomosc/2019-11-22/uderzal-toporkiem-w-tyl-glowy-i-w-twarz-pozniej-podpalil-cialo-zony-i-pojechal-do-pracy/"/>
    <meta property="og:site_name" content="Polsat News"/>
    <meta property="article:published_time" content="2019-11-22T13:36:00+00:00"/>
    <meta property="og:title" content="Uderzał toporem w tył głowy i w twarz. Później podpalił ciało żony"/>
    <meta property="og:description" content="Zajechał drogę, wyskoczył z auta, wybił szybę toporem, a następnie kilkakrotnie uderzył nim żonę w głowę. Gdy kobieta wpadła do rowu podpalił jej ciało, a następnie jej samochód. Po dokonaniu zbrodni mężczyzna pojechał do pracy. Tam został zatrzymany. Prokuratura twierdzi, że zrobił to z zazdrości. Do zdarzenia doszło pod Płońskiem (Mazowieckie)."/>
  </head>
  <body>
    <article>
      <h1>Uderzał toporem w tył głowy i w twarz. Później podpalił ciało żony</h1>
      <address>
        <time datetime="2019-11-22T13:36:00+00:00">22 Nov 2019, 13:36</time>
      </address>
      <p>
        <b>Zajechał drogę, wyskoczył z auta, wybił szybę toporem, a następnie kilkakrotnie uderzył nim żonę w głowę. Gdy kobieta wpadła do rowu podpalił jej ciało, a następnie jej samochód. Po dokonaniu zbrodni mężczyzna pojechał do pracy. Tam został zatrzymany. Prokuratura twierdzi, że zrobił to z zazdrości. Do zdarzenia doszło pod Płońskiem (Mazowieckie).</b>
      </p>
      <related>
        <a href="https://www.polsatnews.pl/wiadomosc/2019-11-21/zabil-szwagierke-ktora-byla-z-nim-w-ciazy-rozprawa-odwolawcza-za-zamknietymi-drzwiami/"/>
      </related>
      <p>- Mężczyzna zaczaił się na kobietę w krzakach. Wybił szybę w jej samochodzie, a gdy ta zaczęła uciekać, ciężko ją ranił. Następnie podpalił jej ciało i pojazd. Prokuratura twierdzi, że zrobił to z zazdrości - informuje reporter Polsat News Dawid Styś. Jak dodaje, sprawca może zostać uznany z niepoczytalnego, ponieważ podczas przesłuchania twierdził, że nie pamięta części wydarzeń. </p>
      <p>
        <i>Wideo: zaatakował żonę toporem, a później podpalił </i>
      </p>
      <p> </p>
      <figure>
        <video src="https://redirector.redefine.pl/cpworld/k47p55rw7rq6412vtagh3mr4297hmu9p.mp4"/>
      </figure>
      <p> </p>
      <p>
        <a href="https://www.polsatnews.pl/wiadomosc/2019-11-20/bil-kablem-rozbil-lustro-na-glowie-pozniej-wypchnal-ciezarna-zone-z-balkonu-uslyszal-wyrok/">
          <b>ZOBACZ: Bił kablem, stłukł lustro na głowie, później wypchnął ciężarną żonę z balkonu. Usłyszał wyrok</b>
        </a>
      </p>
      <p>- Prokuratura przedstawiła sprawcy najpoważniejszy zarzut, czyli zabójstwa. Mężczyźnie grozi od 8 lat więzienia do dożywocia - powiedziała Ewa Ambroziak z Prokuratury Rejonowej w Płońsku. </p>
      <p>
        <b>Przyznał się</b>
      </p>
      <p>Zatrzymany miał podjąć próbę zatuszowania zbrodni. Do zdarzenia doszło we wsi Kraszewo-Sławęcin niedaleko Płońska. Mężczyzna przyznał się do zarzucanych mu czynów.</p>
      <figure>
        <img src="https://r.dcs.redcdn.pl/http/o2/redefine/cp/vj/vjfgkka52vwjyqkkry5wehsjivxureh7.jpg"/>
        <figcaption>
          <cite>OSP Raciąż</cite>
        </figcaption>
      </figure>
      <p>Na wniosek prokuratury Sąd Rejonowy w Płońsku wydał decyzję o aresztowaniu mężczyzny na 3 miesiące.</p>
      <p>
        <a href="https://www.polsatnews.pl/wideo/trzeba-anulowac-bo-przegramy-za-duzo-osob-tak-sejm-wybieral-czlonkow-krs_6760146/">WIDEO - "Trzeba anulować, bo przegramy, za dużo osób". Tak Sejm wybierał członków KRS</a>
      </p>
      <figure>
        <img src="https://r.dcs.redcdn.pl/http/o2/redefine/cp/gy/gyrurtqb7njv1v4xmspbbkiro61gc3wm.jpg"/>
      </figure>
    </article>
  </body>
</html>