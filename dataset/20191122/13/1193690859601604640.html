<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.5.ua/polityka/vask-otrymav-klopotannia-stosovno-dyrektora-departamentu-ofisu-prezydenta-kondzeli-203281.html"/>
    <meta property="og:site_name" content="5 канал"/>
    <meta property="article:published_time" content="2019-11-22T13:08:00+00:00"/>
    <meta property="og:title" content="ВАСК отримав клопотання стосовно директора департаменту Офісу президента Кондзелі"/>
    <meta property="og:description" content="Вже визначено суддю, яка розглядатиме клопотання"/>
  </head>
  <body>
    <article>
      <h1>ВАСК отримав клопотання стосовно директора департаменту Офісу президента Кондзелі</h1>
      <address>
        <time datetime="2019-11-22T13:08:00+00:00">22 Nov 2019, 13:08</time>
      </address>
      <p>Клопотання САП про зміну запобіжних заходів для директора департаменту Офісу президента й ексзаступника міністра культури надійшли до Апеляційної палати Вищого Антикорупційного суду. Про це повідомили "5 каналу" в прес-службі судової установи.</p>
      <p>Вже визначено суддю, яка розглядатиме клопотання – Інна Калугіна. Час початку засідань поки невідомий.</p>
      <p>
        <i>Нагадаємо, прокурори просять Апеляційну палату Вищого антикорупційного суду обрати підозрюваним суворіший запобіжний захід – тримання під вартою з альтернативою застави в 7 з половиною мільйонів гривень.</i>
      </p>
      <p>
        <i>Керівництво департаменту офісу президента Світлану Кондзелю разом із ексзаступницею міністра культури Вікторією Лісничею затримали 12 листопада. Перед тим детективи НАБУ задокументували вимагання ними 300 тисяч доларів за так звану "допомогу" отримати керівну посаду у "Нафтогазі". Затримання відбулося безпосередньо після одержання першого траншу хабаря у половину зазначеної суми.</i>
      </p>
      <p>
        <i>Світлана Кондзеля на час слідства – під цілодобовим домашнім арештом. Вікторія Ліснича вийшла із СІЗО після внесення застави в пів мільйона гривень.</i>
      </p>
    </article>
  </body>
</html>