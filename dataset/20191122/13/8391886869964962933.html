<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.haber61.net/trabzon/trabzon-da-kitap-okuma-yarismasi-yapildi-h375113.html"/>
    <meta property="og:site_name" content="HABER 61"/>
    <meta property="article:published_time" content="2019-11-22T13:50:47+00:00"/>
    <meta property="og:title" content="Trabzon'da kitap okuma yarışması yapıldı!"/>
    <meta property="og:description" content="Trabzon'da 4. kitap okuma yarışması gerçekleştirildi."/>
  </head>
  <body>
    <article>
      <h1>Trabzon'da kitap okuma yarışması yapıldı!</h1>
      <h2>Trabzon'da 4. kitap okuma yarışması gerçekleştirildi.</h2>
      <address>
        <time datetime="2019-11-22T13:50:47+00:00">22 Nov 2019, 13:50</time>
      </address>
      <p><a href="https://www.haber61.net/haberleri/trabzon">Trabzon</a> Büyükşehir Belediyesinin geleneksel hale getirdiği ‘Okuyorum’ Kitap Okuma Yarışmasının 4’üncüsü, 17 ilçede, 34 sınav merkezinde gerçekleştirildi. 12 bin 76 öğrenci, yaz boyunca okudukları kitaplar üzerinden sınava tabi tutuldu.</p>
      <p>Trabzon Büyükşehir Belediyesi ile İl Milli Eğitim Müdürlüğü arasında yapılan protokol kapsamında yürütülen ve öğrencilere kitap okuma alışkanlığı kazandırmak, yaz tatilini kitap okuyarak değerlendirmelerini sağlamak amacıyla gerçekleştirilen ‘Okuyorum’ Kitap Okuma Yarışmasına bu yıl 12 bin 76 öğrenci katıldı. 2’nci sınıftan 12’nci sınıfa kadar tüm öğrencileri kapsayan projede her seviyede dereceye giren öğrenciler Trabzon Büyükşehir Belediyesi tarafından ödüllendirilecek. Büyükşehir Belediyesi tarafından 1’incilere ‘dizüstü bilgisayar’, 2’ncilere ‘tablet’, 3’üncülere ‘bisiklet’, mansiyon ödülü almaya hak kazanan öğrencilere ise ‘Trabzon kültür gezisi’ ödülü verilecek.</p>
      <p>Trabzon Büyükşehir Belediye Başkanı Murat Zorluoğlu, yarışmaya katılan öğrencilere başarılar diledi. Öğrencilere kitap okuma alışkanlığı kazandırmak için İl Milli Eğitim Müdürlüğü ile birlikte gerçekleştirdikleri proje kapsamında 12 bin öğrencinin, kitaplarını okuyarak sınava girmesinin heyecan verici olduğunu kaydeden Zorluoğlu, “Öğrencilerimiz okudukları kitaplardan sınava girdiler. Burada amacımız yaz boyunca öğrencilerimizin kitap okumasını sağlamak, böylece kitap okuma alışkanlığı kazanmalarını tesis etmektir. Bu amaçla başlattığımız bu projeye ciddi şekilde katılım oldu. Tüm öğrencilerimizi, öğretmenlerimizi ve velilerimizi tebrik ediyorum. Eğitime her alanda destek vermeye devam edeceğiz” diye konuştu.</p>
      <figure>
        <img src="https://resim.haber61.net/upload/2019/11/22/WhatsApp_Image_2019-11-22_at_16.49.36.jpeg"/>
      </figure>
      <figure>
        <img src="https://resim.haber61.net/upload/2019/11/22/WhatsApp_Image_2019-11-22_at_16.49.34.jpeg"/>
      </figure>
      <figure>
        <img src="https://resim.haber61.net/upload/2019/11/22/WhatsApp_Image_2019-11-22_at_16.49.31.jpeg"/>
      </figure>
      <figure>
        <img src="https://resim.haber61.net/upload/2019/11/22/WhatsApp_Image_2019-11-22_at_16.49.30.jpeg"/>
      </figure>
      <figure>
        <img src="https://resim.haber61.net/upload/2019/11/22/WhatsApp_Image_2019-11-22_at_16.49.28.jpeg"/>
      </figure>
      <figure>
        <img src="https://resim.haber61.net/upload/2019/11/22/WhatsApp_Image_2019-11-22_at_16.49.26.jpeg"/>
      </figure>
    </article>
  </body>
</html>