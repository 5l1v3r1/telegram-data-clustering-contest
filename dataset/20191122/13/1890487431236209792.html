<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurzy.cz/zpravy/520987-dokonceni-dalnice-d11-se-posouva-o-dalsi-tri-roky-urady-vini-uredniho-simla-kralovehradeck/"/>
    <meta property="og:site_name" content="KurzyCZ"/>
    <meta property="article:published_time" content="2019-11-22T13:51:50+00:00"/>
    <meta property="og:title" content="Dokončení dálnice D11 se posouvá o další tři roky. Úřady viní úředního šimla. (Královéhradeck)"/>
    <meta property="og:description" content="Délka chystaného úseku měří přibližně 40 kilometrů a přijde na zhruba 26 miliard korun. Úsek od Jaroměře na hranice bude dražší, asi 680 milionů za kilometr, prodraží ho například tunel s dvěma tubusy skrz Kamenný vrch dlouhý 700 metrů."/>
  </head>
  <body>
    <article>
      <h1>Dokončení dálnice D11 se posouvá o další tři roky. Úřady viní úředního šimla. (Královéhradeck)</h1>
      <address><time datetime="2019-11-22T13:51:50+00:00">22 Nov 2019, 13:51</time> by <a rel="author">TNBiz</a></address>
      <p>
        <b>Ještě vloni tehdejší ministr <a href="https://www.kurzy.cz/doprava/">dopravy</a> Dan Ťok (za ANO) prohlašoval, že <a href="https://www.kurzy.cz/doprava/aktualne/D11/">dálnice D11</a> bude až k polské hranici u Trutnova dokončena nejpozději v roce 2025. Teď je ale vše jinak. Termín dokončení se posouvá. O další tři roky!</b>
      </p>
      <p>Během kontrolního dne, na který mimochodem nebyli zástupci <a href="https://regiony.kurzy.cz/kraj/kralovehradecky/">Královéhradeckého kraje</a> pozváni a výstupy se dozvěděli až z médií, zaznělo, že <a href="https://www.kurzy.cz/doprava/aktualne/D11/">dálnice D11</a> až k polské hranici nebude dokončena podle původního plánu v letech 2024 až 2025, ale až v roce 2028.</p>
      <p>Ministr <a href="https://www.kurzy.cz/doprava/">dopravy</a> Vladimír Kremlík (ANO) to zdůvodnil složitými a stále se protahujícími administrativními úkony. Vedení Ředitelství <a href="https://www.kurzy.cz/doprava/silnice/">silnic</a> a <a href="https://www.kurzy.cz/doprava/dalnice/">dálnic</a> prohlásilo, že s úředním šimlem toho moc nesvede a že v okamžiku, kdy bude vydáno územní rozhodnutí a stavební povolení, stavba okamžitě začne a potrvá nejdéle dva a půl až tři roky.</p>
      <p>Délka chystaného úseku měří přibližně 40 kilometrů a přijde na zhruba 26 miliard <a href="https://www.kurzy.cz/koruna/">korun</a>. Úsek od Jaroměře na <a href="https://www.kurzy.cz/obec/hranice-okres-prerov/">hranice</a> bude dražší, asi 680 milionů za kilometr, prodraží ho například tunel s dvěma tubusy skrz Kamenný vrch dlouhý 700 metrů.</p>
      <p><a href="https://www.kurzy.cz/doprava/aktualne/D11/">D11</a> se začala stavět už v roce 1978, do <a href="https://www.kurzy.cz/obec/hradce/">Hradce</a> Králové byla přivedena před dvěma <a href="https://www.kurzy.cz/obec/lety-okres-praha-zapad/">lety</a>, celkem bude měřit 156 kilometrů. Paradoxní je, že polská S3 bude dokončená až k hranici nejpozději v roce 2023, tedy o pět let dříve než naše <a href="https://www.kurzy.cz/doprava/aktualne/D11/">D11</a>.<br/> </p>
      <related>
        <h4>Příbuzné stránky</h4>
        <a href="https://zpravy.kurzy.cz/230507-pro-dokonceni-dalnice-d8-jsou-tri-varianty-nejlepsi-znamena-odklad-o-tricet-mesicu/"/>
        <a href="https://zpravy.kurzy.cz/56591-dokonceni-dalnice-d8-do-roku-2005-je-nerealne/"/>
        <a href="https://dv1.kurzy.cz/doprava/aktualne/D11/"/>
        <a href="https://www.kurzy.cz/tema/detail/tendr-na-modernizaci-dalnice-d1-se-opet-posouva-986848.html"/>
        <a href="https://www.kurzy.cz/zpravy/nazory/A-V-T-13793/"/>
        <a href="https://zpravy.kurzy.cz/194686-hn-spor-o-dalnici-d11-stat-zjistil-ze-pozemky-nepotrebuje/"/>
        <a href="https://rejstrik-firem.kurzy.cz/70153400/sdruzeni-pro-vystavbu-dalnice-d11-a3/"/>
        <a href="https://zpravy.kurzy.cz/215192-priciny-propadani-dalnice-d11-do-hradce-kralove-budou-zname-nejdrive-v-cervnu/"/>
        <a href="https://www.kurzy.cz/tema/detail/dostavba-dalnice-d11-do-hradce-kralove-by-mohla-zacit-za-783866.html"/>
        <a href="https://zpravy.kurzy.cz/214992-nedavno-vybudovana-dalnice-d11-do-hradce-kralove-se-propada/"/>
        <a href="https://www.kurzy.cz/tema/detail/ministr-dobes-dostavba-dalnice-d11-do-hradce-kralove-by-783837.html"/>
        <a href="https://rejstrik-firem.kurzy.cz/22873601/sdruzeni-pro-vystavbu-dalnice-d11-a-rychlostni-silnice-r35/"/>
      </related>
    </article>
  </body>
</html>