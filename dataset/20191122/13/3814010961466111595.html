<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://news.bnt.bg/bg/a/izbrakha-andrey-novakov-za-oblasten-koordinator-na-gerb-blagoevgrad"/>
    <meta property="og:site_name" content="Новини БНТ"/>
    <meta property="article:published_time" content="2019-11-22T13:18:29+00:00"/>
    <meta property="og:title" content="Избраха Андрей Новаков за областен координатор на ГЕРБ-Благоевград"/>
    <meta property="og:description" content="На свое редовно заседание днес Изпълнителната комисия на ПП ГЕРБ избра евродепутата Андрей Новаков за областен координатор на ГЕРБ-Благоевград. Новако..."/>
  </head>
  <body>
    <article>
      <h1>Избраха Андрей Новаков за областен координатор на ГЕРБ-Благоевград</h1>
      <address><time datetime="2019-11-22T13:18:29+00:00">22 Nov 2019, 13:18</time> by <a rel="author">БГНЕС</a></address>
      <p>
        <b>На свое редовно заседание днес Изпълнителната комисия на ПП ГЕРБ избра евродепутата Андрей Новаков за областен координатор на ГЕРБ-Благоевград. Новаков е дългогодишен член на структурата на партията в Благоевград, както и бивш областен координатор на МГЕРБ. В момента той е втори мандат евродепутат от ГЕРБ/ЕНП, съобщиха от ГЕРБ.</b>
      </p>
      <p>Изпълнителната комисия на ГЕРБ също така определи Росица Димитрова за ръководител на общинската структура на партията в Благоевград. Областен административен секретар на ГЕРБ-Благоевград ще бъде депутатът Даниела Савеклиева.</p>
      <p>В края на следващата седмица новото ръководство ще бъде официално представено пред актива на партията в Благоевград на областно събрание. На събитието ще присъстват представители на всички общински структури на партията в Благоевградска област, както и членове на Изпълнителната комисия на ГЕРБ.</p>
      <p>За Сандански Изпълнителната комисия утвърди Стоян Стоев като общински ръководител на структурата.</p>
      <related>
        <h4>Свързани публикации</h4>
        <a href="http://news.bnt.bg/bg/a/goranov-koalitsionniyat-svet-namali-naprezhenieto-mezhdu-gerb-i-obedineni-patrioti"/>
        <a href="http://news.bnt.bg/bg/a/tsvetomir-paunov-gerb"/>
        <a href="http://news.bnt.bg/bg/a/dimitr-nikolov-kandidatite-tryabva-da-imat-individualno-ochertana-programa"/>
        <a href="http://news.bnt.bg/bg/a/gerb-utvrdi-kandidatite-za-kmetove"/>
        <a href="http://news.bnt.bg/bg/a/povishenie-li-e-resort-za-blgariya-komentar-na-andrey-novakov-i-petr-vitanov"/>
      </related>
    </article>
  </body>
</html>