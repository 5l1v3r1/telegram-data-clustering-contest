<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.metrosport.gr/article/sfodri-epithesi-tsipra-se-mitsotaki-gia-marinaki"/>
    <meta property="og:site_name" content="Metrosport.gr"/>
    <meta property="article:published_time" content="2019-11-22T13:15:00+00:00"/>
    <meta property="og:title" content="Σφοδρή επίθεση Τσίπρα σε Μητσοτάκη για Μαρινάκη ελέω Nova"/>
    <meta property="og:description" content="Ο πρόεδρος του ΣΥΡΙΖΑ επιτέθηκε στον πρωθυπουργό χαρακτηρίζοντας τον εφοπλιστή «χορηγό» της Νέας Δημοκρατίας"/>
  </head>
  <body>
    <article>
      <h1>Σφοδρή επίθεση Τσίπρα σε Μητσοτάκη για Μαρινάκη ελέω Nova</h1>
      <h2>Ο πρόεδρος του ΣΥΡΙΖΑ επιτέθηκε στον πρωθυπουργό χαρακτηρίζοντας τον εφοπλιστή «χορηγό» της Νέας Δημοκρατίας</h2>
      <address><time datetime="2019-11-22T13:15:00+00:00">22 Nov 2019, 13:15</time> by <a rel="author">Metrosport.gr Team</a></address>
      <p>Ολομέτωπη επίθεση στον Κυριάκο Μητσοτάκη εξαπέλυσε ο Αλέξης Τσίπρας από το βήμα της Βουλής, κάνοντας λόγο για «χάρες στην παρασιτική ολιγαρχία και την επιχειρηματική ελίτ».</p>
      <p>Μεταξύ άλλων, κατά την δευτερολογία του, ο πρόεδρος του ΣΥΡΙΖΑ αναφέρθηκε στο δημοσίευμα των Financial Times το οποίο, όπως σημείωσε «πέρασε στα ψιλά», από μεγάλα τηλεοπτικά μέσα στην Ελλάδα.</p>
      <p>Ο πρώην πρωθυπουργός έκανε αφορά στις αλλαγές του Ποινικού Κώδικα, κατηγορώντας την κυβέρνηση πως με αυτόν τον τρόπο «η κυβέρνηση καθαρίζει μια σειρά υποθέσεων "θαλασσοδανείων"», στα οποία συμπεριλαμβάνονται τα «δανεικά και αγύριστα» των κομμάτων, μεταξύ των οποίων και της ΝΔ όπως, χρέη ύψους 400 εκατ. ευρώ. Ο Αλέξης Τσίπρας μίλησε για την ασυλία των τραπεζικών στελεχών που πέρασε η κυβέρνηση και η οποία συνδέεται με τις αναδιαρθρώσεις χρεών μεγάλων επιχειρήσεων, φέρνοντας μάλιστα ως παράδειγμα το κούρεμα πάνω από 90% στη Forthnet η οποία γίνεται «φωτογραφικά» για «υποστηρικτή και χορηγός επιχειρηματία της ΝΔ», φωτογραφίζοντας τον επιχειρηματία Βαγγέλη Μαρινάκη</p>
      <p><b>Για την υπόθεση της Forthnet ο Αλέξης Τσίπρας είπε συγκεκριμένα</b>: «Είπατε ότι δεν θα μπορούμε να οδηγηθούμε σε γενναίες αναδιαρθρώσεις αν δεν δώσουμε ασυλία στα τραπεζικά στελέχη. Ποιες είναι αυτές οι γενναίες αναδιαρθρώσεις που έχετε στο μυαλό σας και πιθανώς να εμποδιστούν. Μήπως τελικά στο μυαλό σας εκτός από τα θαλασσοδάνεια έχετε και την υπόθεση της Forthnet; Αυτή τη μεγάλη και γενναία αναδιάρθρωση; Που ο φίλος σας, υποστηρικτής σας και χορηγός σας επιχειρηματίας έρχεται να πάρει μια επιχείρηση με ένα κούρεμα πάνω από 90% των χρεών που δεν θα μπορούσε να δει κανένας επιχειρηματίας, καμία υγιής επιχείρηση σε αυτή τη χώρα. Αν αυτός είναι ένας από τους λόγους που προχωρείτε σε αυτή τη διαδικασία και πάλι πιστεύω ότι δυστυχώς για εσάς σήμερα σας πιάσαμε για ακόμα μια φορά -όπως λέει ο λαός μας- με την γίδα στη πλάτη».</p>
      <p>ethnos.gr</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="http://www.metrosport.gr/article/se-christougenniatikous-rithmous-poli-stinoun-to-dentro-aristotelous"/>
        <a href="http://www.metrosport.gr/article/thessaloniki-paratise-to-ochima-tou-ke-efige-eno-chtipise-ich-vid"/>
        <a href="http://www.metrosport.gr/article/klisti-dromi-sti-chalkidiki-logo-kakokerias"/>
        <a href="http://www.metrosport.gr/article/kavala-aftokinito-epese-se-kanali-nekros-odigos-tou"/>
        <a href="http://www.metrosport.gr/article/thessaloniki-sigkentrosi-fititon-simera-to-proi"/>
        <a href="http://www.metrosport.gr/article/sinechizonte-ergasies-stin-ethniki-odo-thessalonikis-evzonon"/>
      </related>
    </article>
  </body>
</html>