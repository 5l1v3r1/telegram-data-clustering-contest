<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.quotidiano.net/esteri/kate-middleton-figli-1.4900328"/>
    <meta property="og:site_name" content="QUOTIDIANO.NET"/>
    <meta property="article:published_time" content="2019-11-22T13:19:29+00:00"/>
    <meta property="og:title" content="Kate Middleton scappa dalla cerimonia. &quot;Non c'è la tata, i bimbi stanno male&quot;"/>
    <meta property="og:description" content="La duchessa di Cambridge ha dovuto assentarsi dai Tusk Conservation Awards. Non è dato sapere che fine abbia fatto la super-tata Maria Borrallo"/>
  </head>
  <body>
    <article>
      <h1>Kate Middleton scappa dalla cerimonia. "Non c'è la tata, i bimbi stanno male"</h1>
      <h2>La duchessa di Cambridge ha dovuto assentarsi dai Tusk Conservation Awards. Non è dato sapere che fine abbia fatto la super-tata Maria Borrallo</h2>
      <address><time datetime="2019-11-22T13:19:29+00:00">22 Nov 2019, 13:19</time> by <a rel="author">QuotidianoNet</a></address>
      <figure>
        <img src="https://immagini.quotidiano.net/?url=http://p1014p.quotidiano.net:80/polopoly_fs/1.4900348.1574428770!/httpImage/image.jpg_gen/derivatives/fullsize/image.jpg&amp;op=noop"/>
        <figcaption>Kete Middleton mamma: qui scherza con la piccola Charlotte (Ansa)</figcaption>
      </figure>
      <p>Londra, 22 novembre 2019 - Dura la vita delle<b> mamme</b> (anche quelle della famiglia reale). Così parrebbe, almeno, se è vero - come scrive il Daily Mail - che la 'povera' <b>Kate Middleton </b>è dovuta scappar via da una serata ufficiale manco fosse Cenerentola. Il motivo? Quello classico di tutte le mamme: il pupo si ammala e all'ultimo momento<b> non si riesce a trovare la tata</b>. Davvero incredibile che possa capitare anche a chi non dovrebbe aver problemi di aiuti in famiglia.</p>
      <p>La <b>duchessa di Cambridge</b> - scrive il quotidiano britannico - è stata "costretta a ritirarsi da una sfarzosa cerimonia a causa di 'problemi di assistenza all'infanzia'". Non si specifica quale dei tre pargoli reali -<b> George, Charlotte o Louis</b> - si sia ammalato: fatto sta che Kate ha lasciato da solo il principe William ai <b>Tusk Conservation Awards</b>.</p>
      <p>Se qualche maligno pensa si sia trattata di una <b>scusa tattica</b> dovrebbe ricredersi: stando alle foto pubblicate dai duchi di Cambridge, Kate sembrava essere di buon umore al ricevimento privato a Kensington Palace che si è tenuto poche ore prima dell'evento in programma. La duchessa, sottolinea il Daily Mail, indossava un "raffinato abito verde di Beulah London" mentre si mescolava a nominati e finalisti.<br/>Resta il fatto che Kate <b>non è tipo da inventare scuse</b> per sottrarsi agli impegni mondani, continua il giornale, insinuando la domanda: che è successo alla<b> <a href="https://www.quotidiano.net/esteri/kate-middleton-tata-1.3897776">super-Tata Maria Borrallo</a></b>, esperta in arti marziali e che è entrata a far parte della famiglia reale nel 2014 quando il Principe George aveva solo otto mesi? Apparentemente - insiste il giornale - "non è stata in grado di occuparsi dei bambini la scorsa notte". Anche le baby-sitter hanno il giorno di riposo...</p>
      <p>Ecco una delle foto postate dal duca di Cambridge, con la didascalia:</p>
      <figure>
        <iframe data-src="https://twitter.com/KensingtonRoyal/status/1197632859818938368?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Iscriviti alla newsletter<br/>Rimani sempre aggiornato sulle notizie nazionali<br/>Accedi per Iscriverti</p>
    </article>
  </body>
</html>