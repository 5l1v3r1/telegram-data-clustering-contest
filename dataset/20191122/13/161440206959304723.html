<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unionesarda.it/articolo/news-sardegna/cagliari/2019/11/22/cagliari-arrestato-lo-spacciatore-delle-slot-machine-136-955786.html"/>
    <meta property="og:site_name" content="L'Unione Sarda.it"/>
    <meta property="article:published_time" content="2019-11-22T13:45:54+00:00"/>
    <meta property="og:title" content="Cagliari, arrestato lo spacciatore delle slot machine"/>
    <meta property="og:description" content="Cronaca Sardegna - Approfondisci su L'Unione Sarda.it"/>
  </head>
  <body>
    <article>
      <h6 class="kicker">viale Monastir</h6>
      <h1>Cagliari, arrestato lo spacciatore delle slot machine</h1>
      <h2>L'uomo spacciava in mezzo alle macchinette, nascondendosi la droga negli slip</h2>
      <address>
        <time datetime="2019-11-22T13:45:54+00:00">22 Nov 2019, 13:45</time>
      </address>
      <p>I carabinieri del Comando provinciale di Cagliari hanno arrestato un 47enne con l'accusa di spaccio di stupefacenti.</p>
      <p>L'uomo è stato notato dai militari mentre si muoveva "con atteggiamento sospetto" tra i principali bar, soprattutto vicino a una sala giochi in zona viale Monastir.</p>
      <p>Proprio qui era solito spacciare tra le varie slot machine, nascondendo le dosi negli slip.</p>
      <p>I carabinieri lo hanno aspettato mentre stava rientrando nella sala giochi e gli hanno chiesto di consegnare lo stupefacente. "Non ne ho", ha detto lui, e poco prima che i carabinieri iniziassero ad effettuare la perquisizione personale, ha tentato inutilmente di lanciare le otto dosi che aveva negli slip.</p>
      <p>L’uomo è stato arrestato e sottoposto al giudizio direttissimo che ha confermato il provvedimento.</p>
      <p>(Unioneonline/D)</p>
    </article>
  </body>
</html>