<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/siloviki_provodyat_obshuki_u_miskradi_odesi_detali_n1237927"/>
    <meta property="og:site_name" content="24 Канал"/>
    <meta property="article:published_time" content="2019-11-22T13:33:00+00:00"/>
    <meta property="og:title" content="Силовики проводять обшуки у міськраді Одеси: деталі"/>
    <meta property="og:description" content="Співробітники СБУ, ДБР і Генпрокуратури проводять обшуки в будівлі мерії Одеси на Думській площі і в муніципальному департаменті фінансів."/>
  </head>
  <body>
    <article>
      <h1>Силовики проводять обшуки у міськраді Одеси: деталі</h1>
      <address><time datetime="2019-11-22T13:33:00+00:00">22 Nov 2019, 13:33</time> by <a rel="author" href="https://24tv.ua/emal_nabi_tag7016/" target="_blank">Емал Набі</a></address>
      <p>
        <b>Співробітники СБУ, ДБР і Генпрокуратури проводять обшуки в будівлі мерії Одеси на Думській площі і в муніципальному департаменті фінансів.</b>
      </p>
      <p>Про це повідомляє місцеве видання <a href="https://dumskaya.net/news/v-merii-odessy-prohodyat-obyski-105697/">"Думська"</a> з посиланням на власні джерела.</p>
      <blockquote>Читайте також: <a href="https://24tv.ua/sap_ogolosila_obvinuvalniy_akt_u_spravi_truhanova_shho_ne_zadeklaruvav_odeskiy_mer_n1230066">САП оголосила обвинувальний акт у справі Труханова: що не задекларував одеський мер</a></blockquote>
      <p>За даними видання, слідчі вилучають документи у департаменті фінансів і юридичному департаменті. За попередньою інформацією, їх цікавить фінансова допомога, яку місто надає КП "Теплопостачання міста Одеса". За останній рік це підприємство поглинуло майже мільярд бюджетних гривень.</p>
      <p>Окрім того, обшукують приміщення департаменту з організації роботи міськради. Слідчі дії пов'язані з погашенням за рахунок міського бюджету 200-мільйонного боргу підприємства перед банком "Надра".</p>
      <figure>
        <img src="https://24tv.ua/resources/photos/news/620_DIR/201911/1237927_10195149.jpg?201911133642"/>
        <figcaption>Обшуки в міській раді Одеси / odessa-life.od.ua</figcaption>
      </figure>
    </article>
  </body>
</html>