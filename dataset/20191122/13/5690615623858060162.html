<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837243-gpu-spivpratsyuvatime-z-zhitelyami-teritoriy-ordlo-pid-chas-dokumentuvannya-voyennikh-zlochiniv"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-22T13:54:00+00:00"/>
    <meta property="og:title" content="ГПУ співпрацюватиме з жителями ОРДЛО під час документування воєнних злочинів"/>
    <meta property="og:description" content="КИЇВ. 22 листопада. УНН. У Генеральній прокуратурі України планують співпрацювати з громадськими організаціями, які проживають на тимчасово окупованих …"/>
  </head>
  <body>
    <article>
      <h1>ГПУ співпрацюватиме з жителями ОРДЛО під час документування воєнних злочинів</h1>
      <address><time datetime="2019-11-22T13:54:00+00:00">22 Nov 2019, 13:54</time> by <a rel="author">Анна Мурашко</a></address>
      <p><b>КИЇВ. 22 листопада. УНН.</b> У Генеральній прокуратурі України планують співпрацювати з громадськими організаціями, які проживають на тимчасово окупованих територіях під час документування воєнних злочинів. Про це заявив заступник Генерального прокурора Гюндуза Мамедов під час засідання робочої групи, передає <b>УНН</b> з посиланням на пресслужбу ГПУ.</p>
      <p>Так, на думку Гюндуза Мамедова, який курує діяльність департаменту і неодноразово бував на лінії розмежування, оскільки збройний конфлікт триває з лютого 2014 року, виникла обґрунтована та нагальна потреба в організації, систематизації та пріоритетності такої роботи в органах прокуратури та органах правопорядку.</p>
      <p>“Ми будемо співпрацювати з громадськими організаціями у документуванні воєнних злочинів, використовувати у роботі відкриті джерела інформації та налагоджувати комунікації з людьми, які знаходяться на тимчасово окупованих територіях та в зоні ООС”, — розповів Мамедов, додавши, що все це необхідно для досягнення кінцевої мети — притягнення винних до відповідальності.</p>
      <p>Нагадаємо, департамент нагляду у кримінальних провадженнях щодо злочинів, вчинених в умовах збройного конфлікту, <a href="https://www.unn.com.ua/uk/news/1831360-v-genprokuraturi-stvorili-noviy-departament">створений в Генеральній прокуратурі України</a> 21 жовтня цього року.</p>
      <p>Як повідомлялося, Департамент нагляду у кримінальних провадженнях щодо злочинів, вчинених в умовах збройного конфлікту, в основному <a href="https://www.unn.com.ua/uk/news/1834541-v-genprokuraturi-rozpovili-pro-printsipi-roboti-novogo-departamentu">буде займатися</a> злочинами проти національної безпеки, військовими та проти людяності.</p>
    </article>
  </body>
</html>