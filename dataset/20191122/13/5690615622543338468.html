<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837233-oos-boyoviki-trichi-obstrilyali-ukrayinski-pozitsiyi-troye-biytsiv-poraneno"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-22T13:12:00+00:00"/>
    <meta property="og:title" content="ООС: бойовики тричі обстріляли українські позиції"/>
    <meta property="og:description" content="КИЇВ. 22 листопада. УНН. В зоні проведення Операції Об’єднаних сил бойовики від початку доби три рази порушили режим припинення огню. Про це повідомив …"/>
  </head>
  <body>
    <article>
      <h1>ООС: бойовики тричі обстріляли українські позиції</h1>
      <address><time datetime="2019-11-22T13:12:00+00:00">22 Nov 2019, 13:12</time> by <a rel="author">Валерія Гуржий</a></address>
      <p><b>КИЇВ. 22 листопада. УНН</b>. В зоні проведення Операції Об’єднаних сил бойовики від початку доби три рази порушили режим припинення огню. Про це повідомив під час брифінгу представник пресцентру Міністерства оборони України Максим Праута, передає <b>УНН</b>.</p>
      <p>"Від початку цієї доби до 12:30 російсько-окупаційні війська відкривали вогонь тричі", - зазначив Праута.</p>
      <p>На Луганському напрямку з 9:30 ранку противник з ручних протитанкових гранатометів 20 хвилин вів вогонь по позиціях підрозділів Об’єднаних сил неподалік населеного пункту Шуми.</p>
      <p>А об 11:20 окупанти почали з ручних протитанкових гранатометів та стрілецької зброї обстрілювати опорні пункти ЗСУ в районі Причепилівки.</p>
      <p>"На Донецькому напрямку на ворожий обстріл зі станкових протитанкових гранатометів, великокаліберних кулеметів та стрілецької зброї з 6:30 ранку довелось відповідати військовослужбовцям Збройних Сил України, які виконують бойові завдання поблизу Тарамчука. Втрат з нашого боку не зафіксовано", - додав Праута.</p>
      <p>Нагадаємо, 21 листопада збройні формування Російської Федерації <a href="https://www.unn.com.ua/uk/news/1837172-oos-boyoviki-shist-raziv-obstrilyali-ukrayinski-pozitsiyi-troye-biytsiv-poraneno">6 разів порушили режим припинення вогню.</a></p>
      <figure>
        <iframe src="https://www.youtube.com/embed/dCJ7gJN5WmE" width="425" height="350" data-service="Youtube" scrolling="no"/>
      </figure>
    </article>
  </body>
</html>