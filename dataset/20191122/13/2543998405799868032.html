<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.republika.rs/vesti/beograd/170543/zatvaranje-savskog-mosta-tokom-vikenda-evo-kako-saobracati-linije-gsp"/>
    <meta property="og:site_name" content="REPUBLIKA"/>
    <meta property="article:published_time" content="2019-11-22T13:39:00+00:00"/>
    <meta property="og:title" content="Zatvaranje Savskog mosta tokom vikenda, evo kako će saobraćati linije GSP"/>
    <meta property="og:description" content="Redovno održavanje kolovoza na Starom savskom mostu, kao i pregled i popravka tramvajske pruge u Ulici zemunski put sutra će od 0.30 do ponedeljka, 25. novembra u 3.30, prouzrokovati zatvaranje ove saobraćajnice i promenu režima rada tramvajski linija 7 i 9 i autobuskih linija 78 i 83."/>
  </head>
  <body>
    <article>
      <h1>Zatvaranje Savskog mosta tokom vikenda, evo kako će saobraćati linije GSP</h1>
      <h2>Redovno održavanje kolovoza na Starom savskom mostu, kao i pregled i popravka tramvajske pruge u Ulici zemunski put sutra će od 0.30 do ponedeljka, 25. novembra u 3.30, prouzrokovati zatvaranje ove saobraćajnice i promenu režima rada tramvajski linija 7 i 9 i autobuskih linija 78 i 83.</h2>
      <address><time datetime="2019-11-22T13:39:00+00:00">22 Nov 2019, 13:39</time> by <a rel="author">Beoinfo</a></address>
      <p>Tramvaji na linijama 7 i 9 u subotu i nedelju saobraćaće u oba smera sledećom trasom: Nemanjina – Savska – Bulevar vojvode Mišića – petlja "Radnička" – Most na Adi – Bulevar heroja sa Košara – Đorđa Stanojevića – Bulevar Milutina Milankovića – Antifašističke borbe i dalje redovnim trasama.</p>
      <p>Autobusi na linijama 78 i 83 saobraćaće u smeru ka Novom Beogradu ulicama Karađorđevom, Crnogorskom, Pop Lukinom, Brankovom, Brankovim mostom, Bulevarom Mihajla Pupina i dalje redovnim trasama, dok će u smeru ka Trgu Slavija saobraćati Bulevarom Mihajla Pupina, Brankovim mostom, Brankovom, Pop Lukinom, Crnogorskom, Braće Krsmanović, Travničkom, Karađorđevom i dalje redovnim trasama.</p>
      <p>Zbog ovih promena uspostavlja se nova autobuska linija 7A na relaciji Savski trg – Jurija Gagarina.</p>
      <p>U smeru "A" saobraćaj će se odvijati ulicama Savski trg, Karađorđevom, Crnogorskom, Brankovom, Brankovim mostom, Bulevarom Mihajla Pupina, Milentija Popovića, Bulevarom Milutina Milankovića, ulicama Antifašističke borbe, Jurija Gagarina, Marka Hristića, Bulevarom Crvene armije i Ulicom Jurija Gagarina. Dolazno stajalište je "Garaža Novi Beograd" u Bulevaru Crvene armije (zajedno sa linijom 85) i polazno stajalište za liniju EKO 1, a polazno stajalište je "Agostina Neta" u Ulici Jurija Gagarina.</p>
      <p>U smeru "B" saobraćaj će se odvijati ulicama Jurija Gagarina, Antifašističke borbe, Bulevarom Milutina Milankovića, Ulicom Milentija Popovića, Bulevarom Mihajla Pupina, Brankovim mostom, Brankovom, Pop Lukinom, Crnogorskom, Braće Krsmanović, Travničkom, Karađorđevom i Ulicom savski trg.</p>
      <p>Dolazno stajalište je "Savski trg" u Savskoj ulici, u visini "Pošte" (polazno stajalište za linije 46, 51, 91, 92, 511, 551, 553 i 601), a polazno stajalište je "Savski trg", zajedno sa linijama 78 i 83 u smeru ka Novom Beogradu.</p>
      <related>
        <h4>Pročitajte još:</h4>
        <a href="http://republika.rs/vesti/drustvo/170496/Srbiji-fali-vozaca-autobusa-kamiondzija"/>
        <a href="http://republika.rs/vesti/drustvo/170516/Nece-biti-rampe-kod-Surcina-Besplatna-voznja-Milosem-Velikim-Obrenovca"/>
        <a href="http://republika.rs/vesti/srbija/169924/Vucic-potpisivanju-ugovora-izgradnju-auto-puta-Ruma-Sabac-Velika-stvar-Srbiju-vrednost-ugovora-miliona-evra"/>
        <a href="http://republika.rs/vesti/drustvo/169768/Kruzni-tok-Saveznik-ili-neprijatelj-vozaca-ima-prednost-mora-stane"/>
      </related>
    </article>
  </body>
</html>