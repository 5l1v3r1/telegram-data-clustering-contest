<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://natemat.pl/291491,renata-beger-znalazla-nowe-zajecie-nie-wyklucza-powrotu-do-polityki"/>
    <meta property="og:site_name" content="na:Temat"/>
    <meta property="article:published_time" content="2019-11-22T13:52:29+00:00"/>
    <meta property="og:title" content="Renata Beger chce... &quot;wyzwalać&quot; rolników. Ujawniła swoje nowe plany"/>
    <meta property="og:description" content="To może być jeden z najgłośniejszych powrotów na scenę polityczną w ostatnich latach. Renata Beger założyła związek zawodowy rolników Wyzwolenie. W rozmowie z &quot;Super Expressem&quot; ujawniła swoje najbliższe plany."/>
  </head>
  <body>
    <article>
      <h1>Renata Beger chce... "wyzwalać" rolników. Ujawniła swoje nowe plany</h1>
      <address><time datetime="2019-11-22T13:52:29+00:00">22 Nov 2019, 13:52</time> by <a rel="author">Bartosz Świderski</a></address>
      <p>To może być jeden z najgłośniejszych powrotów na scenę polityczną w ostatnich latach. Renata Beger założyła związek zawodowy rolników Wyzwolenie. W rozmowie z "Super Expressem" ujawniła swoje najbliższe plany.<br/><br/><br/>– Chcę wyzwolić rolników z pośrednictwa sprzedaży i skrócić łańcuch od rolnika do konsumenta, wzmocnić rolników. Chcę zjednoczyć rolników do działania. Ktoś musi nas reprezentować – powiedziała Renata Beger dla "Super Expressu". <br/><br/>W wywiadzie zapewniła co prawda, że jej związek jest całkowicie apolityczny, ale mimo wszystko jej nowa aktywność musi wzbudzać emocje. W końcu przed laty Beger spowodowała polityczne trzęsienie ziemi w Polsce. Na razie jednak chce zadbać o swoje zdrowie i pojechać do sanatorium.<br/><br/>– Jak wrócę, chcę ruszyć w teren do rolników. Zacznę od swojej Wielkopolski – zapowiedziała. A co z prawdziwym powrotem do polityki? – Nigdy nie mówię nigdy, ale teraz jestem zainteresowana tylko związkiem zawodowym – ucięła. <br/><br/>Dodajmy, że Beger wspierała rolników także wcześniej, już w 2015 r. <a href="https://natemat.pl/134089,renata-beger-mysli-o-powrocie-do-polityki-andrzej-lepper-zostal-unicestwiony">była wśród tych, którzy protestowali w Warszawie</a>. Nie wykluczała powrotu do zawodowej polityki. I przypominała przed kamerami o "unicestwionym" Andrzeju Lepperze. – Nie wierzę w jego samobójstwo – podkreślała Beger.<br/><br/><br/><i>źródło: "<a href="https://www.se.pl/wiadomosci/polityka/kaczynski-trzesie-sie-zs-strachu-wielki-powrot-seksownej-polityk-aa-BKc2-cdtX-F1Zw.html?fbclid=IwAR0q6kswJb3a00CxpX0K6v7rq2xG-zD1AUwy4s2blsjl-3n7eBxDOzmHJHI">Super Express</a>"</i></p>
    </article>
  </body>
</html>