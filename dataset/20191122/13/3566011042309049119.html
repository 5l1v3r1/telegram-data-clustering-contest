<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1549107.html/%D8%AA%D8%A7%D8%AB%DB%8C%D8%B1%D9%BE%D8%B0%DB%8C%D8%B1%DB%8C-%D8%A7%D9%86%D8%AF%DA%A9-%D8%A8%D8%A7%D8%B2%D8%A7%D8%B1-%D8%A7%D8%B2-%D8%B7%D8%B1%D8%AD-%D8%B3%D9%87%D9%85%DB%8C%D9%87-%D8%A8%D9%86%D8%AF%DB%8C-%D8%A8%D9%86%D8%B2%DB%8C%D9%86--%D9%82%DB%8C%D9%85%D8%AA-%D8%A7%D9%82%D9%84%D8%A7%D9%85-%D8%B6%D8%B1%D9%88%D8%B1%DB%8C-%D8%A7%D9%81%D8%B2%D8%A7%DB%8C%D8%B4-%D9%BE%DB%8C%D8%AF%D8%A7-%D9%86%DA%A9%D8%B1%D8%AF%D9%87-%D8%A7%D8%B3%D8%AA"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-22T13:15:00+00:00"/>
    <meta property="og:title" content="تاثیرپذیری اندک بازار از طرح سهمیه‌بندی بنزین/ قیمت اقلام ضروری افزایش پیدا نکرده است"/>
    <meta property="og:description" content="استاندار اردبیل گفت: قیمت اقلام ضروری مردم افزایش نیافته است و نظارت بر بازار به صورت مستمر انجام می شود."/>
  </head>
  <body>
    <article>
      <h1>تاثیرپذیری اندک بازار از طرح سهمیه‌بندی بنزین/ قیمت اقلام ضروری افزایش پیدا نکرده است</h1>
      <h2>استاندار اردبیل:</h2>
      <address>
        <time datetime="2019-11-22T13:15:00+00:00">22 Nov 2019, 13:15</time>
      </address>
      <p>استاندار اردبیل گفت: قیمت اقلام ضروری مردم افزایش نیافته است و نظارت بر بازار به صورت مستمر انجام می شود.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از <a href="http://sabalanema.ir/">سبلان‌ما</a>، اکبر بهنام جو شامگاه دیروز در جلسه تنظیم بازار استان اظهار داشت: درصد بسیار اندکی افزایش در خصوص هزینه های ناوگان حمل و نقل بار مشاهده شده که تلاش می شود با اختصاص یارانه های سوخت و لاستیک این افزایش قیمت نیز جبران شود.</p>
      <p>وی با اشاره به تاثیر پذیری بسیار اندک بازار از طرح سهمیه بندی بنزین در استان، افزود: از زمان سهمیه بندی بنزین، رصد بازار شروع شده و نظارت ها بر قیمت ها و کنترل بازار به صورت مستمر در حال انجام است.</p>
      <p>استاندار اردبیل گفت: برای جلوگیری از افزایش قیمت ها ، گروه های نظارت مشترک با حضور دستگاههای مربوطه تشکیل و قیمت ها را رصد می کنند تا افزایشی در قیمت ها شاهد نباشیم.</p>
      <p>بهنام جو تصریح کرد: دستگاه قضایی هم بصورت خارج از نوبت با متخلفانی که خودسرانه اقدام به افزایش قیمت کنند ، به صورت قانونی برخورد می کند.</p>
      <p> </p>
      <p>انتهای پیام/</p>
    </article>
  </body>
</html>