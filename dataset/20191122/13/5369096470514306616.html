<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.to10.gr/basket/basket-league/776741/verginis-anoteros-o-promitheas-alla-na-imaste-antagonistiki/"/>
    <meta property="og:site_name" content="to10.gr"/>
    <meta property="article:published_time" content="2019-11-22T13:47:18+00:00"/>
    <meta property="og:title" content="Βεργίνης: «Ανώτερος ο Προμηθέας αλλά να είμαστε ανταγωνιστικοί»"/>
    <meta property="og:description" content="Ένα καλύτερο πρόσωπο σε σχέση με τα τελευταία ματς θέλει να δει από τον Πανιώνιο ο Δημήτρης Βεργίνης κόντρα στον Προμηθέα."/>
  </head>
  <body>
    <article>
      <h1>Βεργίνης: «Ανώτερος ο Προμηθέας αλλά να είμαστε ανταγωνιστικοί»</h1>
      <h2>Ένα καλύτερο πρόσωπο σε σχέση με τα τελευταία ματς θέλει να δει από τον Πανιώνιο ο Δημήτρης Βεργίνης κόντρα στον Προμηθέα.</h2>
      <address><time datetime="2019-11-22T13:47:18+00:00">22 Nov 2019, 13:47</time> by <a rel="author">to10.gr</a></address>
      <p>Ο Δημήτρης Βεργίνης γράφει στο blog του για το ματς με τον Προμηθέα τον οποίο χαρακτηρίζει ανώτερη ομάδα αλλά περιμένει από τον Πανιώνιο να δείξει ένα καλύτερο πρόσωπο σε σχέση με τα τελευταία ματς.</p>
      <p>
        <b>Αναλυτικά:</b>
      </p>
      <p>
        <a href="https://www.to10.gr/podosfero/superleague/776639/olybiakos-triada-pou-beni-gia-ta-kala-sto-kadro/">
          <i>Οι τρεις ερυθρόλευκοι που μπαίνουν για τα καλά στο «κάδρο»</i>
        </a>
      </p>
      <p>«Ανώτερος ο Προμηθέας</p>
      <p>Καλησπέρα σε όλους…</p>
      <p>Δυστυχώς, το προηγούμενο Σάββατο – κόντρα στην ομάδα του Λαυρίου – δε καταφέραμε να πάρουμε τη νίκη που τόσο πολύ θέλαμε και που θα μας εξασφάλιζε μια βαθμολογική ηρεμία. Ξέραμε ότι το Λαύριο θα ερχόταν με ανεβασμένη ψυχολογία μετά τις 4 νίκες που είχε κάνει.</p>
      <p>Εμείς από τη πλευρά μας είχαμε έλλειψη συγκέντρωσης σε πολλά διαστήματα του παιχνιδιού και αυτό μας ανάγκασε να πηγαίνουμε πόντο, πόντο μέχρι το τέλος ένα ματς, στο οποίο έπρεπε να δείξουμε ότι το θέλουμε περισσότερο από το ξεκίνημα του.</p>
      <p>Η αλήθεια είναι ότι μας πλήγωσε όλους αυτή η ήττα. Το πρόγραμμα μας δεν είναι εύκολο στη συνέχεια, στο χέρι μας όμως είναι να δείξουμε το καλό μας πρόσωπο και να πάρουμε μέχρι το τέλος του πρώτου γύρου τις νίκες που πρέπει.</p>
      <p>Το ρόστερ μας έχει αλλάξει αρκετά τελευταία και όλοι προσπαθούμε να βελτιωθούμε και να φτιάξουμε την αγωνιστική χημεία της ομάδας, όσο πιο γρήγορα γίνεται.</p>
      <p>Αύριο (σ.σ. 23/11) έχουμε μια αντικειμενικά δύσκολη αποστολή στη Πάτρα απέναντι στο Προμηθέα. Μια ομάδα με γεμάτο ρόστερ και με μια καλή πορεία τόσο στην Ελλάδα όσο και στην Ευρώπη.</p>
      <p>Στόχος μας να παρουσιάσουμε ένα καλύτερο πρόσωπο σε σχέση με τα 2 τελευταία παιχνίδια μας (σ.σ. κόντρα σε ΑΕΚ &amp; Λαύριο) και να είμαστε ανταγωνιστικοί απέναντι – ας μην κρυβόμαστε- σε μια ανώτερη ομάδα…</p>
      <p>Εις το επανιδείν…»</p>
      <p>
        <b>
          <a href="https://www.to10.gr/basket/basket-league/776741/verginis-anoteros-o-promitheas-alla-na-imaste-antagonistiki/#dcomments">
            <b>ΓΡΑΨΤΕ ΤΟ ΣΧΟΛΙΟ ΣΑΣ...</b>
          </a>
        </b>
      </p>
    </article>
  </body>
</html>