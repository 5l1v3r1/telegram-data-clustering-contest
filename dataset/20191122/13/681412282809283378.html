<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://pcpress.rs/elon-musk-predstavio-novi-cybertruck/"/>
    <meta property="og:site_name" content="PC Press"/>
    <meta property="article:published_time" content="2019-11-22T13:19:21+00:00"/>
    <meta property="og:title" content="Elon Musk predstavio novi Cybertruck"/>
    <meta property="og:description" content="Kompanija Tesla predstavila je novi Cybertruck, a Elon Musk je tom prilikom istakao da se radi o “još jednom koraku ka zelenijoj planeti” i potpunom usvajanju obnovljive energije. Ceo d…"/>
  </head>
  <body>
    <article>
      <h1>Elon Musk predstavio novi Cybertruck</h1>
      <address><time datetime="2019-11-22T13:19:21+00:00">22 Nov 2019, 13:19</time> by <a rel="author" href="https://pcpress.rs/author/milank/" target="_blank">Milan Živanović</a></address>
      <p>Kompanija <a href="https://pcpress.rs/tag/tesla/">Tesla</a> predstavila je novi Cybertruck, a <a href="https://pcpress.rs/tag/elon-musk/">Elon Musk</a> je tom prilikom istakao da se radi o “<b>još jednom koraku ka zelenijoj planeti”</b> i potpunom usvajanju <a href="https://pcpress.rs/tag/obnovljiva-energija/">obnovljive energije</a>. Ceo događaj se odvijao samo dan nakon što je Musk-ova “interplanetarna raketa” popustila pod običnim testom pritiska.</p>
      <figure>
        <img src="https://i0.wp.com/pcpress.rs/wp-content/uploads/2019/11/cybertruck.jpg"/>
      </figure>
      <p>Tokom prezentacije je moglo da se čuje da novi kamion <b>od 0 do 96 kilometara na sat stiže za samo 2,9 sekundi</b>, te da može da poveze <b>preko šest tona tereta</b>. Tu su i tri tipa baterije, te „najslabija“ omogućava da se po jednom punjenju pređe preko 400 kilometara, a najjača čak preko 800. Dizajn je sve samo ne tradicionalan, pa se pretpostavlja da Cybertruck neće zainteresovati “obične” ljubitelje kamiona, već one koji traže nešto novo, te žele da smanje emisiju ugljen-dioksida. To možda nije ni važno, budući da je Musk već ranije najavio da je kamion kreiran za vojne potrebe, što znači da će se najpre voditi računa o funkcionalnosti.</p>
      <figure>
        <embed-post data-src="https://www.instagram.com/p/B5J3ZEPpXTy" data-service="Instagram"/>
      </figure>
      <p>Početna cena novog vozila kreće <b>od 39.900 dolara</b> za model sa baterijom najmanjeg kapaciteta i jednim motorom, dok će model sa tri motora i jačom baterijom moći da se kupi za nešto ispod 70 hiljada dolara. Opcija za <a href="https://pcpress.rs/tag/autonomna-voznja/">autonomnu vožnju</a> košta dodatnih sedam hiljada dolara, a sa masovnom proizvodnjom bi, tvrdi Musk, trebalo da se počne <b>do kraja 2021. godine</b>.</p>
      <related>
        <a href="https://pcpress.rs/elon-musk-znao-da-ce-kompanija-njegovih-rodaka-bankrotirati-pa-je-kupio-za-26-milijarde-dolara-teslinim-parama/"/>
      </related>
      <p>Izvor: <a href="https://pcpress.rs/PCout/?url=https://www.engadget.com/2019/11/21/tesla-unveils-its-cybertruck/?utm_campaign=homepage&amp;utm_medium=internal&amp;utm_source=dl">Engadget</a></p>
      <p>Tagovi: <a href="https://pcpress.rs/tag/autonomna-voznja/">autonomna vožnja</a>, <a href="https://pcpress.rs/tag/cybertruck/">Cybertruck</a>, <a href="https://pcpress.rs/tag/elon-musk/">Elon Musk</a>, <a href="https://pcpress.rs/tag/obnovljiva-energija/">obnovljiva energija</a>, <a href="https://pcpress.rs/tag/tesla/">Tesla</a></p>
      <related>
        <h4>
          <i>Možda će vas zanimati:</i>
        </h4>
        <a href="https://pcpress.rs/novi-hyperloop-rekord-463-kilometara-na-sat-pre-eksplozije/"/>
        <a href="https://pcpress.rs/raketa-starship-hopper-ostecena-nakon-snaznih-vetrova-u-teksasu/"/>
        <a href="https://pcpress.rs/koliko-ce-biti-isplativ-tesla-semi/"/>
      </related>
    </article>
  </body>
</html>