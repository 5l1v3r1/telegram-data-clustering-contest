<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/education/743053"/>
    <meta property="og:site_name" content="เดลินิวส์"/>
    <meta property="article:published_time" content="2019-11-22T13:18:00+00:00"/>
    <meta property="og:title" content="&quot;โป๊ปฟรังซิส&quot;ประกอบพิธีมิสซาขอบคุณเยาวชนยิ่งใหญ่"/>
    <meta property="og:description" content="สมเด็จพระสันตะปาปาฟรังซิส เสด็จที่ อาสนวิหารอัสสัมชัญ บางรัก เพื่อประกอบพิธีมิสซาขอบคุณสำหรับเยาวชน โดยมีเยาวชนจากทั่วประเทศเข้าร่วม 6,800 คน พร้อมประทานพรให้เยาวชนอดทนต่อความทุกข์เพื่อจะค้นพบความสุขในอนาคต"/>
  </head>
  <body>
    <article>
      <h1>"โป๊ปฟรังซิส"ประกอบพิธีมิสซาขอบคุณเยาวชนยิ่งใหญ่</h1>
      <address>
        <time datetime="2019-11-22T13:18:00+00:00">22 Nov 2019, 13:18</time>
      </address>
      <p>
        <b>สมเด็จพระสันตะปาปาฟรังซิส เสด็จที่ อาสนวิหารอัสสัมชัญ บางรัก เพื่อประกอบพิธีมิสซาขอบคุณสำหรับเยาวชน โดยมีเยาวชนจากทั่วประเทศเข้าร่วม 6,800 คน พร้อมประทานพรให้เยาวชนอดทนต่อความทุกข์เพื่อจะค้นพบความสุขในอนาคต</b>
      </p>
      <p>เมื่อเวลา 17.00 น. วันที่ 22 พ.ย. สมเด็จพระสันตะปาปาฟรังซิส เสด็จที่ อาสนวิหารอัสสัมชัญ บางรัก เพื่อประกอบพิธีมิสซาขอบคุณสำหรับเยาวชน โดยมีการแสดงความสามารถจากเยาวชนและบาทหลวง จากสังฆมณฑลต่างๆทั่วประเทศที่มารอรับเสด็จ เช่น  การแสดงดนตรี การร้องเพลง การแสดงละครสั้น โดยมีเยาวชนที่มาร่วมพิธีมิสซาสำหรับเยาวชน ประมาณ 6,800 คน ทั้งนี้สมเด็จพระสันตะปาปาทรงสวมอาภรณ์เสื้อกาสุลาสีแดงลวดลายกนกแบบศิลปะไทย ซึ่งอาภรณ์ดังกล่าวตัดเย็บโดยคณะภคินีพระหฤทัยของพระเยซูเจ้าแห่งกรุงเทพฯ  จากนั้นยสมเด็จพระสันตะปาปา ประทานพระโอวาทตอนหนึ่งว่า สมเด็จพระสันตะปาปา ประทานพรให้แก่เยาวชนตอนหนึ่งว่า พระเจ้าได้รับทราบว่าคุณคนหนุ่มสาวเป็นอนาคตบนโลกใบนี้ และคาดหวังว่าเยาวชนจะสานภาระกิจให้แก่พระองค์ได้เป็นอย่างดี โดยร่วมกันแบ่งปันความสุขให้แก่ผู้อื่น ทุกคนในที่แห่งนี้ถือเป็นทายาทในประวัติศาสตร์อันมีค่า เราต้องมีความเชื่อในบรรพบุรุษของเราเอง พร้อมไปกับการเรียนรู้ค้นหาความกล้าหาญ และจงอย่ากลัวอนาคตหรือปล่อยให้ตัวเองถูกข่มขู่  โดยเราสามารถช่วยเราตอบสนองต่อสถานการณ์ใหม่ ๆ ต้องมีความอดทนต่อความทุกข์ที่เข้ามาในชีวิต เพื่อวันหนึ่งจะค้นพบความลับของหัวใจที่มีแต่ความสุข ทั้งนี้หวังว่าเยาวชนจะเป็นพลังและความหวังให้แก่โลกใบนี้ โดยเริ่มจากรากฐานที่แข็งแรง ซึ่งข้าพเจ้าขอให้ทุกคนรักษาความสุขของทุกคนไว้และมองไปสู่อนาคตด้วยความมั่นใจ ดูทุกสิ่งด้วยความดีใจและความมั่นใจที่เกิดจากการเรียนรู้จากพระเจ้า เพราะพระองค์มอบเส้นทางให้แก่เราเพื่อไปแสวงหาทางออกในการพบความรักที่ไม่สิ้นสุด โดยข้าพเจ้าขอให้พระเยซูคือน้ำมันที่จำเป็นต่อการจุดประกายชีวิตของทุกคน<br/><br/>ด้าน น.ส.ศิริขวัญ สวรรค์ ทุ่งแก นักเรียนเซนต์โยเซฟแม่แจ่ม จ.เชียงใหม่ กล่าวว่า รู้สึกดีใจที่โป๊ปฟรังซิส ให้ความสำคัญกับเยาวชน และครั้งหนึ่งในชีวิตได้ร่วมพิธีกับพระองค์ โดยพิธีมิสซาสำหรับเยาวชนครั้งนี้ตามคำกล่าวของพระองค์ที่ว่า เยาวชนไม่ใช่อนาคตแต่เป็นปัจจุบัน<br/><br/>สมเด็จพระสันตะปาปา ประทานพรให้แก่เยาวชนตอนหนึ่งว่า พระเจ้าได้รับทราบว่าคุณคนหนุ่มสาวเป็นอนาคตบนโลกใบนี้ และคาดหวังว่าเยาวชนจะสานภาระกิจให้แก่พระองค์ได้เป็นอย่างดี โดยร่วมกันแบ่งปันความสุขให้แก่ผู้อื่น ทุกคนในที่แห่งนี้ถือเป็นทายาทในประวัติศาสตร์อันมีค่า เราต้องมีความเชื่อในบรรพบุรุษของเราเอง พร้อมไปกับการเรียนรู้ค้นหาความกล้าหาญ และจงอย่ากลัวอนาคตหรือปล่อยให้ตัวเองถูกข่มขู่  โดยเราสามารถช่วยเราตอบสนองต่อสถานการณ์ใหม่ ๆ ต้องมีความอดทนต่อความทุกข์ที่เข้ามาในชีวิต เพื่อวันหนึ่งจะค้นพบความลับของหัวใจที่มีแต่ความสุข ทั้งนี้หวังว่าเยาวชนจะเป็นพลังและความหวังให้แก่โลกใบนี้ โดยเริ่มจากรากฐานที่แข็งแรง ซึ่งข้าพเจ้าขอให้ทุกคนรักษาความสุขของทุกคนไว้และมองไปสู่อนาคตด้วยความมั่นใจ ดูทุกสิ่งด้วยความดีใจและความมั่นใจที่เกิดจากการเรียนรู้จากพระเจ้า เพราะพระองค์มอบเส้นทางให้แก่เราเพื่อไปแสวงหาทางออกในการพบความรักที่ไม่สิ้นสุด โดยข้าพเจ้าขอให้พระเยซูคือน้ำมันที่จำเป็นต่อการจุดประกายชีวิตของทุกคน..</p>
    </article>
  </body>
</html>