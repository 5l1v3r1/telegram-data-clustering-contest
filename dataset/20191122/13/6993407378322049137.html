<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.radiosvoboda.org/a/30286608.html"/>
    <meta property="og:site_name" content="Радіо Свобода"/>
    <meta property="article:published_time" content="2019-11-22T13:00:45+00:00"/>
    <meta property="og:title" content="«Зе Комбінатор»: як Богдан на держслужбі систематично обходив антикорупційне законодавство («СХЕМИ» | №238)"/>
    <meta property="og:description" content="Володимир Зеленський обіцяв українцям «нові обличчя» у владі, а зрештою зробив керівником свого Офісу Андрія Богдана, який до цього працював на державній службі за трьох різних президентів. Та не лише"/>
  </head>
  <body>
    <article>
      <h1>«Зе Комбінатор»: як Богдан на держслужбі систематично обходив антикорупційне законодавство («СХЕМИ» | №238)</h1>
      <address><time datetime="2019-11-22T13:00:45+00:00">22 Nov 2019, 13:00</time> by <a rel="author" href="https://www.radiosvoboda.org/author/%D1%81%D1%85%D0%B5%D0%BC%D0%B8-%D0%BA%D0%BE%D1%80%D1%83%D0%BF%D1%86%D1%96%D1%8F-%D0%B2-%D0%B4%D0%B5%D1%82%D0%B0%D0%BB%D1%8F%D1%85/vy%24yqo" target="_blank">Схеми: корупція в деталях</a></address>
      <p>Володимир Зеленський обіцяв українцям «нові обличчя» у владі, а зрештою зробив керівником свого Офісу Андрія Богдана, який до цього працював на державній службі за трьох різних президентів. Та не лише сам факт тривалого перебування у владі Богдана йде врозріз з обіцянками глави держави. Але і те, як він при цьому ставився до українських законів.</p>
      <p>Богдан працював Урядовим уповноваженим з питань антикорупції в уряді Азарова – при цьому не припиняючи адвокатської діяльності. Обіймав посаду заступника міністра за Ющенка – і в той же час був керівником приватної адвокатської фірми. Навіть за часів Кучми він був адвокатом – і одночасно помічником судді. Все це було заборонено цілою низкою різних норм: закону про державну службу, антикорупційного законодавства. Того самого, за імплементацію якого сам Богдан і відповідав за часів Януковича. «Схеми» виявили, як Андрій Богдан систематично у різні періоди своєї кар'єри попри заборону суміщав державну службу з іншою діяльністю.</p>
      <figure>
        <iframe src="https://www.youtube.com/embed/bIObCjA0yy4" width="640" height="360" data-service="Youtube" scrolling="no"/>
      </figure>
    </article>
  </body>
</html>