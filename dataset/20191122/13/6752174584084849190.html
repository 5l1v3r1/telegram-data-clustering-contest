<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lokal.hu/2019-11-kiderult-szokott-rab-miatt-zartak-le-a-becsi-utat/"/>
    <meta property="og:site_name" content="lokál"/>
    <meta property="article:published_time" content="2019-11-22T13:42:23+00:00"/>
    <meta property="og:title" content="Kiderült! Kórházból szökött ember miatt zárták le a Bécsi utat"/>
    <meta property="og:description" content="Értesüléseink szerint ma délután egy kórházból szökött ember miatt zárták le a Bécsi utat. Információink szerint a szökött férfi öngyilkosságot is megkísérelt."/>
  </head>
  <body>
    <article>
      <h1>Kiderült! Kórházból szökött ember miatt zárták le a Bécsi utat</h1>
      <address><time datetime="2019-11-22T13:42:23+00:00">22 Nov 2019, 13:42</time> by <a rel="author">Lokál</a></address>
      <figure>
        <img src="https://www.lokal.hu/wp-content/uploads/2019/03/car-1531277_960_720-1280x853.jpg"/>
      </figure>
      <p>
        <b>A Lokál értesülései szerint ma délután egy kórházból szökött ember miatt zárták le a Bécsi utat. Információink szerint a szökött férfi öngyilkosságot is megkísérelt.</b>
      </p>
      <p>Rendőrök, mentősök, tűzoltók illetve kommandósok is a helyszínre érkeztek. A szökött férfit biztonságba helyezték.</p>
      <p><a href="https://www.lokal.hu/2019-11-lezartak-a-becsi-utat-rendoroket-mentosok-tuzoltok-es-kommandosok-is-a-helyszinen/">Mint arról korábban beszámoltunk</a>, lezárták a III. kerületi Bécsi utat az Óbudai Egyetem közelében hatósági intézkedés miatt – közölte a Budapesti Közlekedési Központ péntek délután honlapján.</p>
      <p>A 17-es, a 19-es és a 41-es villamos nem áll meg a Katinyi mártírok parkja megállónál – írták.</p>
      <p>
        <b>Frissítés: Megindult a forgalom a III. kerületi Bécsi úton</b>
      </p>
      <p>Megindulhatott a forgalom a Bécsi úton, a III. kerületi utat korábban az Óbudai Egyetem közelében hatósági intézkedés miatt zárták le – közölte honlapján a Budapesti Közlekedési Központ péntek délután.</p>
      <p>A 17-es, a 19-es és a 41-es villamos ismét megáll a Katinyi mártírok parkja megállónál.</p>
      <hr/>
      <p>
        <i><b>VAN SEGÍTSÉG!</b><br/>Ha Ön vagy valaki a környezetében krízishelyzetben van, hívja mobilról is a 116-123-as ingyenes lelkielsősegély-számot, vagy keresse fel a <a href="http://www.ongyilkossagmegelozes.hu/">www.suicidprevencio.hu</a> oldalt!</i>
      </p>
    </article>
  </body>
</html>