<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denizlihaber.com/yasam/sivil-yasam/okul-muduru-ogretmenler-gunu-icin-sarki-soyledi-klip-cekti/"/>
    <meta property="og:site_name" content="Denizli Haber"/>
    <meta property="article:published_time" content="2019-11-22T13:42:00+00:00"/>
    <meta property="og:title" content="Okul müdürü öğretmenler günü için şarkı söyledi, klip çekti"/>
    <meta property="og:description" content="Raşit Özkardeş Ortaokulu’nun müdürü Erkan Çaka, 24 Kasım Öğretmenler Günü nedeniyle yazdığı “Öğretmenin günü yoktur” isimli şarkıyı hem söyledi hem de klip çekti. Youtube’a yüklenen klibin izlenme sayısı hızla artıyor."/>
  </head>
  <body>
    <article>
      <h1>Okul müdürü öğretmenler günü için şarkı söyledi, klip çekti</h1>
      <h2>Raşit Özkardeş Ortaokulu’nun müdürü Erkan Çaka, 24 Kasım Öğretmenler Günü nedeniyle yazdığı “Öğretmenin günü yoktur” isimli şarkıyı hem söyledi hem de klip çekti. Youtube’a yüklenen klibin izlenme sayısı hızla artıyor.</h2>
      <address><time datetime="2019-11-22T13:42:00+00:00">22 Nov 2019, 13:42</time> by <a rel="author">Haber Merkezi</a></address>
      <p>Birçok konuda farkındalık yaratmak için değişik projeler üreten Raşit Özkardeş Ortaokulu, bu kez öğretmenler günü için çekilen kliple gündeme geldi. Okul Müdürü Erkan Çaka’nın sözlerini yazıp seslendirdiği, Müzik öğretmeni Savaş Özcan’ın bestesini yaptığı, yine müzik öğretmeni Ozan Erdoğan’ın düzenlemesini yaptığı ve Santral Akustik Stüdyosu’nun destek verdiği “Öğretmenin günü yoktur” adlı klip, büyük beğeni kazandı.</p>
      <p><b>“TEBRİK YAĞIYOR”</b><br/>Şarkıyı ve klibi şehit, emekli, görevi başında olan ve atama bekleyen tüm öğretmenler için hazırladıklarını söyleyen okul müdürü Erkan Çaka, klibi Youtube’a yükledikten sonra çok olumlu tepkiler aldıklarını söyledi. Çaka, “Okul olarak konu başlıkları altında farkındalık çalışmaları yapmayı seviyoruz. Bu da onlardan bir tanesi. Öğretmenler fark yaratan insanlardır. Bu şarkı ve klipte öğretmenlerimize hediyemizdir” dedi.</p>
      <p><b>SAYI HIZLA ARTIYOR</b><br/>Diğer taraftan hazırlanan ve 24 Kasım Öğretmenler gününden 5 gün öğce Yuotube’a yüklenen klip, öğrenciler tarafından beğenilip paylaşılmaya başlanınca, izlenme sayısı da hızla artmaya başladı.</p>
      <figure>
        <iframe src="https://www.youtube.com/embed/6Y6mz-WheaU" width="658" height="370" data-service="Youtube" scrolling="no"/>
      </figure>
    </article>
  </body>
</html>