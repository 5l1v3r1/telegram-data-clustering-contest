<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/904726/veltman-keert-met-blessure-terug-van-oranje-ten-hag-zet-streep-door-naam.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-22T13:12:00+00:00"/>
    <meta property="og:title" content="Ten Hag mist Veltman minimaal twee wedstrijden na Oranje-verplichtingen"/>
    <meta property="og:description" content="Ajax moet het zaterdagavond in de thuiswedstrijd tegen Heracles Almelo stellen zonder Joël Veltman. De verdediger heeft een 'spierprobleem'. Dat bevestigt trainer Erik ten Hag op de persconferentie in de Johan Cruijff Arena. Veltman is met de spierblessure teruggekeerd van het Nederlands elftal. Hij kwam alleen in het doelpuntloze gelijkspel tegen Noord-Ierland in actie. Door een schorsing mist Veltman al de Champions League-wedstrijd van aanstaande woensdag tegen Lille OSC."/>
  </head>
  <body>
    <article>
      <h1>Ten Hag mist Veltman minimaal twee wedstrijden na Oranje-verplichtingen</h1>
      <address>
        <time datetime="2019-11-22T13:12:00+00:00">22 Nov 2019, 13:12</time>
      </address>
      <p>
        <b>Ajax moet het zaterdagavond in de thuiswedstrijd tegen Heracles Almelo stellen zonder Joël Veltman. De verdediger heeft een 'spierprobleem'.</b>
      </p>
      <p>Dat bevestigt trainer Erik ten Hag op de persconferentie in de Johan Cruijff Arena. Veltman is met de spierblessure teruggekeerd van het Nederlands elftal. Hij kwam alleen in het doelpuntloze gelijkspel tegen Noord-Ierland in actie. Door een schorsing mist Veltman al de Champions League-wedstrijd van aanstaande woensdag tegen Lille OSC.</p>
      <p>De inzetbaarheid van Edson Álvarez tegen Heracles is nog twijfelachtig. De Mexicaan heeft een jetlag na zijn interlandverplichtingen met Mexico. Wel is Ten Hag positief gestemd over Noussair Mazraoui. De Ajacied viel deze week geblesseerd uit tijdens Marokko - Burundi, maar dat bleek niet ernstig. Ten Hag heeft verder de beschikking over een fitte selectie, met uitzondering van de langdurig uitgeschakelde David Neres.</p>
      <figure>
        <iframe src="https://www.youtube.com/embed/8uo3qkp4ro0" width="640" height="360" data-service="Youtube" scrolling="no"/>
      </figure>
    </article>
  </body>
</html>