<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80188059/"/>
    <meta property="og:site_name" content="Janam TV"/>
    <meta property="article:published_time" content="2019-11-22T13:48:43+00:00"/>
    <meta property="og:title" content="താറാവുകള്‍ക്ക് കരയാം, തുടര്‍ന്നും കരയട്ടെ; താറാവ് കൂട്ടങ്ങള്‍ക്കെതിരായ പരാതി തള്ളി ഫ്രഞ്ച് കോടതി"/>
    <meta property="og:description" content="താറാവുകള്‍ക്ക് അനുകൂല വിധിയുമായി ഫ്രഞ്ച് കോടതി. ഫ്രാന്‍സിലെ ഒരു ഫാമിലെ താറാവുകള്‍ക്കെതിരെ അയല്‍വാസി നല്‍കിയ വിചിത്ര പരാതിയിലാണ് കോടതി വിധി. താറാവുകളുടെ"/>
  </head>
  <body>
    <article>
      <h1>താറാവുകള്‍ക്ക് കരയാം, തുടര്‍ന്നും കരയട്ടെ; താറാവ് കൂട്ടങ്ങള്‍ക്കെതിരായ പരാതി തള്ളി ഫ്രഞ്ച് കോടതി</h1>
      <address><time datetime="2019-11-22T13:48:43+00:00">22 Nov 2019, 13:48</time> by <a rel="author">Janam TV Web Desk</a></address>
      <p><b>താ</b>റാവുകള്‍ക്ക് അനുകൂല വിധിയുമായി ഫ്രഞ്ച് കോടതി. ഫ്രാന്‍സിലെ ഒരു ഫാമിലെ താറാവുകള്‍ക്കെതിരെ അയല്‍വാസി നല്‍കിയ വിചിത്ര പരാതിയിലാണ് കോടതി വിധി. താറാവുകളുടെ ശബ്ദം നിയന്ത്രിക്കാന്‍ കഴിയില്ലെന്നും തുടര്‍ന്നും കരയട്ടെയെന്നുമാണ് കോടതി വ്യക്തമാക്കിയത്.</p>
      <p>സൗത്ത് വെസ്റ്റ് ഫ്രാന്‍സിലെ പൈറനീസ് കുന്നുകളുടെ കീഴിലുള്ള ഫാമിലാണ് സംഭവം. കര്‍ഷകനായ ഡോമിനിക് ഡൗത്തെയുടെതാണ് താറാവുകള്‍. അടുത്തിടെ ഫാമിന് 50 മീറ്റര്‍ അകലെ താമസത്തിനെത്തിയ അയല്‍വാസിയാണ് താറാവുകളുടെ ശബ്ദം ശല്യമാകുന്നുവെന്നും നടപടി സ്വീകരിക്കണമെന്നും ആവശ്യപ്പെട്ട് കോടതിയെ സമീപിച്ചത്. 3500 യൂറോ നഷ്ടപരിഹാരവും അയല്‍വാസി പരാതിയില്‍ ആവശ്യപ്പെട്ടിരുന്നു.</p>
      <p>എന്നാല്‍ ഫാമിലെ അറുപതോളം താറാവുകളുടെ ശബ്ദം അംഗീകരിച്ച പരിധിയില്‍ തന്നെയാണെന്ന് കോടതി വ്യക്തമാക്കി. കേസില്‍ താറാവുകള്‍ വിജയിച്ചിരിക്കുന്നു. ഞാന്‍ ഏറെ സന്തോഷവാനാണെന്ന് ഡൗത്തെ പറഞ്ഞു. കഴിഞ്ഞ സെപ്റ്റംബറില്‍ പൂവന്‍ കോഴികള്‍ക്ക് രാവിലെ കൂവാനുള്ള അവകാശം നല്‍കിയ വിധിക്ക് പിന്നാലെയാണ് ഈ കേസിലെ വിധി.</p>
    </article>
  </body>
</html>