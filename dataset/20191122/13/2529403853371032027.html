<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://oggitreviso.it/scoperti-durante-furto-scappano-ma-si-schiantano-contro-un-camion-eppure-riescono-fuggire-piedi"/>
    <meta property="og:site_name" content="Oggi Treviso"/>
    <meta property="article:published_time" content="2019-11-22T13:35:28+00:00"/>
    <meta property="og:title" content="Scoperti durante il furto, scappano ma si schiantano contro un camion. Eppure riescono a fuggire a piedi"/>
    <meta property="og:description" content="CASIER - I ladri hanno cercato di fuggire a bordo di un furgone nel quale le biciclette erano state caricate ma il mezzo, cercando di evitare l'inseguimento, ha concluso la corsa poco lontano contro un camion in sosta."/>
  </head>
  <body>
    <article>
      <h1>Scoperti durante il furto, scappano ma si schiantano contro un camion. Eppure riescono a fuggire a piedi</h1>
      <h2>Quattro malviventi hanno tentato di rubare la scorsa notte una quindicina di e-bike dalla sede Fantic di Casier</h2>
      <address>
        <time datetime="2019-11-22T13:35:28+00:00">22 Nov 2019, 13:35</time>
      </address>
      <p><b>CASIER</b> - Quattro malviventi hanno tentato di rubare la scorsa notte una quindicina di e-bike dalla sede Fantic di Casier, ma il colpo è fallito per l'arrivo sul posto di personale dei carabinieri allertati dal sistema anti-intrusione.</p>
      <figure>
        <img src="http://oggitreviso.it/sites/default/files/sites/default/files/2017/camion1.jpeg"/>
      </figure>
      <p>I ladri hanno cercato di fuggire a bordo di un furgone nel quale le biciclette erano state caricate ma il mezzo, cercando di evitare l'inseguimento, ha concluso la corsa poco lontano contro un camion in sosta.</p>
      <figure>
        <img src="http://oggitreviso.it/sites/default/files/sites/default/files/2017/bici.jpeg"/>
      </figure>
      <p>Due dei malviventi sono stati arrestati, altri due sono riusciti a fuggire a piedi. Sull'identità dei fuggitivi sono in corso indagini.</p>
      <figure>
        <img src="http://oggitreviso.it/sites/default/files/sites/default/files/2017/attrezzi.jpeg"/>
      </figure>
    </article>
  </body>
</html>