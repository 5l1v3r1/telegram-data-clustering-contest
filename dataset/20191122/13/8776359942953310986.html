<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zib.com.ua/ua/140146-pozivach_skazav_scho_koli_vin_pogrozhue_lyudi_ce_rozumiyut_z.html"/>
    <meta property="og:site_name" content="Закон и Бизнес"/>
    <meta property="article:published_time" content="2019-11-22T13:14:00+00:00"/>
    <meta property="og:title" content="Позивач сказав, що, коли він погрожує, люди це розуміють з першого слова"/>
    <meta property="og:description" content="Не отримавши рішення на свою користь, заявник, якого не влаштовував договір оренди на землю, вирішив з’ясувати стосунки із законником. Але тому слова невдоволеного орендаря здалися небезпечними."/>
  </head>
  <body>
    <article>
      <h1>Позивач сказав, що, коли він погрожує, люди це розуміють з першого слова</h1>
      <address>
        <time datetime="2019-11-22T13:14:00+00:00">22 Nov 2019, 13:14</time>
      </address>
      <p>
        <i>
          <b>Не отримавши рішення на свою користь, заявник, якого не влаштовував договір оренди на землю, вирішив з’ясувати стосунки із законником. Але тому слова невдоволеного орендаря здалися небезпечними.</b>
        </i>
      </p>
      <p>У провадженні <b>Станіслава Юзікова</b> з Господарського суду Дніпропетровської області перебував позов фізичної особи проти Криворізької міської ради про тлумачення договору оренди земельної ділянки.</p>
      <p>Суд відмовив у задоволенні вимог. Після оголошення резолютивної частини позивач поцікавився, чому йому відмовили. С.Юзіков пояснив, що, на його думку, чоловік у такий спосіб намагається внести зміни до укладеного ним договору.</p>
      <p>Після того як у залі засідань залишилися тільки суддя та секретар засідання, позивач повернувся й перепитав ще раз про мотивацію рішення. У відповідь на пояснення С.Юзікова чоловік заявив, що суддя про це ще пошкодує. Законник заохотив позивача подати апеляційному скаргу, але той не збирався цього робити й повідомив, що є третій варіант, тож суддя таки пошкодує.</p>
      <p>С.Юзіков запитав у чоловіка, чи можна вважати його слова погрозою, на що той відповів: усі, кому він погрожує, розуміють це з першого слова, а якщо суддя не розуміє цього, значить, це не погроза, просто існує третій варіант.</p>
      <p>Такі заяви невдоволеного позивача законник уважає втручанням, про що він і повідомив голові Вищої ради правосуддя (№<a href="https://hcj.gov.ua/sites/default/files/field/resolution/5843-0-6-19_.pdf">5843/0/6-19</a>) та Генеральному прокуророві.</p>
      <related>
        <h4>Матеріали за темою</h4>
        <a href="https://zib.com.ua/ua/140132-pid_chas_rozglyadu_spravi_advokat_predyaviv_suddi_pidrobku_y.html"/>
        <a href="https://zib.com.ua/ua/issue/685/"/>
        <a href="https://zib.com.ua/ua/140122-suddyu_obrazilo_te_scho_nachalnik_sizo_ne_vidav_obvinuvachen.html"/>
        <a href="https://zib.com.ua/ua/140049-prokuror_zayaviv_vidvid_kolegii_suddiv_ale_ti_virishili_vidv.html"/>
        <a href="https://zib.com.ua/ua/issue/684/"/>
        <a href="https://zib.com.ua/ua/140043-advokat_poyasnila_suddi_scho_vona_hvora_iy_potribni_groshi_a.html"/>
        <a href="https://zib.com.ua/ua/140035-suddi_ne_mozhut_rozglyanuti_spravu_adzhe_prokurori_vidkrivay.html"/>
        <a href="https://zib.com.ua/ua/139957-zhurnalisti_rozpovili_yak_pidkupili_suddyu_u_spravi_viroku_v.html"/>
        <a href="https://zib.com.ua/ua/issue/683/"/>
        <a href="https://zib.com.ua/ua/139951-golova_sudu_skarzhitsya_scho_dorogu_yakoyu_vin_dobiravsya_na.html"/>
        <a href="https://zib.com.ua/ua/139887-suddya_distala_doganu_za_te_scho_ne_skoristalasya_mashinoyu_.html"/>
        <a href="https://zib.com.ua/ua/issue/682/"/>
        <a href="https://zib.com.ua/ua/139920-obvinuvacheniy_yakiy_kolis_pracyuvav_pravoohoroncem_zhburnuv.html"/>
        <a href="https://zib.com.ua/ua/139835-suddya_poskarzhivsya_na_golovu_sudu_bo_toy_poskarzhivsya_na_.html"/>
        <a href="https://zib.com.ua/ua/139834-suddyu_zvinuvatili_v_tomu_scho_vin_zaproponuvav_aktivistovi_.html"/>
        <a href="https://zib.com.ua/ua/139816-prokuror_pomstivsya_suddi_bo_toy_ne_vidpraviv_za_rati_ymovir.html"/>
        <a href="https://zib.com.ua/ua/139727-do_suddi_zvernuvsya_cholovik_yakiy_zazhadav_zustritisya_na_t.html"/>
        <a href="https://zib.com.ua/ua/issue/681/"/>
        <a href="https://zib.com.ua/ua/139712-suddya_zayavlyae_scho_zhurnalisti_zbrehali_napisavshi_scho_v.html"/>
        <a href="https://zib.com.ua/ua/139697-zlovmisnik_yakiy_pidpaliv_budinok_suddi_poshkoduvav_scho_ne_.html"/>
        <a href="https://zib.com.ua/ua/139658-hersonski_suddi_otrimuyut_pogrozi_fizichnoyu_rozpravoyu.html"/>
        <a href="https://zib.com.ua/ua/issue/680/"/>
        <a href="https://zib.com.ua/ua/139638-do_suddi_uvirvavsya_desyatok_osib_schob_pobachiti_ii_posvidc.html"/>
        <a href="https://zib.com.ua/ua/139584-gpu_ta_mvs_zaklikali_rozkriti_zlochini_stosovno_suddiv_u_nay.html"/>
        <a href="https://zib.com.ua/ua/issue/679/"/>
        <a href="https://zib.com.ua/ua/139613-suddya_viyavila_v_kabineti_kompleks_zasobiv_dlya_stezhennya.html"/>
        <a href="https://zib.com.ua/ua/139593-suddya_stav_mishennyu_skarg_bo_ne_rozglyanuv_pozovu_prokuror.html"/>
        <a href="https://zib.com.ua/ua/javascript:void(0);"/>
      </related>
    </article>
  </body>
</html>