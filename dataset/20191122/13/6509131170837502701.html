<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtvoost.nl/nieuws/321810/Rover-West-Overijssel-tevreden-over-snellere-treinen-via-Zwolle"/>
    <meta property="og:site_name" content="RTV Oost"/>
    <meta property="article:published_time" content="2019-11-22T13:02:01+00:00"/>
    <meta property="og:title" content="Rover West-Overijssel tevreden over snellere treinen via Zwolle"/>
    <meta property="og:description" content="Rover West-Overijssel is tevreden over het besluit van de NS om vanaf 2023 snellere treinen te laten rijden tussen Noord-Nederland en de Randstad. Bedenkingen zijn er echter ook. &quot;Het is afwachten hoe het precies gaat lopen.&quot;"/>
  </head>
  <body>
    <article>
      <h1>Rover West-Overijssel tevreden over snellere treinen via Zwolle</h1>
      <address>
        <time datetime="2019-11-22T13:02:01+00:00">22 Nov 2019, 13:02</time>
      </address>
      <slideshow>
        <figure>
          <img src="https://imgo.rgcdn.nl/07e7b303c65c4257a7321372dae13ca4/opener/Gele-trein-NS-Foto-RTV-Oost-Allard-Olsman.jpg?v=JAHDv3QAjlAHkLp5jTTSeA2"/>
        </figure>
        <figure>
          <img src="https://imgo.rgcdn.nl/07e7b303c65c4257a7321372dae13ca4/opener/Gele-trein-NS-Foto-RTV-Oost-Allard-Olsman.jpg?v=JAHDv3QAjlAHkLp5jTTSeA2"/>
        </figure>
        <figcaption>Gele trein NS (Foto: RTV Oost/ Allard Olsman)</figcaption>
      </slideshow>
      <p>Rover West-Overijssel is tevreden over het besluit van de NS om vanaf 2023 snellere treinen te laten rijden tussen Noord-Nederland en de Randstad. Bedenkingen zijn er echter ook. "Het is afwachten hoe het precies gaat lopen."</p>
      <p>Vanaf 2023 rijden er snellere treinen tussen het noorden van Nederland en de Randstad. Dat heeft de NS besloten. De route loopt via Zwolle, Lelystad, Amsterdam-Zuid en Rotterdam. Wie van Zwolle naar Breda moet reizen, is straks een half uur sneller op de bestemming.</p>
      <related>
        <h4>Lees ook</h4>
        <a href="https://www.rtvoost.nl/nieuws/321785/Vanaf-2023-snellere-treinen-van-Noord-Nederland-naar-Randstad-via-Zwolle"/>
      </related>
      <p>
        <b>Maximumsnelheid</b>
      </p>
      <p>Floris Nijhuis van Rover West-Overijssel is positief, maar houdt nog wel een slag om de arm. Zo is Nijhuis benieuwd of de maximumsnelheid die op de Hanzelijn gehaald kan worden, ook echt benut gaat worden.</p>
      <p>De reizigersorganisatie vindt ook dat er wat moet gebeuren aan de wachttijd voor de spoorbrug over de IJssel. "Sommige treinen moeten daar vijf minuten wachten." Hoewel de wachttijd al minder is geworden, staan treinen daar nog te lang stil vindt Rover West-Overijssel. </p>
      <p>Nijhuis is dus gematigd positief. "Het is afwachten hoe het precies gaat lopen."</p>
      <aside>Heb je een nieuwstip of nieuwe informatie? Tip de redactie via een WhatsApp-bericht: <a href="https://wa.me/31657033333?text=Rover+West-Overijssel+tevreden+over+snellere+treinen+via+Zwolle">06 - 57 03 33 33</a>.</aside>
    </article>
  </body>
</html>