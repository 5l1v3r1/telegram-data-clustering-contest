<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.trend-online.com/inte/cocco-alessandro-piazza-affari-221119/"/>
    <meta property="og:site_name" content="Trend Online"/>
    <meta property="article:published_time" content="2019-11-22T13:14:00+00:00"/>
    <meta property="og:title" content="Ftse Mib: nuovi allunghi in arrivo. I titoli con cui cavalcarli"/>
    <meta property="og:description" content="La piccola correzione del Ftse Mib non deve destare alcuna preoccupazione: attesa a breve una ripartenza verso l'alto. L'analisi di Alessandro Cocco."/>
  </head>
  <body>
    <article>
      <h1>Ftse Mib: nuovi allunghi in arrivo. I titoli con cui cavalcarli</h1>
      <h2>La piccola correzione del Ftse Mib non deve destare alcuna preoccupazione: attesa a breve una ripartenza verso l'alto. L'analisi di Alessandro Cocco.</h2>
      <address><time datetime="2019-11-22T13:14:00+00:00">22 Nov 2019, 13:14</time> by <a rel="author" href="https://www.trend-online.com/davide-pantaleo/" target="_blank">Davide Pantaleo</a></address>
      <p>Di seguito riportiamo l'intervista realizzata ad Alessandro Cocco, trader di Tag Group, al quale abbiamo rivolto alcune domande sull'indice Ftse Mib e su diverse blue chips.</p>
      <p>
        <b>Il Ftse Mib nelle ultime sedute ha mostrato un andamento altalenante, senza riuscire a riportarsi sui massimi dell'anno. Quali scenari si possono ipotizzare nel breve?</b>
      </p>
      <p>Il ritracciamento del Ftse Mib partito dai massimi della scorsa settimana in area 23.800 non deve sorprendere, ancor più alla luce del forte rialzo messo a segno fino ad ora.</p>
      <p>Personalmente non sono preoccupato per questo piccolo movimento correttivo cui stiamo assistendo da alcune sedute.</p>
      <p>Al massimo in caso di discese sotto i minimi di ieri in area 23.100 il Ftse Mib potrebbe arretrare verso il target dei 22.800 punti che avevamo indicato nell'intervista della scorsa settimana.</p>
      <p>Se per l'indice dovesse violare anche il supporto di area 22.800, allora la view diventerebbe ribassista perchè a quel punto si apriranno le porte per una flessione più ampia verso area 22.000.</p>
      <p>Nel breve il livello chiave da monitorare con più attenzione è quello dei 22.800 punti che in aspettano riescano a contenere un'eventuale spinta al ribasso.</p>
      <p>Da questa soglia il Ftse Mib dovrebbe ripartire verso l'alto con primo target a 23.460 punti e obiettivo successivo a 23.840, sui top dell'anno.</p>
      <p>Al di sopra di questo livello l'indice delle blue chips potrebbe allungare il passo verso i 24.169 punti che sono abbastanza vicini ai massimi dell'anno.</p>
      <p>Lo step successivo sarà in area 24.500/24.550 che corrisponde ai massimi dell'anno, ma anche a quelli di ottobre 2009.</p>
      <footer>
        <a href="https://www.trend-online.com/inte/cocco-alessandro-piazza-affari-221119/./2.html">CONTINUA A LEGGERE </a>
        <br/>
        <br/>
        <br/>
        <a href="https://www.spreaker.com/show/il-fatto-di-giancarlo-marcotti">Listen to "Il Fatto di Giancarlo Marcotti" on Spreaker.</a>
      </footer>
    </article>
  </body>
</html>