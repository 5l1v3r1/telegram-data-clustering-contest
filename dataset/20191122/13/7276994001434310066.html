<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.glamour.nl/nieuws/films-series-tv/a29888894/la-la-land-concert-nederland-2020/"/>
    <meta property="og:site_name" content="Glamour"/>
    <meta property="article:published_time" content="2019-11-22T13:16:00+00:00"/>
    <meta property="og:title" content="Wegdromen: La La Land in Concert komt naar Nederland"/>
    <meta property="og:description" content="Tickets zijn nu te koop!"/>
  </head>
  <body>
    <article>
      <h1>Wegdromen: La La Land in Concert komt naar Nederland</h1>
      <h2>Tickets zijn nu te koop!</h2>
      <address><time datetime="2019-11-22T13:16:00+00:00">22 Nov 2019, 13:16</time> by <a rel="author">Laura Gommans</a></address>
      <p>Misschien heb je wel meegekregen dat <b>Love Actually In Concert</b> deze winter door Nederland toert. Het Love Actually-seizoen is nog niet eens voorbij en we mogen al voorzichtig beginnen met voorpret voor de lente: in mei speelt het Noordpool Orkest <b>La La Land in Concert</b> in <b>Den Haag</b>, <b>Rotterdam</b> en <b>Amsterdam</b>.</p>
      <h3>La La Land in Concert</h3>
      <p>Dat maakte Cinema in Concert vandaag bekend. Als je, net als wij, alle liedjes uit de romantische musical mee kan zingen is dit een evenement waar je bij moet zijn. De film wordt in de mooiste zalen van Nederland vertoond op een HD-scherm, begeleid door het 71 musici tellend symfonisch Noordpool Orkest. <a href="https://cinemainconcert.nl/">Tickets en meer info vind je hier</a>.</p>
      <h3>La La Land nog nooit gezien?</h3>
      <p>Je hebt op dit artikel geklikt, dus we gaan ervan uit dat je de film kent. Mocht je een first-timer zijn, even een korte introductie aan La La Land: het is een moderne musical met <b>Ryan Gosling</b> *heavy breathing* en <b>Emma Stone</b> als Sebastian en Mia. Sebastian is een pianist in een restaurant en Mia is barista, maar ze hebben allebei veel grotere dromen. Als ze elkaar tegenkomen volgt er een wervelwind van inspiratie, romantiek, muziek en succes. Maar wat betekent succes nou écht? En wat heb je daarvoor over? De film kreeg in 2017 een record van veertien Oscar-nominaties, waarvan er zes zijn verzilverd.</p>
      <h3>Data en locaties:</h3>
      <p>1 mei 2020 | <i><b>La La Land in Concert</b></i> – World Forum, Den Haag</p>
      <p>3 mei 2020 | <i><b>La La Land in Concert</b></i> – De Doelen, Rotterdam</p>
      <p>5 mei 2020 | <i><b>La La Land in Concert</b> </i>– Concertgebouw, Amsterdam</p>
      <p>Ticketprijzen vanaf €49,-</p>
      <h3>Glamour's Weekly Favorites</h3>
      <figure>
        <img src="https://hips.hearstapps.com/hmg-prod.s3.amazonaws.com/images/weekly-fashion-favorites1-1573724060.jpg?crop=1xw:1xh;center,top&amp;resize=768:*"/>
      </figure>
      <p>Warehouse</p>
      <p>
        <a href="https://www.debijenkorf.nl/warehouse-mini-jurk-met-pailletten-5718019265-571801926500000?ref=%2Fnet-binnen%2Fdamesmode%2Fkleding">SHOP</a>
      </p>
      <figure>
        <img src="https://hips.hearstapps.com/hmg-prod.s3.amazonaws.com/images/weekly-fashion-favorites2-1573724059.jpg?crop=1xw:1xh;center,top&amp;resize=768:*"/>
      </figure>
      <p>Mango</p>
      <p>
        <a href="https://www.debijenkorf.nl/mango-natasha-laars-van-leer-1320045024-132004502400000?ref=%2Fdamesschoenen%2Flaarzen">SHOP</a>
      </p>
      <figure>
        <img src="https://hips.hearstapps.com/hmg-prod.s3.amazonaws.com/images/weekly-fashion-favorites3-1573724060.jpg?crop=1xw:1xh;center,top&amp;resize=768:*"/>
      </figure>
      <p>Lott Gioielli</p>
      <p>
        <a href="https://www.debijenkorf.nl/lott-gioielli-resin-triple-oorstekers-met-18k-goud-verguld-1146090180-114609018000000?ref=%2Fsieraden%2Foorbellen%2Fstatement-oorbellen">SHOP</a>
      </p>
      <figure>
        <img src="https://hips.hearstapps.com/hmg-prod.s3.amazonaws.com/images/weekly-fashion-favorites4-1573724060.jpg?crop=1xw:1xh;center,top&amp;resize=768:*"/>
      </figure>
      <p>Anna + Nina</p>
      <p>
        <a href="https://www.debijenkorf.nl/anna-nina-rose-garnet-ring-van-14k-geelgoud-8091090061-809109006100000?ref=%2Fsieraden%2Fringen">SHOP</a>
      </p>
      <related>
        <a href="https://www.glamour.nl/nieuws/celebs/a28808275/transformatie-emma-stone-cruella-de-vil/"/>
        <a href="https://www.glamour.nl/nieuws/films-series-tv/g28745165/leukste-films-draaien-nu-bioscoop/"/>
        <a href="https://www.glamour.nl/nieuws/celebs/a27250168/musical-destinys-child/"/>
      </related>
    </article>
  </body>
</html>