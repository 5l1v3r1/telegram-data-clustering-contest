<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/22/7232747/"/>
    <meta property="og:site_name" content="Українська правда"/>
    <meta property="article:published_time" content="2019-11-22T13:59:10+00:00"/>
    <meta property="og:title" content="На посаду голови НАЗК претендують 32 людини: серед них – &quot;викривальниця&quot; агентства"/>
    <meta property="og:description" content="Комісія з відбору кандидатів на посаду голови Національного агентства з питань запобігання корупції отримала 32 заявки претендентів на посаду."/>
  </head>
  <body>
    <article>
      <h1>На посаду голови НАЗК претендують 32 людини: серед них – "викривальниця" агентства</h1>
      <address>
        <time datetime="2019-11-22T13:59:10+00:00">22 Nov 2019, 13:59</time>
      </address>
      <p>Комісія з відбору кандидатів на посаду голови Національного агентства з питань запобігання корупції отримала 32 заявки претендентів на посаду.</p>
      <p><b>Джерело:</b> <a href="https://ti-ukraine.org/news/32-pretendenty-podalysya-na-posadu-golovy-nazk-hto-vony">Transparency International </a>Ukraine, <a href="https://www.kmu.gov.ua/diyalnist/provedennya-konkursiv/konkurs-z-vidboru-golovi-nacionalnogo-agentstva-z-pitan-zapobigannya-korupciyi">Урядовий портал</a></p>
      <p><b>Деталі:</b> Кабінет міністрів оприлюднив документи осіб, що претендують на посаду голови НАЗК.</p>
      <p>До комісії надійшло 32 заявки. 22 особи мають юридичну освіту, 9 – науковий ступінь. Переважна більшість – з Києва.</p>
      <p>Серед них – ексчлен НАЗК (<a href="https://www.pravda.com.ua/articles/2017/11/15/7162166/">Ганна Саламатіна</a>), 7 представників Національного антикорупційного бюро, по троє з Генпрокуратури та адвокатів. Також подалися працівники університетів, Міністерства внутрішніх справ, Верховного суду, Вищої кваліфікаційної комісії суддів та КМДА тощо.</p>
      <p>Наступний етап – у понеділок, 25 листопада комісія вирішить, які заявки відповідають формальним вимогам конкурсу.</p>
      <p><b>Нагадаємо:</b> У 2018 році Ганна Соломатіна обіймала посаду керівника департаменту фінансового контролю Національного агентства з запобігання корупції. Вона<a href="http://www.pravda.com.ua/news/2017/11/14/7162078/"> звинуватила тодішню голову НАЗК</a> Наталію Корчак у фальсифікаціях перевірок електронних декларацій та<a href="http://www.pravda.com.ua/news/2017/11/14/7162087/">зловживанні становищем</a>.</p>
      <p>Також вона заявила, що<a href="http://www.pravda.com.ua/news/2017/11/14/7162094/"> "куратор НАЗК" в Адміністрації президента</a> намагався встановити контроль над рішеннями агентства.</p>
      <related>
        <a href="https://www.pravda.com.ua/columns/2019/11/22/7232724/"/>
        <a href="https://www.pravda.com.ua/news/2019/11/19/7232433/"/>
        <a href="https://www.pravda.com.ua/columns/2019/11/18/7232336/"/>
      </related>
    </article>
  </body>
</html>