<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://cosmopolitan.hu/sztarhirek/2019/11/22/bradley-cooper-utan-maris-uj-pasival-jar-irina-shayk/"/>
    <meta property="og:site_name" content="Cosmopolitan.hu"/>
    <meta property="article:published_time" content="2019-11-22T13:11:00+00:00"/>
    <meta property="og:title" content="Bradley Cooper után máris új pasival jár Irina Shayk?"/>
    <meta property="og:description" content="A legfrissebb fotók szerint rátalált a szerelem!"/>
  </head>
  <body>
    <article>
      <h1>Bradley Cooper után máris új pasival jár Irina Shayk?</h1>
      <h2>A legfrissebb fotók szerint rátalált a szerelem!</h2>
      <address><time datetime="2019-11-22T13:11:00+00:00">22 Nov 2019, 13:11</time> by <a rel="author">Mádi Virág</a></address>
      <p><a href="https://cosmopolitan.hu/body_love/2019/06/07/hivatalos-bradley-cooper-es-irina-shayk-szakitottak/">Bradley Cooper és Irina Shayk júniusban szakított</a>, ugyanis azt pletykálták, hogy <a href="https://cosmopolitan.hu/sztarhirek/2019/07/29/bradley-cooper-nyilvanossagra-hozna-kapcsolatat-lady-gagaval/">a színész és Lady Gaga összekavartak a közös filmjük forgatásán</a>. De akár igaz a sztori, akár nem, Bradet nagyon <a href="https://cosmopolitan.hu/szepseg/2019/07/15/bradley-cooper-meg-sosem-nezett-ki-ilyen-rosszul/">megviselte ez az időszak – sőt, teljesen padlóra került</a>. <b>Irina </b>viszont egyáltalán nem szomorkodik tovább, ugyanis a napokban már egy <b>titokzatos pasival kapták le</b>. Na persze <b>a modell fanjai azonnal megpróbálták kideríteni, ki lehet az új szerelme, </b>de sajnos eddig senki sem járt sikerrel…</p>
      <figure>
        <img src="https://cosmopolitan.hu/app/uploads/2019/11/irina-shayk-pasi-cosmo.jpg"/>
        <figcaption>Profimedia – Red Dot</figcaption>
      </figure>
      <p> </p>
      <p>Az viszont biztos, hogy szerdán randiztak, azaz <b>a Mercer Hotelt hagyták el éppen együtt</b>, amikor lefotózták őket. Ha hihetünk a szemtanúknak, akkor állítólag egy buliba mentek onnan. Persze az is lehet, hogy a pasi csak Irina egyik barátja, vagy éppen az új testőre. Egyelőre még várjuk a pontosabb infókat!</p>
      <p>Ami pedig a modell exét illeti, elvileg <b>Bradley is készen áll most már az ismerkedésre</b>. A Life &amp; Style forrása szerint egy barátja össze is hozott neki egy vakrandit, de nem voltak egy hullámhosszon, úgyhogy folytatja a keresgélést…</p>
    </article>
  </body>
</html>