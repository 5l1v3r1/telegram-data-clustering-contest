<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/kabare-pilotanak-oltozott-hogy-hamarabb-felszallhasson-a-repulogepre/187142"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-22T13:30:00+00:00"/>
    <meta property="og:title" content="Kabaré: pilótának öltözött, hogy hamarabb felszállhasson a repülőgépre"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Kabaré: pilótának öltözött, hogy hamarabb felszállhasson a repülőgépre</mark>
      </h1>
      <address><time datetime="2019-11-22T13:30:00+00:00">22 Nov 2019, 13:30</time> by <a rel="author">Bors</a></address>
      <p>
        <b>Türelmetlen volt - de legalább ötletes. </b>
        <b>Türelmetlen volt - de legalább ötletes.</b>
      </p>
      <p>Miután a pilóták - még ha más légitársaság alkalmazottjai, mint amivel épp repülnek - különleges elbírálásban részesülnek a reptereken, és a rájuk vonatkozó biztonsági előírások is jóval lazábbak, egy indiai férfi úgy gondolta, megússza a felesleges várakozást és az összes, felszállás előtti nyűgöt, és a Lufthansa egyenruháját magára öltve száll fel Újdelhiben az Air Asia egyik járatára. Persze miután a helyi biztonságiak kapcsolatba léptek a német céggel, a 48 éves Rajan Mahbubani bevallotta: mind a pilótaegyenruhája, mind az igazolványa hamis. Mondanunk sem kell: azonnal őrizetbe vették.</p>
      <figure>
        <iframe src="https://www.youtube.com/embed/SreUrj74NnI" width="650" height="360" data-service="Youtube" scrolling="no"/>
      </figure>
      <p>Utólag kiderült: Mahbubani nem először próbálkozott ezzel a trükkel. Mielőtt lebukott, hónapokon keresztül utazott így. Elég gyakran repült, pilótának álcázva magát pedig nem csak a reptéri ellenőrzést úszta meg és szállhatott fel hamarabb a gépre, de a fedélzeten is különleges eljárásban részesült: jobb helyet kapott, sőt, gyakran beülhetett a pilótafülkébe is egy-egy fotó erejéig.</p>
      <p>Mahbubani egyébként állítólag Bangkokban szerezte az álruhát - írja az Oddity Central.</p>
    </article>
  </body>
</html>