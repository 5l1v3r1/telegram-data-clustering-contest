<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rmf24.pl/fakty/polska/news-awaria-w-poczcie-polskiej-problemy-z-systemem-informatycznym,nId,3348973"/>
    <meta property="og:site_name" content="RMF24"/>
    <meta property="article:published_time" content="2019-11-22T13:54:53+00:00"/>
    <meta property="og:title" content="Awaria w Poczcie Polskiej. Problemy z systemem informatycznym"/>
    <meta property="og:description" content="Duża awaria w Poczcie Polskiej. Od rana są problemy z systemem informatycznym, służącym do obsługi klientów."/>
  </head>
  <body>
    <article>
      <h1>Awaria w Poczcie Polskiej. Problemy z systemem informatycznym</h1>
      <address><time datetime="2019-11-22T13:54:53+00:00">22 Nov 2019, 13:54</time> by <a rel="author" href="https://www.rmf24.pl/tylko-w-rmf24/pawel-balinowski" target="_blank">Paweł Balinowski</a></address>
      <p>
        <b>Duża awaria w Poczcie Polskiej. Od rana są problemy z systemem informatycznym, służącym do obsługi klientów.</b>
      </p>
      <p>Największe kłopoty są z przyjmowaniem przelewów, listów poleconych i przekazów pieniężnych. Jest spore ryzyko, że tego na poczcie dziś nie załatwimy.</p>
      <p>Działa natomiast wydawanie przesyłek awizowanych, odbieranych w placówce.</p>
      <figure>
        <img src="https://i.iplsc.com/dziala-wydawanie-przesylek-awizowanych-odbieranych-w-placowc/0009ELH3X2JJ2PEW-C123-F4.png"/>
        <figcaption>Działa wydawanie przesyłek awizowanych, odbieranych w placówce (zdj. ilustracyjne)<cite>/Piotr Polak /PAP</cite></figcaption>
      </figure>
      <p><b>Pracownicy poczty od kilku godzin pracują nad usunięciem awarii.</b> Problemy nadal występują jednak w wielu miejscach w Polsce.</p>
      <p>W komunikacie wysłanym do naszego dziennikarza Poczta Polska informuje:</p>
      <h3>Cytat</h3>
      <figure>
        <img src="https://www.rmf24.pl/s/classic/img/quote.png"/>
      </figure>
      <blockquote>Z uwagi na problemy z systemem informatycznym obsługującym klientów, nasze placówki działały w ograniczonym zakresie. Dotyczyło to głównie obszaru nadawczego. Utrudnienia dotyczą np. przyjmowani przelewów oraz listów poleconych i przekazów pieniężnych. Możemy natomiast wydawać przesyłki awizowane, przeznaczone do wydania w placówkach (np. realizacja usługi odbiór w punkcie). Przepraszamy klientów za niedogodności, obecnie w części placówek system już funkcjonuje prawidłowo, intensywnie pracujemy nad całkowitym usunięciem awarii.</blockquote>
      <p>Jak zauważa portal bankier.pl, usługi Przekaz pocztowy i Ekspres Pieniężny będą niedostępne również dziś wieczorem, ponieważ w godz. 22 do 23.30 Poczta Polska zaplanowała prace konserwacyjne systemu internetowego.</p>
      <h3>Zobacz również:</h3>
      <ul>
        <li>
          <a href="https://interia.hit.gemius.pl/hitredir/id=baCb8AslJNnZj2kUGPLkPMUF.tLBarst.iFIsOnSq33..7/url=http%3A%2F%2Fwww.rmf24.pl%2Ffakty%2Fpolska%2Fnews-gliwicka-policja-szuka-swiadkow-wypadkow-prosi-o-kontakt-kob%2CnId%2C3348730%3Fparametr%3Dembed_linki">Gliwicka policja szuka świadków wypadków. Prosi o kontakt kobiety z białym wózkiem</a>
        </li>
        <li>
          <a href="https://interia.hit.gemius.pl/hitredir/id=baCb8AslJNnZj2kUGPLkPMUF.tLBarst.iFIsOnSq33..7/url=http%3A%2F%2Fwww.rmf24.pl%2Ffakty%2Fpolska%2Fnews-na-kasprowym-snieg-jutro-rusza-kolejka%2CnId%2C3348873%3Fparametr%3Dembed_linki">Na Kasprowym śnieg. Jutro rusza kolejka</a>
        </li>
      </ul>
    </article>
  </body>
</html>