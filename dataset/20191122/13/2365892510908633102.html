<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://atv.be/nieuws/jongeren-bedreigen-minderjarigen-met-nepwapen"/>
    <meta property="og:site_name" content="atv"/>
    <meta property="article:published_time" content="2019-11-22T13:33:00+00:00"/>
    <meta property="og:title" content="Jongeren bedreigen minderjarigen met nepwapen"/>
    <meta property="og:description" content="In Borgerhout werden gisteren 2 jongens bedreigd met een BB gun, een wapen dat achteraf nep bleek te zijn. De politie kon de verdachten opsporen aan de hand van hun nummerplaat."/>
  </head>
  <body>
    <article>
      <h1>Jongeren bedreigen minderjarigen met nepwapen</h1>
      <address>
        <time datetime="2019-11-22T13:33:00+00:00">22 Nov 2019, 13:33</time>
      </address>
      <p>
        <b>In Borgerhout werden gisteren 2 jongens bedreigd met een BB gun, een wapen dat achteraf nep bleek te zijn. De politie kon de verdachten opsporen aan de hand van hun nummerplaat.Â </b>
      </p>
      <p>Gisteravond werd de politie verwittigd omdat twee minderjarige jongens bedreigd werden met een pistool. De politie kwam meteen met meerdere ploegen ter plaatse. Iemand had de nummerplaat van het gezochte voertuig kunnen noteren en een ploeg merkte de wagen op in de Turnhoutsebaan ter hoogte van de Zegelstraat. In het voertuig vond de politie een nepwapen ('BB gun'), dat van op een afstand echter niet te onderscheiden viel van een echt handvuurwapen, een boksbeugel en een doosje met vuurwerk. De inzittenden van de wagen, een man van 19 en een van 20, werden gearresteerd. Hun voertuig werd getakeld voor verder onderzoek. De aanleiding voor de bedreiging van de minderjarige was het gooien van vuurwerk naar de slachtoffers vanuit het voertuig van de twee verdachten. Tijdens een discussie die daarop volgde, werden de twee minderjarigen met het (nep)wapen bedreigd. De twee slachtoffers kregen van de politie een lift naar huis, de verdachten kregen een lift naar het politiekantoor op de Noorderlaan.</p>
    </article>
  </body>
</html>