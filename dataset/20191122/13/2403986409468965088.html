<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/lifestyle/zakohana_natalya_mogilevska_opublikuvala_romantichniy_klip_video_n1237921"/>
    <meta property="og:site_name" content="24 Канал"/>
    <meta property="article:published_time" content="2019-11-22T13:44:00+00:00"/>
    <meta property="og:title" content="Закохана Наталя Могилевська опублікувала романтичний кліп: відео"/>
    <meta property="og:description" content="Українська співачка Наталя Могилевська нещодавно заявила, що закохана. Ім'я обранця артистка вирішила не розголошувати, однак на шоу &quot;Танці з зірками 2019&quot; саме йому присвятила пісню &quot;Я покохала&quot;. 22 листопада зірка презентувала кліп до романтичного треку, в якому можна побачити чимало чоловіків."/>
  </head>
  <body>
    <article>
      <h1>Закохана Наталя Могилевська опублікувала романтичний кліп: відео</h1>
      <address><time datetime="2019-11-22T13:44:00+00:00">22 Nov 2019, 13:44</time> by <a rel="author" href="https://24tv.ua/yuliya_mihaylova_tag5684/" target="_blank">Юлія Михайлова</a></address>
      <p>
        <b>Українська співачка Наталя Могилевська нещодавно заявила, що закохана. Ім'я обранця артистка вирішила не розголошувати, однак на шоу "Танці з зірками 2019" саме йому присвятила пісню "Я покохала". 22 листопада зірка презентувала кліп до романтичного треку, в якому можна побачити чимало чоловіків.</b>
      </p>
      <p>Як відомо, Наталя Могилевська – одна з небагатьох представниць українського шоу-бізнесу, яка не розголошує деталей свого особистого життя. Співачка розпочала новий роман, однак знайомити громадськість зі своїм коханим поки не має наміру. За словами Наталії Могилевської, зробить вона це, коли буде впевнена у стабільності та міцності своїх стосунків.</p>
      <blockquote>Читайте також: <a href="https://24tv.ua/lifestyle/tina_karol_prezentuvala_chuttyeviy_klip_na_pisnyu_idi_na_zhizn_video_n1237592">Тіна Кароль презентувала чуттєвий кліп на пісню "Иди на жизнь": відео</a></blockquote>
      <p>На хвилі цієї таємничості артистка презентувала україномовний трек "Я покохала" та кліп до нього. Для створення відео Наталя Могилевська запросила чоловіків з ідеальною фігурою. Однак з усіх красенів українська знаменитість обрала тільки одного. </p>
      <p>Чуттєвий кліп показав глядачам, що з приходом кохання, жодні авторитети чи обмеження у житті більше не діють. Співачка спільно з режисером Ігорем Швидченком зобразила красу Карпат та працьовитих чоловіків, які демонструють рельєфні тіла без футболок. На їхньому фоні Наталя Могилевська постала сором'язливою українкою, яка таки знайшла своє кохання. </p>
      <p>"Єдиний час в житті жінки, коли вона має право розглядати інших чоловіків – це час, коли вона наречена. До цього не можна, після, коли<br/>заміжня, теж не можна. Це час, за традицією, коли на Масляну виходили дівчата і розповідали про їхні цінності, а хлопці показували свою чоловічу силу і міць. Кліп про це. Стан "наречена", говорить про право жінки вибирати. З багатьох чоловіків вона вибирає одного", – поділилась Наталя Могилевська. </p>
      <p>
        <b>Дивіться кліп до пісні Наталі Могилевської "Я покохала": відео</b>
      </p>
      <figure>
        <iframe src="https://www.youtube.com/embed/5HmvlanOpps" width="560" height="315" data-service="Youtube" scrolling="no"/>
      </figure>
      <p>
        <b>Наталя Могилевська – "Я покохала": текст пісні</b>
      </p>
      <p>Не питай чому так мало вдома я<br/>Допомагала, де була<br/>І з ким гуляла, мамо, я,<br/>Я промовчала<br/>Не тримай мене благаю, я лечу від свого краю<br/>Не кажи мені нічого я лечу до нього</p>
      <p><i>Приспів:</i><br/>Мамо, я<br/>Я своє серце шукала<br/>Плакала, що я любові не знала<br/>А йа-йай як я його цілувала<br/>Мамо, я, я покохала</p>
      <p>А весна мене чекала<br/>Я тобі лише сказала<br/>Що життя його шукала<br/>Мамо, я, я покохала<br/>Відпусти<br/>Не плач за мною<br/>Це моя дівоча доля<br/>Відпусти<br/>Мене благаю, мамо, я кохаю</p>
      <p>
        <i>Приспів</i>
      </p>
    </article>
  </body>
</html>