<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportske.net/vest/domaci-fudbal/sta-nam-tumba-porucuje-posle-zreba-sreo-se-sa-norvezanima-da-li-su-vec-pokusali-da-ga-uplase-393437.html?utm_source=feedburner&amp;utm_medium=feed&amp;utm_campaign=Feed%3A+Sportske+%28Sportske.net+-+Najnovije+Vesti%29&amp;hl=en"/>
    <meta property="og:site_name" content="SPORTSKE NET"/>
    <meta property="article:published_time" content="2019-11-22T13:44:00+00:00"/>
    <meta property="og:title" content="Šta nam Tumba poručuje posle žreba? Sreo se sa Norvežanima, da li su već pokušali da ga uplaše?"/>
    <meta property="og:description" content="Danas su nam iz Niona stigle dobre vesti, žreb je bio dobar za naš tim, sad je sve ostalo na Tumbakoviću i igračima koje bude pozvao u martu za mečeve baraža."/>
  </head>
  <body>
    <article>
      <h1>Šta nam Tumba poručuje posle žreba? Sreo se sa Norvežanima, da li su već pokušali da ga uplaše?</h1>
      <h2>Danas su nam iz Niona stigle dobre vesti, žreb je bio dobar za naš tim, sad je sve ostalo na Tumbakoviću i igračima koje bude pozvao u martu za mečeve baraža.</h2>
      <address><time datetime="2019-11-22T13:44:00+00:00">22 Nov 2019, 13:44</time> by <a rel="author">Darko Mitrović</a></address>
      <p><b>Ako ste propustili, da ponovimo - reprezentacija Srbije biće domaćin finala baraža za plasman na Evropsko prvenstvo, ako prethodno u polufinlu kao gost savlada Norvešku.<br/></b><br/>Potencijalni protivnici u finalu ''Orlovima'' će biti Škotska ili Izrael. <br/><br/>Žrebu je prisustvovao i naš <b>selektor Ljubiša Tumbaković</b>, koji je svoje prve utiske otkrio u izjavi za zvanični <anchor name=""/><a href="https://fss.rs/selektor-ljubisa-tumbakovic-prioritet-je-norveska-laksi-deo-posla-u-finalnom-delu/">sajt FSS</a>. <br/><br/>On se u Nionu sreo i sa norveškim predstavnicima, kao i njihovim selektorom Larsom Lagerbekom, koji su mu se pohvalili da će imati veliku podršku u polufinalu.<br/><br/><i>''Znali smo da ćemo igrati sa Norveškom, ona je u ovom trenutku prioritet i ako je preskočimo i ostvarimo ono što želimo, mislim da nas onda očekuje lakši deo posla u finalnom delu.<br/></i><i><br/></i><i>Naš fokus je na utakmici u Oslu, mislim da nas očekuje jako težak posao, razgovarali smo sa ljudima iz norveškog saveza, očekuje nas 27.000 ljudi, rasporodat stadion. Oni su u jednom pobedničkom tonusu, tako se i ponašaju.<br/></i><i><br/></i><i>A što se tiče Izraela i Škotske, mislim  da nisu tog kvaliteta kao što je Norveška. Idemo, ipak, redom, prvo da završimo utakmicu sa Norveškom…<br/></i><i><br/></i><i>Velika je prednost da se finalna utakmica igra kod kuće, lepa prednost za reprezentaciju Srbije. Ako dođemo u tu situaciju, a ja se nadam da hoćemo, onda da tu utakmicu odigramo pred prepunim stadionom''</i>, izjavio je Tumbaković.</p>
      <p>Izvor: Sportske.net, fss.rs</p>
      <related>
        <h4>Povezane vesti</h4>
        <a href="https://www.sportske.net/vest/domaci-fudbal/kako-izgleda-ostatak-zreba-za-baraz-lige-nacija-ko-je-najbolje-prosao-393431.html"/>
        <a href="https://www.sportske.net/vest/domaci-fudbal/sjajne-vesti-iz-niona-srbija-je-sad-jos-bliza-evropskom-prvenstvu-393430.html"/>
        <a href="https://www.sportske.net/vest/domaci-fudbal/nestrpljivo-cekamo-podne-tumba-je-u-sedistu-uefa-hoce-li-se-vratiti-sa-dobrim-vestima-393407.html"/>
        <a href="https://www.sportske.net/vest/domaci-fudbal/sramno-uefa-pokrece-novi-postupak-protiv-srbije-393286.html"/>
        <a href="https://www.sportske.net/vest/domaci-fudbal/kostur-zreba-za-ep-jedna-grupa-vec-poznata-ako-se-plasiramo-u-dve-grupe-mozemo-sa-hrvatima-ko-nam-nece-biti-protivnik-393269.html"/>
      </related>
    </article>
  </body>
</html>