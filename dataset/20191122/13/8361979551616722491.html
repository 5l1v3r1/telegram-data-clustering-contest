<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/savik-shuster-pro-cenzuru-zmi-novini-ukrajini-50054894.html"/>
    <meta property="og:site_name" content="НВ"/>
    <meta property="article:published_time" content="2019-11-22T13:00:00+00:00"/>
    <meta property="og:title" content="Держава не повинна регулювати ЗМІ, але може створити стандарт — Шустер"/>
    <meta property="og:description" content="Телеведучий Савік Шустер заявив, що виступає проти держрегуляції в сфері ЗМІ, коментуючи доручення президента України Володимира Зеленського розробити для медіа загальні вимоги і стандарт новин."/>
  </head>
  <body>
    <article>
      <h1>Держава не повинна регулювати ЗМІ, але може створити стандарт — Шустер</h1>
      <h2>Телеведучий Савік Шустер заявив, що виступає проти держрегуляції в сфері ЗМІ, коментуючи доручення президента України Володимира Зеленського розробити для медіа загальні вимоги і стандарт новин.</h2>
      <address>
        <time datetime="2019-11-22T13:00:00+00:00">22 Nov 2019, 13:00</time>
      </address>
      <p>Відповідаючи на запитання ведучого <a href="https://radio.nv.ua/">Радіо НВ</a> Євгена Кисельова про можливе бажання Зеленського «якимось чином здійснити державне регулювання інформаційної частини мовлення каналів», Шустер сказав: «Це пахне маккартизмом<i>*</i>»<i>.</i></p>
      <p>«Я з президентом можу погодитися тільки в одному, — що звучить слово „держава“. Я не думаю, що держава повинна регулювати — держава може створити стандарт. Адже ми знову в ситуації абсолютних рекордів книги Гіннеса: ця кількість каналів і обсяг рекламного ринку — я думаю, такого співвідношення немає ніде в світі», — заявив тележурналіст.</p>
      <p>
        <i>*Маккартизм — явище в 50-х роках у США, пов’язане з ім'ям сенатора Джозефа Маккарті, що полягає в пошуку і боротьбі з комуністичними проявами в американському суспільстві, звинуваченнях в нелояльності і зраді інтересів країни ліберально налаштованих людей.</i>
      </p>
      <p>Слухайте і дивіться прем'єру інтерв'ю сьогодні о 16:00 на <a href="https://radio.nv.ua/">Радіо НВ</a> і <a href="https://www.youtube.com/watch?v=qK2fQUd-jxo">YouTube-каналі</a> радіостанції</p>
      <p>Раніше <a href="https://nv.ua/ukr/ukraine/politics/savik-shuster-ya-ne-rab-ahmetova-novini-ukrajini-50054879.html">Шустер прокоментував звинувачення в тому, що він нібито «продався» українському олігарху Рінату Ахметову</a>, медіахолдингу якого належить телеканал Україна, де виходить передача журналіста Свобода слова.</p>
      <p>Шустер стверджує, що має рівні стосунки з каналом, оскільки його програма «дає вплив» ЗМІ.</p>
    </article>
  </body>
</html>