<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.csakfoci.hu/magyar-foci/valogatott/valogatott-alomsorsolas-62-eve-nem-gyoztunk-bulgariaban"/>
    <meta property="og:site_name" content="csakfoci.hu"/>
    <meta property="article:published_time" content="2019-11-22T13:12:50+00:00"/>
    <meta property="og:title" content="Válogatott: Álomsorsolás? – 62 éve nem győztünk Bulgáriában"/>
    <meta property="og:description" content="Összességében pozitív a múlt a balkáni válogatott ellen, de az utóbbi évtizedek nem rólunk szóltak a párharcban. "/>
  </head>
  <body>
    <article>
      <h1>Válogatott: Álomsorsolás? – 62 éve nem győztünk Bulgáriában</h1>
      <address><time datetime="2019-11-22T13:12:50+00:00">22 Nov 2019, 13:12</time> by <a rel="author">csakfoci.hu</a></address>
      <p>
        <b>
          <b>Összességében pozitív a múlt a balkáni válogatott ellen, de az utóbbi évtizedek nem rólunk szóltak a párharcban. </b>
        </b>
      </p>
      <p>Mint ismeretes, az Eb-selejtezők rájátszásának A-ágán, az elődöntőben <a href="http://www.csakfoci.hu/magyar-foci/valogatott/itt-a-magyar-valogatott-elso-ellenfele-az-eb-potselejtezon-ez-az-ut-vezet-budapestre">Magyarország Bulgária válogatottjával találkozik majd</a>, méghozzá március 26-án, várhatóan Szófiában. Ezután az izlandi-román párharc győztesével találkozhatnánk Budapesten.</p>
      <blockquote>
        <b>A nemzeti csapat 23. alkalommal találkozhat majd a bolgárokkal és az eddigi mérleg a mi javunkra billen, hiszen 12 győzelem mellett 5 döntetlent és 5 bolgár sikert jegyezhettek fel eddig a felek. Az összesített gólkülönbség 52-25 magyar szempontból.</b>
      </blockquote>
      <p>Ugyanakkor az utolsó magyar győzelemig egészen 1975-ig kell visszautazni az időben, akkor a Népstadionban megrendezett olimpiai selejtezőn Fazekas 11-esével, illetve Kozma Mihály góljával 2-0-s sikert arattunk. Más kérdés, hogy az egy hónnapal később megrendezett visszavágón 4-0-ra kikaptunk Szófiában.</p>
      <p>Apropó, Szófia: a bolgár fővárost illetően még tovább kell visszamenni az időben ahhoz, hogy magyar sikert találjunk.</p>
      <blockquote>
        <b>Egészen pontosan 1957 szeptemberében nyertünk utoljára egy vb-selejtezőn (2-1) Bulgáriában,</b>
      </blockquote>
      <p>Hidegkuti duplájára csak Diev tudott válaszolni az 55 ezer hazai szurkoló legnagyobb bánatára. Azóta háromszor játszottunk Szófiában, egyszer pedig Várnán, de csak egyszer szereztünk pontot, a gólkülönbségünk pedig 0-9 idegenben az utóbbi 62 évet tekintve.</p>
      <p>A két csapat utolsó mérkőzését 2012-ben, a győri ETO Parkban játszotta, akkor az Egervári Sándor vezette válogatott 1-1-s döntetlenre végzett ellenfelével.</p>
      <figure>
        <iframe src="https://www.youtube.com/embed/WoTh4nYlpO0" width="1080" height="810" data-service="Youtube" scrolling="no"/>
      </figure>
      <p>
        <b>A magyar-bolgár múlt (forrás: <a href="https://www.nela.hu/">www.nela.hu</a>)</b>
      </p>
      <figure>
        <img src="http://www.csakfoci.hu/wp-content/uploads/2019/11/bolgarmult.jpg"/>
      </figure>
      <table bordered="">
        <tr>
          <th align="left">
            <b>Neked ajánljuk</b>
          </th>
        </tr>
        <tr>
          <td><a href="http://www.csakfoci.hu/magyar-foci/valogatott/bolgar-reakcio-a-sorsolasra-nem-eghetunk-meg-magyarorszag-ellen"><pic src="http://www.csakfoci.hu/wp-content/uploads/2019/11/rossibolgar-627x376.jpg"/><br/></a><b><a href="http://www.csakfoci.hu/magyar-foci/valogatott/bolgar-reakcio-a-sorsolasra-nem-eghetunk-meg-magyarorszag-ellen">Bolgár reakció a sorsolásra: “Nem éghetünk meg Magyarország ellen!”<br/></a></b>Georgi Dermendzhiev bolgár kapitány szerint örömködniük nem szabad, de van esélyük kiejteni a magyar válogatottat a jövő márciusi Eb-pótselejtezőn.</td>
        </tr>
      </table>
    </article>
  </body>
</html>