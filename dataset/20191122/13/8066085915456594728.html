<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://swedroid.se/swish-far-stod-for-kontaktlosa-betalningar-i-utvalda-butiker/"/>
    <meta property="og:site_name" content="Swedroid"/>
    <meta property="article:published_time" content="2019-11-22T13:19:00+00:00"/>
    <meta property="og:title" content="Swish får stöd för kontaktlösa betalningar i utvalda butiker"/>
    <meta property="og:description" content="Efter en uppdatering av Swish för Android visas ett meddelande om att det nu går att genomföra kontaktlösa betalningar i utvalda butiker, genom att ”blippa”. I företagets changelog nämns även ”stöd för att blippa NFC-taggar”. Meddelandet uppmuntrar användare att ”aktivera Bluetooth och betala enklare i kassor som tar Swish”. Det står vidare att det krävs …"/>
  </head>
  <body>
    <article>
      <h1>Swish får stöd för kontaktlösa betalningar i utvalda butiker</h1>
      <address><time datetime="2019-11-22T13:19:00+00:00">22 Nov 2019, 13:19</time> by <a rel="author">Lars A</a></address>
      <p>
        <b>Efter en uppdatering av Swish för Android visas ett meddelande om att det nu går att genomföra kontaktlösa betalningar i utvalda butiker, genom att ”blippa”. I företagets changelog nämns även ”stöd för att blippa NFC-taggar”.</b>
      </p>
      <p>Meddelandet uppmuntrar användare att ”aktivera Bluetooth och betala enklare i kassor som tar Swish”. Det står vidare att det krävs åtkomst till platsdata för att aktivera Bluetooth, men enligt Swish kommer de inte att använda dessa uppgifter.</p>
      <p>Swish har sedan i somras testat en Bluetooth-modul som kan kopplas till befintliga terminaler. Hur utbrett stödet är eller vilka butiker som anammat tekniken framgår inte av texten.</p>
      <figure>
        <img src="https://cdn77.swedroid.se/wp-content/uploads/2019/11/Screenshot_20191122-140731.png"/>
      </figure>
      <p>Vi har sökt Swish för fler detaljer i frågan, inte minst för hur tjänsten fungerar tillsammans med IOS, där det också är möjligt att aktivera funktionen för att blippa.</p>
      <figure>
        <iframe data-src="https://twitter.com/swedroid/status/1197872310465826816?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p><b>Uppdatering</b>: På <a href="https://www.swish.nu/material#videos">Swish hemsida</a> finns en film som illustrerar hur det går till när kunden genomför en betalning genom att blippa. Tyvärr framgår inte av videon vilken funktion NFC fyller. Vi har riktat frågan till Swish.</p>
      <figure>
        <video src="https://cdn772.swedroid.se/wp-content/uploads/2019/11/6_Restaurang_SE_20190924.mp4?_=1"/>
      </figure>
      <p>[<a href="https://swedroid.se/forum/threads/traden-foer-betaltjaensten-swish.144857/unread">Tråden för betaltjänsten Swish</a>]</p>
      <related>
        <h4>Senaste artiklarna om SWISH</h4>
        <a href="https://swedroid.se/swish-far-morkt-tema/"/>
        <a href="https://swedroid.se/swish-expanderar-utomlands-mojliggor-betalningar-i-atta-nya-lander/"/>
        <a href="https://swedroid.se/nu-kan-du-gora-dina-swish-betalningar-personligare/"/>
        <a href="https://swedroid.se/nu-gar-det-att-kopa-vasttrafikbiljetter-med-swish/"/>
        <a href="https://swedroid.se/anvander-du-betalningstjansten-swish/"/>
        <a href="https://swedroid.se/svenska-swish-sags-ha-slarvat-med-sakerheten/"/>
        <a href="https://swedroid.se/ni-som-testat-bart-eller-swish-vad-tycker-ni-om-tjansterna/"/>
      </related>
      <p>
        <i>
          <a href="https://swedroid.se/tag/swish">→ Besök Androidarkivet</a>
        </i>
      </p>
      <footer>
        <i>Tack till Patrik för tipset!</i>
      </footer>
    </article>
  </body>
</html>