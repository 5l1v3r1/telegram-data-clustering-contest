<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://narodna-pravda.ua/2019/11/22/v-ukrayini-z-yavytsya-pershyj-platnyj-avtoban-koly-i-de-jogo-vidkryyut/"/>
    <meta property="og:site_name" content="Народна Правда"/>
    <meta property="article:published_time" content="2019-11-22T13:06:55+00:00"/>
    <meta property="og:title" content="В Україні з’явиться перший платний автобан: коли і де його відкриють"/>
    <meta property="og:description" content="Перший платний автобан з'явиться в Україні не раніше, ніж через 3-4 роки. При цьому перший проект буде із застосуванням державної гарантії."/>
  </head>
  <body>
    <article>
      <h1>В Україні з’явиться перший платний автобан: коли і де його відкриють</h1>
      <h2>Це станеться через декілька років</h2>
      <address>
        <time datetime="2019-11-22T13:06:55+00:00">22 Nov 2019, 13:06</time>
      </address>
      <p>Перший <a href="https://narodna-pravda.ua/2019/10/09/v-ukrayini-obraly-dorogy-yaki-zroblyat-platnymy-spysok/">платний автобан</a> з’явиться в Україні не раніше, ніж через 3-4 роки, при цьому перший проект буде із застосуванням державної гарантії.</p>
      <p>Як повідомляє НАРОДНА ПРАВДА із посиланням на <a href="https://tsn.ua/interview/golovniy-shkidnik-dlya-ukravtodoru-perevantazheni-furi-1447233.html">ТСН</a>, про це заявив голова “Укравтодору” Олександр Кубраков.</p>
      <p>Loading...</p>
      <p>“Мабуть, таки перший проект буде із застосуванням державної гарантії. Тому що вкладатись у нашу інфраструктуру, будучи першими інвесторами, без державних гарантій – мало хто захоче. І потім, будівництво. Якщо ми говоримо супероптимістично – це 3-4 роки. Моя власна думка”, – пояснив Кубраков.</p>
      <p>Він додав, що Світовий банк зробив дослідження, яке виявило декілька ділянок, які мають великий трафік і потенційно можуть бути приваблививими для інвесторів.</p>
      <p>“Тобто це є розширення траси до І категорії на ділянці від Рівного до Львова, є Львів – Краковець, яку згадують вже десятиріччями”, – розповів голова “Укравтодору”.</p>
      <p>Також Світовий банк вивчав ділянку Київ – Біла Церква та досліджував, чи є економічна доцільність робити там платний автобан.</p>
      <p>За словами Кубракова, ця ділянка менш приваблива з точки зору трафіку, враховуючи те, що зараз завершується капітальна реконструкція та ремонт шляху Київ – Одеса.</p>
      <p>Нагадаємо, екс-міністр інфраструктури України Володимир Омелян <a href="https://narodna-pravda.ua/2018/08/31/platni-dorogi-v-ukrayini-nazvano-vartist-proyizdu/">назвав орієнтовну вартість проїзду українськими автобанами, будівництво яких планується.</a> За словами міністра, вона складатиме приблизно 20-70 євроцентів за кілометр, але точну вартість буде повідомлено після тендеру з будівництва платної дороги.</p>
      <p>Нагадаємо також, раніше стало відомо, що <a href="https://narodna-pravda.ua/2018/06/15/v-ukrayini-zbyrayutsya-buduvaty-platni-dorogy/">китайські компанії готові вкладати кошти в будівництво в Україні платних доріг.</a></p>
      <p>Раніше повідомлялося, що <a href="https://narodna-pravda.ua/2019/08/11/ukrayintsyam-anonsuvaly-vidkryttya-pershoyi-dilyanky-dorogy-z-betonnym-pokryttyam/">перший цементнобетонний відрізок траси Одеса-Київ з’явиться у наступному році.</a></p>
      <figure>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">
          <img src="https://narodna-pravda.ua/wp-content/uploads/2019/05/google-news-517122-ukrINUXR.png"/>
        </a>
      </figure>
      <p>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">Додайте «Народну Правду» в свої обрані джерела ⟶ Google News підписатися</a>
      </p>
    </article>
  </body>
</html>