<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://stirileprotv.ro/stiri/alegeri-prezidentiale-2019/alegeri-prezidentiale-2019-turul-2-cine-poate-solicita-urna-mobila.html"/>
    <meta property="og:site_name" content="Stirileprotv.ro"/>
    <meta property="article:published_time" content="2019-11-22T13:10:00+00:00"/>
    <meta property="og:title" content="Alegeri prezidențiale 2019 turul 2. Cine poate solicita urna mobilă"/>
    <meta property="og:description" content="Alegeri prezidentiale 2019 turul 2. Autoritatea Electorală Permanentă a făcut precizări despre cei care pot vor la urna mobilă la votul din 24 noiembrie."/>
  </head>
  <body>
    <article>
      <h1>Alegeri prezidențiale 2019 turul 2. Cine poate solicita urna mobilă</h1>
      <h2>Alegeri prezidentiale 2019 turul 2. Autoritatea Electorală Permanentă a făcut precizări despre cei care pot vor la urna mobilă la votul din 24 noiembrie.</h2>
      <address>
        <time datetime="2019-11-22T13:10:00+00:00">22 Nov 2019, 13:10</time>
      </address>
      <p>Pentru alegătorii netransportabili din motive de boală sau invaliditate, din ţară, preşedintele biroului electoral al secţiei de votare poate aproba, la cererea scrisă a acestora, depusă cel mai târziu în preziua votării, însoţită de copii ale unor acte medicale sau alte acte oficiale din care să rezulte că persoanele respective sunt netransportabile, ca o echipă formată din cel puţin 2 membri ai biroului electoral să se deplaseze cu o urnă specială şi cu materialul necesar votării - ştampilă cu menţiunea "VOTAT", buletine de vot şi timbre autocolante necesare pentru a se efectua votarea.</p>
      <h3>Alegeri prezidentiale 2019 turul 2 urna mobila</h3>
      <p> </p>
      <p>Pot solicita urna specială și persoanele care în ziua votării se află în ţară şi care din cauza specificului activităţii pe care o desfăşoară nu se pot prezenta la secţia de votare.</p>
      <p>Pot solicita urna specială și persoanele reţinute, deţinute în baza unui mandat de arestare preventivă sau persoanele care execută o pedeapsă privativă de libertate, dar care nu şi-au pierdut drepturile electorale. În această situație, procedura de exercitare a dreptului de vot este stabilită prin decizie a Biroului Electoral Central.</p>
      <h3><a href="https://stirileprotv.ro/stiri/alegeri-prezidentiale-2019/alegeri-prezidentiale-2019-turul-2-cum-arata-buletinul-de-vot.html"><b>Alegeri prezidențiale 2019, turul 2. Cum arată buletinul de vot</b></a><br/> </h3>
      <p>În cazul în care într-un penitenciar se solicită exercitarea dreptului de vot prin intermediul urnei speciale de mai mult de 400 de persoane aflate în detenţie, cererile de votare prin intermediul urnei speciale pot fi depuse, cel mai târziu în preziua votării, la mai multe secţii de votare din localitatea în care se află penitenciarul, stabilite prin decizie a biroului electoral judeţean sau a biroului electoral al sectorului municipiului Bucureşti, după caz.</p>
      <p>Cererile de votare prin intermediul urnei speciale formulate de persoanele cu drept de vot internate în spitale pot fi depuse, cel mai târziu în preziua votării, la mai multe secţii de votare din localitatea în care se află spitalul, stabilite prin decizie a biroului electoral judeţean sau a biroului electoral al sectorului municipiului Bucureşti, după caz.</p>
      <p> </p>
      <p> </p>
      <p>Sursa: Pro TV</p>
    </article>
  </body>
</html>