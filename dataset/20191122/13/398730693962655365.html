<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dn.se/sport/doldisar-satte-varldsmastarna-pa-plats-i-norge/"/>
    <meta property="og:site_name" content="DN.SE"/>
    <meta property="article:published_time" content="2019-11-22T13:59:16+00:00"/>
    <meta property="og:title" content="Doldisar satte världsmästarna på plats i Norge"/>
    <meta property="og:description" content="Har ni hört talas om Ane Appelkvist Stenseth och Erik Valnes?"/>
  </head>
  <body>
    <article>
      <h1>Doldisar satte världsmästarna på plats i Norge</h1>
      <address><time datetime="2019-11-22T13:59:16+00:00">22 Nov 2019, 13:59</time> by <a rel="author" href="https://www.dn.se/av/tt/" target="_blank">TT</a></address>
      <p>
        <b>Har ni hört talas om Ane Appelkvist Stenseth och Erik Valnes?</b>
      </p>
      <p>I Norge är de två längdskidåkarna namnen på många idrottsintresserades läppar sedan de överraskat och vunnit dam- respektive herrsprinten i den norska säsongspremiären i Beitostølen.</p>
      <p>– Vi får hoppas att det fortsätter, säger Appelkvist Stenseth till NRK.</p>
      <p><b>24-åringen besegrade</b> bland andra Maiken Caspersen Falla (tvåa) och 23-årige Valnes slog ingen mindre än Johannes Høsflot Klæbo (femma).</p>
      <p>Både Caspersen Falla och Høsflot Klæbo tog VM-guld i sprint i Seefeld förra säsongen.</p>
      <p>– Ane var bättre i dag, men jag hoppas att jag kan ge henne en match nästa helg (världscuppremiären i Ruka), säger Caspersen Falla till NRK.</p>
      <p>– Jag är glad över att ha genomfört varje heat utan något strul, säger Erik Valnes till samma tv-kanal.</p>
      <p>– Jag var inte tillräckligt pigg i dag, säger Johannes Høsflot Klæbo.</p>
      <p>
        <a href="https://www.dn.se/sport/frida-karlsson-vann-premiaren-fore-charlotte-kalla/">Läs mer: Frida Karlsson vann svenska premiären före Charlotte Kalla</a>
      </p>
    </article>
  </body>
</html>