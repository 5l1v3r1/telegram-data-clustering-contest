<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://adevarul.ro/entertainment/celebritati/carmen-bruma-lesinat-gala-unica-2019-i-s-a-facut-rau-simte-acum-1_5dd7d78d5163ec427149cba5/index.html"/>
    <meta property="og:site_name" content="adevarul.ro"/>
    <meta property="article:published_time" content="2019-11-22T13:04:11+00:00"/>
    <meta property="og:title" content="Carmen Brumă a leşinat la Gala Unica 2019: de ce i s-a făcut rău şi cum se simte acum"/>
    <meta property="og:description" content="Carmen Brumă (42 de ani) a trecut printr-o situaţie delicată la gala Unica 2019. La scurt timp după ce a păşit pe covorul roşu, vedeta de televiziune a început să se simtă rău şi a leşinat, fiind necesară intervenţia medicilor."/>
  </head>
  <body>
    <article>
      <h1>Carmen Brumă a leşinat la Gala Unica 2019: de ce i s-a făcut rău şi cum se simte acum</h1>
      <address><time datetime="2019-11-22T13:04:11+00:00">22 Nov 2019, 13:04</time> by <a rel="author">Alexandra Constanda</a></address>
      <h4>Carmen Brumă (42 de ani) a trecut printr-o situaţie delicată la gala Unica 2019. La scurt timp după ce a păşit pe covorul roşu, vedeta de televiziune a început să se simtă rău şi a leşinat, fiind necesară intervenţia medicilor.</h4>
      <related>
        <h4>Ştiri pe aceeaşi temă</h4>
        <a href="https://adevarul.ro/locale/iasi/carmen-bruma-plangere-firme-patronului-acesteia-e-basarabeanul-i-ar-furat-imaginea-sotiei-luimircea-badea-1_5d31a1b6892c0bb0c69c0700/index.html"/>
      </related>
      <p>Carmen Brumă a avut nevoie de îngrijiri medicale după ce a leşinat în timp ce acorda un interviu la gala Unica 2019. După ce şi-a revenit, soţia lui Mircea Badea a precizat că se simte foarte obosită şi că a trecut printr-o perioadă stresantă. </p>
      <p>În prezent, Carmen Brumă se simte bine şi nu există motive de îngrijorare, după cum a declarat pentru revista <a href="https://www.unica.ro/vedete/exclusiv-carmen-bruma-despre-incidentul-de-la-gala-unica-nu-e-nimic-grav-296577">Unica</a>. „Mă simt bine, le mulţumesc tuturor pentru grijă. Aseară am avut un scurt moment de ameţeală care a fost remarcat de cei prezenţi pentru că s-a întâmplat în timpul unui interviu live. Dacă nu aş fi fost în acel interviu, momentul acela nu ar fi fost remarcat. Cei din presă s-au speriat şi au chemat salvarea. Salvarea a venit, a urmat procedurile standard, a constatat că sunt sănătoasă, că nu am niciun fel de problemă şi nu există niciun fel de motiv pentru a fi dusă la spital. Drept urmare am semnat pe propria răspundere că nu merg la spital şi am plecat acasă. Nu e nimic grav în cele întâmplate aseară“, a explicat Carmen Brumă, exclusiv pentru revista Unica.</p>
      <p>Înainte de incidentul nefericit, vedeta a fost în centrul atenţie graţie ţinutei inspirată din filmul „Marele blond cu un pantof negru“. Rochia neagră purtată de Carmen Brumă la gala Unica 2019 este o replică realizată de designerul Luiza Ganea după rochia originală purtată de actriţa Mireille Darc în 1972, care acum se află la Muzeul Luvru.</p>
      <p>Gala Unica 2019 a avut loc la Palatul Bragadiru, unde au fost premiaţi cei mai buni oameni din modă, frumuseţe, artă, blogging, showbiz, implicare socială pe baza voturilor exprimate de cititorii revistei. </p>
      <figure>
        <img src="https://static4.libertatea.ro/wp-content/uploads/2019/11/carmen-bruma-1.jpg"/>
      </figure>
      <p>
        <i>Carmen Brumă, în replica rochiei purtate de Mireille Darc FOTOGRAFII Unica</i>
      </p>
      <figure>
        <img src="https://static.unica.ro/wp-content/uploads/2019/11/Carmen-Bruma-1-682x1024.jpeg"/>
      </figure>
      <figure>
        <img src="https://static.unica.ro/wp-content/uploads/2019/11/Carmen-Bruma-2-682x1024.jpeg"/>
      </figure>
      <hr/>
    </article>
  </body>
</html>