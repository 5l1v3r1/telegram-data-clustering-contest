<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.benchmark.rs/vesti/apple_i_intel_tuze_investicioni_fond_za_gomilanje_patenata-82152"/>
    <meta property="og:site_name" content="Benchmark"/>
    <meta property="article:published_time" content="2019-11-22T13:54:00+00:00"/>
    <meta property="og:title" content="Apple i Intel tuže investicioni fond za gomilanje patenata"/>
    <meta property="og:description" content="Apple i Intel optužuju fond da gomila patente, iako se zapravo ne bavi proizvodnjom bilo kakvih proizvoda"/>
  </head>
  <body>
    <article>
      <h1>Apple i Intel tuže investicioni fond za gomilanje patenata</h1>
      <address>
        <time datetime="2019-11-22T13:54:00+00:00">22 Nov 2019, 13:54</time>
      </address>
      <figure>
        <img src="https://www.benchmark.rs/assets/img/news/main/3c0a887020e132b0f50bf186b1b11dcf.jpg"/>
      </figure>
      <p>
        <b> </b>
      </p>
      <p><a href="https://www.benchmark.rs/tag/apple-46"><b>Apple</b></a> i <b><a href="https://www.benchmark.rs/tag/intel-128">Intel</a></b> su podneli tužbu protiv Fortress Investment Group, tvrdeći da investicioni fond gomila patente, a zatim ih koristi kako bi tražio i do 5.1 milijardi dolara odštete u tužbama protiv tehnoloških kompanija.</p>
      <p>Apple i Intel optužuju fond da gomila patente, iako se zapravo ne bavi proizvodnjom bilo kakvih proizvoda. Oni tvrde da je ovo suprotno američkim antimonopolskim zakonima.</p>
      <p>“<i>Apple je pretrpeo veliku ekonomsku štetu u vidu sudskih troškova i preraspodeli resursa sa istraživanja i razvoja na odgovaranje na ovakve optužbe</i>", napisao je Apple u svojoj žalbi.</p>
      <p>Apple i Intel su tužbu podneli u sredu. Apple tvrdi da su firme povezane sa fondom Fortress protiv njih podnele čak 25 tužbi tražeći između 2.6 i 5.1 milijardi dolara odštete. Ove firme su Uniloc USA i Uniloc Luxembourg, a koje su tvrdile da poseduju pravo na odštetu od 2.75 dolara po svakom prodatom Apple proizvodu. Ovo bi rezultovalo ukupnom cifrom od 732 miliona dolara. Međutim, iz Apple-a tvrde da im je matematika pogrešna.</p>
      <h3>Pogledajte još: IDC: <a href="https://www.benchmark.rs/vesti/idc_apple_je_i_dalje_vodeci_na_trzistu_tableta-81962">Apple je i dalje vodeći na tržištu tableta</a></h3>
      <p>“<i>Navodna preciznost tražene sume je samo trik; Uniloc USA i Uniloc Luxembourg su jednostavno tražili sumu koju je Apple tražio od Samsunga u svojoj tužbi oko Apple patenata</i>”, tvrde iz Apple-a.<br/>Apple je česta meta kompanija koje žele da unovče svoje patente, najpre zbog veličine kompanije koja potencijalnu pobedu na sudu čini veoma unosnom.</p>
      <p>Vlasnik Fortress Investment Grupe je japanski SoftBank koji je kompaniju kupio 2017. Apple je jedan od investitora SoftBank-ovog fonda od 100 miliona dolara, koji je namenjen perspektivnim startup kompanijama. Fond je nedavno objavio gubitke u visini od 8.9 milijardi dolara.</p>
      <p>
        <i>Izvor: <a href="https://www.cultofmac.com/">CultofMAC</a></i>
      </p>
      <figure>
        <iframe src="https://www.youtube.com/embed/tnljzDF4_do" width="600" height="450" data-service="Youtube" scrolling="no"/>
      </figure>
    </article>
  </body>
</html>