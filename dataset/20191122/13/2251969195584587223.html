<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cronachemaceratesi.it/2019/11/22/ginnastica-macerata-sei-uneccellenza-ricevuto-il-titolo-di-accademia-nazionale/1328044/"/>
    <meta property="og:site_name" content="Cronache Maceratesi"/>
    <meta property="article:published_time" content="2019-11-22T13:27:16+00:00"/>
    <meta property="og:title" content="Ginnastica Macerata eccellente: ricevuto il titolo di “Accademia Nazionale”"/>
    <meta property="og:description" content="IL RICONOSCIMENTO della Federazione conferma il lavoro portato avanti da tanti anni con professionalità. Il 23 dicembre l'evento &quot;A Natale si può anche volare&quot; alla Marpel Arena: il ricavato verrà devoluto all'Anffas"/>
  </head>
  <body>
    <article>
      <h1>Ginnastica Macerata eccellente: ricevuto il titolo di “Accademia Nazionale”</h1>
      <h2>IL RICONOSCIMENTO della Federazione conferma il lavoro portato avanti da tanti anni con professionalità. Il 23 dicembre l'evento "A Natale si può anche volare" alla Marpel Arena: il ricavato verrà devoluto all'Anffas</h2>
      <address><time datetime="2019-11-22T13:27:16+00:00">22 Nov 2019, 13:27</time> by <a rel="author">Alessandra Pierini</a></address>
      <p><a href="https://www.facebook.com/share.php?u=https%3A%2F%2Fwww.cronachemaceratesi.it%2F2019%2F11%2F22%2Fginnastica-macerata-sei-uneccellenza-ricevuto-il-titolo-di-accademia-nazionale%2F1328044%2F">Condividi447</a><a href="https://twitter.com/intent/tweet?text=Ginnastica+Macerata+eccellente%3A++ricevuto+il+titolo+di+%22Accademia+Nazionale%22&amp;url=https%3A%2F%2Fwww.cronachemaceratesi.it%2F2019%2F11%2F22%2Fginnastica-macerata-sei-uneccellenza-ricevuto-il-titolo-di-accademia-nazionale%2F1328044%2F">Tweet</a>Email447 Condivisioni</p>
      <p> </p>
      <p><b>“Accademia Nazionale di Ginnastica Aerobica”. Questo il titolo conferito dalla federazione italiana alla Ginnastica Macerata, una notizia che ha colto di sorpresa la società del capoluogo (nominata come referente tecnica la ex atleta e campionessa Arianna Ciucci) e che conferma il lavoro portato avanti da tanti anni con professionalità fino ad ottenere questo riconoscimento, che viene riconfermato ogni sei mesi, un lustro per la città di Macerata.</b> Il titolo viene assegnato in base ai risultati ottenuti, unitamente alla presenza in società di due atlete che fanno parte della squadra Nazionale: Arianna Ciurlanti e Sarah Ferragina. Altro requisito è avere un impianto sportivo regolamentare con tutte le attrezzature sportive idonee per lo svolgimento della pratica agonistica e non.</p>
      <figure>
        <img src="https://www.cronachemaceratesi.it/junior/wp-content/uploads/2018/05/arianna-ciurlanti-sarah-ferragina-300x169.jpg"/>
        <figcaption>Arianna Ciurlanti e Sarah Ferragina, le due atlete della Ginnastica Macerata convocate per i campionati del Mondo</figcaption>
      </figure>
      <p>«La società Ginnastica Macerata è riconoscente a tutti i tecnici, in particolare ad Arianna Ciucci e Marianna Ferragina che con il loro lavoro hanno permesso di ottenere questo bellissimo titolo, e anche all’Amministrazione Comunale che ci ha permesso di rinascere con la nuova struttura della palestra “Convitto” concessaci per 10 anni», si legge nella nota del club che, dopo aver espresso tutta la sua soddisfazione per il riconoscimento, annuncia la prossima iniziativa in vista del Natale. <b>«La nostra etica non è solo quella sportiva, ma anche quella di rivolgere uno sguardo al sociale, a tutte quelle realtà a noi vicine che tanto fanno per la società. Il 23 dicembre alle 21 alla MarPel Arena, organizzeremo uno spettacolo di ginnastica dal titolo “A Natale si può anche volare” con tutti i bambini e tutti i nostri atleti, piccoli e grandi, dalla psicomotricità alla ginnastica ritmica, aerobica, ginnastica aerea, capoeira, reggaeton fitness, insomma tutti insieme per una causa sociale che appartiene a tutti: il ricavato degli ingressi verrà devoluto all’Anffas Macerata».&lt;/s</b></p>
    </article>
  </body>
</html>