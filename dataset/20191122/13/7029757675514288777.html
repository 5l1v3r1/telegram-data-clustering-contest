<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://news.bg/regions/vrachiha-akt-na-hidrostroy-za-deystviyata-im-v-reka-vit.html"/>
    <meta property="og:site_name" content="News.bg"/>
    <meta property="article:published_time" content="2019-11-22T13:26:35+00:00"/>
    <meta property="og:title" content="Връчиха акт на &quot;Хидрострой&quot; за действията им в река Вит"/>
    <meta property="og:description" content="Дружеството е изпълнител на дейности по почистване коритото на река Вит в района на &quot;Боаза&quot;"/>
  </head>
  <body>
    <article>
      <h1>Връчиха акт на "Хидрострой" за действията им в река Вит</h1>
      <address>
        <time datetime="2019-11-22T13:26:35+00:00">22 Nov 2019, 13:26</time>
      </address>
      <p><b>"Хидрострой" АД получи акт за нарушение за почистване на коритото на река Вит при "Боаза"</b>, съобщиха от МОСВ.</p>
      <p>Актът е връчен от Басейнова дирекция "Дунавски район" (БДДР). Той е за нарушаване на разпоредбите на Закона за водите. Мотивът на "Басейнова дирекция" е, че <b>са извършени дейности в река Вит, в района на "Боаза"</b>, без да са преминати необходимите процедури според Закона за водите. </p>
      <p><b>Дружеството е изпълнител на дейности по почистване коритото на река Вит в района на "Боаза"</b>, според договор с Областна администрация Ловеч.</p>
      <p>В отговор на уведомление от областния управител на Ловеч за започване на почистване на коритото на река Вит в този участък, <b>от "Басейнова дирекция" изискаха копие от сключен договор за почистване на речното корито</b>. След указания срок от Дирекцията започнаха административно-наказателните действия.</p>
      <p>Още с получаване на уведомлението от Областен управител на Област Ловеч, от "Басейнова дирекция"<b> дадоха указания да се спрат всякакви дейности</b> по почистване на реката до приключване на необходимите процедури по реда на Закона за водите. </p>
      <p>В събота риболовци излизат на протест заради <a href="https://news.bg/regions/bageri-kopayat-reka-vit-za-material-za-am-hemus.html">разораването на километри</a> от река Вит в нарушение на европейски директиви. </p>
    </article>
  </body>
</html>