<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-regions/2823608-v-armii-sprostovuut-informaciu-pro-oblavi-na-prizovnikiv.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-22T13:00:00+00:00"/>
    <meta property="og:title" content="В армії спростовують інформацію про “облави” на призовників"/>
    <meta property="og:description" content="Оперативне командування &quot;Північ&quot; категорично заперечує інформацію, поширену окремими ЗМІ, про факти начебто примусової відправки хлопців на службу в армію."/>
  </head>
  <body>
    <article>
      <h1>В армії спростовують інформацію про “облави” на призовників</h1>
      <h2>Оперативне командування "Північ" категорично заперечує інформацію, поширену окремими ЗМІ, про факти начебто примусової відправки хлопців на службу в армію.</h2>
      <address>
        <time datetime="2019-11-22T13:00:00+00:00">22 Nov 2019, 13:00</time>
      </address>
      <p>Про це повідомляє <a href="https://www.facebook.com/kommander.nord/photos/a.504425629738240/1393490597498401/?type=3&amp;theater">пресслужба Оперативного командування "Північ".</a></p>
      <p>“Останнім часом деякими ЗМІ почала поширюватись недостовірна інформація про нібито існуючі порушення чинного законодавства під час осіннього призову. У зв'язку з цим повідомляємо: вказаних в публікаціях "фактів" насправді не існує. Журналістів просимо перевіряти отриману інформацію, зателефонувавши до військових комісаріатів (телефони є на офіційних сайтах та сторінках військкоматів), або на "гарячу лінію" оперативного командування "Північ" за телефоном 0800-500-410”, - йдеться в повідомленні.</p>
      <blockquote>
        <b>Читайте також: </b>
        <a href="https://www.ukrinform.ua/rubric-society/2820300-vijskovih-prokuroriv-vivodat-zpid-krila-minoboroni-cumak.html">Військових прокурорів виводять "з-під крила" Міноборони — Чумак</a>
      </blockquote>
      <p>Як повідомляв Укрінформ, осінній призов до армії триває з 1 жовтня до 31 грудня 2019 року. На військову службу планується залучити 15 тис. 200 осіб. Із них до Збройних Сил України — 9 000 осіб, до Державної спеціальної служби транспорту — 800 осіб, Державної прикордонної служби України — 4 400 осіб, Національної гвардії України — 1 000 осіб.</p>
    </article>
  </body>
</html>