<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://economico.gr/pente-kladikes-meletes-toy-epaggelmatikoy-epimelitirioy-athinon-kai-tis-icap/"/>
    <meta property="og:site_name" content="economico.gr"/>
    <meta property="article:published_time" content="2019-11-22T13:46:36+00:00"/>
    <meta property="og:title" content="Πέντε κλαδικές μελέτες του Επαγγελματικού Επιμελητηρίου Αθηνών και της ICΑP"/>
    <meta property="og:description" content="Το Επαγγελματικό Επιμελητήριο Αθηνών σε συνεργασία με την ICAP ΑΕ θα εκπονήσει πέντε κλαδικές μελέτες."/>
  </head>
  <body>
    <article>
      <h1>Πέντε κλαδικές μελέτες του Επαγγελματικού Επιμελητηρίου Αθηνών και της ICΑP</h1>
      <address><time datetime="2019-11-22T13:46:36+00:00">22 Nov 2019, 13:46</time> by <a rel="author">Ελεάνα Ζαμπάρα</a></address>
      <p>Το <a href="https://economico.gr/?s=%CE%95%CF%80%CE%B1%CE%B3%CE%B3%CE%B5%CE%BB%CE%BC%CE%B1%CF%84%CE%B9%CE%BA%CF%8C+%CE%95%CF%80%CE%B9%CE%BC%CE%B5%CE%BB%CE%B7%CF%84%CE%AE%CF%81%CE%B9%CE%BF+%CE%91%CE%B8%CE%B7%CE%BD%CF%8E%CE%BD"><b>Επαγγελματικό Επιμελητήριο Αθηνών</b> </a>σε συνεργασία με την <a href="https://economico.gr/?s=ICAP+%CE%91%CE%95"><b>ICAP ΑΕ</b></a> θα εκπονήσει πέντε κλαδικές μελέτες.</p>
      <p>Οι μελέτες αφορούν τις «<b>Σχολές Οδηγών</b>», τα «<b>Φροντιστήρια Μέσης Εκπαίδευσης</b>», τα «<b>Κέντρα Ξένων Γλωσσών</b>», τους «<b>Ασφαλιστικούς Διαμεσολαβητές»</b> και τους «<b>Ιδιωτικούς Βρεφονηπιακούς – Παιδικούς Σταθμούς</b>».</p>
      <p>Ορισμένα από τα θέματα που θα εξετάζονται επισταμένως είναι η ανάλυση του ανταγωνιστικού περιβάλλοντος του κλάδου βάσει της μεθόδου των πέντε δυνάμεων του Porter, η ανάλυση των δυνατών και αδύνατων σημείων, καθώς επίσης οι ευκαιρίες και οι απειλές που παρουσιάζονται σε κάθε κλάδο (<b>SWOT analysis).</b></p>
      <p>
        <b>Αναλυτικά, οι κλαδικές μελέτες θα:</b>
      </p>
      <ul>
        <li>Παρουσιάζουν τα γενικά χαρακτηριστικά κάθε κλάδου (περιγραφή των υπηρεσιών , των επιχειρήσεων, των βασικών οικονομικών μεγεθών, το θεσμικό πλαίσιο εντός του οποίου λειτουργούν οι επιχειρήσεις κ.λπ.).</li>
        <li>Εξετάζουν τους παράγοντες που επηρεάζουν τη ζήτηση.</li>
        <li>Περιγράφουν τη δομή του κλάδου και τις επικρατούσες συνθήκες ανταγωνισμού.</li>
        <li>Αναλύουν τα χρηματοοικονομικά δεδομένα των επιχειρήσεων και του κλάδου.</li>
        <li>Εκτιμούν τη συνολική κατανάλωση, τις εισαγωγές και εξαγωγές.</li>
        <li>Περιγράφουν το ανταγωνιστικό περιβάλλον, επισημαίνουν τα προβλήματα και εξετάζουν τις προοπτικές εξέλιξης του κάθε κλάδου.</li>
        <li>Τη Δευτέρα 25 Νοεμβρίου 2019, ώρα 2:30 μ.μ., θα πραγματοποιηθεί η εναρκτήρια συνάντηση του έργου: «Εκπόνηση κλαδικών μελετών» στην αίθουσα του διοικητικού συμβουλίου του επιμελητηρίου.</li>
      </ul>
      <p>Στόχος της συνάντησης είναι η ενημέρωση από την ανάδοχο εταιρεία <b>ICAP ΑΕ</b> για τα εξής θέματα: Μεθοδολογία της εκπόνησης των μελετών, σχεδιασμός ερωτηματολογίου, συλλογή πρωτογενών και δευτερογενών στοιχείων, συγγραφή της μελέτης, ενδεικτικός πίνακας περιεχομένων.</p>
      <p>Στο τέλος θα πραγματοποιηθεί συζήτηση με τους εκπροσώπους των κλάδων και θα προγραμματισθούν οι ημερομηνίες πραγματοποίησης των <b>focus group</b> ξεχωριστά για κάθε κλάδο.</p>
    </article>
  </body>
</html>