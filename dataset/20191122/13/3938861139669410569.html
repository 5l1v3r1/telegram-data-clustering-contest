<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/np/_mikolayivskomu-bronetankovomu-zavodu-mozhut-vidrizati-vodu-cherez-borgi/939426"/>
    <meta property="og:site_name" content="Gazeta.ua"/>
    <meta property="article:published_time" content="2019-11-22T13:30:00+00:00"/>
    <meta property="og:title" content="Миколаївському бронетанковому заводу можуть &quot;відрізати&quot; воду через борги"/>
    <meta property="og:description" content="Комунальне підприємство &quot;Миколаївводоканал&quot; планує відключити від водопостачання Миколаївський бронетанковий завод. Про це пресслужба &quot;Миколаївводоканал&quot; повідомила на офіційній сторінці у Facebook. &quot;22 листопада заплановано відключення державного підприємства &quot;Миколаївський ..."/>
  </head>
  <body>
    <article>
      <h1>Миколаївському бронетанковому заводу можуть "відрізати" воду через борги</h1>
      <address><time datetime="2019-11-22T13:30:00+00:00">22 Nov 2019, 13:30</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/939/939426_w_300.jpg?v=0"/>
        <figcaption>Сума боргу - 234 377 грн. Фото: Укрінформ</figcaption>
      </figure>
      <p>Комунальне підприємство "Миколаївводоканал" планує відключити від водопостачання Миколаївський бронетанковий завод.</p>
      <p>Про це пресслужба "Миколаївводоканал" повідомила на офіційній сторінці у<a href="https://www.facebook.com/nikolaevvodokanal/photos/a.675669219255231/1498815146940630/?type=3&amp;theater"> Facebook</a>.</p>
      <p>"22 листопада заплановано відключення державного підприємства "Миколаївський бронетанковий завод" сума боргу якого - 234 377 грн", - сказано в повідомленні.</p>
      <p>Між МКП "Миколаївводоканал" та заводом був укладений договір реструктуризації, у повному обсязі його не виконали. Крім того, неодноразово вручалися попередження про припинення послуг.</p>
      <p>"14 квітня завод надав гарантійний лист на оплату послуг водопостачання та водовідведення, однак низький рівень оплати призвів до накопичення боргу", - сказано в повідомленні.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/life/_pravoohoronci-provodyat-obshuki-na-zitomirskomu-bronetankovomu-zavodi/931029"/>
      </related>
      <p>"Як жителі міста несуть відповідальність за свої борги, так і підприємства повинні відповідати за свою роботу", - додали в пресслужбі "Миколаївводоканал".</p>
      <blockquote>Влітку Миколаївський бронетанковий завод <a href="https://gazeta.ua/articles/donbas/_skilki-tehniki-otrimali-zsu-z-pochatku-roku-zviti-bronetankovih-zavodiv/918987">передав</a> до Збройних сил України понад 50 одиниць бойової техніки.</blockquote>
    </article>
  </body>
</html>