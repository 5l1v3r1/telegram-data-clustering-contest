<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazetevatan.com/samsun-da-istinat-duvari-coktu-tahliye-ediliyor-1286480-gundem/"/>
    <meta property="og:site_name" content="Gazete Vatan"/>
    <meta property="article:published_time" content="2019-11-22T13:25:00+00:00"/>
    <meta property="og:title" content="Samsun’da istinat duvarı çöktü! Tahliye ediliyor"/>
    <meta property="og:description" content="Samsun’un Atakum ilçesinde dere ıslah çalışması sırasında bir binanın istinat duvarı çöktü. Park halindeki bir otomobilin yamaca kaydığı olayda, 6 katlı bina tedbir amacıyla tahliye edildi."/>
  </head>
  <body>
    <article>
      <h1>Samsun’da istinat duvarı çöktü! Tahliye ediliyor</h1>
      <h2>Samsun’un Atakum ilçesinde dere ıslah çalışması sırasında bir binanın istinat duvarı çöktü. Park halindeki bir otomobilin yamaca kaydığı olayda, 6 katlı bina tedbir amacıyla tahliye edildi.</h2>
      <address>
        <time datetime="2019-11-22T13:25:00+00:00">22 Nov 2019, 13:25</time>
      </address>
      <p>Olay, saat 12:30 sıralarında Atakum ilçesi Yeni Mahalle’de meydana geldi. Afganlı Deresi’nde yürütülen ıslah çalışmasında kazı yapıldığı sırada bir binanın istinat duvarı çöktü.</p>
      <p>Olayda park halindeki bir <a href="http://www.gazetevatan.com/arama/?Keyword=Otomobil">otomobil</a> çökmeyle birlikte yamaca düştü. Can kaybı ve yaralananın olmadığı göçükte, 6 katlı bina tedbir amacıyla boşaltıldı.</p>
      <p>İhbar üzerine mahalleye polis, <a href="http://www.gazetevatan.com/arama/?Keyword=afad">AFAD</a> ve belediye ekipleri sevk edildi. Güvenlik şeridi çekilen binaya girişlere izin verilmiyor. Belediye ekipleri çöken istinat duvarında çalışma başlattı.</p>
      <figure>
        <img src="http://fotograf.gazetevatan.com/vatanmediafile/HaberIciResim/2019/11/22/--4301013.Jpeg"/>
      </figure>
    </article>
  </body>
</html>