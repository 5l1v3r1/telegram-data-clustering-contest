<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/events/borodyanskiy-shcho-z-kinostudiyeyu-dovzhenka-novini-ukrajini-50055107.html"/>
    <meta property="og:site_name" content="НВ"/>
    <meta property="article:published_time" content="2019-11-22T13:58:00+00:00"/>
    <meta property="og:title" content="Бородянський назвав дві можливі перспективи Кіностудії Довженка"/>
    <meta property="og:description" content="Володимир Бородянський, міністр культури, молоді та спорту, назвав НВ дві можливі перспективи Кіностудії Довженка."/>
  </head>
  <body>
    <article>
      <h1>Бородянський назвав дві можливі перспективи Кіностудії Довженка</h1>
      <h2>Володимир Бородянський, міністр культури, молоді та спорту, назвав НВ дві можливі перспективи Кіностудії Довженка.</h2>
      <address>
        <time datetime="2019-11-22T13:58:00+00:00">22 Nov 2019, 13:58</time>
      </address>
      <p>За словами міністра, кіностудія може бути приватизована «з цільовим призначенням саме як кіностудії».</p>
      <p>«З огляду на, що є рібейти, ліквідність такого об'єкта піднімається. Він розташований у місті, в нього хороша локація і туди легко привозити закордонних акторів», - зазначив Бородянський.</p>
      <p>Також міністр повідомив, що існує можливість, що кіностудію використовуватимуть як суспільний простір, арт-хаб, у якому будуть студії та музеї.</p>
      <p>Він зазначив, що в Києві великий недолік суспільних просторів для створення культурного контенту і Кіностудія Довженка може стати одним із таких майданчиків.</p>
      <p>«Ми зараз будемо оцінювати кожну з ідей на їхні плюси і мінуси, і потім ми вийдемо вже на ринок і запропонуємо ринку почати брати участь в тій чи іншій розробці тієї чи іншої концепції», - підсумував міністр.</p>
      <p>Про можливість <a href="https://nv.ua/ukr/biz/economics/kinostudiyu-dovzhenka-ta-nacionalniy-cirk-mozhut-privatizuvati-zmi-1662595.html">приватизації Кіностудії Довженка стало відомо у 2017 році</a>. Як заявляв Максим Нефьодов, який на той момент був заступником міністра економічного розвитку і торгівлі, наміри продати Кіностудію Довженка - це <a href="https://nv.ua/ukr/biz/economics/kinostudiyu-dovzhenka-ta-nacionalniy-cirk-mozhut-privatizuvati-zmi-1662595.html">довгострокова перспектива</a>. У лютому 2018 року віце-прем'єр-міністр Павло Розенко заявив, що Кабмін прийняв рішення про те, що <a href="https://nv.ua/ukr/biz/markets/kabmin-peredumav-prodavati-kinostudiyu-dovzhenka-2449539.html">Кіностудія Довженка не підлягає приватизації</a>.</p>
      <p>
        <i>
          <b>Більше читайте у свіжому номері <a href="https://nv.ua/magazine/all.html">журналу НВ</a> - № 43 від 21 листопада 2019 року</b>
        </i>
      </p>
    </article>
  </body>
</html>