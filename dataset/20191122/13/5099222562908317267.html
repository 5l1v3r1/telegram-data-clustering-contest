<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hotnews.ro/stiri-esential-23507482-victima-violentei-domestice-din-sua-scapat-sunand-911-sub-pretextul-vrea-comande-pizza.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-11-22T13:45:00+00:00"/>
    <meta property="og:title" content="O victimă a violenței domestice din SUA a scăpat sunând la 911 sub pretextul că vrea să comande pizza"/>
    <meta property="og:description" content="O femeie din Oregon, victimă a violenței domestice, a reușit să scape pretinzând că face comandă la pizza și sunând la numărul de urgență 911, fără ca atacatorul să își dea seama"/>
  </head>
  <body>
    <article>
      <h1>O victimă a violenței domestice din SUA a scăpat sunând la 911 sub pretextul că vrea să comande pizza</h1>
      <address><time datetime="2019-11-22T13:45:00+00:00">22 Nov 2019, 13:45</time> by <a rel="author">DG</a></address>
      <p><b>O femeie din Oregon, victimă a violenței domestice, a reușit să scape pretinzând că face comandă la pizza și sunând la numărul de urgență 911, fără ca atacatorul să își dea seama ce se întâmplă. Polițiștii au reușit să intervină, agresorul fiind arestat. <br/></b><b><br/></b>Femeia a declarat presei locale că, la momentul respectiv, mama sa era atacată. <br/><br/>Tactica folosită de femeie pentru a alerta autoritățile a fost vehiculată de ani de zile, însă au fost puține cazurile de succes raportate, oficialii avertizând că o astfel de strategie este riscantă în condițiile în care operatorii nu sunt antrenați să recunoască o comandă la pizza ca fiind un strigăt de ajutor, scrie <a href="https://www.bbc.com/news/world-us-canada-50513706?ocid=socialflow_twitter">BBC News</a>. <br/><br/>Cum a decurs convorbirea? <br/><i>Operatoare: Oregon 911.<br/>Apelant: Aș vrea să comand o pizza (indică adresa). <br/>Operator: Ați apelat la 911 pentru a comanda pizza?<br/>Apelant: Da, la apartament.<br/>Operator: Acesta nu este numărul corect pentru a comanda pizza.<br/>Apelant: Nu, nu, nu, nu înțelegeți.<br/>Operator: Acum înțeleg. <br/></i><br/>În cursul convorbirii, femeia a găsit modalități inedite pentru a răspunde întrebărilor suplimentare ale operatorului care voia să evalueze gravitatea situației și tipul de echipaj care era necesar pentru intervenție. <br/><br/><i>Operator: Bărbatul este încă acolo? <br/></i><i>Apelant: Da, am nevoie de o pizza mare. <br/>Operator: În regulă. Aveți nevoie de asistență medicală? <br/>Apelant: Nu, cu pepperoni.</i><br/><br/>Nu este clar de unde a venit ideea de a folosi acest tip de protocol în cazuri de violență domestică, dar un scenariu similar a fost utilizat într-o campanie concepută de o asociație a femeilor din Norvegia, în 2010.</p>
    </article>
  </body>
</html>