<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.somoynews.tv/pages/details/184845/%E2%80%98%E0%A6%98%E0%A6%A3%E0%A7%8D%E0%A6%9F%E0%A6%BE-%E0%A6%AC%E0%A6%BE%E0%A6%9C%E0%A6%BF%E0%A7%9F%E0%A7%87%E2%80%99-%E0%A6%97%E0%A7%8B%E0%A6%B2%E0%A6%BE%E0%A6%AA%E0%A6%BF-%E0%A6%9F%E0%A7%87%E0%A6%B8%E0%A7%8D%E0%A6%9F-%E0%A6%89%E0%A6%A6%E0%A7%8D%E0%A6%AC%E0%A7%8B%E0%A6%A7%E0%A6%A8-%E0%A6%95%E0%A6%B0%E0%A6%B2%E0%A7%87%E0%A6%A8-%E0%A6%B9%E0%A6%BE%E0%A6%B8%E0%A6%BF%E0%A6%A8%E0%A6%BE-%E0%A6%AE%E0%A6%AE%E0%A6%A4%E0%A6%BE-(%E0%A6%AD%E0%A6%BF%E0%A6%A1%E0%A6%BF%E0%A6%93)"/>
    <meta property="og:site_name" content="somoynews.tv"/>
    <meta property="article:published_time" content="2019-11-22T13:58:00+00:00"/>
    <meta property="og:title" content="‘ঘণ্টা বাজিয়ে’ গোলাপি টেস্ট উদ্বোধন করলেন হাসিনা-মমতা (ভিডিও)"/>
    <meta property="og:description" content="ইডেন গার্ডেনসের ঐতিহাসিক ঘণ্টা বাজিয়ে গোলাপি টেস্টে উদ্বোধন করেছেন বাংলা"/>
  </head>
  <body>
    <article>
      <h1>‘ঘণ্টা বাজিয়ে’ গোলাপি টেস্ট উদ্বোধন করলেন হাসিনা-মমতা (ভিডিও)</h1>
      <address><time datetime="2019-11-22T13:58:00+00:00">22 Nov 2019, 13:58</time> by <a rel="author">সময় সংবাদ</a></address>
      <p><b>ইডেন গার্ডেনসের ঐতিহাসিক ঘণ্টা বাজিয়ে গোলাপি টেস্টে উদ্বোধন করেছেন বাংলাদেশের প্রধানমন্ত্রী শেখ হাসিনা ও পশ্চিমবঙ্গের মুখ্যমন্ত্রী মমতা বন্দোপাধ্যায়। এ সময় তাদের পাশেই ছিলেন বাংলাদেশ ক্রিকেট বোর্ডের সভাপতি নাজমুল হাসান পাপন ও ভারতীয় ক্রিকেট বোর্ডের সভাপতি সৌরভ গাঙ্গুলি। এছাড়া কলকাতা ক্রিকেট অ্যাসোসিয়েশনের কর্তারাও উপস্থিত ছিলেন।</b><br/><br/>এদিকে এ ম্যাচের একাদশে দু’টি পরিবর্তন এনেছে বাংলাদেশ। দুই স্পিনার তাইজুল ইসলাম ও মেহেদী হাসান মিরাজের বদলে সুযোগ পেয়েছেন ডানহাতি অফস্পিনার নাইম হাসান ও পেসার আল আমিন হোসেন। কোনো পরিবর্তন আসেনি ভারতের একাদশে।<br/><br/>বাংলাদেশ একাদশ : সাদমান ইসলাম, ইমরুল কায়েস, মুমিনুল হক, মোহাম্মদ মিঠুন, মুশফিকুর রহীম, মাহমুদউল্লাহ রিয়াদ, লিটন দাস, নাইম হাসান, আবু জায়েদ রাহী, আল আমিন হোসেন ও এবাদত হোসেন।<br/><br/>ভারত একাদশ: মায়াঙ্ক আগারওয়াল, রোহিত শর্মা, চেতেশ্বর পুজারা, বিরাট কোহলি, আজিঙ্কা রাহানে, রবীন্দ্র জাদেজা, রবিচন্দ্রন অশ্বিন, ঋদ্ধিমান সাহা, ইশান্ত শর্মা, উমেশ যাদভ ও মোহাম্মদ শামি।<br/><br/><a href="https://twitter.com/BCCI/status/1197781054112727041?ref_src=twsrc%5Etfw%7Ctwcamp%5Etweetembed%7Ctwterm%5E1197781054112727041&amp;ref_url=https%3A%2F%2Fwww.jagonews24.com%2Fsports%2Fcricket%2F541303">ভিডিও দেখতে ক্লিক করুণ:</a></p>
    </article>
  </body>
</html>