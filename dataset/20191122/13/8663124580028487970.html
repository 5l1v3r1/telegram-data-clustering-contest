<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://bookmaker-ratings.com.ua/tips/prognoz-i-stavka-dnipro-1-vorskla-chyya-chorna-smuga-zakinchyt-sya-ranishe/"/>
    <meta property="og:site_name" content="Рейтинг Букмекерів"/>
    <meta property="article:published_time" content="2019-11-22T13:43:00+00:00"/>
    <meta property="og:title" content="Прогноз і ставка. «Дніпро-1» – «Ворскла»: чия чорна смуга закінчиться раніше?"/>
    <meta property="og:description" content="На «Дніпро-Арені» зустрінуться клуби, які перебувають у серйозній ігровій кризі. Господарі поля не виграють вже сім турів, а остання перемога «Ворскли» у чемпіонаті датована 24 серпня. Втім, виїзна нічия у Чернігові у попередньому турі дає підстави уболівальникам «чорно-жовтих» сподіватися на прийнятний результат. Керівництво ж полтавців вирішилося на кардинальний крок, змінивши головного тренера команди. Чесно кажучи, мене здивує будь-який результат цієї зустрічі крім перемоги господарів."/>
  </head>
  <body>
    <article>
      <h1>Прогноз і ставка. «Дніпро-1» – «Ворскла»: чия чорна смуга закінчиться раніше?</h1>
      <address><time datetime="2019-11-22T13:43:00+00:00">22 Nov 2019, 13:43</time> by <a rel="author">Анатолій Плохотнюк</a></address>
      <p>На «Дніпро-Арені» зустрінуться клуби, які перебувають у серйозній ігровій кризі. Господарі поля не виграють вже сім турів, а остання перемога «Ворскли» у чемпіонаті датована 24 серпня. Втім, виїзна нічия у Чернігові у попередньому турі дає підстави уболівальникам «чорно-жовтих» сподіватися на прийнятний результат. Керівництво ж полтавців вирішилося на кардинальний крок, змінивши головного тренера команди. Чесно кажучи, мене здивує будь-який результат цієї зустрічі крім перемоги господарів.</p>
      <p>
        <b>17:00, 23 лис 2019</b>
      </p>
      <h3>«Дніпро-1»</h3>
      <p>За нічию із «Десною», якщо бути до кінця відвертим, дніпрянам слід дякувати своєму голкіперу та вдачі. Перший кілька разів рятував свою команду від пропущеного гола, а остання допомогла забити після єдиного удару у створ воріт господарів. Досить несподівано чернігівці пішли на перерву, поступаючись у рахунку після результативного удару Шаповала у компенсований час. Щоправда вже на 48-й хвилині Хльобас вдало зіграв на добиванні після того, як Денис Фаворов влучив у стійку воріт. Практично тайм був у розпорядженні господарів поля для того, щоб забити переможний гол, проте не склалося (1:1).</p>
      <p>У турнірній таблиці домашніх матчів «Дніпро-1» знаходиться на сьомій позиції із трьома перемогами та чотирма поразками. Дві останніх зустрічі за підтримки рідних трибун сьогоднішні господарі поля програли «Шахтарю» (0:2) та «Зорі» (1:4). У 6-му та 8-му турах здолали опір «Колоса» (2:1) та «Карпат» (2:0) відповідно.</p>
      <h3>«Ворскла»</h3>
      <p>«Зелено-білі» у 14-му турі у двобої із «Львовом» вирішували, якій з команд замикати турнірну таблицю. Гості вже у першому таймі зробили кілька помилок, що призвели до підсумкової поразки. Спочатку Мельничук недбало віддав передачу воротарю, яку перехопив Ренан та відкрив рахунок. Потім Луізао залишив свою команду у меншості, отримавши друге попередження. Вже через кілька обертів секундної стрілки Баєнко порушив правила у власному штрафному майданчику і Педро з пенальті забив другий гол. Наприкінці матчу був вилучений Мартиненко, але господарі не встигли скористатися перевагою у два гравці (2:0).</p>
      <p>14 листопада керівництвом клубу було прийняте рішення про звільнення Віталія Косовського з посади головного тренера. Вже наступного дня команді був представлений новий наставник – Юрій Максимов.</p>
      <p>У активі «Ворскли» лише одна виїзна перемога над «Колосом» (3:0), інші шість матчів завершились поразками із загальним рахунком 1:16. «Суха» серія у гостьових матчах нараховує вже 409 хвилин.</p>
      <p>У першому колі команди розійшлися бойовою нічиєю 1:1. Контрольний матч у липні виграв «Дніпро-1» із рахунком 4:3. Перший поєдинок між командами відбувся у квітні поточного року. Тоді у чвертьфіналі національного кубку «чорно-жовті» забили два голи у ворота Ткаченка у останні чверть години ігрового часу, перемігши 2:0.</p>
      <p>Обом командам конче потрібна перемога, але, в той час, як господарі поля не мають кадрових проблем, полтавцям потрібно буде знайти достойну заміну одразу трьом гравцям. Крім вилучених у попередньому матчі Луізао та Мартиненко, матч у Дніпрі пропустить капітан команди Чеснаков, який отримав четверте попередження. Чекаю на перемогу «Дніпра-1» із рахунком 2:1 або 2:0.</p>
      <p>
        <a href="https://bookmaker-ratings.com.ua/uikend-tur-vid-pin-up/">
          <b>Бери участь у конкурсі «Уiкенд-тур вiд Pin-Up» на 30 000 гривень!</b>
        </a>
      </p>
      <related>
        <h4>Актуальні прогнози</h4>
        <a href="https://bookmaker-ratings.com.ua/tips/liga-1-14-yj-tur-prognoz-i-ekspres-vadyma-skichka/"/>
        <a href="https://bookmaker-ratings.com.ua/tips/lion-nitstsa-prognoz-i-stavka-vadyma-skichka/"/>
        <a href="https://bookmaker-ratings.com.ua/tips/prognoz-i-stavka-sheffild-yunajted-manchester-yunajted-aktyvnist-v-zoni-yevrokubkiv/"/>
      </related>
    </article>
  </body>
</html>