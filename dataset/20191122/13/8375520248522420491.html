<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/genprokuratura-peredast-114-provadzhen-u-spravah-maydanu-v-organi-dosudovogo-rozsliduvannya-641750.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-22T13:21:10+00:00"/>
    <meta property="og:title" content="Генпрокуратура передасть 114 проваджень у справах Майдану в органи досудового розслідування"/>
    <meta property="og:description" content="До Державного бюро розслідувань буде передано 50 проваджень, ще 43 - в Національне антикорупційного бюро"/>
  </head>
  <body>
    <article>
      <h1>Генпрокуратура передасть 114 проваджень у справах Майдану в органи досудового розслідування</h1>
      <address>
        <time datetime="2019-11-22T13:21:10+00:00">22 Nov 2019, 13:21</time>
      </address>
      <h4>До Державного бюро розслідувань буде передано 50 проваджень, ще 43 - в Національне антикорупційного бюро</h4>
      <p>Генеральна прокуратура передасть 114 кримінальних проваджень щодо розслідування злочинів, вчинених за часів масових протестів у 2013-2014 роках, у органи досудового розслідування. Про це йдеться в повідомленні пресслужби Генпрокуратури.</p>
      <p>«У зв'язку із закінченням терміну повноважень досудового розслідування органами прокуратури 114 проваджень про злочини, пов'язані з масовими протестами в 2013-2014 рр., будуть спрямовані в органи попереднього розслідування. При цьому прокурори спеціально створеного департаменту процесуального керівництва в цих процесах зможуть проводити невідкладні процесуальні дії для розслідування, поки не завершиться передача матеріалів справ до відповідних органів», - сказано в ньому.</p>
      <p>Зокрема, до Державного бюро розслідувань буде передано 50 проваджень, ще 43 - в Національне антикорупційного бюро.</p>
      <p>Решту проваджень буде передано в органи Національної поліції, Служби безпеки України та Державної податкової служби.</p>
      <p>Як повідомлялось, 18 листопада <a href="https://glavcom.ua/news/u-dbr-stvoreno-pidrozdil-iz-rozsliduvannya-sprav-maydanu-truba-640751.html">ДБР створило спеціальний підрозділ із розслідування справ Майдану</a>.</p>
      <p>З 20 листопада генпрокуратура втрачає функцію розслідування. Незакінчені справи розділять між Державним бюро розслідувань і Національним антикорупційним бюро. <a href="https://glavcom.ua/news/spravi-maydanu-teper-rozsliduvatime-dbr--636474.html">«Справи Майдану» передадуть ДБР</a>. Наразі відомо, що там не вистачає слідчих, та потрібен час на вивчення п'яти тисяч томів справ. Це може призупинити розслідування на невизначений час, вважають адвокати і родичі загиблих героїв.</p>
      <p>Напередодні повідомлялося, що <a href="https://glavcom.ua/news/genprokuror-priznachiv-kerivnictvo-departamentu-u-spravah-maydanu-636234.html">Генпрокурор призначив керівництво департаменту у справах Майдану</a>. Руслан Рябошапка підписав наказ про призначення Віктора Мисяка на посаду начальника Департаменту процесуального керівництва у кримінальних провадженнях про злочини, вчинені у зв’язку із масовими протестами у 2013-2014 роках, Генеральної прокуратури України Окрім того, підписано наказ про призначення Олексія Донського на посаду заступника начальника вказаного Департаменту.</p>
      <p>Також <a href="https://glavcom.ua/news/genprokuratura-anonsuvala-formuvannya-grupi-z-auditu-sprav-maydanu-635223.html">Генпрокуратура анонсувала</a> формування групи з аудиту справ Майдану.</p>
      <blockquote><b>Читайте також: <br/></b><br/>   •  <b><a href="https://glavcom.ua/photo/spogadi-yaki-nikoli-ne-zitrutsya-z-pamyati-fantastichni-foto-z-jevromaydanu-641397.html">Спогади, які ніколи не зітруться з пам'яті. Фантастичні фото з Євромайдану<br/></a></b><br/>   •  <b><a href="https://glavcom.ua/interviews/skandalni-chistki-u-genprokuraturi-zvilneniy-sergiy-gorbatyuk-vikrivaje-nove-kerivnictvo-635711.html">Скандальні чистки у Генпрокуратурі. Звільнений Сергій Горбатюк викриває нове керівництво</a></b></blockquote>
      <related>
        <a href="https://glavcom.ua/news/spravi-maydanu-advokat-rodin-gerojiv-nebesnoji-sotni-ogolosila-goloduvannya-641568.html"/>
        <a href="https://glavcom.ua/news/u-kijevi-prohodit-viche-gidnosti-translyaciya-641550.html"/>
        <a href="https://glavcom.ua/news/vidsogodni-prokurori-perestanut-vesti-dosudovi-rozsliduvannya-641098.html"/>
      </related>
    </article>
  </body>
</html>