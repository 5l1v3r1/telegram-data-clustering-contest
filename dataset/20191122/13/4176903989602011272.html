<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/vesti/svet/junker-pusten-iz-bolnice-uskoro-na-radnom-mestu/"/>
    <meta property="og:site_name" content="Krstarica"/>
    <meta property="article:published_time" content="2019-11-22T13:24:00+00:00"/>
    <meta property="og:title" content="Junker pušten iz bolnice, uskoro na radnom mestu"/>
    <meta property="og:description" content="BRISEL - Odlazeći predsednik Evropske komisije Žan-Klod Junker, koji je pre desetak dana operisan, otpušten je iz bolnice i sledeće nedelje bi trebalo da"/>
  </head>
  <body>
    <article>
      <h1>Junker pušten iz bolnice, uskoro na radnom mestu</h1>
      <address><time datetime="2019-11-22T13:24:00+00:00">22 Nov 2019, 13:24</time> by <a rel="author" href="https://www.krstarica.com/author/tanjug/" target="_blank">Tanjug</a></address>
      <p>BRISEL – Odlazeći predsednik Evropske komisije Žan-Klod Junker, koji je pre desetak dana operisan, otpušten je iz bolnice i sledeće nedelje bi trebalo da se vrati na posao u sedištu Komisije u Briselu.</p>
      <p>Junker je 11. novembra podvrgnut hirurškom zahvatu radi obrade aneurizme aorte u trbušnoj duplji.</p>
      <p>To je saopštila portparolka Evropske komisije Anika Brajdhard, a prenosi Hina.</p>
      <p>U proteklih desetak dana u Komisiji ga je zamenjivao prvi potpredsednik Frans Timermans.</p>
      <p>Junkerova Komisija obavlja samo tekuće poslove, jer joj je mandat istekao 1. novembra, a nova EK na čelu s Nemicom Ursulom fon de Lajen trebala bi da preuzme dužnost 1. decembra.</p>
      <p>(Tanjug)</p>
    </article>
  </body>
</html>