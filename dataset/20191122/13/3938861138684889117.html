<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/politics/_bahmatyuka-ogolosili-v-rozshuk/939437"/>
    <meta property="og:site_name" content="Gazeta.ua"/>
    <meta property="article:published_time" content="2019-11-22T13:45:00+00:00"/>
    <meta property="og:title" content="Бахматюка оголосили в розшук"/>
    <meta property="og:description" content="Власника збанкрутілого VAB Банку Олега Бахматюка оголосило в розшук Національне антикорупціне бюро. Інформація про нього з'явилася в базі Міністерства внутрішніх справ. Має статус особи, яка переховується від органів досудового розслідування. Зник, да даними МВС, 21 ..."/>
  </head>
  <body>
    <article>
      <h1>Бахматюка оголосили в розшук</h1>
      <address><time datetime="2019-11-22T13:45:00+00:00">22 Nov 2019, 13:45</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/939/939437_w_300.jpg?v=0"/>
        <figcaption>Датою зникнення вказане 21 листопада. ФОТО: LIGA.net</figcaption>
      </figure>
      <p>Власника збанкрутілого VAB Банку <b>Олега Бахматюка</b> оголосило в розшук Національне антикорупціне бюро.</p>
      <p>Інформація про нього з'явилася в <a href="https://wanted.mvs.gov.ua/searchperson/details/?id=00193263728496368680">базі</a> Міністерства внутрішніх справ.</p>
      <p>Має статус особи, яка переховується від органів досудового розслідування.</p>
      <p>Зник, да даними МВС, 21 листопада.</p>
      <p>НАБУ підозрює його за двома статтями — привласнення, розтрата майна або заволодіння ним шляхом зловживання службовим становищем і легалізація (відмивання) доходів, одержаних злочинним шляхом.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/politics/_sprava-vab-pisaruku-priznachili-zapobizhnij-zahid/938318"/>
      </related>
      <blockquote>13 листопада детективи НАБУ <a href="https://gazeta.ua/articles/politics/_vlasniku-vab-banku-ogolosili-pidozru/937975">оголосили</a> власнику VAB Банку Олегу Бахматюку та колишньому голові правління установи Денису Мальцеву про підозру.<br/>Їх підозрюють у заволодінні 1,2 млрд грн стабілізаційного кредиту, наданого Національним банком України.<br/>За даними слідства, у жовтні 2014 року ПАТ VAB Банк, зарахований до категорії проблемних банків, звернувся до НБУ з клопотанням надати йому стабілізаційний кредит під заставу нерухомого майна.<br/>Хоча VAB Банк не подав всіх необхідних для цього документів, правління Нацбанку, всупереч вимогам законодавства, пристало на його пропозицію. При цьому вартість нерухомості, переданої в заставу Нацбанку, завищили майже в 25 разів через складення підроблених звітів про оцінку.<br/>Експертиза встановила, що реальна вартість заставленої нерухомості 72,62 млн грн — проти 1,8 млрд грн, заявлених VAB Банком.<br/>VAB Банк кредит не повернув.</blockquote>
    </article>
  </body>
</html>