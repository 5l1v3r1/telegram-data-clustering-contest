<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ve.lt/naujienos/laisvalaikis/patarimai/9-karjeros-patarimai-siuolaikiniams-abiturientams-kaip-nepasiklysti-informacijos-ir-madu-liune-1751857/"/>
    <meta property="og:site_name" content="Vakaru ekspresas VE"/>
    <meta property="article:published_time" content="2019-11-22T13:21:00+00:00"/>
    <meta property="og:title" content="9 karjeros patarimai šiuolaikiniams abiturientams, kaip nepasiklysti informacijos ir madų liūne"/>
    <meta property="og:description" content="Reklama"/>
  </head>
  <body>
    <article>
      <h1>9 karjeros patarimai šiuolaikiniams abiturientams, kaip nepasiklysti informacijos ir madų liūne</h1>
      <address><time datetime="2019-11-22T13:21:00+00:00">22 Nov 2019, 13:21</time> by <a rel="author">Kelionių panorama</a></address>
      <p>Reklama</p>
      <p>
        <b>Šią savaitę šalies mokyklose vyksta 7-oji kasmetinė Nacionalinė karjeros savaitė, kai mokiniai turi galimybę susitikti su įvairių sričių profesionalais, dalyvauti profesinio orientavimo paskaitose bei pasikonsultuoti su karjeros specialistais.</b>
      </p>
      <p>Viena iš karjeros savaitės dalyvių, kelionių agentūros „Kelionių panorama“ vadovė Kristina Graužinienė, moksleiviams dalino patarimus, kaip nepasiklysti karjeros madų labirintuose. Pranešėja prisipažino, kad prieš 13 m. baigdama mokyklą, viską planavo kitaip. Ji norėjo tapti gydytoja, tačiau gyvenimas pasisuko kita linkme. Besidžiaugdama savo nueitu karjeros keliu, K. Graužinienė pristatė pačios atrastas devynias gyvenimo tiesas.</p>
      <p>1.<b> Turėkite tikslą. </b>Nusistatykite aiškų tikslą, ką norite pasiekti ir kaip norite save matyti po 10-20 metų. </p>
      <p>2. <b>Būkite kantrūs.</b> Reikia mokėti išlaukti savo tikslo. Šiuolaikinių žmonių problema – skubėjimas, jie visko nori čia ir dabar. Gyvenimas ilgas, viskam užteks laiko.</p>
      <p>3. <b>Svajokite.</b> Tavo svajonės turi būti Tavo. Ne mamos, ne tėčio, ne draugų. Tik Tavo.</p>
      <p>4. <b>Neplanuokite karjeros</b>. Karjerą praktiškai labai sunku suplanuoti, nes daugelis dalykų priklauso ne nuo Jūsų. Galima nusistatyti tik tikslą ir jo siekti, kad ir 40 metų. Jei tikslas tikrai Jūsų – pasieksite.</p>
      <p>Reklama</p>
      <p>5. <b>Būkite savo paties fanas</b>. Niekada niekam taip nerūpėsite, kaip sau pačiam. Didžiuokitės savimi, nes niekas kitas taip nesididžiuos Jumis. Palaikykite save, net kai kiti smerkia.</p>
      <p>6. <b>Nebijokite klysti</b>. Juk klysti žmogiška ir iš klaidų mes mokomės. Kuo daugiau klystame – tuo labiau tobulėjame.</p>
      <p>7. <b>Niekuomet nesiskųskite</b>! Tiesiog veikite. Jeigu galite pakeisti, keiskite, jeigu ne – pamirškite.</p>
      <p>8. <b>Neturėkite lūkesčių</b>. Viską priimkite kaip duotybę ir visada galvokite, kad jau esate netoli tikslo, net kai labai sunku ir viskas rodos griūva. Nes gyvenimas gali apsiversti per vieną minutę. </p>
      <p>9. <b>Neribokite savęs</b>. Visos ribos Jūsų galvose yra ne Jūsų, o įdiegtos Jūsų ribotos aplinkos. Tikėkite savimi ir gausite viską, ko trokštate.</p>
      <related>
        <h4>Daugiau susijusių straipsnių</h4>
        <a href="https://www.ve.lt/naujienos/klaipeda1/klaipeda/abiturientams-lengviausia-samprotauti-apie-ramybe-1558304/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/visuomene/svietimas/abiturientai-renkasi-studijas-nors-itin-perspektyvus-technologijos-mokslai-dar-gasdina-1475888/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/visuomene/svietimas/is-egzamino-pasalinti-keli-abiturientai-1468235/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/klaipeda1/klaipeda/abiturientams-nuaidejo-paskutinis-skambutis-1465422/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/visuomene/svietimas/abiturientas-diplomas-nera-viskas-1463293/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/visuomene/svietimas/nuo-2017-metu-abiturientai-gales-rinktis-brandos-darba-1389477/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/visuomene/svietimas/valdovu-rumuose-pagerbti-geriausi-salies-abiturientai-ir-profesiniu-mokyklu-absolventai-1382486/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/visuomene/svietimas/kuo-siemet-gali-pasigirti-klaipedos-abiturientai-1375405/?utm_source=susije&amp;utm_medium=referal&amp;utm_campaign=blokas"/>
      </related>
    </article>
  </body>
</html>