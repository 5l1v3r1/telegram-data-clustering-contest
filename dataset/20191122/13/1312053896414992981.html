<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newnotizie.it/2019/11/22/chiede-spiccio-sparano-telecamera/"/>
    <meta property="og:site_name" content="NewNotizie"/>
    <meta property="article:published_time" content="2019-11-22T13:01:08+00:00"/>
    <meta property="og:title" content="Chiede qualche spiccio, le sparano in pieno centro. La telecamera riprende tutto – VIDEO"/>
    <meta property="og:description" content="Una senzatetto è stata brutalmente assassinata nel centro di Rio de Janeiro da un passante a cui aveva chiesto una piccola elemosina."/>
  </head>
  <body>
    <article>
      <h1>Chiede qualche spiccio, le sparano in pieno centro. La telecamera riprende tutto – VIDEO</h1>
      <address><time datetime="2019-11-22T13:01:08+00:00">22 Nov 2019, 13:01</time> by <a rel="author">roberto.naccarella</a></address>
      <figure>
        <img src="https://www.newnotizie.it/wp-content/uploads/2019/11/neia.jpg"/>
      </figure>
      <h3>Uccisa per strada solo per aver chiesto l’elemosina.</h3>
      <p>E’ la tragica fine di una<b> senzatetto brasiliana</b>, assassinata brutalmente lo scorso 16 novembre nel centro di Rio de Janeiro.</p>
      <p>La scena dell’omicidio è stata ripresa da alcune telecamere di videosorveglianza ed è stata anche trasmessa dalle tv brasiliane. Nel filmato si vede <b>Zilda Henrique dos Santos Leandro</b>, 31 anni, nella zona conosciuta anche con il soprannome di Neia, che si avvicina ad un uomo in Rua Barao de Amazonas, una delle vie centrali di Rio.</p>
      <figure>
        <iframe src="https://www.youtube.com/embed/cImotwaGOUc" width="640" height="360" data-service="Youtube" scrolling="no"/>
      </figure>
      <p>In un primo momento l’uomo cerca di allontanarsi, ma di fronte alle insistenze della 31enne estrae una pistola dalla cintura ed <b>esplode due colpi</b> all’indirizzo della senzatetto. Nel video si vede Neia che resta accasciata in mezzo alla strada, mentre l’assassino se ne va come se niente fosse.</p>
      <h3>L’omicidio fa riesplodere le critiche verso Bolsonaro</h3>
      <p>La 31enne verrà poi soccorsa da un passante e successivamente trasportata<b> all’ospedale statale di Azevedo Lima</b>, dove verrà dichiarata morta. Come riportato dai media brasiliani e anche da Dagospia, l’uomo che ha <a href="https://www.newnotizie.it/2019/03/13/strage-a-scuola-sparano-allimpazzata-e-uccidono-8-persone-prima-di-togliersi-la-vita/">sparato</a> a Neia si chiama Aderbal Ramos: stando alle prime indagini, la donna<b> aveva chiesto soltanto 1 real</b>, pari a circa 20 centesimi di euro.</p>
      <p>Il barbaro omicidio fa riesplodere la polemica <b>sull’utilizzo delle armi</b> in Brasile, con il premier <b>Bolsonaro</b> che nei mesi scorsi ha firmato un decreto che consente a determinate categorie di persone di poter portare con sè delle armi senza doverne necessariamente specificare l’utilità.</p>
    </article>
  </body>
</html>