<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/CULTURE/brend-victoria-s-secret-vpershe-za-25-rokiv-skasuvav-sviy-schorichniy-pokaz-za-uchastyu-angeliv-330545_.html"/>
    <meta property="og:site_name" content="DT.ua"/>
    <meta property="article:published_time" content="2019-11-22T13:22:00+00:00"/>
    <meta property="og:title" content="Бренд Victoria's Secret вперше за 25 років скасував свій щорічний показ за участю &quot;ангелів&quot;"/>
    <meta property="og:description" content="Бренд хоче змінити своє позиціонування."/>
  </head>
  <body>
    <article>
      <h1>Бренд Victoria's Secret вперше за 25 років скасував свій щорічний показ за участю "ангелів"</h1>
      <h2>Бренд хоче змінити своє позиціонування.</h2>
      <address>
        <time datetime="2019-11-22T13:22:00+00:00">22 Nov 2019, 13:22</time>
      </address>
      <p>Американський бренд нижньої білизни Victoria's Secret скасував свій щорічний <a href="https://dt.ua/CULTURE/pomer-karl-lagerfeld-yak-dizayner-vplinuv-na-svit-modi-303263_.html"><b>показ</b> </a>Fashion Show. Як повідомляє <a href="https://fortune.com/2019/11/21/victorias-secret-fashion-show-2019-cancelled/">Fortune</a>, крок став частиною стратегії зі зміни позиціонування компанії, а також відповіддю на найнижчі в історії рейтинги показу 2018 року.</p>
      <p>"Ми будемо спілкуватися з покупцями, але не в масштабах, порівнянних з показами", - заявив Стюарт Бургдорфер - фінансовий директор компанії L Brands, що володіє Victoria's Secret.</p>
      <p>У розмові з аналітиками він зазначив, що компанія відмовляється від найбільш екстравагантних маркетингових методів. Бренд також визнав, що покази не впливають на продажі, які продовжують скорочуватися: за останній квартал вони знизилися на 7%.</p>
      <p>Незважаючи на те, що покази були справжньою подією в поп-культурі, в останні роки вони почали втрачати глядачів. За словами Бургдорфера, Victoria's Secret Fashion Show були "видатним маркетинговим досягненням", яке останнім часом втратило своє фінансове значення.</p>
      <p>Підписуйтесь на наш <a href="https://t.me/ZNlife">Telegram-канал</a> з новинами технологій та культури.</p>
      <p>Як зазначає "Медуза", Victoria's Secret проводив свої модні покази з 1995 року. Починаючи з 1998 року їхньою особливістю стала участь "ангелів" — так називали найбільш відомих моделей, які рекламували білизну Victoria's Secret і під час показів виходили на подіум з крилами за плечима.</p>
      <p>З 2001 року покази Victoria's Secret транслювалися на американському телебаченні (їх по черзі показували ABC та CBS). Перше шоу зібрало понад 12 мільйонів глядачів, останнє в 2018-му році — 3,3 мільйона.</p>
      <p> </p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a> / <a href="https://dt.ua/go/aHR0cHM6Ly9tZWR1emEuaW8v">Медуза</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>