<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tecnoandroid.it/2019/11/22/lampi-gamma-osservati-due-fenomeni-distruttivi-ad-alta-energia-628518"/>
    <meta property="og:site_name" content="tecnoandroid"/>
    <meta property="article:published_time" content="2019-11-22T13:10:06+00:00"/>
    <meta property="og:title" content="Lampi Gamma: osservati due fenomeni distruttivi ad alta energia"/>
    <meta property="og:description" content="Nonostante non siano così rari nell'Universo, scorgere i lampi gamma nella vastità dello spazio non è facile. Ma stavolta un super team di scienziati ne ha scovati due quasi in diretta."/>
  </head>
  <body>
    <article>
      <h1>Lampi Gamma: osservati due fenomeni distruttivi ad alta energia</h1>
      <h2>Nonostante non siano così rari nell'Universo, scorgere i lampi gamma nella vastità dello spazio non è facile. Ma stavolta un super team di scienziati ne ha scovati due quasi in diretta.</h2>
      <address><time datetime="2019-11-22T13:10:06+00:00">22 Nov 2019, 13:10</time> by <a rel="author">Flavio Mezzanotte</a></address>
      <figure>
        <img src="https://www.tecnoandroid.it/wp-content/uploads/2019/11/lampi-gamma.jpg"/>
      </figure>
      <p><b>I lampi gamma</b>, o più precisamente lampi di raggi gamma, <b>sono classificati come uno dei fenomeni dell’Universo a più alta concentrazione di energia</b>. Non è ancora certa l’origine di un’esplosione di questa potenza, ma si ritiene che i responsabili possano essere Supernovae e buchi neri.</p>
      <p><a href="https://www.tecnoandroid.it/2019/11/11/luniverso-potrebbe-non-essere-espanso-allinfinito-ma-chiuso-unipotesi-affascinante-622468">Nonostante non siano così rari nell’Universo</a>, <b>scorgerli nella vastità dello spazio non è facile</b>, più che altro riusciamo quasi sempre a capire che dei lampi gamma ci sono stati dai residui del loro passaggio. Ma la notizia è che <b>un team internazionale di scienziati</b>, tra cui molti ricercatori di diversi istituti italiani <b>ha osservato due “gamma ray burst”</b> dalla terribile potenza quasi in diretta. Contenenti fotoni ad altissima energia, i responsabili della scoperta hanno pubblicato i risultati delle loro rilevazione sulla rivista Nature.</p>
      <h3>Lampi Gamma: osservati due fenomeni distruttivi ad alta energia</h3>
      <p>Per capire quanto sono potenti i lampi gamma vi basterà considerare che <b>possono rilasciare in un secondo l’energia che il Sole produce in tutto il suo ciclo di vita</b>. In più si è stimato che sono così potenti da illuminare praticamente l’intero Universo visibile. La possibilità di rilevare un loro passaggio in una determinata regione di spazio ci viene dalla sua coda, <b>la cosiddetta afterglow</b>, la quale è una scia contenente fotoni di diversa lunghezza d’onda, dalle radio ai raggi gamma, del carico di oltre centinaia di Gigaelettronvolt.</p>
      <p>Come detto non sono fenomeni rari ma <b>è molto difficile prevedere dove si formeranno nella vastità dell’Universo</b>. Un punto fermo nell’osservazione del fenomeno è che spesso provengono da galassie solitamente molto lontane, come quello avvenuto a una distanza di oltre 13 miliardi di anni luce dal nostro pianeta.</p>
      <p>Una delle ipotesi più accreditate per l’origine dei lampi gamma <b>è lo scontro tra stelle di neutroni o l’esplosione di Supernovae da stelle giganti.</b> Queste ultime sono responsabili della formazione di un buco nero al centro della deflagrazione, e tutto il materiale che non partecipa alla formazione del buco viene poi risucchiato in un disco di accrescimento.</p>
      <p><b>Il primo lampo registrato risale al 20 luglio 2018</b>, quando il telescopio Hess ha osservato l’afterglow del Gamma Ray Burst 19072B. Successivamente è arrivata <b>la seconda rilevazione nel 2019</b> del GRB 190114C ad opera del telescopio Magic. A guidare entrambe le osservazioni sono stati dei satelliti della Nasa posti in orbita appositamente per ascoltare raggi gamma provenienti dallo spazio. I due eventi avevano energie comprese tra i 200 e i mille miliardi di elettronvolt, e <b>come spiega Elisa Bernardini del progetto Magic</b>, sono:”<i>di gran lunga i fotoni a più alta energia mai osservati da un gamma ray burst.</i>”</p>
      <p>In conclusione, GRB190114C è stato emesso a circa <b>quattro miliardi di anni luce di distanza</b> dalla Terra, mentre GRB180720B arriva da circa sei miliardi di anni luce.</p>
    </article>
  </body>
</html>