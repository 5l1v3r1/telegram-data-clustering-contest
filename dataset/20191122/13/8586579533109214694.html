<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.yenicaggazetesi.com.tr/suriyelilerin-denetiminde-skandal-duzenleme-257459h.htm"/>
    <meta property="og:site_name" content="Yeni Çağ Gazetesi"/>
    <meta property="article:published_time" content="2019-11-22T13:01:00+00:00"/>
    <meta property="og:title" content="Suriyelilerin denetiminde skandal düzenleme"/>
    <meta property="og:description" content="AKP'nin hazırladığı torba tasarı Meclis'ten geçti. Kabul eden maddeler arasında sığınmacılara verilen ve 6 ayda bir yenilenmesi gereken geçici kimlikler için söz konusu süre sınırının kaldırılması dikkat çekti."/>
  </head>
  <body>
    <article>
      <h1>Suriyelilerin denetiminde skandal düzenleme</h1>
      <address><time datetime="2019-11-22T13:01:00+00:00">22 Nov 2019, 13:01</time> by <a rel="author">Yeni Çağ Gazetesi</a></address>
      <p>
        <b>AKP'nin hazırladığı torba tasarı Meclis'ten geçti. Kabul eden maddeler arasında sığınmacılara verilen ve 6 ayda bir yenilenmesi gereken geçici kimlikler için söz konusu süre sınırının kaldırılması dikkat çekti.</b>
      </p>
      <p>Suriyeli sığınmacı sorunu Türkiye'nin gündemindeki yerini korumaya devam ederken, iktidardan yeni bir hamle daha geldi.</p>
      <p>AKP'nin hazırladığı ve yeni vergi düzenlemelerinin ön plana çıktığı torba tasarıda sığınmacılara ilişkin yer alan maddeler ise dikkat çekti.</p>
      <p>Söz konusu maddeler arasında kaçak sığınmacılara ev kiralama ve genel sağlık sigortasında düzenlemeler yer alırken, sığınmacılar için verilen geçici kimlik belgelerinde yapılan düzenlemeye ilişkin bir madde tartışmalara neden oldu.</p>
      <p>
        <b>"DENETİM ELDEN BIRAKILIYOR MU?"</b>
      </p>
      <p>Şöyle ki, sığınmacılara verilen geçici kimlik belgelerinin her altı ayda bir yenilenmesi zorunluydu, söz konusu düzenleme ile kimlik belgelerini yenileme süresindeki sınır kaldırıldı. Kararın ilgili bakanlığa bırakılacağı belirtilirken süreye ilişkin herhangi bir madde veya bilgiye yer verilmedi.</p>
      <p>Ülkede kayıtlı sığınmacıların yanı sıra 2 milyonu aşkında kayıtlı olmayan sığınmacının olduğu tahmin edilirken, sığınmacıları kayıt altında tutmayı kolaylaştıran bir düzenlemede sınırın kaldırılması, denetimin elden bırakılması olarak yorumlandı.</p>
      <p> Söz konusu maddede bir gevşetmeye gidilmesiyle ülkedeki kaçak sığınmacı sayısında istemeyecek bir artışa neden olabileceği belirtiliyor.</p>
      <related>
        <a href="https://www.yenicaggazetesi.com.tr/erdogan-suriyelileri-gondermeyecegiz-demisti-ilk-hamle-almanyadan-geldi-257280h.htm"/>
        <a href="https://www.yenicaggazetesi.com.tr/yunanistan-multeci-zulmune-devam-ediyor-257198h.htm"/>
        <a href="https://www.yenicaggazetesi.com.tr/yalovada-suriyelilere-oturum-izni-verilmeyecek-251163h.htm"/>
        <a href="https://www.yenicaggazetesi.com.tr/yunanistan-10-bin-siginmaciyi-turkiyeye-gonderiyor-250788h.htm"/>
      </related>
    </article>
  </body>
</html>