<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/entertainment/story-bollywood-trending-latest-news-top-10-entertainment-latest-news-ajay-devgn-reveals-about-kajol-bad-habits-2863128.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-22T13:58:56+00:00"/>
    <meta property="og:title" content="बॉलीवुड मसाला: पढ़ें बॉलीवुड की 10 बड़ी खबरें और गॉसिप"/>
    <meta property="og:description" content="1- काजोल की इस आदत से रहते हैं अजय देवगन परेशान, इंटरव्यू में किया चौंकाने वाला खुलासा! काजोल और अजय देवगन की जोड़ी बॉलीवुड की सबसे क्यूट जोड़ी मानी जाती हैं। ये दोनों पूरे 11 साल बाद एक साथ..."/>
  </head>
  <body>
    <article>
      <h1>बॉलीवुड मसाला: पढ़ें बॉलीवुड की 10 बड़ी खबरें और गॉसिप</h1>
      <address><time datetime="2019-11-22T13:58:56+00:00">22 Nov 2019, 13:58</time> by <a rel="author">लाइव हिन्दुस्तान टीम,नई दिल्ली</a></address>
      <p>1- <a href="https://www.livehindustan.com/entertainment/story-ajay-devgn-doesnt-lika-kajol-talking-a-lot-habit-reveals-in-an-interview-2863075.html">काजोल की इस आदत से रहते हैं अजय देवगन परेशान, इंटरव्यू में किया चौंकाने वाला खुलासा!</a></p>
      <p>काजोल और अजय देवगन की जोड़ी बॉलीवुड की सबसे क्यूट जोड़ी मानी जाती हैं। ये दोनों पूरे 11 साल बाद एक साथ फिल्म ‘तान्हाजी’ में नजर आने वाले हैं। हाल ही में अजय देवगन ने इस फिल्म का ट्रेलर लॉन्च किया है जिसे देखने के बाद दर्शकों से काफी मिक्स्ड रिस्पॉन्स मिला है। </p>
      <p>2- <a href="https://www.livehindustan.com/entertainment/story-taarak-mehta-ka-ooltah-chashmah-bawri-aka-monika-bhadoriya-quits-show-because-of-low-pay-income-2862824.html">‘तारक मेहता का उल्टा चश्मा’ को लगा एक और झटका, टप्पू-सोनू के बाद इस एक्ट्रेस ने छोड़ा शो</a></p>
      <p>टीवी पर वैसे तो कई शो हैं जो दर्शकों को गुदगुदाते हैं। लेकिन सभी का फेवरेट ‘तारक मेहता का उल्टा चश्मा’ एक ऐसा शो है जो टीआरपी की लिस्ट में हमेशा से बना रहा है। दिशा वकानी के जाने के बाद जब टप्पू और सोनू ने शो छोड़ा तो दर्शकों को एक झटका लगा था। अब ये बात सामने आ रही हैं कि बावरी का किरदार निभाने वाली एक्ट्रेस मोनिका भदोरिया ने भी शो को बीच-मजधार में छोड़ दिया है।</p>
      <p>3- <a href="https://www.livehindustan.com/entertainment/story-shilpa-shetty-raj-kundra-wedding-anniversary-share-romantic-video-on-social-media-2862707.html">शिल्पा शेट्टी-राज कुंद्रा ने सेलिब्रेट की अपनी 10वीं वेडिंग एनिवर्सरी, शेयर किया रोमांटिक वीडियो</a></p>
      <p>शिल्पा शेट्टी और राज कुंद्रा की शादी को आज 10 साल पूरे हो चुके हैं। इस मौके पर दोनों काम से समय निकालकर जापान घूमने के लिए गए हुए हैं। शिल्पा शेट्टी ने इस वेकेशन से एक बेहद क्यूट वीडियो शेयर किया है जिसमें दोनों एक-दूसरे को किस करते नजर आ रहे हैं।</p>
      <p>4- <a href="https://www.livehindustan.com/entertainment/story-bigg-boss-13-bhojpuri-actor-khesari-lal-yadav-got-eliminated-from-the-bb-house-2862654.html">Bigg Boss 13: भोजपुरी एक्टर खेसारी लाल यादव हुए घर से बाहर, सलमान खान ने नहीं बल्कि बिग बॉस ने खुद किया ये काम</a></p>
      <p>Bigg Boss 13: बिग बॉस 13 टीवी का एक ऐसा पॉपुलर रिएलिटी शो है जिसमें हर रोज कुछ न कुछ नया देखने को मिलता है। फिर चाहे वह घर के सदस्यों में होने वाला लड़ाई-झगड़ा हो या फिर दोस्ती। हर रोज यहां रिश्ते बदलते हैं। आज के एपिसोड में आप देखेंगे कि भोजपुरी एक्टर खेसारी लाल यादव घर से बेघर होंगे। </p>
      <p>5- <a href="https://www.livehindustan.com/entertainment/story-happy-birthday-kartik-aaryan-mother-father-gave-kartik-aaryan-a-surprise-ananya-panday-share-an-adorable-photo-with-kartik-aaryan-2862604.html">Happy Birthday Kartik Aaryan: कार्तिक आर्यन के बर्थडे पर माता-पिता ने किया सरप्राइज प्लान, आनन्या पांडे ने शेयर की एक खूबसूरत फोटो</a></p>
      <p>आज कार्तिक आर्यन का बर्थडे है। जिसे उनके माता-पिता ने खास बनाया है। आपको बताते चलें कि कार्तिक आर्यन ने हाल ही में सोशल मीडिया पर फोटो पोस्ट कर फैंस को जानकारी दी थी कि उन्होंने ‘दोस्ताना 2’ की चडीगढ़ की शूटिंग खत्म कर ली है। ये फिल्म ‘दोस्ताना’ का रीमेक है जिसे करण जौहर प्रोड्यूस कर रहे हैं। फिल्म में कार्तिक आर्यन संग जाह्नवी कपूर दिखाई देंगी। </p>
      <p>6- <a href="https://www.livehindustan.com/ncr/story-haryana-singer-fazilpuria-resigns-bjp-and-joins-dushyant-chautala-jjp-2862689.html">BJP छोड़ दुष्यंत चौटाला की JJP में शामिल हुए सिंगर फाजिलपुरिया</a></p>
      <p>जननायक जनता पार्टी (Jannayak Janata Party) को उस समय बड़ी सफलता मिली जब मशहूर गायक फाजिलपुरिया ने JJP में शामिल होने की घोषणा की।</p>
      <p>7- <a href="https://www.livehindustan.com/entertainment/story-gandii-baat-fame-and-tv-actress-gehana-vasisth-hospitalized-after-cardiac-arrest-2862714.html">सेट पर बेहोश गिरीं टीवी एक्ट्रेस गहना वशिष्ठ, 48 घंटे से कर रही थीं शूटिंग, हालत गंभीर</a></p>
      <p>टेलीविजन अभिनेत्री और मॉडल गहना वशिष्ठ (Gehana vasisth) को पर्याप्त पोषण के बिना लंबे समय तक काम करने के कारण कार्डियक अरेस्ट हुआ, जिसके चलते उन्हें अस्पताल में भर्ती कराया गया। एक्ट्रेस गहना वशिष्ठ गंदी बात वेब सीरीज से चर्चा में आईं थीं। गहना मड आइलैंड में अपनी अपकमिंग वेब सीरीज की शूटिंग कर रही थीं। तभी अचानक वह सेट पर बेहोश हो गईं। अस्पताल के डॉक्टर ने कहा कि गुरुवार को गहना अस्पताल में भर्ती हुईं और उनकी हालत बेहद गंभीर है तथा उन्हें वेंटिलेटर व अन्य जीवन रक्षक उपकरणों के सहारे रखा गया है।</p>
      <p>8- <a href="https://www.livehindustan.com/entertainment/story-kapil-sharma-troll-on-comment-kapil-sharma-archana-puran-singh-2862687.html">अर्चना सिंह का मजाक उड़ाना कपिल शर्मा को पड़ा भारी, यूजर्स बोले- वो बेइज्जती के पैसे नहीं लेतीं</a></p>
      <p>टीवी की दुनिया के कॉमेडी बादशाह एक्टर कपिल शर्मा अक्सर अपनी फनी बातों से सभी का दिल जीत लेते हैं। लेकिन कभी-कभी वह अपनी कॉमेडी बातों से सोशल मीडिया यूजर्स के तिखी प्रतिक्रिया और बयानबाजी का शिकार भी हो जाया तरते हैं। हाल ही में कपिल शर्मा ने अर्चना पूरन सिंह पर जिस तरह से कमेंट किया है वह लोगों को पसंद नहीं और कपिल के इन्ही बातों को लेकर कपिल सोशल मीडिया पर काफी ट्रोल हो रहे हैं।</p>
      <p>9- <a href="https://www.livehindustan.com/entertainment/story-panipat-movie-controversy-after-afghanistan-people-concern-panipat-director-ashutosh-gowariker-threatened-by-an-organization-2862613.html">Panipat Movie controversy: 'पानीपत' को लेकर फिल्म मेकर को मिली धमकी!</a></p>
      <p>संजय दत्त, अर्जुन कपूर और कृति सेनन स्टारर आगामी फिल्म 'पानीपत' का ट्रेलर और गाना 'मर्द मराठा' हाल ही में रिलीज हुआ है। फिल्म के ट्रेलर और गाने को दर्शकों ने खूब पसंद किया। फिल्म में ट्रेलर में अर्जुन कपूर सदाशिव राव भाऊ की भूमिका में दमदार नजर आए तो वहीं संजय दत्त अहमद शाह अब्दाली का रोल करते हुए दिखाई देंगे।  हालांकि अब इस फिल्म के लेकर फिल्म मेकर्स कई सारी कॉन्ट्रोवर्सी का सामना कर रहे हैं। वहीं अब खबर आ रहा ही कि 'पानीपत' के डायरेक्टर को आशुतोष गोवारिकर को अलग-अलग संगठनों ने धमकियां दी है। इन संगठनों ने डायरेक्टर पर ऐतिहासिक पात्र और घटनाओं को तोड़-मरोड़ कर पेश करने का आरोप लगाया है। पीरियड-ड्रामा फिल्म के कुछ सीन पर आपत्ती जताई है। </p>
      <p>10- <a href="https://www.livehindustan.com/entertainment/story-amrapali-dubey-nirahua-new-song-video-bhojpuri-superstar-amrapali-dubey-flash-gun-dinesh-lal-yadav-nirahua-love-marriage-song-2862521.html">आम्रपाली दुबे की बंदूक के निशाने पर हैं निरहुआ, नए गाने में गोली चलाते बोलीं- लव मैरिज में दहेज का है</a></p>
      <p>भोजपुरी सिनेमा की हिट जोड़ी दिनेश लाल यादव यानी निरहुआ और आम्रपाली दुबे का एक नया वीडियो सोशल मीडिया पर खूब वारयरल हो रहा है। इस वीडियो को आम्रपाली ने अपने इंस्टाग्राम अकाउंट से शेयर किया है। वीडियो में आम्रपाली गोली चलाते हुए कहती हैं कि लव मैरिज में दहेज का है। वीडियो में गोली चलाने के साथ ही उनकी अदाएं लोगों को खूब पसंद आ रही हैं। वीडियो को अब तक लगभग 50 हजार से अधिक बार देखा जा चुका है। </p>
    </article>
  </body>
</html>