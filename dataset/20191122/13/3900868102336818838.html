<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nooz.gr/entertainment/1562822/i-mageia-twn-christoygennwn-zwntaneyei-sto-kentro-politismoy-stayros-niarchos-video-"/>
    <meta property="og:site_name" content="NOOZ."/>
    <meta property="article:published_time" content="2019-11-22T13:05:00+00:00"/>
    <meta property="og:title" content="Η μαγεία των Χριστουγέννων ζωντανεύει στο Κέντρο Πολιτισμού Σταύρος Νιάρχος [video]"/>
    <meta property="og:description" content="Ελάτε να ζήσετε από κοντά την πιο φωτεινή εμπειρία των Χριστουγέννων, παρακολουθώντας τους χώρους του ΚΠΙΣΝ να μεταμορφώνονται ο ένας μετά τον άλλον σ’ ένα μαγικό μέρος πλημμυρισμένο στο φως, τη μουσική και τον χορό!"/>
  </head>
  <body>
    <article>
      <h1>Η μαγεία των Χριστουγέννων ζωντανεύει στο Κέντρο Πολιτισμού Σταύρος Νιάρχος [video]</h1>
      <address>
        <time datetime="2019-11-22T13:05:00+00:00">22 Nov 2019, 13:05</time>
      </address>
      <p>
        <b>Ελάτε να ζήσετε από κοντά την πιο φωτεινή εμπειρία των Χριστουγέννων, παρακολουθώντας τους χώρους του ΚΠΙΣΝ να μεταμορφώνονται ο ένας μετά τον άλλον σ’ ένα μαγικό μέρος πλημμυρισμένο στο φως, τη μουσική και τον χορό!</b>
      </p>
      <p>Το ΚΠΙΣΝ αυτά τα Χριστούγεννα θα μετατραπεί σε μια ατελείωτη σκηνή πλημμυρισμένη στο φως, με διάθεση γιορτινή, πλούσια σε μουσική και χορό.</p>
      <p>Στις 30 Νοεμβρίου, το Κανάλι θα φορέσει τα χιλιάδες χριστουγεννιάτικα φωτάκια στα δέντρα που το περιτριγυρίζουν, τα πανύψηλα στολισμένα έλατα της Αγοράς θα αναδειχθούν «ντυμένα» με τα χριστουγεννιάτικα στολίδια τους, ενώ οι φωτεινές εγκαταστάσεις στο Πάρκο Σταύρος Νιάρχος στήνουν ευρηματικά παιχνίδια φωτός με τους περαστικούς.</p>
      <p>Το Παγοδρόμιο παίρνει ξανά ζωή, καθώς οι πρώτοι επισκέπτες γλιστρούν στον φρέσκο πάγο υπό τους ήχους της Παιδικής Χορωδίας της Εθνικής Λυρικής Σκηνής. Παράλληλα, οι χριστουγεννιάτικες μελωδίες παρασύρουν και τα Σιντριβάνια του Καναλιού, που συμμετέχουν στον χορό με τον δικό τους φαντασμαγορικό τρόπο.</p>
      <p>Οι εορτασμοί για την περίοδο των Χριστουγέννων θα κορυφωθούν με το καθιερωμένο πάρτι στην Αγορά, όπου φέτος η SOUL queen Idra Kayne δίνει τον τόνο, με τρόπο χορευτικό, στην ατμόσφαιρα των γιορτών με ένα άκρως χριστουγεννιάτικο, ξεσηκωτικό live.</p>
      <p>Η είσοδος για τα event του ΚΠΙΣΝ είναι ελεύθερη, ενώ για όσους δεν μπορούν να παρευρεθούν στο Κέντρο Πολιτισμού, ο Χριστουγεννιάτικος Κόσμος ζωντανεύει και ψηφιακά μέσω live-streaming στο snfcc.org.</p>
      <p>
        <b>Στις 30/11 θα υπάρχει:</b>
      </p>
      <p>-Δυνατότητα δωρεάν στάθμευσης στο στάδιο Γ. Καραϊσκάκης και μεταφορά προς και από το ΚΠΙΣΝ με shuttle bus σε συνεχή ροή.</p>
      <p>-Δρομολόγια shuttle bus από Σύνταγμα και ΗΣΑΠ Φαλήρου.</p>
      <figure>
        <iframe src="https://www.youtube.com/embed/2kfjydrP1-w" width="640" height="360" data-service="Youtube" scrolling="no"/>
      </figure>
    </article>
  </body>
</html>