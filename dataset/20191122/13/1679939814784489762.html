<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.publika.md/de-doua-luni-mai-multi-angajati-de-la-o-interprindere-din-causeni-nu-au-primit-salariile_3059848.html"/>
    <meta property="og:site_name" content="PUBLIKA"/>
    <meta property="article:published_time" content="2019-11-22T13:59:18+00:00"/>
    <meta property="og:title" content="De două luni, mai mulți angajați de la o înterprindere din Căuşeni nu au primit salariile"/>
    <meta property="og:description" content="25 de angajate ale Întreprinderii municipale de Salubrizare şi Amenajare Căuşeni se plâng că nu au primit salariile timp de două luni. Mai mult, femeile afirmă că au fost anunţate că nu vor fi remunerate până în luna februarie a anului viitor. La rândul l"/>
  </head>
  <body>
    <article>
      <h1>De două luni, mai mulți angajați de la o înterprindere din Căuşeni nu au primit salariile</h1>
      <address><time datetime="2019-11-22T13:59:18+00:00">22 Nov 2019, 13:59</time> by <a rel="author">PUBLIKA.MD</a></address>
      <p><b>25 de angajate ale Întreprinderii municipale de Salubrizare şi Amenajare Căuşeni se plâng că nu au primit salariile timp de două luni.</b> Mai mult, femeile afirmă că au fost anunţate că nu vor fi remunerate până în luna februarie a anului viitor. La rândul lor, responsabili din cadrul Primăriei Căuşeni dau asigurări că problema va fi soluţionată în curând.</p>
      <p>"De-am a doua lună noi nu primim salariul. Noi am înţeles că până în luna februarie noi nu o să vedem salariul la amenajarea oraşului Căuşeni. Avem credite mari, avem datorii mari, avem de plătit comunalele. Datoria de 3430 de lei, eu trebuie să plătesc creditul suma asta. Eu dacă nu plătesc pe mine mă dau în judecată"<br/><br/>"Trebuie salariul la timp să-l dea, femeile au credite, multe probleme sunt. Noi lucrăm din noapte în noapte şi se bat joc de noi." <br/><br/>"Foarte greu. La mine soţul a fost în Portugalia şi cu asta ne-am descurcat. Trebuie să ne dea, că vedeţi că lucrăm aici şi e piatră."<br/><br/><b>Muncitoarele spun că vor recure la acţiuni de protest, dacă nu li se vor achita salariile.</b><br/><br/>"Sunt foarte indispusă că nu ni se dă leafa la vreme. Trebuia până pe data de 10 să fie dată. Dumnealor ne-a răspuns că o să ne dea săptămâna asta. Cred că săptămâna asta ne vor spune că o să ne dea săptămâna ceea. Vor să facă grevă, vor să nu lucreze, dar eu m-am gândit că dă noi să lucrăm, ei o să vadă că lucrăm şi o să ne dea leafa", a spus Vera Bordujan, maistru. <br/><br/><b>La rândul său, viceprimarul oraşului Căuşeni invocă probleme juridice pe, care le-ar fi avut întreprinderea. </b><br/><br/>"De două luni nu poate să fie. Este reţinere, eu aşa ştiu, numai în luna asta. Dar în curând va fi rezolvată. Banii trebuiau să treacă prin şedinţa Consiliului, unde-s schimbări, dar luând în consideraţie că mai mult timp nu au fost şedinţele Consiliului şi de asta", a spus Victor Lebedev, viceprimarul oraşului Căuşeni.<br/><br/>"În timpul alegerilor, nu a fost constituit Consiliul, nu au fost constituite comisiile şi din motivul dat, la momentul de faţă vom face tot posibilul de a rezolva întrebarea dată, cred că posibil dacă nu azi, săptămâna viitoare. Bani de facto sunt, nu este plan pentru articolul dat", a zis Tatiana Dragulea, consilier, Consiliul raionului Căuşeni.<br/><br/>În cadrul Întreprinderii municipale de Salubrizare şi Amenajare Căuşeni activează 26 de angajaţi.</p>
    </article>
  </body>
</html>