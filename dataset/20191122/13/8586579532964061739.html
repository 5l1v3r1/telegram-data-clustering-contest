<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.yenicaggazetesi.com.tr/xiaomi-redmi-k30-ilk-kez-goruntulendi-257471h.htm"/>
    <meta property="og:site_name" content="Yeni Çağ Gazetesi"/>
    <meta property="article:published_time" content="2019-11-22T13:43:00+00:00"/>
    <meta property="og:title" content="Xiaomi Redmi K30, ilk kez görüntülendi"/>
    <meta property="og:description" content="Çinli teknoloji devi Xiaomi’nin kardeş markası Redmi, yeni akıllı telefonu Redmi K30’u aralık ayında tanıtmaya hazırlanıyor. Bugün sızdırılan bazı fotoğraflarla birlikte ilk bakışımızı attığımız cihaz, 120Hz'lik bir ekrana ve 30W gücünde hızlı şarj desteğine sahip olacak."/>
  </head>
  <body>
    <article>
      <h1>Xiaomi Redmi K30, ilk kez görüntülendi</h1>
      <address><time datetime="2019-11-22T13:43:00+00:00">22 Nov 2019, 13:43</time> by <a rel="author">Yeni Çağ Gazetesi</a></address>
      <p>
        <b>Çinli teknoloji devi Xiaomi’nin kardeş markası Redmi, yeni akıllı telefonu Redmi K30’u aralık ayında tanıtmaya hazırlanıyor. Bugün sızdırılan bazı fotoğraflarla birlikte ilk bakışımızı attığımız cihaz, 120Hz'lik bir ekrana ve 30W gücünde hızlı şarj desteğine sahip olacak.</b>
      </p>
      <p>Xiaomi’den aldığı güçle başarılı işlere imza atmaya devam eden Redmi, yeni akıllı telefon modeliyle karşımıza çıkmaya hazırlanıyor. Şirket, daha önce yaptığı açıklamada, Redmi K30 serisinin önümüzdeki aralık ayında tanıtılacağını doğrulamıştı. </p>
      <p>Webtekno'da yer alan habere göre bugün paylaşılan yeni fotoğraflarda ise CCC listelerinde Redmi K30 olduğu söylenen M2001G7AE model numarasındaki bir cihazın kutusundan 30W şarj cihazıyla çıkacağı görülüyor. Telefonun ayrıca yeni nesil bağlantı teknolojisi 5G desteğine sahip olacağı da belirtiliyor.</p>
      <p>Redmi K30 ile ilgili haberler bunlarla sınırlı değil. Cihaza dair yayınlanan fotoğraflarla birlikte Redmi K30’u ilk kez kanlı canlı görme fırsatı yakalıyoruz. Görünüşe göre Redmi K30, grafik tarafında Adreno 618 kullanacak. Qualcomm'un Snapdragon 730 yonga setiyle birlikte gelecek olan akıllı telefon, aynı zaman 120Hz yenileme hızında bir ekrana sahip olacak. </p>
      <p>Cihazın ekranında bulunan oval formundaki delikte çift selfie kamerası yer alacak. Her ne kadar fotoğraflarda görmesek de, Redmi K30’un Android 10 tabanlı MIUI 11 işletim sistemi ile kutusundan çıkacağı tahmin ediliyor. Redmi K30, Xiaomi’nin önümüzdeki aralık ayında düzenleyeceği lansmanda tanıtılacak. O zaman kadar cihaza dair yeni bilgiler açığa çıktığı takdirde sizlerle paylaşmaya devam edeceğiz. </p>
    </article>
  </body>
</html>