<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://adevarul.ro/locale/craiova/caz-halucinant-ajuns-manager-spital-numit-interimar-ministerul-acceptase-demisia-1_5dd7d6495163ec427149beb4/index.html"/>
    <meta property="og:site_name" content="adevarul.ro"/>
    <meta property="article:published_time" content="2019-11-22T13:00:02+00:00"/>
    <meta property="og:title" content="Caz halucinant. Cum a ajuns un manager de spital să fie numit interimar după ce ministerul îi acceptase demisia"/>
    <meta property="og:description" content="Managerul Spitalului de Urgenţă din Craiova, Eugen Goergescu, se află într-o situaţie ieşită din comun, după ce o persoană încă neidentificată a trimis la Bucureşti un document din care reieşea că şi-ar fi dat demisia, pe care ministerul i-a aprobat-o."/>
  </head>
  <body>
    <article>
      <h1>Caz halucinant. Cum a ajuns un manager de spital să fie numit interimar după ce ministerul îi acceptase demisia</h1>
      <address><time datetime="2019-11-22T13:00:02+00:00">22 Nov 2019, 13:00</time> by <a rel="author">Ana Popescu</a></address>
      <h4>Managerul Spitalului de Urgenţă din Craiova, Eugen Goergescu, se află într-o situaţie ieşită din comun, după ce o persoană încă neidentificată a trimis la Bucureşti un document din care reieşea că şi-ar fi dat demisia, pe care ministerul i-a aprobat-o.</h4>
      <related>
        <h4>Ştiri pe aceeaşi temă</h4>
        <a href="https://adevarul.ro/locale/galati/unitatea-primiri-urgente-spitalului-judetean-galati-intra-modernizare-costa-73-milioane-lei-1_5dd695065163ec427141cb95/index.html"/>
        <a href="https://adevarul.ro/news/sport/frf-oficializat-despartirea-cosmin-contra-fostul-selectioner-felicitat-rezultatele-mediocre-1_5dd6945c5163ec427141c53f/index.html"/>
        <a href="https://adevarul.ro/locale/ramnicu-valcea/o-fata-12-ani-murit-intoxicata-monoxid-carbon-soba-azi-noapte-salvarea-l-a-luat-doar-fratele-ei-1_5dd65d2b5163ec427140308e/index.html"/>
      </related>
      <p>Ministrul Sănătăţii i-a aprobat solicitarea, dar, când a aflat ca demisia era falsă, l-a numit pe acelaşi post tot pe Georgescu.</p>
      <p>Procurorii doljeni au deschis deja un dosar penal pentru fals în înscrisuri sub semnătură privată şi uz de fals.</p>
      <p>Demisia falsă a fost trimisă pe e-mailul Ministerului Sănătăţii de pe o căsuţă poştală electronică ce s-a dovedit a fi neautentică.</p>
      <p>Cel care a comis infracţiunea a trimis documentul ştampilat şi semnat pe data de 11 noiembrie, la exact o zi după ce s-a încheiat primul tur al alegerilor prezidenţiale.</p>
      <p>Vineri, 15 noiembrie, managerul Eugen Georgescu a primit Ordinul Ministrului prin care i se aproba demisia.</p>
      <p>Georgescu a anunţat ca este vorba despre un fals şi imediat a făcut o plângere penală.</p>
      <p>„Nu vreau să fac comentarii atâta timp cât este un dosar in lucru. Sunt sigur că vom afla adevărul”, a declarat Eugen Georgescu.</p>
      <p>Purtătorul de cuvânt al IPJ Dolj, Cosmin Grădinaru, a declarat că în acest caz a fost depusă o plângere la poliţie</p>
      <p>„S-a depus plângere la poliţie. Cercetările se fac sub supravegherea unui procuror de la Parchetul de pe lângă Judecătoria Craiova”, a spus Cosmin Grădinaru.</p>
      <hr/>
    </article>
  </body>
</html>