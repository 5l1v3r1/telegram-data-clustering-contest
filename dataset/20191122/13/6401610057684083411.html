<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagelijksestandaard.nl/2019/11/thierry-baudet-heeft-vieze-smaak-in-mond-van-eu-propaganda-voor-kinderen-in-donald-duck-schaamteloos-bah/"/>
    <meta property="og:site_name" content="De Dagelijkse Standaard"/>
    <meta property="article:published_time" content="2019-11-22T13:00:51+00:00"/>
    <meta property="og:title" content="Thierry Baudet heeft “vieze smaak in mond” van EU-propaganda voor kinderen in Donald Duck: ‘Schaamteloos, bah!’"/>
    <meta property="og:description" content="Forum voor Democratie-leider Thierry Baudet is verontwaardigd over een “Europa-special” van de Donald Duck, een door de Europese Commissiebestelde versie van het Donald Duck-weekblad waarin de EU in het zonnetje wordt gezet. Het eurosceptische Kamerlid spuwt er flink zijn gal over: “Een poging om kinderen te indoctrineren met schaamteloze quatsch over “samenwerken.” “Samen op pad!” Dat is de titel boven de inleiding van een speciale uitgave van het Donald Duck Weekblad, geschreven door niemand minder dan de Nederlandse eurocommissaris Frans Timmermans. De EU heeft bij Disney een speciale uitgave van het onder kinderen zeer populaire weekblad bestelt, om de EU nog even goed onder de aandacht van de basisschoolkinderen te brengen. De scholieren kunnen in deze editie lezen over de samenwerking tussen Duckstad en Parijs, worden allerlei EU-lidstaten opgehemeld en is er zelfs een heuse quiz te doen. Timmermans schrijft dat de wereld “veiliger, schoner en beter” wordt: “Veel leesplezier en de hartelijke groeten uit…"/>
  </head>
  <body>
    <article>
      <h1>Thierry Baudet heeft “vieze smaak in mond” van EU-propaganda voor kinderen in Donald Duck: ‘Schaamteloos, bah!’</h1>
      <address><time datetime="2019-11-22T13:00:51+00:00">22 Nov 2019, 13:00</time> by <a rel="author">Tim Engelbart</a></address>
      <p>
        <b>Forum voor Democratie-leider Thierry Baudet is verontwaardigd over een “Europa-special” van de Donald Duck, een door de Europese Commissiebestelde versie van het Donald Duck-weekblad waarin de EU in het zonnetje wordt gezet. Het eurosceptische Kamerlid spuwt er flink zijn gal over: “Een poging om kinderen te indoctrineren met schaamteloze quatsch over “samenwerken.”</b>
      </p>
      <p>“Samen op pad!” Dat is de titel boven de inleiding van een speciale uitgave van het Donald Duck Weekblad, geschreven door niemand minder dan de Nederlandse eurocommissaris Frans Timmermans. De EU heeft bij Disney een speciale uitgave van het onder kinderen zeer populaire weekblad bestelt, om de EU nog even goed onder de aandacht van de basisschoolkinderen te brengen. De scholieren kunnen in deze editie lezen over de samenwerking tussen Duckstad en Parijs, worden allerlei EU-lidstaten opgehemeld en is er zelfs een heuse quiz te doen. Timmermans schrijft dat de wereld “veiliger, schoner en beter” wordt: “Veel leesplezier en de hartelijke groeten uit Brussel!”</p>
      <p>Iemand die totaal niet zit te wachten op pro-EU-boodschappen voor de allerjongsten, is FVD-leider Thierry Baudet. Op Twitter haalt hij fel uit naar de Europese Unie, dat zij dus kennelijk zelfs zo diep zinken dat de indoctrinatie al moet beginnen bij kinderen van een jaar of 7 á 8. De fractievoorzitter wordt er <a href="https://twitter.com/thierrybaudet/status/1197808955277357057"><b>fysiek onpasselijk van</b></a>:</p>
      <blockquote>“Van de honderden miljoenen die de EU voor propaganda beschikbaar heeft gesteld nu ook een poging om kinderen te indoctrineren met schaamteloze quatsch over “samenwerken.” Bah. Vieze smaak van in de mond.”</blockquote>
      <p>De EU marcheert echter vrolijk verder op de ingeslagen weg. Want door de Europese samenwerking “staan we sterker in de wereld,” aldus Frans Timmermans. En het doel heiligt kennelijk alle middelen.</p>
    </article>
  </body>
</html>