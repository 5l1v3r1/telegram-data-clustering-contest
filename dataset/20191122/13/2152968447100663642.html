<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/stranata/2019/11/22/14-godishniiat-vanko-se-nujdae-speshno-ot-pomosht-za-lechenie.430489"/>
    <meta property="og:site_name" content="Dnes.bg"/>
    <meta property="article:published_time" content="2019-11-22T13:52:00+00:00"/>
    <meta property="og:title" content="14-годишният Ванко се нуждае спешно от помощ за лечение"/>
    <meta property="og:description" content="Катастрофа е отнела майка му и баба му, а него вкарала в будна кома | Dnes.bg"/>
  </head>
  <body>
    <article>
      <h1>14-годишният Ванко се нуждае спешно от помощ за лечение</h1>
      <h2>Катастрофа е отнела майка му и баба му, а него вкарала в будна кома</h2>
      <address><time datetime="2019-11-22T13:52:00+00:00">22 Nov 2019, 13:52</time> by <a rel="author" href="https://www.dnes.bg/author/289" target="_blank">Павел Гълъбов</a></address>
      <p>В редакцията ни пристигна писмо с молба за помощ за лечението на 14-годишно момче от град Варна. Вижте как може да помогнете в борбата на Ванко с нелеката съдба.</p>
      <p>"Обръщам се към всички с молба заедно да подкрепим едно дете в нужда. Иван Добромиров Тодоров  на 14 години от град Варна. Той е възпитаник на Спортно училище "Георги Бенковски" град Варна. Състезател и шампион на спортен клуб "БОИЛ" град Варна.</p>
      <p>Животът на малкия шампион се променя завинаги след трагичен пътен инцидент през лятото. На 17-ти юни на Т - образното кръстовище за село Долище край Варна. Инцидентът е фатален за майка му и баба му. Ванко е бил откаран към болницата от преминаващ автомобил. Приет е в много тежко състояние и с опасност за живота. Съчетана травма с наранявания на различни органи, като най-тежките са на мозъка, крайниците, белия и черния дроб. Медицинските екипи са направили няколко многочасови животоспасяващи операции, които не са търпели отлагане.</p>
      <p>Настанен е в реанимацията и е поставен на командно дишане. На 18-ти юни състоянието на Ванко остава критично и лекарите не могат да дадат никакви прогнози за изхода от битката му за живот. Малкия шампион успява да се пребори в битката му за живот, но е в будна кома.</p>
      <p>От юни месец насам лекарите правят всичко възможно Ванко да подобри състоянието си. Нуждае се спешно от средства за лечение и рехабилитация.</p>
      <p>С всички сили неговият баща Добромир, приятели, познати и непознати се опитваме да съберем нужните средства, за да транспортират Ванко в клиниката в Германия. За съжаление, необходимата сума за лечението му е 78 000 €. Сумата е крайно непосилна за семейството му и се нуждаят от помощ в този тежък момент.</p>
      <p>Освен сумата за лечение на Ванко, неговото семейство има нужда от нашата подкрепа, за да посрещне всички допълнителни разходи.</p>
      <p>Заедно можем да помогнем на Ванко да се прибере вкъщи. Да му помогнем да се изправи отново на крака. Да помогнем на това детенце да се върне пак към живота, за да може един ден да се обърне към всички нас и да ни благодари за всичко направено в негова помощ.</p>
      <p>Нека помогнем Ванко да се прибере час по скоро при двете си братчета, които го очакват с нетърпение.</p>
      <p>В момента Ванко е в неврохирургичното отделение и скоро ще бъде събуден от будната кома и ще бъде изписан. С това не спира борбата му за живот. Още 31 000€ са нужни за лечението му в немската клиника "Schoen Clinic Vogtareuth". Сумата трябва да се събере до 30 ноември. Всички, които могат и имат желание нека помогнат, за да може Ванко да получи шанс за бъдещето си."</p>
      <p>Дарителска сметка: <br/>IBAN: BG 81STSA93000026491369<br/>Титуляр: Иван Добромиров Тодоров <br/>При банка ДСК</p>
      <p>IBAN: BG 72TTBB94001527219179<br/>BIC: TTBBBG22 <br/>Титуляр по сметка: Добромир Емилов Тодоров</p>
      <p>
        <a href="https://bg.helpkarma.com/campaign/zaedno-za-vanko-850?fbclid=IwAR1JaeAhdT0DRmAMyxUPKUgFDaVXuOyyphh_N_fsTeOGprj1L_kHpBu7-3g">
          <b>Можете да дарите и на платформата HelpKarma тук</b>
        </a>
      </p>
      <p>
        <b>Всички съпричастни с каузата "Заедно за Ванко" в дните 23-ти /събота/ и 24-ти /неделя/ ноември могат да заповядат в Гранд МОЛ Варна! Който желае може да се включи в каузата с дарение на дрехи, обувки, играчки и т.н. да са етикирани с цена и размер!</b>
      </p>
    </article>
  </body>
</html>