<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mgronline.com/indochina/detail/9620000112327"/>
    <meta property="og:site_name" content="MGR Online"/>
    <meta property="article:published_time" content="2019-11-22T13:09:00+00:00"/>
    <meta property="og:title" content="สื่อเวียดเผย กฟผ.ไทย ลงเข็มสร้างโรงไฟฟ้าถ่านหิน $2,000 ล้านในประเทศ"/>
    <meta property="og:description" content="รอยเตอร์ - สื่อทางการของเวียดนามรายงานว่า บริษัท กฟผ. อินเตอร์เนชันแนล จำกัดของไทยเริ่มสร้างโรงไฟฟ้าถ่านหินมูลค่า 55 ล้านล้านด่ง (ราว 2,370 ล้านดอลลาร์) ในภาคกลางของเวียดนามวันนี้ (22)"/>
  </head>
  <body>
    <article>
      <h1>สื่อเวียดเผย กฟผ.ไทย ลงเข็มสร้างโรงไฟฟ้าถ่านหิน $2,000 ล้านในประเทศ</h1>
      <address><time datetime="2019-11-22T13:09:00+00:00">22 Nov 2019, 13:09</time> by <a rel="author">ผู้จัดการออนไลน์</a></address>
      <figure>
        <img src="https://mpics.mgronline.com/pics/Images/562000011620401.JPEG"/>
      </figure>
      <p><b>รอยเตอร์ - สื่อทางการของเวียดนามรายงานว่า บริษัท กฟผ.อินเตอร์เนชันแนล จำกัด ของไทย เริ่มสร้างโรงไฟฟ้าถ่านหิน มูลค่า 55 ล้านล้านด่ง (ราว 2,370 ล้านดอลลาร์) ในภาคกลางของเวียดนามวันนี้ (22) </b><br/><br/>สำนักข่าวเวียดนามระบุว่า โรงไฟฟ้ากว๋างจิ 1 กำลังสร้างขึ้นใน จ.กว๋างจิ (Quang Tri) มีขนาด 1,320 เมกะวัตต์ <br/><br/>เวียดนาม หนึ่งในประเทศที่มีเศรษฐกิจเติบโตรวดเร็วที่สุดของเอเชีย ต้องพึ่งพาถ่านหินเพื่อผลิตไฟฟ้าแม้ประเทศกำลังส่งเสริมพลังงานทดแทน โดยในช่วง 10 เดือนแรกของปีนี้ เวียดนามนำเข้าถ่านหินมากกว่าปีก่อนถึง 2 เท่า ที่ 36.8 ล้านตัน ข้อมูลของรัฐบาลระบุ<br/><br/>รายงานของกระทรวงอุตสาหกรรมและการค้ายังได้คาดการณ์ก่อนหน้านี้ว่าโรงไฟฟ้าถ่านหินจะมีสัดส่วนร้อยละ 42.6 ของกำลังการผลิตไฟฟ้าทั้งหมดของประเทศในปี 2573 เพิ่มขึ้นจากร้อยละ 38.1 ในปัจจุบัน เป็นผลให้ต้องนำเข้าถ่านหินมากขึ้นเพื่อป้อนโรงไฟฟ้าของประเทศ.</p>
    </article>
  </body>
</html>