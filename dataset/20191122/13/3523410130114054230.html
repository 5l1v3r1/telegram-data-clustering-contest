<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641362/%D9%82%DB%8C%D9%85%D8%AA-%D9%86%DB%8C%D9%85%DB%8C-%D8%A7%D8%B2-%DA%A9%D8%A7%D9%84%D8%A7%D9%87%D8%A7%DB%8C-%D8%A7%D8%B3%D8%A7%D8%B3%DB%8C-%DA%A9%D8%A7%D9%87%D8%B4%DB%8C-%D8%B4%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-22T13:15:00+00:00"/>
    <meta property="og:title" content="قیمت نیمی از کالاهای اساسی کاهشی شد"/>
    <meta property="og:description" content="جدیدترین آمار منتشر شده از سوی وزارت صنعت، معدن و تجارت نشان می‌دهد که قیمت نیمی از کالاهای اساسی در شهریور ماه امسال نسبت به مردادماه کاهشی شده است."/>
  </head>
  <body>
    <article>
      <h1>
        <a href="https://www.bultannews.com/fa/news/641362/%D9%82%DB%8C%D9%85%D8%AA-%D9%86%DB%8C%D9%85%DB%8C-%D8%A7%D8%B2-%DA%A9%D8%A7%D9%84%D8%A7%D9%87%D8%A7%DB%8C-%D8%A7%D8%B3%D8%A7%D8%B3%DB%8C-%DA%A9%D8%A7%D9%87%D8%B4%DB%8C-%D8%B4%D8%AF">قیمت نیمی از کالاهای اساسی کاهشی شد</a>
      </h1>
      <h2>جدیدترین آمار منتشر شده از سوی وزارت صنعت، معدن و تجارت نشان می‌دهد که قیمت نیمی از کالاهای اساسی در شهریور ماه امسال نسبت به مردادماه کاهشی شده است.</h2>
      <address><time datetime="2019-11-22T13:15:00+00:00">22 Nov 2019, 13:15</time> by <a rel="author">بولتن نیوز | bultannews.com</a></address>
      <p>به گزارش بولتن نیوز،‌ جدیدترین آمار منتشره از سوی وزارت صنعت، معدن و تجارت نشان می‌دهد که از بین ۴۳<b> کالای اساسی</b> قیمت ۲۲ مورد در شهریور امسال نسبت به ماه قبل از آن کاهش یافته است.</p>
      <p>طبق این آمار بیش‌ترین کاهش قیمت مربوط به سیب‌زمینی درجه یک، جوجه یک روزه گوشتی و گوجه فرنگی بوده که به ترتیب ۲۳.۲، ۲۰.۱ و ۱۵.۴ درصد کاهش قیمت داشتند و در شهریور ماه امسال با قیمت حدود ۴۷۰۰، ۱۸۰۰ و ۲۸۰۰ تومان به فروش رسیده‌اند.</p>
      <p>خیار صدرنشین افزایش قیمت!</p>
      <p>بیشترین افزایش قیمت نیز در این مدت مربوط به خیار رسمی درجه یک بوده که با افزایش ۱۸.۶ درصدی قیمت آن از کیلویی ۳۴۰۰ تومان در مرداد به حدود ۴۰۰۰ تومان در شهریور ماه امسال رسیده است.</p>
      <p>قیمت شیر استریل پاکتی ۲.۵ درصد و موز درجه یک نیز در این مدت ۱۱.۷ و ۸.۶ درصد افزایش داشته است و به حدود ۷۱۰۰ و ۱۳ هزار و ۸۰۰ تومان رسیده است.</p>
      <p>چه خبر از قیمت گوشت و مرغ؟!</p>
      <p>آمارها نشان می‌دهد که قیمت گوشت گوسفندی در شهریور ماه امسال نسبت به ماه قبلش ثابت بوده و حدودا به قیمت ۹۸ هزار و ۵۰۰ تومان عرضه شده است. با این وجود قیمت گوشت گوساله با افزایش ۰.۶ درصدی از ۸۵ هزار ۶۰۰ تومان در مرداد ماه به حدود ۸۶ هزار و ۱۰۰ تومان در شهریور ماه رسیده است.</p>
      <p>قیمت گوشت مرغ تازه اما در شهریور ماه امسال به حدود ۱۳ هزار و ۵۰۰ تومان رسیده که نسبت به قیمت ۱۴ هزار و ۳۰۰ تومانی آن در مرداد ماه ۶.۱ درصد کاهش داشته است.</p>
      <figure>
        <img src="https://www.bultannews.com/files/fa/news/1398/9/1/1200488_316.png"/>
      </figure>
    </article>
  </body>
</html>