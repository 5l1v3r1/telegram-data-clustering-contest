<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.metrosport.gr/article/erotisi-sti-vouli-gia-tzilo-katethese-elliniki-lisi"/>
    <meta property="og:site_name" content="Metrosport.gr"/>
    <meta property="article:published_time" content="2019-11-22T13:30:00+00:00"/>
    <meta property="og:title" content="Ερώτηση στη Βουλή για Τζήλο κατέθεσε η «Ελληνική Λύση»"/>
    <meta property="og:description" content="Τι αναφέρει η ερώτηση που κατέθεσε το κόμμα του Κυριάκου Βελόπουλου για την υπόθεση της δολοφονικής επίθεσης στον Λαρισαίο ρέφερι"/>
  </head>
  <body>
    <article>
      <h1>Ερώτηση στη Βουλή για Τζήλο κατέθεσε η «Ελληνική Λύση»</h1>
      <h2>Τι αναφέρει η ερώτηση που κατέθεσε το κόμμα του Κυριάκου Βελόπουλου για την υπόθεση της δολοφονικής επίθεσης στον Λαρισαίο ρέφερι</h2>
      <address><time datetime="2019-11-22T13:30:00+00:00">22 Nov 2019, 13:30</time> by <a rel="author">Metrosport.gr Team</a></address>
      <p>Στην κατάθεση ερώτηης στη Βουλή των Ελλήνων για την υπόθεση της δολοφονικής επίθεσης στον Θανάση Τζήλο κατέθεσε σήμερα Παρασκευή (22/11) η «Ελληνική Λύση».</p>
      <p>Στην ερώτηση που κατέθεσαν οι βουλευτές Απόστολος Αβδελάς και Κώστας Χήτας ερωτάται ο Υπουργός Δικαιοσύνης, Κώστας Τσιάρας, σε ποιο σημείο βρίσκεται η εξέλιξη της ποινικής δικογραφίας για την υπόθεση και αν έχει δοθεί εντολή να εξακριβωθούν τα στοιχεία και των ηθικών αυτουργών των κακουργηματικών αυτών πράξεων.</p>
      <p>
        <b>Αναλυτικά το κείμενο της ερώτησης της «Ελληνικής Λύσης»:</b>
      </p>
      <p>ΕΡΩΤΗΣΗ</p>
      <p>Αθήνα, 21-11-2019</p>
      <p>Του Απόστολου Αβδελά, Βουλευτή Α. Θεσσαλονίκης, Z'Αντιπροέδρου Βουλής, και</p>
      <p>Tου Κωνσταντίνου Χήτα, Βουλευτή Β Θεσσαλονίκης</p>
      <p>ΠΡΟΣ: Τον Κο Υπουργό Δικαιοσύνης</p>
      <p>ΘΕΜΑ: ΥΠΟΘΕΣΗ ΔΙΑΙΤΗΤΗ ΤΖΗΛΟΥ</p>
      <p>Κύριε Υπουργέ,</p>
      <p>Σύμφωνα με την επίσημη ανακοίνωση της ΕΛΑΣ ήδη από τον Ιανουάριο τρέχοντος έτους, εξιχνιάστηκε η υπόθεση της επίθεσης εις βάρος του διατητή Θανάση Τζήλου, τον περασμένο Δεκέμβριο στη Λάρισα .</p>
      <p>Σύμφωνα με την ανακοίνωση της ΕΛ.ΑΣ. , δύο δράστες ταυτοποιήθηκαν, εν αναζητείται ακόμη ένας .</p>
      <p>Η ανακοίνωση της ΕΛ.ΑΣ. Αναλυτικά:</p>
      <p>«Tαυτοποιήθηκαν δύο από τους δράστες της επίθεσης, σε βάρος των οποίων σχηματίστηκε δικογραφία κακουργηματικού χαρακτήρα για απόπειρα ανθρωποκτονίας και Παράβαση του νόμου Περί όπλων</p>
      <p>Από την Υποδιεύθυνση Ασφάλειας Λάρισας εξιχνιάστηκε η υπόθεση της επίθεσης σε βάρος 36χρονου ημεδαπού , διαιτητή ποδοσφαίρου, που διαπράχθηκε τον περασμένο Δεκέμβριο στην Πόλη της Λάρισας.</p>
      <p>Υπενθυμίζεται ότι , πρωινές ώρες της 19 Δεκεμβρίου, τη στιγμή που ο 36χρονος επιβιβαζόταν σε αυτοκίνητο, εξωτερικά της οικίας του, δέχτηκε επίθεση από τουλάχιστον τρία άτομα, τα οποία με καλυμμένα τα χαρακτηριστικά τους, έσπασαν το τζάμι του οχήματος, έριξαν τον παθόντα βίαια στο οδόστρωμα και του κατάφεραν πολλαπλά λακτίσματα και χτυπήματα με τα χέρια, αλλά και με σφυρί</p>
      <p>που έφερε ένας εκ των δραστών, εν στη συνέχεια διέφυγαν με αυτοκίνητο.</p>
      <p>Από την ενδελεχή διερεύνηση της υπόθεσης και τη συνδυαστική αξιολόγηση και αξιοποίηση όλων των στοιχείων και δεδομένων που προέκυψαν από την πρόοδο της έρευνας , κατέστη δυνατή η διακρίβωση της συμμετοχής και η ταυτοποίηση των στοιχείων δύο εκ των δραστών.</p>
      <p>Πρόκειται για ημεδαπούς, σε βάρος των οποίων και ενός ακόμα άγνωστου μέχρι στιγμής συνεργού τους, σχηματίστηκε ποινική δικογραφία, κακουργηματικού χαρακτήρα, για τα αδικήματα της</p>
      <p>απόπειρας ανθρωποκτονίας και της παράβασης του νόμου περί όπλων.</p>
      <p>Η σχετική δικογραφία υποβλήθηκε στον κ . Εισαγγελέα Πλημμελειοδικών Λάρισας.»</p>
      <p>Με βάση τα ανωτέρω δεδομένα,</p>
      <p>ΕΡΩΤΑΣΘΕ</p>
      <p>1. Σε ποιο σημείο βρίσκεται η εξέλιξη της ποινικής δικογραφίας του κου Τζήλου;</p>
      <p>2. Έχει διαταχθεί εντολή να εξακριβωθούν τα στοιχεία και των ηθικών αυτουργών των ως άνω κακουργηματικών πράξεων;</p>
      <p>Οι ερωτώντες Βουλευτές</p>
      <p>Απόστολος Αβδελάς</p>
      <p>Κωνσταντίνος Χήτας</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="http://www.metrosport.gr/article/achilleas-mpeos-omilitis-se-sinedrio-gia-ta-stimena-pechnidia"/>
        <a href="http://www.metrosport.gr/article/velopoulos-melissoula-marinakis-nomizi-oti-tsimpame"/>
        <a href="http://www.metrosport.gr/article/neo-paoktsidiko-trolarisma-se-oskar-gkarthia-meta-tin-apofasi-grothia"/>
        <a href="http://www.metrosport.gr/article/trelos-arithmos-etiseon-gia-to-big-brother"/>
        <a href="http://www.metrosport.gr/article/to-aittito-to-pathos-ke-ifloga-tis-diakrisis"/>
        <a href="http://www.metrosport.gr/article/se-katathlipsi-radiofonikos-paragogos-exetias-ton-christougennon"/>
      </related>
    </article>
  </body>
</html>