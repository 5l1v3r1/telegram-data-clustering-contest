<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unionesarda.it/articolo/news/italia/2019/11/22/ilaria-cucchi-querela-salvini-basta-fare-spettacolo-sulla-nostra-137-955790.html"/>
    <meta property="og:site_name" content="L'Unione Sarda.it"/>
    <meta property="article:published_time" content="2019-11-22T13:54:15+00:00"/>
    <meta property="og:title" content="Ilaria Cucchi querela Salvini: &quot;Basta fare spettacolo sulla nostra pelle&quot;"/>
    <meta property="og:description" content="Cronaca - Approfondisci su L'Unione Sarda.it"/>
  </head>
  <body>
    <article>
      <h1>Ilaria Cucchi querela Salvini: "Basta fare spettacolo sulla nostra pelle"</h1>
      <h2>"Lo devo a Stefano, a mio padre ma soprattutto a mia madre", ha spiegato su Twitter</h2>
      <address>
        <time datetime="2019-11-22T13:54:15+00:00">22 Nov 2019, 13:54</time>
      </address>
      <p>"Ora basta. Lo devo a Stefano, a mio padre ma soprattutto a mia madre. Questo signore deve smetterla di fare spettacolo sulla nostra pelle".</p>
      <p>Con un tweet Ilaria Cucchi ha reso noto di aver formalizzato questa mattina la sua <a href="https://www.unionesarda.it/articolo/news/italia/2019/11/18/ilaria-cucchi-querela-matteo-salvini-non-puo-giocare-sul-corpo-di-137-954109.html">querela</a> per diffamazione contro il leader della Lega Matteo Salvini, pubblicando le foto dell'atto di denuncia.</p>
      <p>Nei giorni scorsi la sorella di Stefano Cucchi aveva annunciato di voler agire legalmente contro le dichiarazioni dell'ex ministro subito dopo la sentenza al processo sul caso.</p>
      <p>A commento della <a href="https://www.unionesarda.it/articolo/news/italia/2019/11/14/caso-cucchi-per-i-medici-4-prescrizioni-e-un-assoluzione-137-952663.html">condanna in primo grado di due carabinieri</a>, Alessio Di Bernardo e Raffaele D'Alessandro, a dodici anni di reclusione per il reato di omicidio preterintenzionale, Salvini, pur parlando di vicinanza alla famiglia, aveva detto: "Questo testimonia che la <a href="https://www.unionesarda.it/articolo/news/italia/2019/11/15/cucchi-per-salvini-e-colpa-della-droga-ilaria-forse-lo-querelo-137-952982.html">droga fa male</a> sempre e comunque. E io combatto la droga in ogni piazza".</p>
      <p>Per Francesco Tedesco, che denunci√≤ il pestaggio, una pena di due anni e sei mesi per falso e assolto dall'accusa di omicidio.</p>
      <p>Dopo la sentenza, Ilaria Cucchi aveva commentato: "Ora mio fratello riposa in pace".</p>
      <p>(Unioneonline/F)</p>
    </article>
  </body>
</html>