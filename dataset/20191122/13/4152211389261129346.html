<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.banglatribune.com/sport/news/593273/%E0%A6%A6%E0%A6%BF%E0%A6%A8%E0%A6%BE%E0%A6%9C%E0%A6%AA%E0%A7%81%E0%A6%B0%E0%A7%87-%E0%A6%AC%E0%A7%8D%E0%A6%AF%E0%A6%A4%E0%A6%BF%E0%A6%95%E0%A7%8D%E0%A6%B0%E0%A6%AE%E0%A6%A7%E0%A6%B0%E0%A7%8D%E0%A6%AE%E0%A7%80-%E0%A6%AB%E0%A7%81%E0%A6%9F%E0%A6%AC%E0%A6%B2-%E0%A6%9F%E0%A7%81%E0%A6%B0%E0%A7%8D%E0%A6%A8%E0%A6%BE%E0%A6%AE%E0%A7%87%E0%A6%A8%E0%A7%8D%E0%A6%9F"/>
    <meta property="og:site_name" content="বাংলা ট্রিবিউন"/>
    <meta property="article:published_time" content="2019-11-22T13:54:00+00:00"/>
    <meta property="og:title" content="দিনাজপুরে ব্যতিক্রমধর্মী ফুটবল টুর্নামেন্ট"/>
    <meta property="og:description" content="দিনাজপুরের নবাবগঞ্জে ব্যবসায়ীদের মাদকের ছোবল থেকে দূরে রাখতে এবং তাদের শারীরিক সুস্থতা ও বিনোদন প্রদানে অনুষ্ঠিত হয়েছে ব্যতিক্রমধর্মী ফুটবল টুর্নামেন্ট। এতে উদ্বোধনী খেলায় মুদি ব্যবসায়ী ফুটবল দলকে ২-১ গোলে হারিয়ে জয়ী হয়েছে ফার্নিচার ব্যবসায়ী ফুটবল দল।  নবাবগঞ্জ কেন্দ্রীয় ব্যবসায়ী..."/>
  </head>
  <body>
    <article>
      <h1>দিনাজপুরে ব্যতিক্রমধর্মী ফুটবল টুর্নামেন্ট</h1>
      <address><time datetime="2019-11-22T13:54:00+00:00">22 Nov 2019, 13:54</time> by <a rel="author">হিলি প্রতিনিধি</a></address>
      <figure>
        <img src="http://cdn.banglatribune.com/contents/cache/images/700x0x1/uploads/media/2019/11/22/26a7eeeab5ed2130279011bd1de3b18a-5dd7e8c2c4faa.jpg"/>
      </figure>
      <p>
        <b>দিনাজপুরের নবাবগঞ্জে ব্যবসায়ীদের মাদকের ছোবল থেকে দূরে রাখতে এবং তাদের শারীরিক সুস্থতা ও বিনোদন প্রদানে অনুষ্ঠিত হয়েছে ব্যতিক্রমধর্মী ফুটবল টুর্নামেন্ট। এতে উদ্বোধনী খেলায় মুদি ব্যবসায়ী ফুটবল দলকে ২-১ গোলে হারিয়ে জয়ী হয়েছে ফার্নিচার ব্যবসায়ী ফুটবল দল। </b>
      </p>
      <p>নবাবগঞ্জ কেন্দ্রীয় ব্যবসায়ী সমিতির আয়োজনে শুক্রবার সকাল ৭টায় নবাবগঞ্জ সরকারি পাইলট উচ্চ বিদ্যালয় ফুটবল মাঠে নবাবগঞ্জ থানার পরিদর্শক (তদন্ত) সামসুল আলম ও নবাবগঞ্জ উপজেলা আওয়ামী লীগের যুগ্ম সম্পাদক হাফিজুর রহমান খেলার শুভ উদ্বোধন করেন।</p>
      <p>উদ্বোধনী খেলায় নবাবগঞ্জ উপজেলার ফার্নিচার ব্যবসায়ী ফুটবল দল ও মুদি ব্যবসায়ী ফুটবল দল অংশগ্রহণ করে। খেলায় নির্ধারিত সময়ের মধ্যে ২-১ গোলে মুদি ব্যবসায়ী ফুটবল দলকে হারিয়ে ফার্নিচার ব্যবসায়ী ফুটবল দল জয়ী হয়।</p>
      <p>নবাবগঞ্জ উপজেলা সদরে অবস্থিত ব্যবসায়ীদের ক্যাটাগরি অনুযায়ী ১৬টি দল এই খেলায় অংশ নিচ্ছে। খেলা শেষে বিজয়ীদের মাঝে পুরস্কার বিতরণ করা হয়।</p>
      <footer>/এফআইআর/</footer>
    </article>
  </body>
</html>