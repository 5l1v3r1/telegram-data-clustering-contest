<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilbianconero.com/a/rosa-ampia-ma-scelte-obbligate-il-paradosso-che-incastra-sarri-58621"/>
    <meta property="og:site_name" content="il BiancoNero"/>
    <meta property="article:published_time" content="2019-11-22T13:30:00+00:00"/>
    <meta property="og:title" content="Rosa ampia ma scelte obbligate: il paradosso che incastra Sarri"/>
    <meta property="og:description" content="Criticata e spesso messa in discussione - soprattutto in Europa - alla fine la Juventus è sempre lì, davanti a tutti: in Champions si è qualificata agli ottavi dopo sole quattro partite,"/>
  </head>
  <body>
    <article>
      <h1>Rosa ampia ma scelte obbligate: il paradosso che incastra Sarri</h1>
      <address>
        <time datetime="2019-11-22T13:30:00+00:00">22 Nov 2019, 13:30</time>
      </address>
      <p>Criticata e spesso messa in discussione - soprattutto in Europa - alla fine la Juventus è sempre lì, davanti a tutti: in Champions si è qualificata agli ottavi dopo sole quattro partite, in campionato è al primo posto a +1 sull'Inter di Antonio Conte. Ma potrebbe andare meglio. <b>Già, perché al primo anno in bianconero Maurizio Sarri qualche problemino con le scelte di formazione lo sta trovando</b>. Eppure c'è una rosa talmente ampia che dovrebbe avere l'imbarazzo della scelta.</p>
      <p><b>GLI ESCLUSI</b> - Così non è, però. <b>Emre Can è fuori dalla lista Champions</b> e anche in campionato gioca poco e niente, in attacco quelli che dovevano essere quattro attaccanti sono diventati tre perché <b>Mandzukic è fuori rosa e aspetta solo la riapertura del mercato per andarsene</b>. E dietro? Demiral ha giocato solo una partita, Cuadrado adattato terzino. Ok, sta andando bene. Ma se non fosse stato così non è che ci fossero molte alternative sulle fasce. Ecco il motivo per il quale spesso l'allenatore è stato costretto a fare delle scelte obbligate perché, quella rosa con tanti giocatori, alla fine non è così profonda come sembra.</p>
    </article>
  </body>
</html>