<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://observator.tv/extern/romanca-moarta-ostia-italia-mama-326860.html"/>
    <meta property="og:site_name" content="Observator"/>
    <meta property="article:published_time" content="2019-11-22T13:59:00+00:00"/>
    <meta property="og:title" content="Rămasă fără mamă, în Italia, o tânără româncă a fost găsită fără viaţă lângă blocul în care locuia"/>
    <meta property="og:description" content="O tânără româncă în vârstă de 15 ani a fost găsită fără viaţă lângă blocul în care locuia, în Ostia (Italia) la câteva luni după ce a rămas fără mamă."/>
  </head>
  <body>
    <article>
      <h1>Rămasă fără mamă, în Italia, o tânără româncă a fost găsită fără viaţă lângă blocul în care locuia</h1>
      <address><time datetime="2019-11-22T13:59:00+00:00">22 Nov 2019, 13:59</time> by <a rel="author">Alin Tarnovschi</a></address>
      <p>
        <b>
          <b>O tânără româncă în vârstă de 15 ani a fost găsită fără viaţă lângă blocul în care locuia, în Ostia (Italia) la câteva luni după ce a rămas fără mamă.</b>
        </b>
      </p>
      <p>Joi, 21 noiembrie 2019, în jurul orei 16.30, oamenii care locuiesc în blocul de pe Via dei Panfili din Ostia (Italia) au găsit-o pe tânăra româncă fără viaţă, prăbuşită într-o baltă de sânge, în curtea interioară a blocului.</p>
      <p>Oamenii au solicitat ajutorul unui echipaj medical, însă medicii nu au mai putut face nimic pentru a-i salva viaţa fetei de 15 ani.</p>
      <p>Poliţiştii au demarat o anchetă şi au descoperit că tânăra a căzut în gol de la etajul 5 al blocului, de pe una dintre ferestrele apartamentului în care locuia.</p>
      <p>Potrivit <a href="https://roma.fanpage.it/ostia-ragazzina-cade-dal-quinto-piano-di-un-palazzo-morta-una-15enne/">roma.fanpage.it</a>, tânăra româncă avea un handicap, iar în urmă cu câteva luni a rămas fără mamă.</p>
      <p>Singură printre străini şi cu şanse mici să se poată descurca singură, fata de 15 ani a decis să îşi pună capăt zilelor.</p>
      <p>Poliţiştii continuă cercetările pentru stabilirea împrejurărilor exacte în care românca şi-a pierdut viaţa.</p>
    </article>
  </body>
</html>