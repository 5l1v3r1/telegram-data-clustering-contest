<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-polytics/2823669-kriklij-hoce-zvilniti-svou-zastupnicu-aka-potrapila-u-skandal-iz-dzokerom.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-22T13:56:00+00:00"/>
    <meta property="og:title" content="Криклій хоче звільнити свою заступницю, яка потрапила у скандал із “Джокером”"/>
    <meta property="og:description" content="Міністр інфраструктури Владислав Криклій на наступному засіданні Кабінету міністрів внесе подання про відставку заступниці міністра інфраструктури Олександри Клітіної."/>
  </head>
  <body>
    <article>
      <h1>Криклій хоче звільнити свою заступницю, яка потрапила у скандал із “Джокером”</h1>
      <h2>Міністр інфраструктури Владислав Криклій на наступному засіданні Кабінету міністрів внесе подання про відставку заступниці міністра інфраструктури Олександри Клітіної.</h2>
      <address>
        <time datetime="2019-11-22T13:56:00+00:00">22 Nov 2019, 13:56</time>
      </address>
      <p>Про це він написав у <a href="https://www.facebook.com/vladyslav.kryklii/posts/2624304997659356">Facebook.</a></p>
      <p>“Олександра Клітіна відмовилась іти у відставку в дусі європейської політичної традиції. Тому я вважаю за необхідне винести на наступний уряд подання про її відставку від свого імені”, - повідомив Криклій.</p>
      <p>За його словами, це рішення продиктоване “відсутністю розуміння між Олександрою та командою міністерства інфраструктури”.</p>
      <blockquote>
        <b>Читайте також: </b>
        <a href="https://www.ukrinform.ua/rubric-polytics/2823114-svitovi-ne-cikavi-politicni-skandali-ukraini-kuleba.html">Світові не цікаві політичні скандали України - Кулеба</a>
      </blockquote>
      <p>Криклій також закликав Клітіну повідомити компетентні органи про відомі їй факти зловживань чи корупції серед членів команди <a href="https://www.ukrinform.ua/tag-mininfrastrukturi">Мінінфраструктури</a>, адже вони “мають право знати більше за Джокера”.</p>
      <p>Як повідомляли деякі ЗМІ, нещодавно в інтернеті була опублікована переписка нібито заступниці міністра інфраструктури Олександри Клітіної з “Джокером”. Зокрема, вони обговорювали те, яким чином Клітіна здобула свою посаду.</p>
    </article>
  </body>
</html>