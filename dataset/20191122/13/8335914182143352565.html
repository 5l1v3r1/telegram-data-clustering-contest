<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vesti.bg/bulgaria/razdadohaedni-ot-naj-prestizhnite-nagradi-za-interior-v-bylgariia-6102436"/>
    <meta property="og:site_name" content="Vesti"/>
    <meta property="article:published_time" content="2019-11-22T13:36:00+00:00"/>
    <meta property="og:title" content="Раздадоха едни от най-престижните награди за интериор в България - Dibla Design Awards"/>
    <meta property="og:description" content="Раздадоха престижните отличия на впечатляваща церемония в София"/>
  </head>
  <body>
    <article>
      <h1>Раздадоха едни от най-престижните награди за интериор в България - Dibla Design Awards</h1>
      <h2>Раздадоха престижните отличия на впечатляваща церемония в София</h2>
      <address><time datetime="2019-11-22T13:36:00+00:00">22 Nov 2019, 13:36</time> by <a rel="author">Христо Боснев</a></address>
      <p>На 21-ри ноември в Sofia Event Center победителите от безпрецедентното по мащаб и авторитетност национално съревнование за интериорен дизайн <a href="https://dibla.com/news/nagradite-na-dibla-design-awards-2019">Dibla Design Awards 2019</a>, организирано за четвърта поредна година от платформата „Дибла“, бяха тържествено обявени.</p>
      <p>Оспорваното съревнование срещна безпрецедентни по качество и ниво на изпълнение проекти, одобрени да преминат към етап журиране. Нивото на участвалите проекти убедително доказва, че интериорният дизайн в България се развива с решителни стъпки и устремено върви към световно признание и сцена.</p>
      <figure>
        <img src="https://m.netinfo.bg/media/images/40992/40992700/655-402-dibla.jpg"/>
        <figcaption>
          <cite>Източник: Dibla.com</cite>
        </figcaption>
      </figure>
      <p>Церемонията по награждаването събра над 800 представители на бизнес елита на България, журналисти от водещи медии, някои от най-влиятелните и популярни фирми у нас, потенциални инвеститори и клиенти, и разбира се – есенцията на събитието – интериорните дизайнери. Всички присъстващи имаха възможност да създадат полезни контакти и да споделят информация за свои реализирани и бъдещи проекти.</p>
      <p>По време на Церемонията всички номинирани проекти бяха представени пред гостите на страниците на специално създаден за събитието луксозен албум, а отличените с награди интериори съвсем скоро ще намерят място в традиционния годишен каталог на Платформата „Най-доброто от интериорния дизайн за 2019“.</p>
      <figure>
        <img src="https://m3.netinfo.bg/media/images/40992/40992698/655-402-dibla.jpg"/>
        <figcaption>
          <cite>Източник: Dibla.com</cite>
        </figcaption>
      </figure>
      <p>
        <a href="https://www.vesti.bg/bulgaria/vodeshti-dizajneri-i-arhitekti-se-gotviat-za-ogromno-sybitie-v-sofiia-6099921">Водещи дизайнери и архитекти се готвят за Dibla Design Awards</a>
      </p>
      <p>Уникалните визуални ефекти, стилно аранжираната сцена, професионалните водещи и талантливите претенденти в съревнованието дадоха категорична заявка за събитие, което ще остане в историята на българския интериорен дизайн.</p>
      <p>Dibla Design Awards с всяка изминала година стават все по-очаквани и привличат постоянно нарастващ обществен и медиен интерес не само в пределите на родината ни, но и извън нея. Красноречиво доказателство за повишаващото се ниво на съревнованието откриваме в състава на журито.</p>
      <p>Достатъчно е да споменем, че тази година световноизвестният Карим Рашид с готовност прие поканата на „Дибла“ да е част от журито, наред със своя колега Федерико Делроссо, включен в класацията „Десетте интериорни дизайнери, които промениха света“ на Boca do Lobo и BestInteriorDesigners.</p>
      <figure>
        <img src="https://m4.netinfo.bg/media/images/40992/40992696/317-419-dibla.jpg"/>
        <figcaption>
          <cite>Източник: Dibla.com</cite>
        </figcaption>
      </figure>
      <p>От страна на журито почетни гости на церемонията бяха Атила Верес, архитект Радина Гешева, професор Васил Живков, Дюри Ковач, Илиан Милинов, доц. Орлин Давчев. Международното жури, съставено от български и чуждестранни специалисти, практици и преподаватели в областта, имаше нелеката задача да определи победители във всяка една от категориите на съревнованието.</p>
      <p>Наградата за професионален профил в Националната платформа за интериорен и продуктов дизайн „Дибла“, определен въз основа на брой проекти, брой разглеждания, интерес и отзиви на общността и посетителите на сайта заслужено получиха творците от ATG DESIGN.</p>
      <p>
        <b>Обявяването на „Дизайнер на годината“ за 2019 година в тазгодишното издание на националните награди за интериорен дизайн Dibla Design Awards, беше апогеят на вечерта.</b>
      </p>
      <p>Ина Дамянова заслужено спечели престижното признание, благодарение на своя над 15-годишен опит, съчетаващ уменията на проектанта със страстта на твореца, общия си принос към българския дизайн, разнообразните по естество и мащаб проекти и множеството извоювани международни награди и номинации.</p>
      <figure>
        <img src="https://m5.netinfo.bg/media/images/40992/40992697/655-402-dibla.jpg"/>
        <figcaption>
          <cite>Източник: Dibla.com</cite>
        </figcaption>
      </figure>
      <p>Dibla Design Awards е от онези събития, които дълго се помнят, които вдъхновяват и мотивират. Националното съревнование за интериорен дизайн за четвърта поредна година предостави на проектантската общност сцена, на която най-изявените й представители да намерят своето признание и да получат обективна и авторитетна оценка за труда си.</p>
      <p>
        <b>Поздравления за труда и отдадената работа на победителите:</b>
      </p>
      <p>Категория „Апартамент“ – dontDIY  <br/>Категория „Фамилна къща“ – Cast Studio <br/>Категория „Хотел“ – Мими Фъркова, арх. Борислава Манолова, арх. Христо Тритаков<br/>Категория „Ресторант“ – Code Rouge<br/>Категория „Бар &amp; динър“ – KUKADESIGN<br/>Категория „Офис/работна среда“ – ARXITEK<br/>Категория „Магазин/изложбена площ“ – studiopiperov/арх.Юлиян Пиперов</p>
      <figure>
        <img src="https://m3.netinfo.bg/media/images/40992/40992701/655-402-dibla.jpg"/>
        <figcaption>
          <cite>Източник: Dibla.com</cite>
        </figcaption>
      </figure>
      <p>Тук вижте интересните ни интервюта с някои от най-изтъкнатите български дизайнери, с които имахме възможност да разговаряме, благодарение на колегите от <a href="https://dibla.com/">Dibla.com</a>.</p>
      <p>
        <a href="https://www.vesti.bg/za-doma/apartament-v-sofiia-kojto-ocharova-s-interior-snimki-6097097">Софийски апартамент, който очарова с интериор (СНИМКИ)</a>
      </p>
      <p>
        <a href="https://www.vesti.bg/za-doma/apartament-v-plovdiv-kojto-ocharova-s-interior-6095652">Апартамент в Пловдив, който очарова с интериор (СНИМКИ)</a>
      </p>
      <p>
        <a href="https://www.vesti.bg/za-doma/sofijskiiat-apartament-v-kojto-chovek-mozhe-da-se-vliubi-snimki-6098477">Софийският апартамент, в който човек може да се влюби (СНИМКИ)</a>
      </p>
      <p>
        <i>Следете ни навсякъде и по всяко време с мобилното приложение на Vesti.bg. Можете да го изтеглите от<u> <a href="https://play.google.com/store/apps/details?id=bg.vesti">Google Play</a></u> и <u><a href="https://itunes.apple.com/mk/app/vesti-bg/id495932400">AppStore</a></u>.</i>
      </p>
      <p>
        <i>За още актуални новини от Vesti.bg последвайте страницата ни в <u><a href="https://www.instagram.com/vesti.bg_/">Instagram</a></u></i>
      </p>
      <related>
        <h4>По темата</h4>
        <a href="https://www.vesti.bg/bulgaria/sybitieto-koeto-vsichki-interiorni-dizajneri-ochakvat-6101704"/>
        <a href="https://www.vesti.bg/bulgaria/sybitieto-koeto-sybra-v-sofiia-dokazani-avtoriteti-v-dizajna-6100837"/>
        <a href="https://www.vesti.bg/bulgaria/sybitie-koeto-sybira-na-edno-miasto-edni-ot-naj-dobrite-v-dizajna-6100239"/>
      </related>
    </article>
  </body>
</html>