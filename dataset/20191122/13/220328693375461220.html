<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/lifestyle-lyubopitno/kharisn-ford-zavzema-malkiya-ekran-407343.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-22T13:00:04+00:00"/>
    <meta property="og:title" content="Харисън Форд завзема малкия екран"/>
    <meta property="og:description" content="Актьорът влиза в адаптация на документалнта поредица „Стълбището“"/>
  </head>
  <body>
    <article>
      <h1>Харисън Форд завзема малкия екран</h1>
      <address><time datetime="2019-11-22T13:00:04+00:00">22 Nov 2019, 13:00</time> by <a rel="author">Агенция Стандарт</a></address>
      <p>Харисън Форд влезе в телевизионната адаптация на криминалната документална поредица „Стълбището“ . Това ще бъде първата главна роля за Форд на малкия екран. Историята проследява делото от 2001-а срещу писателя Майкъл Питърсън, обвинен в убийството на съпругата си в имението им в Северна Каролина. Оригиналната френска поредица излезе през 2004-а, но след това проектът беше обновен, тъй като нова информация бе открита. От Нетфликс добавиха три нови епизода и пуснаха всичките 13 през 2018-а в сайта си. Все още не е ясно къде ще излезе бъдещата адаптация, но се водят преговори с телевизионни канали и стрийминг платформи. Звездата от „Индиана Джоунс“ ще бъде и изпълнителен продуцент на сериала, заедно със сценариста Антонио Кампос. Досега Форд се е появявал на малкия екран само в епизодични роли. Той е бил специален гост в „Gunsmoke“ и „The FBI“. Следващият филм на легендарния актьор е „The Call Of The Wild“, който тръгва на големия екран през февруари.</p>
    </article>
  </body>
</html>