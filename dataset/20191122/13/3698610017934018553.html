<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/CULTURE/skandalna-reklama-kiyivskoyi-pelmennoyi-viyavilasya-socialnoyu-akciyeyu-330552_.html"/>
    <meta property="og:site_name" content="DT.ua"/>
    <meta property="article:published_time" content="2019-11-22T13:57:00+00:00"/>
    <meta property="og:title" content="Скандальна реклама київської пельменної виявилася соціальною акцією"/>
    <meta property="og:description" content="Творці реклами хотіли привернути увагу до проблем сучасного суспільства."/>
  </head>
  <body>
    <article>
      <h1>Скандальна реклама київської пельменної виявилася соціальною акцією</h1>
      <h2>Творці реклами хотіли привернути увагу до проблем сучасного суспільства.</h2>
      <address>
        <time datetime="2019-11-22T13:57:00+00:00">22 Nov 2019, 13:57</time>
      </address>
      <p>Скандальна <a href="https://dt.ua/CULTURE/reklamu-novoyi-kolekciyi-puma-znyali-v-kiyevi-329360_.html"><b>рекламна кампанія</b> </a>київського ресторану "П. Пельмені" виявилася соціальною акцією, спрямованою на привернення уваги до проблем, які існують в суспільстві. Така заява з'явилася на сторінці ресторану в Instagram, де раніше публікувалися провокаційні знімки.</p>
      <p>Кампанія пельменної складалася з декількох фото з провокаційними написами. На одному з них жінка тримала біля рота вилку з пельменем, а на обличчі в неї була розмазана сметана. Підпис до світлини свідчив "Тільки не на обличчя!". На іншому – чоловік сидів біля столу, на якому були розкладені пельмені і борошно і притискав до носа згорнуту купюру. Користувачі соціальних мереж негативно відреагували на кампанію, звинувативши пельменну в сексизмі і пропаганді наркотиків.</p>
      <p>Тепер же "П. Пельмені" заявили, що зробили це все для привернення уваги. "Ну нарешті. Нарешті ти звернув на нас увагу! Що ми ще повинні були зробити, щоб ти зрозумів – соціальна проблема вимагає голосу. Гучного, надривного, скандального. Голосу, на який зійдуться небайдужі. Зійдуться всі, хто почув", - йдеться в пості. Автори також зазначають, що їхні публікації зібрали більше 20 тисяч репостів і охопили понад 150 тисяч осіб.</p>
      <figure>
        <embed-post data-src="https://www.instagram.com/p/B5I3cCwn-2x" data-service="Instagram"/>
      </figure>
      <p>Змінилися і підписи до фотографій. Так, під знімком дівчини з розмазаною по обличчю сметаною з'явилася інформація про сексизм в Україні зі статистичними даними. Під знімком чоловіка – інформація про шкоду наркоманії. З'явився також пост, присвячений домашньому насильству.</p>
      <p>Підписуйтесь на наш <a href="https://t.me/ZNlife">Telegram-канал</a> з новинами технологій та культури.</p>
      <figure>
        <embed-post data-src="https://www.instagram.com/p/B5De4WgHgvx" data-service="Instagram"/>
      </figure>
      <figure>
        <embed-post data-src="https://www.instagram.com/p/B5FzpuCHyF4" data-service="Instagram"/>
      </figure>
      <figure>
        <embed-post data-src="https://www.instagram.com/p/B5H_L2qnSej" data-service="Instagram"/>
      </figure>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>