<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.to10.gr/basket/776719/fasoulas-o-olybiakos-ine-enas-ki-enieos-vid/"/>
    <meta property="og:site_name" content="to10.gr"/>
    <meta property="article:published_time" content="2019-11-22T13:15:04+00:00"/>
    <meta property="og:title" content="Φασούλας: «Ο Ολυμπιακός είναι ένας κι ενιαίος» (vid)"/>
    <meta property="og:description" content="Την Παρασκευή (22/11) πραγματοποιήθηκε στα γραφεία του Ερασιτέχνη Ολυμπιακού η παρουσίαση του μεγάλου χορηγού της ομάδας μπάσκετ Γυναικών."/>
  </head>
  <body>
    <article>
      <h1>Φασούλας: «Ο Ολυμπιακός είναι ένας κι ενιαίος» (vid)</h1>
      <h2>Την Παρασκευή (22/11) πραγματοποιήθηκε στα γραφεία του Ερασιτέχνη Ολυμπιακού η παρουσίαση του μεγάλου χορηγού της ομάδας μπάσκετ Γυναικών.</h2>
      <address><time datetime="2019-11-22T13:15:04+00:00">22 Nov 2019, 13:15</time> by <a rel="author">to10.gr</a></address>
      <p>Την Παρασκευή (22/11) πραγματοποιήθηκε στα γραφεία του Ερασιτέχνη Ολυμπιακού η παρουσίαση του μεγάλου χορηγού της ομάδας μπάσκετ Γυναικών, της εταιρείας Winmasters.</p>
      <p>
        <b>Η ενημέρωση του Ερασιτέχνη Ολυμπιακού:</b>
      </p>
      <p>
        <a href="https://www.to10.gr/podosfero/superleague/776639/olybiakos-triada-pou-beni-gia-ta-kala-sto-kadro/">
          <i>Οι τρεις ερυθρόλευκοι που μπαίνουν για τα καλά στο «κάδρο»</i>
        </a>
      </p>
      <p>«Πραγματοποιήθηκε την Παρασκευή (22/11) στα γραφεία του Ερασιτέχνη Ολυμπιακού, η συνέντευξη τύπου για την έναρξη της συνεργασίας της ομάδας μπάσκετ Γυναικών του Ολυμπιακού με το νέο μεγάλο χορηγό της, την εταιρεία Winmasters. Τις αήττητες νταμπλούχες Ελλάδος εκπροσώπησαν ο Γενικός Διευθυντής της ομάδας, Παναγιώτης Φασούλας, και η αρχηγός Εβίνα Σταμάτη, ενώ από την πλευρά της Winmasters, o Διευθύνων Σύμβουλος, Θωμάς Τζόκας.</p>
      <p><b>Από την μεριά του ο Γενικός Διευθυντής της ομάδας μπάσκετ Γυναικών του Ολυμπιακού, Παναγιώτης Φασούλας, δήλωσε:</b> «Καταρχήν θέλω να ευχαριστήσω τον Ερασιτέχνη Ολυμπιακό και τον πρόεδρο, Μιχάλη Κουντούρη, και όλα τα στελέχη του Ολυμπιακού γιατί χωρίς αυτούς δεν θα φτάναμε στην συγκεκριμένη μέρα. Θέλω να ευχαριστήσω τον πρόεδρο της ΠΑΕ, κ. Βαγγέλη Μαρινάκη, που επιβεβαιώνει κάθε μέρα και στην πράξη, τι σημαίνει ένας και ενιαίος Ολυμπιακός, για όλη την βοήθεια του στον Ερασιτέχνη και την ομάδα μπάσκετ Γυναικών του Ολυμπιακού. Την ΚΑΕ Ολυμπιακός και τον Παναγιώτη και Γιώργο Αγγελόπουλο, που χωρίς την βοήθειά τους δεν θα είχαμε φτάσει να έχει γυρίσει η ομάδα μπάσκετ Γυναικών στον Πειραιά και στο Στάδιο Ειρήνης και Φιλίας, όπου και αγωνιζόμαστε και δεν θα είχαμε φτάσει λογικά σε αυτήν την μέρα, της ανακοίνωσης του χορηγού.</p>
      <p>Βεβαίως δεν μπορώ να μην μιλήσω και να μην αναφερθώ, αν και δεν το θέλει και ο ίδιος ποτέ, στον αρχηγό της γυναικείας ομάδας μπάσκετ του Ολυμπιακού και μεγάλο χορηγό της, τον Γιώργο Λεριώτη. Ένας άνθρωπος του οποίου το πάθος και η αγάπη για τον γυναικείο αθλητισμό και το μπάσκετ έχει δημιουργήσει αυτήν την εξαιρετική ομάδα προπονητών και στελεχών, που αύριο ευχόμαστε να καταρρίψουν το ρεκόρ των 119 νικών και να φτάσουμε στις 120 συνεχόμενες. Ο αθλητισμός και συγκεκριμένα το μπάσκετ γυναικών, βρίσκεται ψηλά και ειδικά στον δυτικό κόσμο σε άνοδο, τόσο στην τηλεθέαση όσο και σε αθλητές παράγοντες και προπονητές. Εμείς ως μπάσκετ Γυναικών του Ολυμπιακού πέρσι πήραμε την μεγάλη απόφαση να αγωνιστούμε στην Ευρωλίγκα, μία διοργάνωση στην οποία τα μπάτζετ που παίζουν μπορούν να συγκριθούν άνετα με τις αντρικές ομάδες στην αντίστοιχη διοργάνωση. Πήγαμε αρκετά καλά και αποκομίσαμε σημαντικές εμπειρίες και φέτος αγωνιζόμαστε στο Eurocup.</p>
      <p>Την σεζόν που πέρασε ήμασταν τρίτοι στο κανάλι της FIBA ανάμεσα σε μεγαθήρια του ευρωπαϊκού μπάσκετ, πράγμα που δείχνει και την δυναμική του συλλόγου και την δυναμική του Ολυμπιακού σε όλη την Ευρώπη. Να σημειώσω εδώ πως εμείς αγωνιζόμαστε με τρεις ξένες αθλήτριες και με τον κορμό της Εθνικής ομάδας από μεριάς των Ελληνίδων, ενώ στην υπόλοιπη Ευρώπη επιτρέπονται περισσότερες ξένες.</p>
      <p>Έτσι φτάσαμε στην σημερινή μέρα και θέλουμε να καλωσορίσουμε την εταιρεία Winmasters και τον Διευθύνων Σύμβουλο, Θωμά Τζόκα. Αισθανόμαστε όμορφα που έχουμε αυτήν την εταιρεία κοντά μας. Είναι μία καινούρια σχετικά εταιρεία, με πολύ μεγάλη δυναμική, πολύ ανοδικό μερίδιο στην αγορά και έχει δείξει έμπρακτα μέχρι στιγμής και την αγάπη της για τον αθλητισμό και στο μπάσκετ γενικότερα, μέσα στα πλαίσια κοινωνικής ευθύνης, που ελπίζω και θα πρέπει να έχουν όλες οι εταιρείες που δραστηριοποιούνται στον αθλητισμό, όπως και η Winmasters. Θέλω λοιπόν να σας καλωσορίσω στην οικογένεια του Ολυμπιακού και από ότι βλέπω σας αρέσει και το ερυθρόλευκο από τα χρώματα της εταιρείας σας. Και εύχομαι από εδώ και πέρα καλή επιτυχία στη ομάδα μας βεβαίως αλλά και τους στόχους σας που έχετε ως εταιρεία».</p>
      <p><b>O Διευθύνων Σύμβουλος της Winmasters, Θωμάς Τζόκας, δήλωσε από την μεριά του:</b> «Σας ευχαριστώ πολύ. Για εμάς, την Winmasters, είναι μία μέρα χαράς. Γιατί γινόμαστε μέλη της μεγάλης οικογένειας του Ολυμπιακού. Η νέα μας χορηγική προσπάθεια, είναι μία πράξη ευθύνης αλλά και ανταποδοτικότητας στον γυναικείο αθλητισμό, που στόχο έχει την υποστήριξη του ερασιτεχνικού αθλητισμού αλλά και την ανάπτυξη του γυναικείου μπάσκετ. Πως φτάσαμε ως εδώ όμως. Μετά από μία σύντομη συνάντηση με τον κ. Φασούλα και τον κ. Λεριώτη, στην οποία μου παρουσίασαν τους στόχους, το όραμα και το μεγάλο αήττητο της ομάδας, φτάσαμε σε μία συμφωνία. Δεν θα σας κουράσω πολύ. Εδώ είμαστε για να ευχηθούμε καλή επιτυχία στους πρωταγωνιστές,σε Ελλάδα και Ευρώπη αλλά και με την ευκαιρία αυτή, να ζητήσω και την υποστήριξη τη δική σας. Των Media αλλά και των φιλάθλων, για να γεμίσουν το γήπεδο και να υποστηρίξουν τις πρωταθλήτριές μας».</p>
      <p><b>Η αρχηγός του Θρύλου, Εβίνα Σταμάτη, δήλωσε:</b> «Εκπροσωπώντας την γυναικεία ομάδα μπάσκετ του Ολυμπιακού, να καλωσορίσουμε και εμείς με την σειρά μας την Winmasters και τους εκπροσώπους της. Από την μεριά μου αυτό που θέλω να πω είναι ότι εύχομαι και οι δύο πλευρές να εκπληρώσουμε τους στόχους μας αυτήν την χρονιά αλλά και τις επόμενες χρονιές να συνεχιστεί η συνεργασία αυτή».</p>
      <figure>
        <iframe src="https://www.youtube.com/embed/0Z0juP4lVpE" width="640" height="360" data-service="Youtube" scrolling="no"/>
      </figure>
      <p>
        <b>
          <a href="https://www.to10.gr/basket/776719/fasoulas-o-olybiakos-ine-enas-ki-enieos-vid/#dcomments">
            <b>ΓΡΑΨΤΕ ΤΟ ΣΧΟΛΙΟ ΣΑΣ...</b>
          </a>
        </b>
      </p>
    </article>
  </body>
</html>