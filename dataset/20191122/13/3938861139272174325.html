<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/children/_13richna-spivachka-prezentuvala-klip-pro-nacionalnu-rivnist/939429"/>
    <meta property="og:site_name" content="Gazeta.ua"/>
    <meta property="article:published_time" content="2019-11-22T13:28:00+00:00"/>
    <meta property="og:title" content="13-річна співачка презентувала кліп про національну рівність"/>
    <meta property="og:description" content="Україно-єгипетська співачка Дарін Осман презентувала кліп на композицію &quot;Твій дім&quot;. На відео вона розповідає про національну рівність. У зйомках взяли участь діти різних національностей &amp;mdash; українці, індуси, палестинці та корейці. Режисером кліпу виступив Василь Дзюняк. ..."/>
  </head>
  <body>
    <article>
      <h1>13-річна співачка презентувала кліп про національну рівність</h1>
      <address><time datetime="2019-11-22T13:28:00+00:00">22 Nov 2019, 13:28</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/gallery/939/939429_1_w_1200_lq.jpg?v=0"/>
        <figcaption>У зйомках взяли участь діти різних національностей<cite>Автор: прес-служба</cite></figcaption>
      </figure>
      <p>Україно-єгипетська співачка <b>Дарін Осман</b> презентувала кліп на композицію "Твій дім". На відео вона розповідає про національну рівність. У зйомках взяли участь діти різних національностей — українці, індуси, палестинці та корейці.</p>
      <p>Режисером кліпу виступив Василь Дзюняк.</p>
      <p>"Коли до мене звернулась Дарін, я був приємно здивований, що така юна дівчинка настільки переймається проблемами булінгу через національність. Ця тема не нова, але мені хотілося, щоб цей кліп, незважаючи на його болючу тему, вийшов зворушливим, надихаючим і з приємним післясмаком", - поділився режисер.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/life/_ukrayinski-pidlitki-stali-menshe-kuriti-ale-bilshe-pyut-opituvannya/932288"/>
      </related>
      <p>Слова на композицію "Наш дім" написав композитор та музикант Андрій Марусич.</p>
      <p>"Расизм на сьогоднішній день в нашому цивілізованому суспільстві залишається актуальною проблемою. Мені лише тринадцять, я ще не знаю, як це — бути дорослою, але вже зараз я неодноразово ставала свідком дитячого булінгу через колір шкіри чи інше</p>
      <p>віросповідання", - розповіла Дарін Осман.</p>
      <p>Також співачка зізналась, що на створення композиції її надихнула робота реперки аlyona.аlyona про шкільний булінг. За даними статистики, близько 89% українських школярів зіштовхуються з цією проблемою.</p>
      <figure>
        <iframe src="https://www.youtube.com/embed/7UpryjFgvnM" width="590" height="332" data-service="Youtube" scrolling="no"/>
      </figure>
      <blockquote>У китайському Шанхаї 13-річний <a href="https://gazeta.ua/articles/np/_u-kitayi-vchitel-doviv-do-samogubstva-shkolyara-z-ukrayini/931599">школяр з України Ваня Лю вистрибнув з вікна</a> квартири на 13 поверсі через булінг з боку вчителя.</blockquote>
    </article>
  </body>
</html>