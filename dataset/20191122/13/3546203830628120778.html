<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webcafe.bg/id_1848713649_Dermendjiev_Tryabva_da_sme_dovolni_ot_sadbata_no_futbolat_si_e_futbol"/>
    <meta property="og:site_name" content="webcafé"/>
    <meta property="article:published_time" content="2019-11-22T13:40:00+00:00"/>
    <meta property="og:title" content="Дерменджиев: Трябва да сме доволни от съдбата, но футболът си е футбол"/>
    <meta property="og:description" content="&quot;Дано не прегорим&quot;"/>
  </head>
  <body>
    <article>
      <h1>Дерменджиев: Трябва да сме доволни от съдбата, но футболът си е футбол</h1>
      <address><time datetime="2019-11-22T13:40:00+00:00">22 Nov 2019, 13:40</time> by <a rel="author" href="https://www.webcafe.bg/author/id_4_Sportcafe" target="_blank">Sportcafe</a></address>
      <figure>
        <img src="https://images.webcafe.bg/2019/11/17/dermendjiev/1170x778.jpg"/>
        <figcaption>Георги Дерменджиев с първи думи след жребия<cite>Снимка: © LAP.bg</cite></figcaption>
      </figure>
      <p>
        <b>Националният селекционер Георги Дерменджиев не пожела да коментира дали изтеглянето на Унгария като съперник за поуфиналните баражи за класиране на Евро 2020 е бил добър или лош жребий.</b>
      </p>
      <p><a href="https://www.webcafe.bg/sportcafe/bg-futbol/id_2082505139_Bulgaria_-_Ungariya_na_barajite_za_Evro_2020">България ще посрещне Унгария</a> на 26 март, а при евентуална победа отново ще бъдем домакини на победителя от двойката Исландия – Румъния.</p>
      <p>„Отдава ни се страхотен шанс, който максимално трябва да оползотворим – каза Дерменджиев пред БНТ 3 в телефонно интервю от Нион.</p>
      <p>12:56<a href="https://www.webcafe.bg/sportcafe/bg-futbol/id_2082505139_Bulgaria_-_Ungariya_na_barajite_za_Evro_2020">България - Унгария на баражите за Евро 2020</a></p>
      <p>Ще подходим много отговорно срещу Унгария, насочваме се към мача. Не съм мислил предварително за жребия, не съм разигравал варианти. Всичко си зависи от нас.</p>
      <p>Унгарският футбол е във възход, играят добър футбол, но тепърва ще преглеждаме всичко в детайли.“</p>
      <p>Дерменджиев предупреди и да не избързваме да се радваме на жребия, като добави, че голяма част от работата му сега е да се увери, че футболистите ни няма да прегорят.</p>
      <p>„Винаги трябва да сме доволни от съдбата, но футболът си е футбол. Няма добър или лош жребий на този етап. Нека да не изпадаме в еуфория сега и а не говорим за исторически неща. История е, когато нещо се случи.</p>
      <p>Ще се опитаме да се предпазим да не прегорим. Трябва да останем здраво стъпили на земята, да разсъждаваме трезво и да си свършим работата, както трябва“, добави селекционерът.</p>
      <related>
        <a href="https://www.webcafe.bg/sportcafe/avantage/id_137175177_Rasizam_li_Istinskiyat_problem_na_evropeyskiya_futbol_sa_angliyskite_fenove"/>
        <a href="https://www.webcafe.bg/sportcafe/bg-futbol/id_2082505139"/>
      </related>
    </article>
  </body>
</html>