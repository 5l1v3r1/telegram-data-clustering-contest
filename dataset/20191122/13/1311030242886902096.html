<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.prothomalo.com/bangladesh/article/1625789/%E0%A6%9F%E0%A7%8D%E0%A6%B0%E0%A7%87%E0%A6%A8%E0%A7%87-%E0%A6%95%E0%A6%BE%E0%A6%9F%E0%A6%BE-%E0%A6%AA%E0%A7%9C%E0%A6%BE-%E0%A6%A6%E0%A7%81%E0%A6%87-%E0%A6%A8%E0%A6%BE%E0%A6%B0%E0%A7%80%E0%A6%B0-%E0%A6%B2%E0%A6%BE%E0%A6%B6-%E0%A6%89%E0%A6%A6%E0%A7%8D%E0%A6%A7%E0%A6%BE%E0%A6%B0"/>
    <meta property="og:site_name" content="প্রথম আলো"/>
    <meta property="article:published_time" content="2019-11-22T13:52:00+00:00"/>
    <meta property="og:title" content="ট্রেনে কাটা পড়া দুই নারীর লাশ উদ্ধার"/>
    <meta property="og:description" content="কুমিল্লায় ট্রেনে কাটা পড়ে পৃথক স্থানে দুই নারী নিহত হয়েছেন। আজ শুক্রবার চৌদ্দগ্রাম উপজেলার গুণবতী ও লালমাই উপজেলার ফয়েজগঞ্জ বাজার এলাকায় ঢাকা-চট্টগ্রাম রেলসড়কে দুর্ঘটনা দুটি ঘটে। নিহত দুই নারীর পরিচয় পায়নি পুলিশ।"/>
  </head>
  <body>
    <article>
      <h1>ট্রেনে কাটা পড়া দুই নারীর লাশ উদ্ধার</h1>
      <address><time datetime="2019-11-22T13:52:00+00:00">22 Nov 2019, 13:52</time> by <a rel="author">নিজস্ব প্রতিবেদক,কুমিল্লা</a></address>
      <p>কুমিল্লায় ট্রেনে কাটা পড়ে পৃথক স্থানে দুই নারী নিহত হয়েছেন। আজ শুক্রবার চৌদ্দগ্রাম উপজেলার গুণবতী ও লালমাই উপজেলার ফয়েজগঞ্জ বাজার এলাকায় ঢাকা-চট্টগ্রাম রেলসড়কে দুর্ঘটনা দুটি ঘটে। নিহত দুই নারীর পরিচয় পায়নি পুলিশ।</p>
      <p>জানা গেছে, আজ দুপুরে কুমিল্লার চৌদ্দগ্রাম উপজেলার গুণবতী রেল স্টেশন এলাকা থেকে ট্রেনে কাটা পড়া এক নারীর (৪০) লাশ উদ্ধার করে লাকসাম রেলওয়ে থানা-পুলিশ। অপরদিকে লালমাই উপজেলার ফয়েজগঞ্জ বাজার এলাকার মিয়াজি বাড়ি সংলগ্ন স্থানে রেললাইনের পাশ থেকে অজ্ঞাত (৩৮) আরেক নারীর লাশ উদ্ধার করেছিল রেলওয়ে পুলিশ।</p>
      <p>লাকসাম রেলওয়ে থানার ওসি মো.নাজিম উদ্দিন সন্ধ্যায় জানান, লাশগুলো ময়নাতদন্তের জন্য কুমিল্লা মেডিকেল কলেজ হাসপাতালের মর্গে পাঠানো হয়েছে।</p>
    </article>
  </body>
</html>