<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/152782-zalyshyvsia-zovsim-bez-groshej-znajomyj-vykrav-z-kartky-volynianyna-pensiyu"/>
    <meta property="og:site_name" content="ВолиньPost"/>
    <meta property="article:published_time" content="2019-11-22T13:45:00+00:00"/>
    <meta property="og:title" content="Залишився зовсім без грошей: знайомий викрав з картки волинянина пенсію"/>
    <meta property="og:description" content="З пенсійної банківської картки жителя Нововолинська знайомий чоловік поцупив близько 3 000 гривень."/>
  </head>
  <body>
    <article>
      <h1>Залишився зовсім без грошей: знайомий викрав з картки волинянина пенсію</h1>
      <address>
        <time datetime="2019-11-22T13:45:00+00:00">22 Nov 2019, 13:45</time>
      </address>
      <p>З пенсійної банківської картки жителя Нововолинська знайомий чоловік поцупив близько 3 000 гривень.<br/><br/>Про це йдеться в ухвалі Нововолинського міського суду від 20-го листопада, - пише <a href="http://bug.org.ua/news/novovolynsk/372406-372406/">Буг</a>.<br/><br/>Досудовим розслідуванням встановлено, що у період часу з 9-го по 11-те листопада в Нововолинську візуально знайомий чоловік викрав з пенсійної картки «ПриватБанку» потерпілого грошові кошти близько 3000 гривень. Слідчий зазначає, що під час допиту потерпілий розповів, що у зв’язку з крадіжкою коштів залишився без засобів для існування.<br/><br/>За даним фактом внесені відомості до ЄРДР 12 листопада 2019 року за ч.1 ст. 185 КК України(Крадіжка).<br/><br/>Для встановлення особи, яка вчинила кримінальне правопорушення, виникла потреба в отриманні інформації, щодо переміщення коштів по даному рахунку, місце де саме перераховувалися кошти, та наявність у даному місці камер відео-спостереження.<br/><br/>Суд задовольнив клопотання працівника поліції. Тривають слідчі дії.</p>
    </article>
  </body>
</html>