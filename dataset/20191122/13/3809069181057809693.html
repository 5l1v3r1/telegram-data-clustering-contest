<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazzetta.gr/basketball/basket-league/article/1417395/verginis-mas-pligose-i-itta-apo-layrio-anoteros-o-promitheas"/>
    <meta property="og:site_name" content="gazzetta.gr"/>
    <meta property="article:published_time" content="2019-11-22T13:20:00+00:00"/>
    <meta property="og:title" content="Βεργίνης: «Μας πλήγωσε η ήττα από το Λαύριο, ανώτερος ο Προμηθέας»"/>
    <meta property="og:description" content="Ο Δημήτρης Βεργίνης μίλησε για την ήττα του Πανιωνίου Su Casa από το Λαύριο, αλλά και την αναμέτρηση με τον Προμηθέα στην Πάτρα (23/11, 15:45)."/>
  </head>
  <body>
    <article>
      <h1>Βεργίνης: «Μας πλήγωσε η ήττα από το Λαύριο, ανώτερος ο Προμηθέας»</h1>
      <h2>Ο Δημήτρης Βεργίνης μίλησε για την ήττα του Πανιωνίου Su Casa από το Λαύριο, αλλά και την αναμέτρηση με τον Προμηθέα στην Πάτρα (23/11, 15:45).</h2>
      <address><time datetime="2019-11-22T13:20:00+00:00">22 Nov 2019, 13:20</time> by <a rel="author" href="http://www.gazzetta.gr/dimosiografos/gazzetta-team" target="_blank">Gazzetta team</a></address>
      <p>
        <u>
          <b>Αναλυτικά όσα έγραψε στο blog του στον ΕΣΑΚΕ:</b>
        </u>
      </p>
      <p>«<i>Ανώτερος ο Προμηθέας</i></p>
      <p>
        <i>Καλησπέρα σε όλους...</i>
      </p>
      <p>
        <i>Δυστυχώς, το προηγούμενο Σάββατο - κόντρα στην ομάδα του Λαυρίου - δεν καταφέραμε να πάρουμε τη νίκη που τόσο πολύ θέλαμε και που θα μας εξασφάλιζε μια βαθμολογική ηρεμία. Ξέραμε ότι το Λαύριο θα ερχόταν με ανεβασμένη ψυχολογία μετά τις 4 νίκες που είχε κάνει.</i>
      </p>
      <p>
        <i>Εμείς από τη πλευρά μας είχαμε έλλειψη συγκέντρωσης σε πολλά διαστήματα του παιχνιδιού και αυτό μας ανάγκασε να πηγαίνουμε πόντο - πόντο μέχρι το τέλος, ένα ματς, στο οποίο έπρεπε να δείξουμε ότι το θέλουμε περισσότερο από το ξεκίνημα του.</i>
      </p>
      <p>
        <i>Η αλήθεια είναι ότι μας πλήγωσε όλους αυτή η ήττα. Το πρόγραμμα μας δεν είναι εύκολο στη συνέχεια, στο χέρι μας όμως είναι να δείξουμε το καλό μας πρόσωπο και να πάρουμε μέχρι το τέλος του πρώτου γύρου τις νίκες που πρέπει.</i>
      </p>
      <p>
        <i>Το ρόστερ μας έχει αλλάξει αρκετά τελευταία και όλοι προσπαθούμε να βελτιωθούμε και να φτιάξουμε την αγωνιστική χημεία της ομάδας, όσο πιο γρήγορα γίνεται.</i>
      </p>
      <p>
        <i>Αύριο (σ.σ. 23/11) έχουμε μια αντικειμενικά δύσκολη αποστολή στη Πάτρα απέναντι στο Προμηθέα. Μια ομάδα με γεμάτο ρόστερ και με μια καλή πορεία τόσο στην Ελλάδα όσο και στην Ευρώπη.</i>
      </p>
      <p>
        <i>Στόχος μας να παρουσιάσουμε ένα καλύτερο πρόσωπο σε σχέση με τα 2 τελευταία παιχνίδια μας (σ.σ. κόντρα σε ΑΕΚ &amp; Λαύριο) και να είμαστε ανταγωνιστικοί απέναντι - ας μην κρυβόμαστε- σε μια ανώτερη ομάδα...</i>
      </p>
      <p><i>Εις το επανιδείν...</i>».</p>
    </article>
  </body>
</html>