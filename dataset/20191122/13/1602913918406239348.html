<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/eveniment/silvio-berlusconi-pledeaza-pentru-crearea-unei-armate-a-uniunii-europene-18605659"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-22T13:34:46+00:00"/>
    <meta property="og:title" content="Silvio Berlusconi pledează pentru crearea unei armate a Uniunii Europene"/>
    <meta property="og:description" content="Uniunea Europeană trebuie să unifice forţele militare naţionale, pentru a deveni o putere militară pe plan mondial, la acelaşi nivel cu Statele Unite, Rusia şi China, a propus fostul premier italian Silvio Berlusconi, în prezent eurodeputat şi lider al partidului Forza Italia."/>
  </head>
  <body>
    <article>
      <h1>Silvio Berlusconi pledează pentru crearea unei armate a Uniunii Europene</h1>
      <address><time datetime="2019-11-22T13:34:46+00:00">22 Nov 2019, 13:34</time> by <a rel="author" href="https://www.zf.ro/autor/mihai-draghici" target="_blank">Mihai Draghici</a></address>
      <p>Uniunea Europeană trebuie să unifice forţele militare naţionale, pentru a deveni o putere militară pe plan mondial, la acelaşi nivel cu Statele Unite, Rusia şi China, a propus fostul premier italian Silvio Berlusconi, în prezent eurodeputat şi lider al partidului Forza Italia.</p>
      <p>"Trebuie să avem capacitate de putere militară inclusiv pentru a ne apăra de o posibilă migrare în masă care, în opinia multor analişti de politică mondială, cea de tip chinez sau african nu este doar o ipoteză posibilă, ci chiar probabilă. Doar fiind o putere militară mondială, cu forţe armate unite şi importante, putem constitui o disuasiune eficientă faţă de o posibilă invazie masivă a poporului african, care acum este estimat să aibă 1,2 miliarde de persoane, dar care peste 20 de ani poate ajunge la 2,5 miliarde", a declarat Silvio Berlusconi la congresul Partidului Popular European (PPE).</p>
      <p>"Unicul imperativ pe care îl are ca opţiune Uniunea Europeană este cel de unificare a forţelor armate din toate ţările membre. Europa, care era pe primul loc în lume acum 100 de ani, acum nu mai contează deloc. Pentru a conta, trebuie să revenim să fim o putere militară, pentru a putea fi la reuniunile secrete, unde sunt decise lucrurile cele mai importante din lume, de către Statele Unite, Federaţia Rusă şi China. Acolo trebuie să fim şi noi în viitor", a argumentat Silvio Berlusconi, citat de publicaţia Il Giornale.</p>
    </article>
  </body>
</html>