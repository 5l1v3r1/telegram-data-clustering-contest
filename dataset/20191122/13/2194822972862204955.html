<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.teknoburada.net/2019/11/22/redmi-k30-ve-k30-pro-tanitimina-adim-adim-yaklasiyoruz/"/>
    <meta property="og:site_name" content="TeknoBurada"/>
    <meta property="article:published_time" content="2019-11-22T13:00:51+00:00"/>
    <meta property="og:title" content="Redmi K30 ve K30 Pro tanıtımına adım adım yaklaşıyoruz"/>
    <meta property="og:description" content="2019 biterken en çok konuştuğumuz telefonların başında Redmi K30 ve K30 Pro geliyor. Telefonların şimdi pil kapasiteleri belli oldu."/>
  </head>
  <body>
    <article>
      <h1>Redmi K30 ve K30 Pro tanıtımına adım adım yaklaşıyoruz</h1>
      <address><time datetime="2019-11-22T13:00:51+00:00">22 Nov 2019, 13:00</time> by <a rel="author">Mustafa Kılıç</a></address>
      <p>
        <b>2019 biterken en çok konuştuğumuz telefonların başında Redmi K30 ve K30 Pro geliyor. Son gelişmeler telefonların sertifika süreçlerinin devam ettiğini gösteriyor. Çin’de 3C sertifikası alan telefon hızlı şarj özelliği de netlik kazanmış durumda.</b>
      </p>
      <p><a href="https://www.teknoburada.net/">Redmi K30</a> serisi için henüz bir tanıtım tarihi açıklanmadı, fakat tanıtım aralık ayı içerisinde gerçekleşmesi bekleniyor. Ekrana gömülü çift ön kamera özelliği resmi olarak duyurulan Redmi K30 serisi Çin’den gelen sertifika bilgilerine göre <b>30 watt</b> hızlı şarj desteğine sahip olacak.</p>
      <p>Telefonların pil kapasiteleri henüz belli değil, fakat <b>4.000 mAh</b>’tan büyük olacakları kesin. Yeri gelmişken <a href="https://www.xiaomiburada.net/">Redmi K20</a> serisinde 18 watt ve 27 watt hızlı şarj desteğine sahip 4.000 mAh piller kullanıldığını hatırlatalım.</p>
      <figure>
        <img src="https://www.teknoburada.net/wp-content/uploads/2019/11/Redmi-k30.jpg"/>
      </figure>
      <h3>Redmi K30 ve K30 Pro modellerinde sürpriz işlemciler görebiliriz</h3>
      <p>Gelelim fazlasıyla merak edilen bir konuya. Redmi K30 gündeme geldiğinden beri telefonda MediaTek çözümü bir işlemci kullanılacağı iddia edildi. Geçtiğimiz gün bu işlemcinin<b> Snapdragon 735</b> olacağı belirtildi. Redmi K30 Pro modelinde kullanılacak işlemcinin ise <b>Snapdragon 855 Plus</b> olacağı şimdiden netlik kazanmış durumda.</p>
      <p>Güvenilir bir kaynak konu hakkında farklı bir iddia ortaya attı. Kaynağa göre Redmi K30’un 4G versiyonunda Snapdragon 735, <b>5G</b> versiyonunda ise <b>MediaTek</b> işlemci yer alacak. Özellikle 5G versiyonda fiyatı daha düşük seviyede tutmak adına böyle bir strateji geliştirilebilir.</p>
      <p>Son olarak Redmi K30 serisinin kamera birimine değinelim. Telefonlarda dört arka kamera göreceğiz ve ana kamerada <b>64 megapiksellik</b> bir sensör olacak.</p>
      <related>
        <h4>Benzer Haberler</h4>
        <a href="https://www.teknoburada.net/2019/11/22/tele-foto-lens-sacmaligi-sok-olacaksiniz/"/>
        <a href="https://www.teknoburada.net/2019/11/22/150-dolarlik-vivo-u20-satisa-basliyor-turkiyeye-getirin/"/>
        <a href="https://www.teknoburada.net/2019/11/22/huawei-mate-20-lite-yeni-bir-guncelleme-aliyor/"/>
      </related>
    </article>
  </body>
</html>