<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.przegladsportowy.pl/zuzel/zuzel-zmiany-w-grand-prix-dzikie-karty-tylko-dla-kontuzjowanych/ghq5c8c"/>
    <meta property="og:site_name" content="Przegląd Sportowy"/>
    <meta property="article:published_time" content="2019-11-22T13:26:41+00:00"/>
    <meta property="og:title" content="Zmiany w Grand Prix. Dzikie karty tylko dla kontuzjowanych?"/>
    <meta property="og:description" content="W 2020 roku wchodzą poważne zmiany w cyklu Grand Prix. Miejsce w mistrzostwach na kolejny sezon zapewni sobie tylko najlepsza szóstka zawodników. Zmianie ulegnie również system punktacji. Indywidualny mistrz Europy otrzyma bezpośredni awans do GP 2021. Do tego włodarze cyklu do dyspozycji będą mieli teraz pięć stałych dzikich kart, a nie jak było do tej pory cztery. Co na temat proponowanych rozwiązań sądzi Niels Kristian Iversen?"/>
  </head>
  <body>
    <article>
      <h1>Zmiany w Grand Prix. Dzikie karty tylko dla kontuzjowanych?</h1>
      <address><time datetime="2019-11-22T13:26:41+00:00">22 Nov 2019, 13:26</time> by <a rel="author" href="https://www.przegladsportowy.pl/autorzy/artur-kaciak" target="_blank">Artur Kąciak</a></address>
      <p>
        <b>W 2020 roku wchodzą poważne zmiany w cyklu Grand Prix. Miejsce w mistrzostwach na kolejny sezon zapewni sobie tylko najlepsza szóstka zawodników. Zmianie ulegnie również system punktacji. Indywidualny mistrz Europy otrzyma bezpośredni awans do GP 2021. Do tego włodarze cyklu do dyspozycji będą mieli teraz pięć stałych dzikich kart, a nie jak było do tej pory cztery. Co na temat proponowanych rozwiązań sądzi Niels Kristian Iversen?</b>
      </p>
      <p>- Moim zdaniem nowym zmianą trzeba dać szansę - uważa Iversen. - Trudno teraz jeszcze przed rozpoczęciem rywalizacji według nowych zasad je komentować. Na pewno ciekawym pomysłem jest przyznanie miejsca w cyklu Grad Prix dla mistrza Europy, to dobre posunięcie. Nie jestem przekonany natomiast do zmian dotyczących punktacji. Obecny system jest optymalny, mistrzem zostaje ten zawodnik, który w ciągu całego sezonu mozolnie zbiera punkty. Nie widzę większego sensu to zmieniać. Jeśli chodzi o przyznawanie stałych dzikich kart, tutaj już niestety wszystko zależy od organizatora. Osobiście, jeśli ja miałbym o tym decydować, to powinni je dostawać naprawdę najlepsi zawodnicy, którzy z powodu kontuzji nie zdołali utrzymać się w cyklu. Ewentualnie po jakimś słabszym sezonie powinni ją otrzymywać żużlowcy, którzy mają w swoim dorobku jakiś medal w GP. Nie zmniejszałbym również do sześciu miejsc dla zawodników, którzy mają zapewnione otrzymanie w Grand Prix. Od lat funkcjonuje system, że Top 8 zostaje w GP na kolejny sezon i nie mam potrzeby tego zmieniać. Zobaczmy, co nam przyniesie nadchodzący sezon 2020. Więcej na ten temat będziemy mogli powiedzieć po zakończeniu przyszłorocznego sezonu - powiedział Niels Kristian Iversen.</p>
    </article>
  </body>
</html>