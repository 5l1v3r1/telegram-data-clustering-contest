<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/elmarad-iden-a-kritikak-kereszttuzebe-kerult-victoria-s-secret-divatshow/187172"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-22T13:13:00+00:00"/>
    <meta property="og:title" content="Elmarad idén a kritikák kereszttüzébe került Victoria's Secret divatshow"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Elmarad idén a kritikák kereszttüzébe került Victoria's Secret divatshow</mark>
      </h1>
      <address><time datetime="2019-11-22T13:13:00+00:00">22 Nov 2019, 13:13</time> by <a rel="author">MTI</a></address>
      <p>
        <b>Elmarad idén a kritikák kereszttüzébe került Victoria's Secret divatshow - írja a BBC.com. </b>
        <b>Elmarad idén a kritikák kereszttüzébe került Victoria's Secret divatshow - írja a BBC.com.</b>
      </p>
      <p>A fehérneműshow 1995 óta fontos esemény, évente több millió tévénéző követte figyelemmel. Az elmúlt évben azonban a a nézettsége soha nem látott mélypontra zuhant, számos kritika érte, szexistának, idejétmúltnak titulálták és a sokszínűség hiányát vetették a szemére.</p>
      <p>A márka anyacége, az L Brands szerint eljött az ideje, hogy a változtassanak a marketingstratégián. "Próbáljuk kitalálni, hogyan pozícionáljuk újra a márkát és milyen legyen a kommunikációja" - mondta Stuart Burgdoerfer, az L Brands gazdasági vezetője.</p>
      <figure>
        <img src="http://media.borsonline.hu/cikk/20/192786/big-lead/650x360/2032049_1645841-rihanna-modell-reuters-express2.jpg"/>
      </figure>
      <p>Hozzátette, a show mindig is fontos része volt a brandnek és marketing szempontjából is fontos esemény volt. A bemutatókon a világ leghíresebb topmodelljei vonultak végig a kifutón, sokuk - köztük Tyra Banks, Heidi Klum és Miranda Kerr - karrierjében mérföldkőnek számított.</p>
      <p>A Victoria's Secret eladásainak visszaesése jelentősen csökkentette az L Brands teljesítményét, a csoport 252 millió dolláros veszteséget jelentett be a harmadik negyedévre.</p>
    </article>
  </body>
</html>