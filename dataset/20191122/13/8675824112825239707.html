<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wahcricket.com/news/not-virat-kohli-kane-williamson-has-worst-drs-record-in-test-cricket-143481"/>
    <meta property="og:site_name" content="Wah Cricket"/>
    <meta property="article:published_time" content="2019-11-22T13:22:49+00:00"/>
    <meta property="og:title" content="DRS लेने के मामले में विराट नहीं बल्कि न्यूजीलैंड के कप्तान केन विलियमसन का रिकॉर्ड है सबसे खराब"/>
    <meta property="og:description" content="टेस्ट क्रिकेट में रिव्यू लेने के मामले में भारतीय कप्तान विराट कोहली का रिकॉर्ड काफी खराब है और वो हमेशा इसमें गलत साबित हुए हैं. लेकिन अगर हम विराट की तुलना न्यूजीलैंड के कप्तान केन विलियमसन से करें तो इसमें विलियमसन आगे और उनका रिकॉर्ड विराट से भी ज्यादा खराब है. बीबीसी के अनुसार विलियमसन ने अब तक कप्तान के तौर पर टेस्ट क्रिकेट में कुल 57 रिव्यू लिए हैं जिसमें सिर्फ 7 ही उनके पक्ष में गए हैं. यहां विलियमसन का जीत प्रतिशत 12.28 का है."/>
  </head>
  <body>
    <article>
      <h1>DRS लेने के मामले में विराट नहीं बल्कि न्यूजीलैंड के कप्तान केन विलियमसन का रिकॉर्ड है सबसे खराब</h1>
      <h2>विलियमसन ने अब तक कप्तान के तौर पर टेस्ट क्रिकेट में कुल 57 रिव्यू लिए हैं जिसमें सिर्फ 7 ही उनके पक्ष में गए हैं. यहां विलियमसन का जीत प्रतिशत 12.28 का है.</h2>
      <address>
        <time datetime="2019-11-22T13:22:49+00:00">22 Nov 2019, 13:22</time>
      </address>
      <p>टेस्ट क्रिकेट में रिव्यू लेने के मामले में भारतीय कप्तान विराट कोहली का रिकॉर्ड काफी खराब है और वो हमेशा इसमें गलत साबित हुए हैं. लेकिन अगर हम विराट की तुलना न्यूजीलैंड के कप्तान केन विलियमसन से करें तो इसमें विलियमसन आगे हैं और उनका रिकॉर्ड विराट से भी ज्यादा खराब है. बीबीसी के अनुसार विलियमसन ने अब तक कप्तान के तौर पर टेस्ट क्रिकेट में कुल 57 रिव्यू लिए हैं जिसमें सिर्फ 7 ही उनके पक्ष में गए हैं. यहां विलियमसन का जीत प्रतिशत 12.28 का है.</p>
      <p>इंग्लैंड के कप्तान जो रूट का जीत प्रतिशत इसमें सबसे ज्यादा है जो 29 प्रतिशत है. कूल्हे में लगी चोट के बाद विलियमसन की वापसी हो रही है. 29 साल के इस क्रिकेटर ने इंग्लैंड के खिलाफ टेस्ट सीरीज के पहले मैच के पहले दिन डीआरएस लिया जो गलत साबित हुआ.</p>
      <p>रिव्यू में ये दिखा कि ट्रेंट बोल्ट की डिलीवरी सीधे स्टम्प्स के ऊपर से जा रही है और इसके बाद फैसले को वापस भी नहीं किया गया. इस दौरान विरोधी टीम के खिलाड़ी रोरी बर्न्स क्रीज पर बने रहे और अपनी टीम के लिए रन जोड़ते रहे.  शुक्रवार को दूसरे दिन विलियमसन ने अर्धशतक जड़ा. वहीं अगली ही गेंद पर उन्हें सैम करन ने आउट कर दिया. उन्होंने 85 गेंदों में 51 रनों की पारी खेली जिसमें 7 चौके शामिल थे.</p>
      <p>इसके जवाब में इंग्लैड ने अपनी पहली पारी में 353 रन बनाए. न्यूजीलैंड ने 4 विकेट के नुकसान पर 141 रन बनाए. टीम अभी भी 209 रनों से पीछे चल रही है.</p>
    </article>
  </body>
</html>