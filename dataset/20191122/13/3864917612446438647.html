<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-sports/2823616-rada-es-uhvalila-rezoluciu-sodo-borotbi-z-korupcieu-v-sporti.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-22T13:07:00+00:00"/>
    <meta property="og:title" content="Рада ЄС ухвалила резолюцію щодо боротьби з корупцією в спорті"/>
    <meta property="og:description" content="Рада Європейського Союзу на рівні постійних представників ухвалила сьогодні резолюцію, спрямовану на координацію зусиль країн-членів у боротьбі з корупцією у спорті."/>
  </head>
  <body>
    <article>
      <h1>Рада ЄС ухвалила резолюцію щодо боротьби з корупцією в спорті</h1>
      <h2>Рада Європейського Союзу на рівні постійних представників ухвалила сьогодні резолюцію, спрямовану на координацію зусиль країн-членів у боротьбі з корупцією у спорті.</h2>
      <address>
        <time datetime="2019-11-22T13:07:00+00:00">22 Nov 2019, 13:07</time>
      </address>
      <p>Відповідне повідомлення оприлюднили на <a href="https://www.consilium.europa.eu/en/press/press-releases/2019/11/21/combatting-corruption-in-sport-the-council-adopts-conclusions/">сайті</a> Європейської Ради.</p>
      <p>«Представники ЄС визнали, що в той час як корупція в спорті не є новим явищем, досі не існує єдиного загальноєвропейського підходу до антикорупційних заходів у цій сфері», - йдеться у повідомленні.</p>
      <p>Посли - постійні представники країн ЄС доручили Єврокомісії розробити широкий секторальний план дій з подолання корупції в спорті, посилити співпрацю між окремими країнами ЄС та міжнародними організаціями та установами, особливо – з Радою Європи, щоб підвищити усвідомлення важливості такої співпраці та її результатів.</p>
      <blockquote>
        <b>Читайте також: </b>
        <a href="https://www.ukrinform.ua/rubric-polytics/2819585-zakon-pro-vikrivaciv-korupcii-opublikuvali.html">Закон про викривачів корупції опублікували</a>
      </blockquote>
      <p>Єврокомісії пропонується також оцінити можливості Багаторічної фінансової перспективи ЄС, а також інструменти освітньої програми ЄС Erasmus+ для просування превентивних заходів, вдосконалення системи керівництва у спортивних організаціях та зниження корупційних ризиків, сприяти поширенню досвіду країн-членів ЄС у цьому сенсі.</p>
    </article>
  </body>
</html>