<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wprost.pl/swiat/10272259/pies-ktory-wyglada-jak-lew-jego-kariera-dopiero-nabiera-tempa.html"/>
    <meta property="og:site_name" content="Wprost"/>
    <meta property="article:published_time" content="2019-11-22T13:54:00+00:00"/>
    <meta property="og:title" content="Pies, który wygląda jak lew. Jego kariera dopiero nabiera tempa"/>
    <meta property="og:description" content="Mastify tybetańskie to ogromne psy. Przed Wami jeden z przedstawicieli tej rasy. Trzeba przyznać, że na niektórych fotografiach do złudzenia przypomina lwa."/>
  </head>
  <body>
    <article>
      <h1>Pies, który wygląda jak lew. Jego kariera dopiero nabiera tempa</h1>
      <address>
        <time datetime="2019-11-22T13:54:00+00:00">22 Nov 2019, 13:54</time>
      </address>
      <p>
        <b>Mastify tybetańskie to ogromne psy. Przed Wami jeden z przedstawicieli tej rasy. Trzeba przyznać, że na niektórych fotografiach do złudzenia przypomina lwa.</b>
      </p>
      <p>Mastif tybetański osiąga wagę około 70 kilogramów i mierzy nawet 65 centymetrów wysokości. Obecnie jest traktowany jako pies stróżujący i wystawowy, chociaż jego przodkowie zajmowali się głównie zaganianiem zwierząt na terenie Tybetu. Przedstawiciele rasy żyją do 11 lat i charakteryzują się masywnym tułowiem, długim ogonem oraz opadającymi uszami w kształcie serca. Mastify tybetańskie są żywiołowe, a ich właściciele od samego początku powinni być konsekwentni w wychowywaniu i tresurze.</p>
      <h3>Pies, który wygląda jak lew</h3>
      <p>Stało się. Mastify tybetańskie podbijają media społecznościowe. Pierwsze kroki w tej branży zaczyna stawiać pies z Rosji, którego śledzi dopiero niespełna tysiąc obserwatorów na <a href="https://www.wprost.pl/tematy/10127397/instagram.html">Instagramie</a>. Jednak z powodu jego wyglądu, wróżymy mu wielką karierę. Spójrzcie tylko na jego zdjęcia. Mimo wielkich rozmiarów, wydaje się mieć bardzo przyjazne usposobienie.</p>
      <related>
        <h4>Czytaj także:</h4>
        <a href="https://www.wprost.pl/swiat/10270398/ten-pies-wyglada-jak-mop-film-na-ktorym-plywa-zrobil-furore-w-sieci.html"/>
      </related>
      <related>
        <h4>Galeria:</h4>
        <a href="https://www.wprost.pl/galeria/15876/pies-ktory-wyglada-jak-lew-jego-kariera-dopiero-nabiera-tempa.html"/>
      </related>
    </article>
  </body>
</html>