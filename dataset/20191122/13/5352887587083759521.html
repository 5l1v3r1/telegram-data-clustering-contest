<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ve.lt/naujienos/laisvalaikis/keliones/lietuviu-atostogu-iprociai-kokie-jie-buvo-prabegusia-vasara-1751860/"/>
    <meta property="og:site_name" content="Vakaru ekspresas VE"/>
    <meta property="article:published_time" content="2019-11-22T13:24:00+00:00"/>
    <meta property="og:title" content="Lietuvių atostogų įpročiai: kokie jie buvo prabėgusią vasarą"/>
    <meta property="og:description" content="Reklama"/>
  </head>
  <body>
    <article>
      <h1>Lietuvių atostogų įpročiai: kokie jie buvo prabėgusią vasarą</h1>
      <address><time datetime="2019-11-22T13:24:00+00:00">22 Nov 2019, 13:24</time> by <a rel="author">Publicum</a></address>
      <p>Reklama</p>
      <p>
        <b>Dažnėjant darganotiems orams, prisimename vasaros atostogų sezoną: kur šiltuoju metų laiku poilsiavo lietuviai, kaip rinkosi ir planavo atostogas, kas lėmė jų pasirinkimą? Didžiausio Baltijos šalių kelionių organizatoriaus „Novaturas“ duomenys rodo, kad nors populiariausiu vasaros pasirinkimu lietuviams išlieka „viskas įskaičiuota“ tipo atostogos Turkijos kurortuose, poilsiavimo įpročiai keičiasi – vis dažniau vykstama į pažintines keliones, populiarėja trumpos savaitgalio išvykos, auga egzotikos alkis.</b>
      </p>
      <p>Kinta ir tai, kaip lietuviai planuoja ir renkasi atostogas. Sumaniausi žino, kad daugiausiai išlošia tie, kurie planuoja atostogas iš anksto ir jau dabar galvoja apie kitą vasarą. Ankstyvas pasiruošimas padeda ne tik sutaupyti, bet ir suteikia didžiausią pasirinkimo laisvę. Ši tendencija išryškėjo dar pernai ir, panašu, jau tampa įpročiu.</p>
      <p>Kas lietuviams svarbiausia, renkantis atostogas? Pagal „Novaturo“ klientų vertinimus, labiausiai keliautojai vertina didelį pasirinkimą – ir šalių, ir kurortų, viešbučių, skrydžių. Pasirinkimo laisvė nustelbia ir kainos bei kokybės santykį. Svarbiais faktoriais išlieka kelionių organizatoriaus patikimumas ir gera reputacija.</p>
      <p>
        <b>Populiariausia Turkija, bet vis daugiau norinčių pažinti</b>
      </p>
      <p>Praėjusios vasaros lietuvaičių atostogų įpročiai nedaug besiskyrė nuo kitų europiečių. Ramesnio poilsio mėgėjai dažniausiai rinkosi Turkijos Antalijos regiono kurortus. Pietų Turkijos kurortai poilsiautojų taip mylimi ne veltui – čia daugybė kiekvieno poreikius atitinkančių viešbučių už prieinamą kainą, puiki turkų virtuvė, paslaugūs ir draugiški vietiniai gyventojai, daug pažintinių vietų, kurias galima apžiūrėti su lietuviškai kalbančiais gidais.  </p>
      <p>Turkija labai mėgstama šeimų su vaikais ir tai lemia ne tik mažiesiems puikiai pritaikytų viešbučių gausa, bet ir patogi kelionė – skrydis iki populiariausių kurortų oro uostų tetrunka 3 valandas. Be to, galima rinktis skrydžius į net kelis oro uostus ir sau patogiausius laikus, skrydžiai kaip niekad tikslūs – šią vasarą net 97 proc. „Novaturo“ organizuotų reisų įvyko laiku.</p>
      <p>Reklama</p>
      <p>Tiek pernai, tiek jau kitų metų dažniausiu poilsiautojų pasirinkimu tarp „Novaturo“ klientų išlieka 5 žvaigždučių kategorijos „Lonicera Resort &amp; SPA“, ,„Long Beach Resort &amp; SPA Turkler“, „Akka Antedon“, „Rubi Platinum SPA Resort &amp; Suites“, „Club Asteria Belek“, „Gural Premier Belek“ ir „Rixos Premium Tekirova“ viešbučiai. Poilsiautojai šiuos viešbučius labiausiai vertino už komfortą, siūlomų paslaugų gausą, gerą kainos ir kokybės santykį.</p>
      <p>
        <b>Lietuviai atranda Balkanus ir egzotiką</b>
      </p>
      <p>Nors populiariausiomis vasaros atostogų kryptimis išliko Turkija, Graikijos salos, Ispanijos ir Bulgarijos kurortai, šių metų vasarą lietuviai atrado Balkanų šalis. Prie jau pamėgtų Juodkalnijos ir Kroatijos šią vasarą prisijungė Albanija. Neseniai turistų žemėlapiuose atsiradusi šalis įsiminė savo pasakiškomis kalnų panoramomis ir atokiais kaimeliais, kur vietos tradicijos ir virtuvės paslaptys tarsi įstrigusios laike.</p>
      <p>Lietuviai vis drąsiau vyksta į egzotines šalis. Jei seniau tropiniai kraštai buvo populiarūs tik šaltuoju metų laiku, tai ši vasara rodo, kad įpročiai keičiasi – egzotika atostogautojus traukia ištisus metus. Populiariausiu pasirinkimu buvo Balio ir Seišelių salos.</p>
      <p>Ryškėja ir dar viena tendencija – populiarėjančios trumpos savaitgalio išvykos tiek autobusu į kaimynines šalis, tiek lėktuvu į tolimesnes Europos sostines. Dažniausiu lietuvių pasirinkimu savaitgalio išvykai autobusu yra Berlynas bei Krokuva, lėktuvu jau antrus metus iš eilės nepralenkiami yra Paryžius ir Roma.</p>
      <p>
        <b>Vis daugiau norinčių pažinti</b>
      </p>
      <p>Reklama</p>
      <p>Lietuviai vis dažniau renkasi ne tik poilsines, bet ir pažintines keliones. Per 9 šių metu mėnesius pažintinių „Novaturo“ kelionių lėktuvu įsigyta net 40 proc. daugiau nei per atitinkamą laikotarpį pernai. Išvykos autobusu taip pat sparčiai populiarėja – šiemet jų jau įsigyta beveik 15 proc. daugiau nei pernai.</p>
      <p>Kas lemia tokį pokytį? Pirmiausia, žinoma, transporto progresas – į keliones vyksta modernūs ir komfortiški autobusai, o išvykos laikas planuojamas taip, kad keliautojai turėtų pertraukų sustoti, pajudėti. Antrus metus iš eilės išlieka populiarios pažintinės kelionės autobusu, kur skiriama laiko ir poilsiui. Iš tokių dažniausiai renkamasi vykti į Kroatiją ar Graikiją. Šios šalys puikiai tinka norintiems derinti pažinimą su poilsiu – ten gausu ir istorinių vietų, ir galimybių pasimėgauti Viduržemio pajūriu.</p>
      <p>Praėjusią vasarą daugėjo ir tų, kuriems galimybę stebėti vaizdą per autobuso langą nurungia laikas ir komfortas. Pažintinės kelionės lėktuvu itin patogios – kelios valandos danguje ir jūs jau vietoje, kraunatės lagaminus viešbutyje ir ruošiatės turui su kelionės vadovu po miestą, lankytinus objektus ar kitai suplanuotai veiklai. Tokių kelionių populiariausiais pasirinkamais buvo Portugalija bei Izraelis.</p>
      <related>
        <h4>Daugiau susijusių straipsnių</h4>
        <a href="https://www.ve.lt/naujienos/laisvalaikis/patarimai/kad-atostogos-netaptu-rupesciu-kaip-issirinkti-kelione-1750044/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/laisvalaikis/patarimai/top-10-instagram-kadro-vertu-vietu-keliaujantiems-1739974/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/laisvalaikis/keliones/vos-tik-atsalus-orams-lietuviai-skuba-i-siltesnius-krastus-1739440/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/visuomene/psichologija/kaip-ilsetis-kai-atostogos-baigiasi-psichologes-patarimai-1733813/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/laisvalaikis/ivairybes/i-stonkuviene-siulo-nepamirstamu-atostogu-recepta-bent-karta-gyvenime-apie-nieka-negalvokite-1730626/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/klaipeda1/klaipeda/valdzios-istaigose---atostogu-bumas-1728394/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/vasara/vasara/gal-laikas-visuotinems-atostogoms-1728486/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/visuomene/zmones/kare-motociklu-sumaniusi-apkeliauti-kolumbija-1723393/?utm_source=susije&amp;utm_medium=referal&amp;utm_campaign=blokas"/>
      </related>
    </article>
  </body>
</html>