<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blitzquotidiano.it/politica-italiana/don-massimo-biancalani-dovere-salvini-3120397/"/>
    <meta property="og:site_name" content="Blitz quotidiano"/>
    <meta property="article:published_time" content="2019-11-22T13:40:19+00:00"/>
    <meta property="og:title" content="Don Massimo Biancalani: “Sardine? Un dovere morale opporsi a Salvini”"/>
    <meta property="og:description" content="ROMA – “Perché Bella ciao in chiesa? La chiesa è la vita, è l’accoglienza, è l’amore, è la giustizia. Invito tutti a leggere il Vangelo, Matteo, in cui dice: beati coloro che sono affamati ed assetati di giustizia. Quindi Bella ciao rappresenta il meglio della nostra storia, anzi in un contesto drammatico la Costituzione è il meglio della nostra storia. Diciamolo, la Costituzione è stata scritta anche da credenti”. Don Massimo Biancalani, parroco di Vicofaro, Pisa, intervistato dalla Zanzara, difende le Sardine e attacca Matteo Salvini:M5s, Di Maio incontra Grillo: “A gennaio nuovo contratto di governo”Franco Ortolani è morto, era senatore del M5s. Denunciò: “Ho due tumori per colpa della Terra dei Fuochi”  “Non sono le sardine contro Salvini, è Salvini contro di noi. Io da Salvini ho ricevuto otto post diffamatori su Facebook e l’ho denunciato. E comunque in questo momento storico per me che sono un prete che ha determinati valori religiosi ed umani, opporsi ad un politico che fa della sua politica un manifesto…"/>
  </head>
  <body>
    <article>
      <h1>Don Massimo Biancalani: “Sardine? Un dovere morale opporsi a Salvini”</h1>
      <address><time datetime="2019-11-22T13:40:19+00:00">22 Nov 2019, 13:40</time> by <a rel="author">Redazione Blitz</a></address>
      <figure>
        <img src="https://static.blitzquotidiano.it/wp/wp-content/uploads/2019/11/salvini_ansa.jpg"/>
        <figcaption>Una manifestazione delle Sardine (foto Ansa)</figcaption>
      </figure>
      <p>ROMA – “Perché Bella ciao in chiesa? La chiesa è la vita, è l’accoglienza, è l’amore, è la giustizia. Invito tutti a leggere il Vangelo, Matteo, in cui dice: beati coloro che sono affamati ed assetati di giustizia. Quindi Bella ciao rappresenta il meglio della nostra storia, anzi in un contesto drammatico la Costituzione è il meglio della nostra storia. Diciamolo, la Costituzione è stata scritta anche da credenti”.</p>
      <p>Don Massimo Biancalani, parroco di Vicofaro, Pisa, intervistato dalla Zanzara, difende le <a href="https://www.blitzquotidiano.it/politica-italiana/pinguini-sovranisti-sardine-mangiamo-3120193/">Sardine</a> e attacca Matteo Salvini:</p>
      <figure>
        <a href="https://www.blitzquotidiano.it/politica-italiana/m5s-di-maio-incontra-grillo-3120629/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/politica-italiana/m5s-di-maio-incontra-grillo-3120629/">
          <img src="https://static.blitzquotidiano.it/wp/wp-content/uploads/2019/11/di-maio-grillo-ansa-1-300x300.jpg"/>
        </a>
      </figure>
      <h3>
        <a href="https://www.blitzquotidiano.it/politica-italiana/m5s-di-maio-incontra-grillo-3120629/">M5s, Di Maio incontra Grillo: “A gennaio nuovo contratto di governo”</a>
      </h3>
      <figure>
        <a href="https://www.blitzquotidiano.it/politica-italiana/franco-ortolani-morto-senatore-m5s-3120611/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/politica-italiana/franco-ortolani-morto-senatore-m5s-3120611/">
          <img src="https://static.blitzquotidiano.it/wp/wp-content/uploads/2019/11/ortolani-m5s-ansa-1-1-300x300.jpg"/>
        </a>
      </figure>
      <h3>
        <a href="https://www.blitzquotidiano.it/politica-italiana/franco-ortolani-morto-senatore-m5s-3120611/">Franco Ortolani è morto, era senatore del M5s. Denunciò: “Ho due tumori per colpa della Terra dei Fuochi”</a>
      </h3>
      <p> “Non sono le sardine contro Salvini, è Salvini contro di noi. Io da Salvini ho ricevuto otto post diffamatori su Facebook e l’ho denunciato. E comunque in questo momento storico per me che sono un prete che ha determinati valori religiosi ed umani, opporsi ad un politico che fa della sua politica un manifesto all’odio, è un dovere morale”.</p>
      <p>Se prendesse il potere Salvini sarebbe in pericolo la democrazia? chiede il conduttore Giuseppe Cruciani. “Col Salvini che noi abbiamo conosciuto – risponde Don Massimo Biancalani – certamente sì. E’ uno che chiede pieni poteri. Ma voi avete un’idea delle conseguenze del decreto 1 e 2 di Salvini su questi ragazzi migranti? Becchi e bastonati”. </p>
      <p>“Se vai a studiare anche superficialmente la Bibbia – continua – che è patrimonio dell’umanità al di là delle diverse credenze o meno, ti renderai conto che il valore etico dell’accoglienza… Io sto trasformando la chiesa in un centro sociale contro Salvini? No, oggi accogliendo inevitabilmente finisci per essere contro quella politica lì”.</p>
      <p>Fonte: La Zanzara.</p>
      <p> </p>
    </article>
  </body>
</html>