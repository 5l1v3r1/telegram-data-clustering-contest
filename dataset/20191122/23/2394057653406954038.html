<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gram.pl/news/2019/11/22/darmowy-weekend-z-trzema-grami-czyli-prison-architect-warhammer-vermintide-2-i-rainbow-six-siege.shtml"/>
    <meta property="og:site_name" content="Gram.pl"/>
    <meta property="article:published_time" content="2019-11-22T23:40:00+00:00"/>
    <meta property="og:title" content="Darmowy weekend z trzema grami, czyli Prison Architect, Warhammer: Vermintide 2 i Rainbow Six: Siege"/>
    <meta property="og:description" content="Jeżeli nie macie planów na weekend i szukacie czegoś do zagrania, to możecie za darmo sprawdzić aż trzy tytuły!"/>
  </head>
  <body>
    <article>
      <h1>Darmowy weekend z trzema grami, czyli Prison Architect, Warhammer: Vermintide 2 i Rainbow Six: Siege</h1>
      <h2>Jeżeli nie macie planów na weekend i szukacie czegoś do zagrania, to możecie za darmo sprawdzić aż trzy tytuły!</h2>
      <address><time datetime="2019-11-22T23:40:00+00:00">22 Nov 2019, 23:40</time> by <a rel="author">Maria Wawrzyniak</a></address>
      <p>Na platformie Steam trwa właśnie <b>darmowy weekend z dwoma produkcjami</b>. Pierwszą z nich jest <b><i>Prison Architect</i></b>, czyli bardzo ciepło przyjęta <b>strategia ekonomiczna od niezależnego studia Introversion</b>. Naszym głównym zadaniem jest tutaj <b>wybudowanie więzienia i sprawne zarządzanie nim</b>. Zabawę rozpoczynamy od zaprojektowania placówki, w późniejszym czasie wielokrotnie przyjdzie z kolei nam ją rozbudowywać. Pojawiają się pierwsi <b>więźniowie</b>, a my musimy <b>zadbać o ich podstawowe potrzeby</b>. Robimy to na wiele sposobów: <b>karmimy ich, wypuszczamy na regularne spacery, zapewniamy dostęp do pryszniców oraz innych niezbędnych rzeczy</b>. <b><i>Prison Architect </i>możecie testować za darmo do poniedziałku.</b></p>
      <p>Drugą produkcją jest <b><i>Warhammer: Vermintide 2</i></b>, czyli kontynuacja wydanej aż cztery lata temu gry <b><i>Warhammer: The End Times – Vermintide</i></b>. Mamy do czynienia z <b>pierwszoosobową grą akcji</b>, która została przeznaczona głównie dla trybu kooperacji. Nie doświadczymy tutaj jakichś wielkich zmian. Ponownie walczymy z dziwacznymi bestiami zamieszkującymi Stary Świat, wykorzystując do tego szeroki arsenał najróżniejszych broni. Za kontynuację znów odpowiada studio Fatshark. <b><i>Warhammer: Vermintide 2</i></b> <b>możecie testować za darmo do niedzieli.</b></p>
      <figure>
        <img src="https://img6.gram.pl/atpk20191122233545995ppwh.jpg"/>
      </figure>
      <p>Oprócz wymienionych dwóch tytułów, w ten weekend po raz kolejny możecie zagrać bezpłatnie w <b><i>Tom Clancy’s Rainbow Six: Siege</i>, czyli popularną strzelankę taktyczną od Ubisoftu</b>. Aby ją przetestować, wystarczy wejść na <a href="https://rainbow6.ubisoft.com/siege/pl-pl/free-weekend/index.aspx">oficjalną stronę promocji</a>, wybrać interesującą Was platformę, ściągnąć wymagane pliki i grać – macie czas <b>do 25 listopada</b> (21:00 na pecetach, 6:00 na Xbox One i 14:00 na PlayStation 4).</p>
      <hr/>
      <ul>
        <li>
          <a href="https://www.sferis.pl/gra-mac-osx-pc-linux-prison-architect-wersja-cyfrowa-p618792">
            <b>Gra <i>Prison Architect</i> w sklepie Sferis</b>
          </a>
        </li>
        <li>
          <a href="https://www.sferis.pl/szukaj?q=warhammer+end+times">Gra <i>Warhammer: End Times – Vermintide </i>w sklepie Sferis</a>
        </li>
        <li>
          <a href="https://www.sferis.pl/szukaj?q=warhammer+vermintide+2">Gra <i>Warhammer: Vermintide 2</i> w sklepie Sferis</a>
        </li>
        <li>
          <a href="https://www.sferis.pl/gry-komputerowe-2263">Pełna oferta gier komputerowych w sklepie Sferis</a>
        </li>
      </ul>
    </article>
  </body>
</html>