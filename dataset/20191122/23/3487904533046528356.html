<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.metrosport.gr/article/akomi-den-echi-erthi-episimi-protasi-gia-pekti-tou-paok"/>
    <meta property="og:site_name" content="Metrosport.gr"/>
    <meta property="article:published_time" content="2019-11-22T23:45:00+00:00"/>
    <meta property="og:title" content="Τι γίνεται με τις προτάσεις για τους παίκτες του ΠΑΟΚ!"/>
    <meta property="og:description" content="Οι ευρωπαϊκές ομάδες σκανάρουν τους ποδοσφαιριστές του Δικεφάλου του Βορρά"/>
  </head>
  <body>
    <article>
      <h1>Τι γίνεται με τις προτάσεις για τους παίκτες του ΠΑΟΚ!</h1>
      <h2>Οι ευρωπαϊκές ομάδες σκανάρουν τους ποδοσφαιριστές του Δικεφάλου του Βορρά</h2>
      <address><time datetime="2019-11-22T23:45:00+00:00">22 Nov 2019, 23:45</time> by <a rel="author">Κώστας Πετρωτός</a></address>
      <p>Το metrosport.gr έχει αναδείξει εδώ και μέρες την κινητικότητα που υπάρχει γύρω από ορισμένους παίκτες του ΠΑΟΚ, με πιο πρόσφατα τα παραδείγματα των Γιαννούλη και Λημνιού. Οι σχετικές πληροφορίες για ευρωπαϊκές ομάδες που δείχνουν ενδιαφέρον και σκανάρουν, σχεδόν σε κάθε αγώνα πλέον, τους παίκτες που έχουν βάλει στο στόχαστρο, έχουν φτάσει στα γραφεία της Τούμπας.</p>
      <p>Φυσικά, δεν προκαλούν καμία έκπληξη, γιατί ήταν δεδομένο ότι θα προκύψει ενδιαφέρον με τις διαδοχικές πολύ καλές εμφανίσεις που κάνουν, όχι μόνο οι δύο προαναφερθέντες, αλλά και ποδοσφαιριστές όπως ο Σφιντέρσκι και ο Ακπομ ή ο Πασχαλάκης που έχει αποκτήσει καλή φήμη από πέρυσι. Είχει φροντίσει να βάλει υψηλές ρήτρες ακριβώς γι’ αυτόν τον λόγο και έχει ήδη συζητηθεί το πώς θα αντιδράσει σε περίπτωση που φτάσει κάποια αξιόλογη πρόταση.</p>
      <p>Πρέπει, όμως, να σημειώσουμε ότι καμία επίσημη πρόταση δεν έχει φτάσει (τουλάχιστον μέχρι χθες το απόγευμα) στα γραφεία της Τούμπας. Υπάρχουν διάφορες οχλήσεις για συλλογή πληροφοριών, αλλά ως εκεί. Επαναλαμβάνουμε: μέχρι τώρα. Γιατί είναι δεδομένο ότι μόλις ανοίξει η μεταγραφική περίοδος θα υπάρξουν και επίσημες κρούσεις.</p>
      <p>*Από την έντυπη έκδοση της Metrosport (22/11)</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="http://www.metrosport.gr/article/me-gemati-faretra-paok-ke-aristi-psichologia"/>
        <a href="http://www.metrosport.gr/article/odigies-tis-pae-gia-to-paok-tv"/>
        <a href="http://www.metrosport.gr/article/michai-imaste-paok-ke-prepi-na-kiriarchisoume"/>
        <a href="http://www.metrosport.gr/article/proponisi-me-ikogeniako-diplo-ston-paok-ke-gkolara-vieiriniavd"/>
        <a href="http://www.metrosport.gr/article/apostolidis-gia-ipothesi-gkarsia-epiveveononte-ta-legomena-kokkali"/>
        <a href="http://www.metrosport.gr/article/ekane-thavmata-vieirinia-prepi-na-epistrepsi-prigiovits"/>
      </related>
    </article>
  </body>
</html>