<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/otomobil-binanin-bahcesine-dustu-3-u-cocuk-5-yarali-1210834.html"/>
    <meta property="og:site_name" content="Bursada Bugün"/>
    <meta property="article:published_time" content="2019-11-22T23:09:00+00:00"/>
    <meta property="og:title" content="Otomobil binanın bahçesine düştü: 3'ü çocuk 5 yaralı"/>
    <meta property="og:description" content="Şanlıurfa'da virajı alamayan otomobil, yol kenarındaki bariyerleri yerinden sökerek 10 metre derinliğindeki bir binanın bahçesine düştü. Kazada, sürücü baba ile araçtaki anne ve 3 çocuğu yaralandı."/>
  </head>
  <body>
    <article>
      <h1>Otomobil binanın bahçesine düştü: 3'ü çocuk 5 yaralı</h1>
      <h2>Şanlıurfa'da virajı alamayan otomobil, yol kenarındaki bariyerleri yerinden sökerek 10 metre derinliğindeki bir binanın bahçesine düştü. Kazada, sürücü baba ile araçtaki anne ve 3 çocuğu yaralandı.</h2>
      <address>
        <time datetime="2019-11-22T23:09:00+00:00">22 Nov 2019, 23:09</time>
      </address>
      <p>Edinilen bilgiye göre kaza,<b> Haliliye ilçesine bağlı Şehitlik Mahallesi</b>'nde meydana geldi.</p>
      <figure>
        <img src="https://images.bursadabugun.com/editor/haber/23112019/aw862739-02-5dd85d360f19f.jpg"/>
      </figure>
      <p>Müslüm T. idaresindeki 35 DC 5547 plakalı otomobil, sürücüsünün kavşakta direksiyon hakimiyetini kaybetmesi sonucu yol kenarındaki demir bariyerleri yerinden sökerek, 10 metre derinlikteki bir binanın bahçesine düştü. Kazada otomobil sürücüsü ile eşi Fatma, çocukları Ayşe, Mustafa ve Ahmet T. yaralandı. Yaralılar, vatandaşların ihbarı üzerine olay yerine giden 112 Acil Servis ekiplerince ambulansla <b>Şanlıurfa Mehmet Akif İnan Eğitim ve Araştırma Hastanesine</b> kaldırıldı. Burada tedavi altına alınan yaralı anne-baba ve çocukların sağlık durumlarının iyi olduğu öğrenildi.</p>
      <figure>
        <img src="https://images.bursadabugun.com/editor/haber/23112019/aw862739-08-5dd85d29e1d3b.jpg"/>
      </figure>
      <p>Kazada, yol kenarındaki demir bariyerleri yerinden sökerek 10 metre derinlikteki bina bahçesine düşen otomobil, olay yerine çağrılan vinç ile vatandaşların meraklı bakışları arasında bulunduğu yerden çıkarılarak <b>Yediemin Otoparkı'</b>na taşındı. Bir süre polis tarafından trafiğe kapatılan yol, aracın bahçeden çıkarılmasının ardından tekrar trafiğe açıldı. Kazayla ilgili soruşturma başlatıldı.</p>
    </article>
  </body>
</html>