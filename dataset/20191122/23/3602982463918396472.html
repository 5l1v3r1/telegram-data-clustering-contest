<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportnieuws.nl/vechtsport/rico-verhoeven-zelfverzekerd-gevecht-badr-hari-altijd-gevoel-win/"/>
    <meta property="og:site_name" content="Sportnieuws"/>
    <meta property="article:published_time" content="2019-11-22T23:44:08+00:00"/>
    <meta property="og:title" content="Rico Verhoeven zelfverzekerd voor gevecht tegen Badr Hari: ‘Altijd het gevoel dat ik win’"/>
    <meta property="og:description" content="Nog een maandje is het totdat Rico Verhoeven en Badr Hari weer tegenover elkaar staan in de Gelredome voor het gevecht van de eeuw. Bij talkshow Beau blikte de wereldkampioen vooruit.  Of Verhoeven al bezig is met de voorbereiding van Badr Hari? “Niet echt. Ik kijk alleen naar de manier waarop hij de wedstrijden ingaat. Op…"/>
  </head>
  <body>
    <article>
      <h1>Rico Verhoeven zelfverzekerd voor gevecht tegen Badr Hari: ‘Altijd het gevoel dat ik win’</h1>
      <address>
        <time datetime="2019-11-22T23:44:08+00:00">22 Nov 2019, 23:44</time>
      </address>
      <p>
        <b>Nog een maandje is het totdat Rico Verhoeven en Badr Hari weer tegenover elkaar staan in de Gelredome voor het gevecht van de eeuw. Bij talkshow Beau blikte de wereldkampioen vooruit. </b>
      </p>
      <p>Of Verhoeven al bezig is met de voorbereiding van Badr Hari? "Niet echt. Ik kijk alleen naar de manier waarop hij de wedstrijden ingaat. Op dit moment is dat iets lichter dan normaal. Hij zal weten wat het best bij hem past."<br/><br/>Badri sprak dat hij in een veel betere vorm is dan 3 jaar geleden, toen het uitliep op een deceptie. Voor Verhoeven maakt dat niets uit. "Ik ga altijd de ring in met het idee dat er een monster tegenover mij staat. Dan kan het uiteindelijk alleen maar meevallen."<br/><br/><b>Voorbeelden</b><br/>De 30-jarige wereldkampioen gebruikte de beeldspraak van het inhalen. "Als je achter een andere auto zit en je ziet een tegenligger komen terwijl je wilt inhalen, dan ga ik er altijd van uit dat het lukt. Op die manier sta ik ook in de ring, met het idee dat ik ga winnen."<br/><br/>Verhoeven is volop aan het trainen voor het gevecht. "Je moet er alles aan gedaan hebben, zodat jij alleen je zelf in de spiegel kunt aankijken. Dat is confronterend, maar je moet niet met een vinger wijzen." Het prestigegevecht tegen Hari is op 21 december.</p>
      <figure>
        <img src="https://sportnieuws.nl/app/uploads/2019/11/imageName158777656_original.jpg"/>
      </figure>
    </article>
  </body>
</html>