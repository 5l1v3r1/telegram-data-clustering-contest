<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.basketnews.lt/news-134912-stimaco-vedama-fenerbahce-sugrizo-i-pergaliu-kelia.html"/>
    <meta property="og:site_name" content="basketnews.lt"/>
    <meta property="article:published_time" content="2019-11-22T23:42:00+00:00"/>
    <meta property="og:title" content="Štimaco vedama „Fenerbahče“ sugrįžo į pergalių kelią"/>
    <meta property="og:description" content="Kaip niekad prastą startą šį sezoną išgyvenantis Stambulo „Fenerbahče“ (3-7) klubas Eurolygoje sugrįžo į pergalių kelią. Željko Obradovičiaus auklėtiniai, vedami Vladimiro Štimaco, penktadienio vakarą išvykoje 88:72 (19:16, 29:20, 19:16, 21:20) sutriuškino Vilerbano ASVEL (5-5) krepšininkus. Buvęs Kauno „Žalgirio“ sistemos krepšininkas Štimacas per 23 minutes pelnė 21 tašką (8/12 dvit., 5/7 baud. met.), atkovojo 8 kamuolius, išprovokavo 7 ..."/>
  </head>
  <body>
    <article>
      <h1>Štimaco vedama „Fenerbahče“ sugrįžo į pergalių kelią</h1>
      <address>
        <time datetime="2019-11-22T23:42:00+00:00">22 Nov 2019, 23:42</time>
      </address>
      <p>Nuotr.: D.Lukšta</p>
      <figure>
        <a href="https://www.basketnews.lt/paveikslelis-205732-any1000x1000.jpg">
          <img src="https://www.basketnews.lt/paveikslelis-205732-any630x500.jpg"/>
        </a>
      </figure>
      <p>Nuotr. D.Lukšta</p>
      <p>Kaip niekad prastą startą šį sezoną išgyvenantis Stambulo „Fenerbahče“ (3-7) klubas Eurolygoje sugrįžo į pergalių kelią.</p>
      <p>Željko Obradovičiaus auklėtiniai, vedami Vladimiro Štimaco, penktadienio vakarą išvykoje <a href="https://www.basketnews.lt/rungtynes/ziureti/84590-vilerbano-asvel-stambulo-fenerbahce.html"><b>88:72</b> (19:16, 29:20, 19:16, 21:20)</a> sutriuškino Vilerbano ASVEL (5-5) krepšininkus.</p>
      <p>Buvęs Kauno „Žalgirio“ sistemos krepšininkas Štimacas per 23 minutes pelnė 21 tašką (8/12 dvit., 5/7 baud. met.), atkovojo 8 kamuolius, išprovokavo 7 pražangas ir užfiksavo 27 balų naudingumą.</p>
      <p>Taip puolėjas buvo per žingsnį nuo asmeninių rezultatyvumo ir naudingumo rekordų Eurolygoje. Iki šiol Štimacas buvo užfiksavęs geriausius 22 taškų ir 29 efektyvumo balų rodiklius.</p>
      <p>„Fenerbahče“ pergale Prancūzijoje nutraukė dviejų pralaimėjimų seriją. Iki rungtynių prieš ASVEL Stambulo klubas buvo laimėjęs vos vieną susitikimą per šešerias rungtynes.</p>
      <p>Pirmojoje pusėje įsibėgėjusi „Fenerbahče“ antrojo kėlinio viduryje buvo įgijusi jau 15 taškų persvarą (37:22), tačiau ketvirčio Ismaelis Bako taikliu dvitaškiu ASVEL deficitą sumažino iki 12 taškų – 36:48.</p>
      <p>Po ilgosios pertraukos sugrįžusios komandos visą trečiąjį kėlinį žaidė lygiai, tačiau Muhammedo Ali tolimas metimas su sirena suteikė Stambulo klubui 15 taškų pranašumą – 67:52.</p>
      <p>Lemiamame ketvirtyje ASVEL ir vėl neprilygo svečiams iš Stambulo, todėl „Fenerbahče“ šventė trečiąją sezono pergalę.</p>
      <p>
        <i>ASVEL: Davidas Lighty 18 (3/6 trit.), Livio Jeanas-Charlesas 15 (6/11 dvit.), Tonye Jekiris 12, Amine Noua 8.</i>
      </p>
      <p>
        <i>„Fenerbahče“: Vladimiras Štimacas 21 (8 atk. kam., 7 išprov. praž, 27 naud. bal.), Derrickas Williamsas 17 (6 atk. kam.), Melihas Mahmutoglu 14, Ali Muhammedas 13, Kostas Sloukas 8 (8 rez. perd.).</i>
      </p>
      <figure>
        <iframe src="https://www.youtube.com/embed/fLEti5BgFJI" width="630" height="354" data-service="Youtube" scrolling="no"/>
      </figure>
      <h3>Rungtynių žaidėjas</h3>
      <figure>
        <img src="https://www.basketnews.lt/paveikslelis-164069-crop100x150.jpg"/>
      </figure>
      <p><a href="https://www.basketnews.lt/zaidejai/5341-vladimir-stimac.html">Vladimir Stimac</a> Taškai: 21 Naudingumas: 27 Baudų metimai: 71% 5/7 Atkovoti kamuoliai: 8</p>
    </article>
  </body>
</html>