<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.moviezine.se/nyheter/apple-filmen-the-banker-blir-forsenad"/>
    <meta property="og:site_name" content="MovieZine"/>
    <meta property="article:published_time" content="2019-11-22T23:30:59+00:00"/>
    <meta property="og:title" content="Apple-filmen &quot;The Banker&quot; blir försenad"/>
    <meta property="og:description" content="Biopremiären stoppas efter anklagelser om sexuella övergrepp."/>
  </head>
  <body>
    <article>
      <h1>Apple-filmen "The Banker" blir försenad</h1>
      <address><time datetime="2019-11-22T23:30:59+00:00">22 Nov 2019, 23:30</time> by <a rel="author">MovieZine</a></address>
      <p>
        <b>Biopremiären stoppas efter anklagelser om sexuella övergrepp.</b>
      </p>
      <p>Apple har valt att pausa sina premiärplaner för dramat "The Banker", skriver <a href="https://variety.com/2019/film/news/the-banker-release-delayed-apple-bernard-garrett-jr-1203413585/">Variety</a>. Anledningen är anklagelser om sexuella övergrepp som riktats mot sonen till en av de män som skildras i filmen.</p>
      <p>"The Banker" handlar om två entreprenörer som kämpade för att hjälpa afrikan-amerikaner att få lån i 1950-talets Texas. Den verklighetsbaserade filmen har bland annat Anthony Mackie i rollen som Bernard Garrett. Hans son Bernard Garrett Jr (som även är producent på filmen) står anklagad för sexuella övergrepp på sina yngre systrar. "The Banker" anklagas även för historiska felaktigheter.</p>
      <p>Tidigare i veckan stoppade Apple den planerade premiären på filmfestivalen AFI Fest. Biopremiären 6 december kommer med sannolikhet också att bli försenad.</p>
      <p>"Vi köpte filmen tidigare i år och blev rörda och underhållna av historien om social förändring. Förra veckan uppstod en oro kring filmen. Vi och filmskaparna behöver tid för att titta närmare på frågorna och avgöra nästa steg", sade Apple i ett uttalande i onsdags.</p>
      <figure>
        <video src="https://s3-eu-west-1.amazonaws.com/dev.trailers.moviezine.se/uploads/0f71278f255a01e134aa3352065a7708-the-banker.mp4"/>
      </figure>
      <p><a href="https://deadline.com/2019/11/apple-delaying-theatrical-release-of-the-banker-1202793242/">Deadline</a> tillägger att Garrett Jr:s namn har plockats bort från allt reklammaterial. Streamingpremiären på Apple TV+ i januari kvarstår tills vidare.</p>
      <related>
        <h4>Relaterade artiklar</h4>
        <a href="https://www.moviezine.se/nyheter/trailerpremiar-apple-hoppas-pa-oscars-med-sin-originalfilm-the-banker"/>
      </related>
    </article>
  </body>
</html>