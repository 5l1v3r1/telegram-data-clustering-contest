<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/POLITICS/deputativ-slugi-narodu-zberut-na-intensiv-po-cifroviy-gramotnosti-330636_.html"/>
    <meta property="og:site_name" content="DT.ua"/>
    <meta property="article:published_time" content="2019-11-22T23:21:00+00:00"/>
    <meta property="og:title" content="Депутатів &quot;Слуги народу&quot; зберуть на інтенсив по цифровій грамотності"/>
    <meta property="og:description" content="Депутатів планують навчити цифрової грамотності."/>
  </head>
  <body>
    <article>
      <h1>Депутатів "Слуги народу" зберуть на інтенсив по цифровій грамотності</h1>
      <h2>Депутатів планують навчити цифрової грамотності.</h2>
      <address>
        <time datetime="2019-11-22T23:21:00+00:00">22 Nov 2019, 23:21</time>
      </address>
      <p>Голова партії "Слуга народу" Олександр Корнієнко заявив, що для депутатів наприкінці січня 2020 року <b><a href="https://dt.ua/POLITICS/deputati-z-slugi-narodu-proydut-tizhneviy-intensiv-u-truskavci-318694_.html">проведуть ще один курс </a></b>інтенсиву.</p>
      <p>За його словами, однією з основних тем проведення тренінгів буде цифрова грамотність, з огляду на скандал з листуванням народних депутатів політсили з пранкером Джокером. Голова зазначив, що вже є декілька партнерів, які допоможуть з організацією проекту.</p>
      <p>"У нас вже є декілька партнерів, які готові все організувати, коли трошки стихне цей наш весь процес, у нас є ідея зробити Трускавець-2 десь між сесіями - можливо, в кінці січня. І ми обов'язково туди включимо пункти про цифрову грамотність та декларування", - сказав Корнієнко в ефірі радіо НВ.</p>
      <p>Раніше повідомлялося про те, що <b><a href="https://dt.ua/POLITICS/skilki-sluga-narodu-vitratila-na-navchannya-deputativ-u-truskavci-zvit-330341_.html">"Школа депутата" в Трускавці</a></b> обійшлася "Слузі народу" в 11,2 мільйона гривень. Більшість депутатів справно відвідували всі лекції "школи депутатів" у Трускавці, але були й ті, хто <b><a href="https://dt.ua/POLITICS/chastina-deputativ-slugi-narodu-zamist-kursiv-hodili-u-spa-direktor-kse-319820_.html">замість навчання відпочивав і ходив в SPA</a></b>.</p>
      <p>Детальніше про те, чому у виборах все частіше перемагають коміки, перетворюючи життя країни в суцільне шоу, читайте в статті Максима Кияка <b><a href="https://dt.ua/internal/zedzhoker-i-prezidentskiy-stendap-327411_.htmll">"ЗеДжокер і президентський стендап"</a> </b>в тижневику "Дзеркало тижня. Україна".</p>
      <p> </p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>