<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/sport/angliya/lampard-zakhapa-mourino_443719.html"/>
    <meta property="og:site_name" content="Blitz.bg/sport"/>
    <meta property="article:published_time" content="2019-11-22T23:21:00+00:00"/>
    <meta property="og:title" content="Лампард захапа Моуриньо"/>
    <meta property="og:description" content="За разлика от Жозе, аз никога не бих поел Тотнъм, каза треньорът на Челси"/>
  </head>
  <body>
    <article>
      <h1>Лампард захапа Моуриньо</h1>
      <h2>За разлика от Жозе, аз никога не бих поел Тотнъм, каза треньорът на Челси</h2>
      <address>
        <time datetime="2019-11-22T23:21:00+00:00">22 Nov 2019, 23:21</time>
      </address>
      <figure>
        <img src="https://static.blitz.bg/documents/thumbnails/sport/780/201911/1574447593fbbb.jpg"/>
      </figure>
      <p>Мениджърът на Челси Франк Лампард е напълно уверен, че никога не би предприел ход, подобен на този на Жозе Моуриньо. Португалецът стана мениджър на Тотнъм, след като преди време водеше на два пъти "сините от Лондон". Преди години Специалния също бе заявил, че никога не би поел "шпорите" заради емоционалната си привързаност към Челси.<br/><br/>Запитан дали с него може да се случи същото, Лампард отговори: "Твърдо не. Можете да го повторите след 10 години. Това няма как да се случи. Ситуацията обаче е различна. Жозе Моуриньо е работил в много клубове и трябва да уважаваме правото му на работа.</p>
      <p>Аз прекарах тук 13 години като играч и имам много дълбоки чувства към клуба. Вярно е, че в края на кариерата си отидох за една година в Манчестър Сити, но Челси е много близо до сърцето ми и аз съм много горд, че мога да бъда мениджър на този клуб. Поради тази причина, за съжаление, не бих работил в Тотнъм. И това не е проява на неуважение към този клуб. Имам много приятели, които са фенове на Тотнъм", заяви Лампард.</p>
      <figure>
        <iframe data-src="https://twitter.com/sportbible/status/1197903389222412289?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>