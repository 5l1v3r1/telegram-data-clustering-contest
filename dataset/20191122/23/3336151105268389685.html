<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://odatv.com/soylu-sancak-aydinlikcilar-ittifaki-23111900.html"/>
    <meta property="og:site_name" content="OdaTV"/>
    <meta property="article:published_time" content="2019-11-22T23:59:00+00:00"/>
    <meta property="og:title" content="Soylu-Sancak-Aydınlıkçılar ittifakı"/>
    <meta property="og:description" content="Bir süredir Aydınlık Gazetesi’nin sürmanşetinde bir dosya haber var: “İstanbul’un Fuhuş Haritası.”"/>
  </head>
  <body>
    <article>
      <h1>Soylu-Sancak-Aydınlıkçılar ittifakı</h1>
      <h2>Bir süredir Aydınlık Gazetesi’nin sürmanşetinde bir dosya haber var: “İstanbul’un Fuhuş Haritası.”</h2>
      <address>
        <time datetime="2019-11-22T23:59:00+00:00">22 Nov 2019, 23:59</time>
      </address>
      <p>Bundan birkaç ay önceydi…</p>
      <p>İçişleri Bakanı Süleyman Soylu hükümetin göçmen politikaları üzerine konuşurken, <b>“elinde bir saat, 10 liraya satıyor; Afrika'dan gelmiş. Biz buna müsaade etmeyeceğiz. Önceden izin veriliyordu”</b> dedi.</p>
      <p>Bakan Soylu’nun bu açıklaması çok tartışılmıştı.</p>
      <p>Şimdi…</p>
      <p>Bir süredir Aydınlık Gazetesi’nin sürmanşetinde bir dosya haber var: <b>“İstanbul’un Fuhuş Haritası.”</b></p>
      <p>Veysel Boğatepe’nin imzasını taşıyan yazı dizisi; “5 ile 10 TL arasında değişen fiyatlarla saat ve parfüm gibi ürünler satan Afrikalı işportacıların başka dolaplar çevirdiği” iddiasıyla başlıyor.</p>
      <p>Buna göre; İstanbul’daki işportacı Afrikalılar aslında fuhuşta aracılık yapıyormuş!</p>
      <p>Tesadüf mü:</p>
      <p>Bakan Süleyman Soylu’nun hem dediği doğrulanıyordu…</p>
      <p>Hem de Bakan Soylu’nun kavgalı olduğu ve “damat Albayrak’a yakın” diye kodladıkları Emniyet Müdürü Mustafa Çalışkan’ın sorumluluğundaki İstanbul’da fuhuşun kol gezdiği vurgulanıyordu.</p>
      <p>Doğu Perinçek’in ve Vatan Partisi’nin desteklediği Süleyman Soylu bu “habercilik refleksinden” mutludur, diye düşünüyoruz!</p>
      <p>Devam edelim…</p>
      <p>Aydınlık gazetesi Ankara Temsilcisi İsmet Özçelik’in, AKP’de bakanlardan çok şikayetin olduğunu belirttiği yazısı dikkat çekti.</p>
      <p>Yazıda, parti kurmaylarına göre en az 5-6 bakanın değişeceğini söyleyen Özçelik, AKP’lilerin hedefinde Cumhurbaşkanı Recep Tayyip Erdoğan’ın damadı Hazine ve Maliye Bakanı Berat Albayrak olduğunu dile getirdi.</p>
      <p>
        <b>Özçelik'in yazısında o bölümler şöyleydi:</b>
      </p>
      <p>
        <i>“Ak Parti milletvekilleri randevu almış.</i>
      </p>
      <p>
        <i>Toplam 21 kişi.</i>
      </p>
      <p>
        <i>Erdoğan’ı ziyaret etmişler.</i>
      </p>
      <p>
        <i>Aralarında Erdoğan’ın değer verdiği isimler de var.</i>
      </p>
      <p>
        <i>Partinin sorunlarını anlatmışlar.</i>
      </p>
      <p>
        <i>Tek tek bakanları masaya yatırmışlar.</i>
      </p>
      <p>
        <i>Sert eleştiriler yöneltmişler.</i>
      </p>
      <p>
        <i>Sıra tam ‘Damat’a gelince Erdoğan araya girmiş:</i>
      </p>
      <p>
        <i>‘Ne yapayım 20 tane Berat bulamam ki’ demiş.</i>
      </p>
      <p>
        <i>Birbirlerinin yüzüne bakmışlar.</i>
      </p>
      <p>
        <i>‘Damat’ konusuna girmeden çıkmışlar.</i>
      </p>
      <p>
        <i>Mesajı almışlar.”</i>
      </p>
      <p>Aynı Aydınlık bundan 2 ay önce de<b> “Günleri Sayılı”</b> sürmanşeytiyle çıkmış ve Damat Albayrak’ın<b> “gidici”</b> olduğunu ileri sürmüştü.</p>
      <p>Devam edelim…</p>
      <p>Bir süredir kulaktan kulağa konuşuluyor:</p>
      <p>BMC’nin sahibi Ethem Sancak, Aydınlık ekibiyle Ulusal Kanal’da gizli bir şekilde buluşmuştu.</p>
      <p>Eski Aydınlıkçı ve eski AKP MKYK üyesi Sancak’ın bu buluşması “yeni bir ittifak mı doğuyor” sorusunu beraberinde getirdi.</p>
      <p>Acaba, diye şimdilik sadece soralım:</p>
      <p>Süleyman Soylu ve onun <b>“ağabey” </b>dediği Ethem Sancak ile Aydınlık Hareketi, Damat Berat Albayrak’a karşı birleşti mi?</p>
      <p>
        <b>Odatv.com</b>
      </p>
      <figure>
        <a href="https://www.odakitap.com/don-kardesim-kitabi-mustafa-mutlu">
          <img src="https://odatv.com/images2/2019_11/2019_11_16/yeni_banner_2(1).jpg"/>
        </a>
      </figure>
      <p><a href="https://twitter.com/share?ref_src=twsrc%5Etfw">Tweet<br/></a><br/>62,111 Bu habere tepkiniz: <br/> </p>
      <p> </p>
      <related>
        <h4>İLGİLİ HABERLER</h4>
        <a href="https://odatv.com/berat-albayrak-makyaj-mi-yapiyor-11111931.html"/>
        <a href="https://odatv.com/berat-albayrakin-kutusundan-ne-cikti-08111902.html"/>
        <a href="https://odatv.com/bakan-albayraktan-biz-niye-hissetmedik-dedirten-sozler-21101956.html"/>
        <a href="https://odatv.com/sahi-berat-albayrak-washingtona-neden-gitmedi-18101932.html"/>
        <a href="https://odatv.com/ethem-sancak-zirveye-iste-boyle-cikti-29081959.html"/>
        <a href="https://odatv.com/albayraka-yeni-yetkiler-07081935.html"/>
        <a href="https://odatv.com/akilli-ol-diyen-vatandasla-ilgili-inceleme-07061912.html"/>
        <a href="https://odatv.com/berat-albayraktan-sike-kumpasina-direnen-fenerbahcelileri-kizdiran-sozler-06061902.html"/>
        <a href="https://odatv.com/imamoglu-itirafi-27041945.html"/>
        <a href="https://odatv.com/trumpa-boyle-putine-boyle-16041937.html"/>
        <a href="https://odatv.com/suslu-laflarin-arkasina-gizlenen-gercek-amac-11041931.html"/>
        <a href="https://odatv.com/muhsin-yazicioglunun-helikopterine-ben-de-binecektim-25031906.html"/>
        <a href="https://odatv.com/31-mart-korkusunu-boyle-anlatti-09031901.html"/>
        <a href="https://odatv.com/suleyman-soyludan-ak-partiye-girersin-artik-diyen-erkan-tana-tarihi-yanit-07031914.html"/>
        <a href="https://odatv.com/berat-albayraka-verilen-dosyanin-icinde-ne-var-27021956.html"/>
        <a href="https://odatv.com/dik-duran-bir-arap-ruhunu-batiya-satmis-olan-50-turke-bedeldir-20011918.html"/>
        <a href="https://odatv.com/suleyman-soylunun-hediye-verdigi-ismin-sicili-04111841.html"/>
        <a href="https://odatv.com/vergi-ve-hastane-kiyagi-06071806.html"/>
        <a href="https://odatv.com/damat-albayrak-bakan-degil-vekil-gosterilmesine-ne-dedi-23051816.html"/>
        <a href="https://odatv.com/akpde-ve-yerli-otomobilde-ethem-sancak-krizi-mi-var-14051857.html"/>
      </related>
    </article>
  </body>
</html>