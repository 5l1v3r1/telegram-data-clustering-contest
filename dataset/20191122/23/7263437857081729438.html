<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://scandal.rs/vesti/tvoje-lice-zvuci-poznato-nastup-katarine-i-daniela-urosa-bukvalno-oborio-s-nogu/"/>
    <meta property="og:site_name" content="Scandal!"/>
    <meta property="article:published_time" content="2019-11-22T23:10:30+00:00"/>
    <meta property="og:title" content="Tvoje lice zvuči poznato: Nastup Katarine i Daniela Uroša bukvalno oborio s nogu"/>
    <meta property="og:description" content="  U osmoj epizodi šoua „Tvoje lice zvuči poznato“ učesnici su ponovo imali zadatke da se nadmeću u duelima, nastupajući u paru i pevajući istu pesmu kao i njihov partner, ili imiturajući jedni druge! Veče „okršaja“ otvorili su Nenad Pagonis i Aleksa Jelić i oduševili žiri kao Kaliopi i Elvis Prisli. Anđelka: Svaka vam čast"/>
  </head>
  <body>
    <article>
      <h1>Tvoje lice zvuči poznato: Nastup Katarine i Daniela Uroša bukvalno oborio s nogu</h1>
      <address><time datetime="2019-11-22T23:10:30+00:00">22 Nov 2019, 23:10</time> by <a rel="author">promo</a></address>
      <figure>
        <img src="https://scandal.rs/wp-content/uploads/2019/11/tlzp0.jpg?x43306"/>
      </figure>
      <p> </p>
      <p>U osmoj epizodi šoua „Tvoje lice zvuči poznato“ učesnici su ponovo imali zadatke da se nadmeću u duelima, nastupajući u paru i pevajući istu pesmu kao i njihov partner, ili imiturajući jedni druge!</p>
      <p>Veče „okršaja“ otvorili su <b>Nenad Pagonis</b> i <b>Aleksa Jelić</b> i oduševili žiri kao Kaliopi i Elvis Prisli.</p>
      <p><b>Anđelka:</b> Svaka vam čast za sve što ste radili do sada, gledam apsolutno svaku epizodu i prethodne sezone, ali ovo večeras… Ovo je bilo katastrofa! Šalim se ☺ Ne znam ko vam bira ove zadatke, ali sram da ih bude! Baš su vam spojili nespojivo! Prvo pevate na srpskom, makedonskom, pa na engleskom, pevate potpuno drugačije žanrove, muško, žensko i tako dalje, tako da apsolutno vam svaka čast! Genijalni ste bili! Prednost ću dati gospodinu Pagonisu večeras, ne zato što je bio bolji u ovim nastupima, već mislim da je ovo bio apsolutno Aleksin teren – što se tiče i igre i pevanja, nekako mislim da je ovo mnogo daleko od Nenadove branše.</p>
      <figure>
        <img src="https://scandal.rs/wp-content/uploads/2019/11/tlzp1.jpg?x43306"/>
      </figure>
      <p><b>Uroš:</b> Ovo je bio brutalni kemp, ako se tako može nazvati, zaista. Ovo je nadišlo imitaciju na više načina i otišlo u potpuni kemp, pogotovu Kaliopi. Vas dvojica ste izgledali kao Dijamanda Galas, kao mračna anglosaksonska grčka verzija Kaliopi, čak je imalo primese i naše poznate riječanke Alke Vujice. Bili ste do te mere <i>dark</i> da je ono „Bato“ zvučalo zastrašujuće. Trebalo je sa vama da imamo empatiju prema toj njenoj drami, a u stvari ste nas uplašili. Majstori ste da napravite šou! Bili ste dosta izjednačeni kao Elvisi, tako da tu ne mogu nikom da dam prednost, ali Aleksa, ti si kao Kaliopi bio potpuno nerealan. Očekivao sam da imaš te njene visie, ali ti si scenski napravio od Kaliopi ono štp ona jeste, jedna monumentalna diva, i to je bilo fenomenalno videti – tako da prednost dajem Aleksi. </p>
      <p><b>Duda:</b> Mnogo mi se dopalo, baš je težak zadatak, jer pevati Kaliopi je baš, baš težak zadatak. Ali uspeli ste u tome na najbolji mogući način. Nastup Elvisa me je podsetio na neku scenu iz mjuzikla, koreografija je bila odlična. Sve je nekako savršeno funkcionisalo, jedino sam se bojala da vam ove perike ne spadnu od tolikog đuskanja. I sad, šta ću, ja ću dati Aleksi jedan poen.</p>
      <p><b>Dušan:</b> Bilo je jako teško sa Kaliopi jer osim što ima raskošan iglas, ona ima i neviđen raspon, tako da smo teško navežbali da izvedu onaj najviši ton na kulminaciji pesme. Tako da sam, sa muzičke strane čekao da prođe Kaliopi, da vidim šta će se desiti u Elvisu. A kod Elvisa ste baš bili izjednačeni, zabavni i dobri. Muzički je dosta bolje imitirao Aleksa, ali pošto ste generalno bili izjednačeni daću presudan poen Pagonisu, da Mara ipak odluči </p>
      <figure>
        <img src="https://scandal.rs/wp-content/uploads/2019/11/tlzp2.jpg?x43306"/>
      </figure>
      <p>Jer ako je nakon glasanja žirija nerešeno, Marija presuđuje. Onaj koji pobedi u dvoboju, odnosi 5 poena za svoj tim na konačnom sabiranju glasova.</p>
      <p><b>Marija:</b> Daću Aleksi blagu prednost.</p>
      <p> </p>
      <p><b>Ivana Peters </b>i <b>Knez </b>napravili su pravu žurku u studiju, i raspametili žiri svojim nastupima. A Knez je čak našoj specijalnoj gošći, Anđelki, ispunio želju i otpevao pesmu „Da l’ si ikada mene voljela“.</p>
      <figure>
        <img src="https://scandal.rs/wp-content/uploads/2019/11/tlzp3.jpg?x43306"/>
      </figure>
      <p><b>Dušan: </b>Ovo je bilo užasno teško, i užasno smešno i zanimljivo, ali moram da vam čestitam od srca. Knez je pevao Čolu iz originalnog tonaliteta, onda Ivanu iz skoro originalnog tonaliteta, pevao je fenomenalno! I toliko je bio ubedljiv i dobar i još je skakako na trambolini ☺ </p>
      <p>Knez je dodao da je ovaj nastup bio kao vojni poligon sa najtežim mogućim preprekama: „A onda vam još daju da pevate neku opersku ariju i sve to morate da pređete. Bukvalno ste sve uradile da nam otežate“.</p>
      <p>„Ti si Prometerj estrade“, dodaje Uroš, pa Dušan nastavlja: „Bez greške su bili svi, u svim promenama. Ovo je bilo nešto što ovaj šou predstavlja, a to je vrhunska zabava. Prednost dajem Ivani, džentlmenski. Bili ste fenomenalni.“</p>
      <figure>
        <img src="https://scandal.rs/wp-content/uploads/2019/11/tlzp4.jpg?x43306"/>
      </figure>
      <p><b>Duda:</b> Toliko ste nas lepo zabavili, toliko je ovo bilo veselo. Energestki ste se nekako našli i poklopili, bukvalno je bilo „hoćemo još, hoćemo još“. I ti neočekiani obrti – jedna pesma, druga pesma, jedna prepreka, druga prepreka i sve ste prepreke savladali, sa nekom lakoćom. A u stvari preteški zadaci, naročito ova preskakanja.Predivni ste bili! I tačni u imitacijama. Baš je bilo teško… Ja ću onda damski Knezu da dam poen.</p>
      <p><b>Uroš:</b> Ne znam kako ti to Kneže uspeva, toliki čovek na trambolini za šestomesečnu bebu. Da l su mogli manju trambolinu da ti nađu? Ne znam kako ti je uspelo prvo da ne padneš, da ona ne pukne a da ti istovremeno pevaš tako kako si pevao i to ni manje ni više nego Ivanu Peters. Pogledaj sada Ivanu i seti se kakav si lepotan bio na početku karijere, kao Zoro. Kakav Antonio Banderas, tvoja pojava je bila nestvarna… Toliko ste me vratili u jedno vreme, koje se u ono vreme puno podcenjivalo. Vi ste došli u najnesrećnije veme zabavne muzike kada je ona bila potiskivana.  I vaše pesme tek sada dobijaju na značaju. Vi ste nam bili svetlo u tunelu i ono sija do dana današnjeg. Hvala vam, vi ste veličanstveni umetnici. Prednost Ivani.</p>
      <p>Marija je rekla Anđelki da sigurno postoji razlog zašto je baš onu pesmu tražila Knezu, pa joj je <b>Anđelka </b>odgovorila: „Da, postoji emotivni razlog. Ovo je moja najbolja prijateljica iz tog tvog čuvenog spota – Maja Noveljić, pa eto u Majinu čast. Ja bih sad toliko pričala o ovim genijalcima, ali, razumem ne može, pa ću probati da budem kratka. Čola – težak zadatak čak i vama koji ste vrhunski pevači i tu moram da dam malu prednost Knezu, milsim da je taj njegov stav nekako našao malo bolje. Što se tiče duela, to je toliko genijalno, možda je Ivana tu bila u maloj prednosti jer je imala lakši zadatak. Knez je lakši za imitaciju, jer je nekako specifičan jako. A pitam se da li je Knez pitao Ivanu zašto si morala da snimiš takav spot, pa da ovde sada moram da skačem. ☺ Ovo je siugrno, Kneže, bio tvoj najteži zadatak do sada. ☺ Moram još da kažem, da vi toliko date u ovo ljubavi i energije, i toliko ste posvećeni, i to je toliko lepo u današnjem vremenu gde je sve nekako usputno. Daću prednost Ivani, samo da Mara ne bi morala da odlučuje.“</p>
      <figure>
        <img src="https://scandal.rs/wp-content/uploads/2019/11/tlzp5.jpg?x43306"/>
      </figure>
      <p> </p>
      <p><b>Keba</b> i <b>Ana Kokić</b> su najpre sve raznežili zajedničkom interpretacijom pesme “Lepa do bola” Sinana Sakića, a onda su sve u studiju nasmejali do suza kada su uskočili jedno drugom u kožu. </p>
      <p><b>Dušan:</b> Keba je fenomenalno pevao Sinana Sakića. Posle se pokazalo da nije lako biti Ana Kokić i vokalno i u koreografji, ali predivna si bila. Još jedna fantastična zabava i hvala vam za ovaj ogroman trud, bilo je bukvalno po deset zadataka ovde. Keba je ulazio i izlazio u Anine faze… Mnogo ste bili ravnopravni, ali neka bude prednost Kebi. </p>
      <p><b>Anđelka:</b> Genijalni ste, naravno, to znate. Kebi je bilo teško da bude Ana Kokić u onoj prvoj numeri. Naravno on je bio nodoljiv i šarmantan, ali pošto je Keba nezaintersoan za moj glas, iako je kao Sinan bio genijalan, ja bih prednost dala Ani Kokić, na osnovu svega ovoga večeras ali i „na staru slavu“. </p>
      <p><b>Uroš:</b> Ovo ne samo da je bilo harmonično izvezdeno, ovde je bilo mnogo elemenata istinskog duela, zato što je bio pravi triler sve vreme. Ti si slično Željku Šašiću oživeo Sinana, i to je bilo zastrašujuće videti, jer je Sinan otprilike Anine visine, a ti si visok, zgodan. Da uđeš u tu Sinanovu strukturu mučenika, bilo je nestvarno, čak potresno na neki način. Mislim da je Ana u tom trenutku bila veoma impresionirana tvojim nastupom, a onda se desilo čudo, dok si se ti presvlačio u pozadini. Ana je ostala sama i počela da podiže svoj nastup na jedan viši nivo, i postaje Sinan. Taj skok tokom nastupa, kako je ona oslobodivši se tvoje stege, ušla u Sinana i razvalila, to odavno nisam video! Zaista neverovatno. Ja se ne slažem sa kolegama, mislim da si ti sa neverovatnom lakoćom ušao u Anin lik. Ti si pevao u njenom tonalitetu. Ti si rođen za vodvilj. Tvoja vodviljska interpretacija Ane Kokić je za mene bila čudesna. A onda je Ana počela da odrađuje isto to, i vi ste onda parirali jedno drugom, i to je bilo toliko dobro da ja nemam reči. Koliko god da su svi prethodnici bili fenomenalni, nekako je ovo vaše bilo najživotnije. I dajem Kebi glas. </p>
      <figure>
        <img src="https://scandal.rs/wp-content/uploads/2019/11/tlzp6.jpg?x43306"/>
      </figure>
      <p><b>Duda:</b> Zaboravili smo kako Ana izgleda, jer je uvek u ulozi nekog drugog. Vrhunski si nas zabavio Kebo, nemoguće je imitirati Anu. A što se tiče Sinana, čuli smo Sinana kad je Keba pevao, a videla sam ga kad ga je Ana imitirala, jer si skroz skinula sve te njegove pokrete. Ja ću Kebi dati prednost. </p>
      <p> </p>
      <p>Dušan Alagić je konačno dočekao da zapleše sa Dudom Mijatović! I to uz pesmu “Bed of roses” legendarnog Džon Bon Džovijaa, koju su izveli <b>Edita Aradinović</b> i <b>Željko Šašić</b>.</p>
      <p><b>Anđelka:</b> Ljudi, odakle da počnemo i gde da stanemo! Da l’ ste vi bre ljudi normalni? Mislim, šta reći… Koliko sam srećna što postoji ovakav šou, gde vi ovako zgodne i prelepe žene umete mnogo toga da otpevate, da ličite na šta god treba, da donesete potpuno drugačije energije. Zaista sam presrećna zbog vas nekoliko što ste imali priliku da pokažete ceo svoj raspon. Ova poslednja numera je bila sjajna. Osim što, koliko se ja sećam, kad gospodin Džon izvuče neku devojku iz publike, oni se pljube na kraju u usta! Željko je omiljeni takmičar TLZP-a svih sezona, mnogim ljudima koje ja poznajem. Tako da hvala ti što nas uveseljavaš, kao i ovo poslednje na kraju, što si ti otresao onako iz rukava, neko bi spremao dugo. Jasno vam je da je moje srce kod Željka, ali ja sam večeras naklonjena damama, tako da prednost Editi.</p>
      <figure>
        <img src="https://scandal.rs/wp-content/uploads/2019/11/tlzp7.jpg?x43306"/>
      </figure>
      <p><b>Duda:</b> Edita kaže da je lepo kad izađemo iz naše udobne zone, pa me zanima koja je tebi zona nudobna? Ne znam, je l’ sam nešto propustila? Pošto ja ne znam koja zona je tebi neudobna. Od jednog dela vas nisam pratila, pošto sam plesala, ali bili ste genijalni. Edita kao i uvek, Željko kao i uvek. Prednost Željku.</p>
      <p><b>Dušan:</b> Ti misliš da ja imam neke komentare posle ovakvog nastupa? Ovo je meni bilo kao neka žurka iz srednje škole na kojoj su strašni hitovi Željka Šašića, ali bilo mi je prelepo da posle 20 godina imam tu čast da pozovem drugare da sviraju dok plešem sa Dubravkom Mijatović. Bili ste opasno dobri, jedno uz drugo. Ne mogu više, pogubio sam se, ne mogu više da pričam ☺ Blaga prednost za Editu.</p>
      <p><b>Uroš:</b> Kada su izašli u tom polumraku i otišli svako na svoju stranu, bilo mi je nestvarno da gledam Editu kao Željka, koja je u potpunosti skinula nastup i delimično čak i tonalitet, ali pogotovu tu ritmiku, emociju, način na koji on izvodi tu pesmu. A onda se pojavila Edita, i taman kad čovek pomisli to je to… Nisam ništa očekivao od Bon Džovija, jer ne volim pesmu „Bed of roses“, ali onda ste vas dvoje tu pesmu otpevali bolje od originala! Ne mogu da verujem da je to moguće! Nije ni do kolena originalu… To je bilo toliko dobro! A ti mačko, ti si iz emisije u emisiju toliko dobar frajer, da ću ja početi ozbiljno da razmišljam o svojoj seksualnoj orijentaciji ☺ Opasna si! Željko, ja ti se divim! Ti si veličanstven čovek! Ti si primer kako se treba odnositi prema životnom izboru. Potpuno si posvećen ovom zadatku, i pravi si primer ovoj zemlji kako se to radi. Prednost Željku.</p>
      <p><b>Marija:</b> Dajem prednost Željku!</p>
      <figure>
        <img src="https://scandal.rs/wp-content/uploads/2019/11/tlzp8.jpg?x43306"/>
      </figure>
      <p> </p>
      <p>„Da li je jedina osoba koja bacila Uroša na noge Katarina Bogićević?!“, rekla je Marija nakon sjajnog nastupa <b>Kaće</b> i <b>Daniela Kajmakoskog</b>, koji su jednim hitom čuvene rok grupe Red hot čili pepers bacili Uroša Đurića u potpuni trans na našoj sceni. </p>
      <p><b>Anđelka: </b>Katarina, moram da ti prenesem velike pozdrave od mog sina koji ima sedam godina. Gledali smo te kao Bili Ajliš i zaljubljen je u tebe. Stvarno ste sjajni, apsolutno, ali moram da kažem šta mi je nedostajalo u prvoj pesmi – što nismo videli Vasiliju, koja u tom nastupu koliko se ja sećam, malo strastveno peva, malo je ljuta na tog Mitu… I ljuta, i voli ga. Ali Danijele, svaka ti čast za tu glasovnu transformaciju. Prednost ne znam kome da dam… Što se kaže, eci, peci, pec, evo prednost dajem Katarini, oboje ste bili sjajni.</p>
      <p><b>Duda:</b> Ovo su oni nastupi koje ja obožavam, one energetske bombe, kad se pitaš koliko snage treba za sve ovo. Ali imam utisak da bi oni mogli još. Predost dajem Katarini. </p>
      <p><b>Dušan:</b> Vi ste toliko imali različite dve uloge, srećom nije bilo obrnuto, jer verujem da je iz Kidisa u Vasiliju nemoguće. Pohvalio bih Danielovu fenomenalnu transformaciju boje u Vasiliji, a Kaću za upijanje energije izvođača koji se imitira, bila si fenomenalna i mnogo mi se dopada što toliko srčano pristupaš svakom zadatku. Prednost ću dati Katarini, prednost je samo nijansa, bili ste sjajni. </p>
      <p><b>Uroš:</b> Prvo sam plakao, a onda sam skakao. Već treći put cmizdrim u emisiji pošto su obe pesme deo mog DNK. Prva je posvećena mojoj majčinskoj liniji, koji su sa juga Srbije, i ja ovu pesmu zaista doživljavam duboko emotivno. Daniele, mi s juga možemo podjednako dobro da pevamo i muške i ženske vokale i to kako si ti pevao Vasiliju je nepojmljivo, u savršenom ženskom tonalitetu. Svaka ti čast! Što se tiče Pepersa, nažalost ne mogu da dam nikakvu ocenu jer ništa nisam video. Više od dve trećine vašeg nastupa sam proveo sam skačući i na podu, riknuo sam. Daću svoj poen Danielu. </p>
      <p>
        <b>Glasovi žirija: </b>
      </p>
      <p>
        <b>Anđelka:</b>
      </p>
      <p>2 Pagonis </p>
      <p>3 Ana </p>
      <p>4 Aleksa</p>
      <p>5 Edita</p>
      <p>6 Katarina</p>
      <p>7 Keba</p>
      <p>8 Daniel</p>
      <p>9 Željko</p>
      <p>10 Ivana</p>
      <p>12 Knez</p>
      <p> </p>
      <p>
        <b>Duda: </b>
      </p>
      <p>2 Pagonis</p>
      <p>3 Keba</p>
      <p>4 Aleksa</p>
      <p>5 Ana</p>
      <p>6 Daniel</p>
      <p>7 Katarina </p>
      <p>8 Edita</p>
      <p>9 Željko</p>
      <p>10 Ivana</p>
      <p>12 Knez</p>
      <p> </p>
      <p>
        <b>Uroš:</b>
      </p>
      <p>2 Pagonis</p>
      <p>3 Aleksa</p>
      <p>4 Katarina</p>
      <p>5 Knez</p>
      <p>6 Daniel</p>
      <p>7 Ana</p>
      <p>8 Ivana</p>
      <p>9 Edita</p>
      <p>10 Keba</p>
      <p>12 Željko</p>
      <p> </p>
      <p>
        <b>Dušan: </b>
      </p>
      <p>2 Pagonis</p>
      <p>3 Aleksa </p>
      <p>4 Ana</p>
      <p>5 Keba</p>
      <p>6 Edita</p>
      <p>7 Željko</p>
      <p>8 Daniel</p>
      <p>9 Katarina</p>
      <p>10 Ivana</p>
      <p>12 Knez</p>
      <p> </p>
      <p>
        <b>Takmičari: </b>
      </p>
      <p>Aleksa 5 poena daje Ivani</p>
      <p>Pagonis 5 poena daje Ivani</p>
      <p>Ivana 5 poena daje Željku</p>
      <p>Knez 5 poena daje Ivani</p>
      <p>Keba 5 poena daje Ani</p>
      <p>Ana 5 poena daje Ivani</p>
      <p>Edita 5 poena daje Ivani</p>
      <p>Katarini 5 poena daje Danielu</p>
      <p>Željko 5 poena daje Ivani</p>
      <p>Daniel 5 poena daje Ivani</p>
      <p>Pobednica 8. epizode TLZP-a je Ivana Peters, a nagradu od 1000 evra daće Prihvatilištu za decu Beograda.</p>
      <p> </p>
      <figure>
        <img src="https://scandal.rs/wp-content/uploads/2019/11/tlzp9.jpg?x43306"/>
      </figure>
      <p> </p>
      <related>
        <a href="https://scandal.rs/vesti/kupite-novi-vip-sok-ispovest-cece-kitic-treci-muz-mi-je-nestao-cetvrtog-su-ubili-ispred-kuce-kako-se-cola-zaustavio-da-ne-unisti-balasevica-harmonikas-tvrdi-ostavio-sam-zenu-zbog-snezane-durisic/"/>
      </related>
    </article>
  </body>
</html>