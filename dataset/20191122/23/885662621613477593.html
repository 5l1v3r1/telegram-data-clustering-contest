<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.insider.gr/agores/xenes-agores/125856/oi-diloseis-tramp-si-edosan-kaysima-sti-wall-street"/>
    <meta property="og:site_name" content="Insider"/>
    <meta property="article:published_time" content="2019-11-22T23:00:00+00:00"/>
    <meta property="og:title" content="Οι δηλώσεις Τραμπ - Σι έδωσαν «καύσιμα» στη Wall Street"/>
    <meta property="og:description" content="Οι δηλώσεις των δύο ηγετών των μεγαλύτερων οικονομιών έδωσαν ώθηση στους επενδυτές."/>
  </head>
  <body>
    <article>
      <h1>Οι δηλώσεις Τραμπ - Σι έδωσαν «καύσιμα» στη Wall Street</h1>
      <h2>Οι δηλώσεις των δύο ηγετών των μεγαλύτερων οικονομιών έδωσαν ώθηση στους επενδυτές.</h2>
      <address>
        <time datetime="2019-11-22T23:00:00+00:00">22 Nov 2019, 23:00</time>
      </address>
      <p>Με <b>κέρδη </b>έκλεισε η <b>Wall Street</b> στην τελευταία συνεδρίαση της εβδομάδας, με τους επενδυτές να λαμβάνουν ώθηση από τις δηλώσεις των δύο ηγετών, Τραμπ - Σι για το εμπόριο.</p>
      <p>Σύμφωνα με τα όσα δήλωσε ο Αμερικανός πρόεδρος Ντόναλντ Τραμπ στην εκπομπή του Fox News οι ΗΠΑ βρίσκονται κοντά σε συμφωνία με την Κίνα. «Συνοψίζοντας, υπάρχει πολύ μεγάλη πιθανότητα να συμφωνήσουμε με την Κίνα», επεσήμανε ο Τραμπ.</p>
      <p>Από την άλλη μεριά ο<b> Σι Τζινπίνγκ</b> μπορεί να επιθυμεί να υπογραφεί μια συμφωνία όσο το δυνατόν συντομότερα για το εμπόριο αλλά έχει δηλώσει πως δε θα διστάσει να συνεχίσει την εμπορική διαμάχη με τις ΗΠΑ.</p>
      <p>Στα της Ευρώπης ο Γερμανός <b><a href="https://www.insider.gr/eidiseis/kosmos/125844/solts-i-germania-den-brisketai-antimetopi-me-tin-yfesi">υπουργός Οικονομικών Όλαφ Σολτς</a></b> δήλωσε<b> ότι η Γερμανία δεν αντιμετωπίζει τον κίνδυνο ύφεση.</b></p>
      <p>«Δεν πιστεύω ότι είμαστε αντιμέτωποι με ύφεση» ανέφερε σύμφωνα με δημοσίευμα του Reuters ο Όλαφ Σολτς σε οικονομικό συνέδριο στη Φρανφκούρτη.</p>
      <p>O ίδιος τόνισε επίσης πως πρέπει να αντιμετωπιστεί άμεσα το ζήτημα της τραπεζικής ένωσης στην Ευρωπαϊκή Ένωση. «Έχουμε δύο με τρία χρόνια να διαπραγματευτούμε και μετά δύο ακόμα χρόνια να συγκροτήσουμε ένα νομικό κείμενο» επεσήμανε ο Σολτς.</p>
      <p>Ο <b>Dow Jones</b> κατέγραψε άνοδο 0,38% στις 27.873,11 μονάδες, ο<b> Nasdaq</b> κινήθηκε ανοδικά 0,16% στις 8.519,18 μονάδες, ενώ ο<b> S&amp;P 500</b> σημείωσε κέρδη 0,21% στις 3.110,18 μονάδες.</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.insider.gr/agores/xenes-agores/125845/98-tis-axias-tis-ehase-metohi-se-mia-synedriasi"/>
        <a href="https://www.insider.gr/agores/xenes-agores/125782/problimatismos-sti-wall-gia-emporio"/>
        <a href="https://www.insider.gr/agores/xenes-agores/125758/baridi-emporio-gia-ti-wall-street"/>
      </related>
    </article>
  </body>
</html>