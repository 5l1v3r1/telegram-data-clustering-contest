<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gercekgundem.com/spor/136154/omer-bayram-takim-olarak-dagildik"/>
    <meta property="og:site_name" content="Gerçek Gündem"/>
    <meta property="article:published_time" content="2019-11-22T23:52:00+00:00"/>
    <meta property="og:title" content="Ömer Bayram: Takım olarak dağıldık"/>
    <meta property="og:description" content="Galatasaray'ın Başakşehir'e tek golle mağlup olmasının ardından Ömer Bayram açıklamalarda bulundu."/>
  </head>
  <body>
    <article>
      <h1>Ömer Bayram: Takım olarak dağıldık</h1>
      <h2>Galatasaray'ın Başakşehir'e tek golle mağlup olmasının ardından Ömer Bayram açıklamalarda bulundu.</h2>
      <address>
        <time datetime="2019-11-22T23:52:00+00:00">22 Nov 2019, 23:52</time>
      </address>
      <p>Galatasaray'ın milli yıldızı Ömer Bayram, Medipol Başakşehir'e 1-0 kaybettikleri maçın ardından yayıncı kuruluşa değerlendirmelerde bulundu.</p>
      <p>Mücadeleyi değerlendiren Ömer Bayram, "Maça iyi başladık. Çok denedik, çok çabaladık ama olmadı. Sonra ufak bir konsantrasyon eksikliği oldu. Takım olarak dağıldık, orta saha koptu ve bir top kaybıyla gol yedik." dedi.</p>
      <p>Milli orta saha, "Takım içerisinde artık konuşmamız lazım. Birbirimize güveniyoruz, bunu telafi edebiliriz." ifadelerini kullandı.</p>
      <h3>"GEÇEN SENE DE BÖYLE OLDU"</h3>
      <p>Bu sezon yaşadıkları puan kayıplarıyla ilgili olarak Ömer Bayram, "O kadar karamsar olmaya gerek yok. Geçen sene de böyle 7 haftalık bir sarsıntımız oldu. Büyük camiayız, üstesinden geliriz. Takımda arkadaşlık üst seviyede, devam edeceğiz, savaşacağız, birbirimize inanacağız ve taraftara kendimizi affettireceğiz." sözleriyle konuşmasını noktaladı.</p>
    </article>
  </body>
</html>