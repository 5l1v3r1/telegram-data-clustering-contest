<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980901112.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-22T23:56:00+00:00"/>
    <meta property="og:title" content="کیفیت آب در مناطق مختلف تهران چه فرقی با هم دارد؟"/>
    <meta property="og:description" content="سید حسن رضوی در گفت‌وگو با ایلنا، درباره تفاوت کیفیت آب در مناطق مختلف تهران اظهار داشت: آبخوان سدها در تهران متفاوت است، بنابراین کیفیت آب نیز تفاوت دارد."/>
  </head>
  <body>
    <article>
      <h1>کیفیت آب در مناطق مختلف تهران چه فرقی با هم دارد؟</h1>
      <address>
        <time datetime="2019-11-22T23:56:00+00:00">22 Nov 2019, 23:56</time>
      </address>
      <p>مدیر عامل شرکت آب منطقه‌ای تهران گفت: ۳۰ درصد از منابع آب زیرزمینی استفاده می‌کنیم، بنابراین کیفیت یکسان نیست، در مناطقی که از منابع آب زیرزمینی استفاده و یا مخلوط می‌کنیم، کیفیت تغییر می‌کند.</p>
      <p>سید حسن رضوی در گفت‌وگو با ایلنا، درباره تفاوت کیفیت آب در مناطق مختلف تهران اظهار داشت: آبخوان سدها در تهران متفاوت است، بنابراین کیفیت آب نیز تفاوت دارد.</p>
      <p>وی با بیان اینکه سد کرج و لار بهترین کیفیت آب را دارند، افزود: کیفیت آب سایر سدها با شرایط سیلابی و غیر سیلابی تغییرات خواهد داشت ولی در شرایط فعلی کیفیت آب تمامی سدها مطلوب است. </p>
      <p>مدیر عامل شرکت آب منطقه‌ای تهران تصریح کرد: با همه این اوصاف باز هم 30 درصد از منابع آب زیرزمینی استفاده می‌کنیم، بنابراین کیفیت یکسان نیست، در مناطقی که از منابع آب زیرزمینی استفاده و یا مخلوط می‌کنیم، کیفیت تغییر می‌کند.</p>
      <p>وی گفت: رینگ تهران برقرار شده و میزان باقیمانده این پروژه نیز تا پایان سال به اتمام می‌رسد و با ورود تصفیه‌خانه ششم رینگ تهران، آماده مانور و توزیع یکنواخت آب برای مناطق می‌شود.</p>
    </article>
  </body>
</html>