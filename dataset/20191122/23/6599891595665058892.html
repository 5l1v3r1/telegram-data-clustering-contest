<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ahaber.com.tr/galeri/gundem/rahmi-turan-yalan-haberlerine-bir-yenisini-daha-ekledi-iste-rahmi-turanin-yalan-haberleri"/>
    <meta property="og:site_name" content="A Haber"/>
    <meta property="article:published_time" content="2019-11-22T23:13:23+00:00"/>
    <meta property="og:title" content="Rahmi Turan yalan haberlerine bir yenisini daha ekledi! İşte Rahmi Turan'ın yalan haberleri"/>
    <meta property="og:description" content="Sözcü Gazeteci yazarı Rahmi Turan, CHP'li bir ismin Külliye'ye giderek Başkan Erdoğan ile görüştüğünü iddia etmişti. Bu iddiaları isimsiz olarak ortaya atan Turan, bugün Külliye'ye giden CHP'linin isminin Muharrem İnce olduğunu ortaya attı. Asparagas haberleriyle bilinen Rahmi Turan'ın bu iddiasına Muharrem İnce'den jet hızında yalanma geldi. Muharrem İnce, Kemal Kılıçdaroğlu'nun maşası Rahmi Turan'ın iddialarına karşılık, &quot;Böyle bir görüşmeye dair kanıt varsa Taksim'de kendimi yakarım&quot; yanıtını verdi. İşte Rahmi Turan'ın yalan haberlerinden bazıları..."/>
  </head>
  <body>
    <article>
      <h1>Rahmi Turan yalan haberlerine bir yenisini daha ekledi! İşte Rahmi Turan'ın yalan haberleri</h1>
      <address>
        <time datetime="2019-11-22T23:13:23+00:00">22 Nov 2019, 23:13</time>
      </address>
      <p>
        <b>Sözcü Gazeteci yazarı Rahmi Turan, CHP'li bir ismin Külliye'ye giderek Başkan Erdoğan ile görüştüğünü iddia etmişti. Bu iddiaları isimsiz olarak ortaya atan Turan, bugün Külliye'ye giden CHP'linin isminin Muharrem İnce olduğunu ortaya attı. Asparagas haberleriyle bilinen Rahmi Turan'ın bu iddiasına Muharrem İnce'den jet hızında yalanma geldi. Muharrem İnce, Kemal Kılıçdaroğlu'nun maşası Rahmi Turan'ın iddialarına karşılık, "Böyle bir görüşmeye dair kanıt varsa Taksim'de kendimi yakarım" yanıtını verdi. İşte Rahmi Turan'ın yalan haberlerinden bazıları...</b>
      </p>
      <ul>
        <li>
          <a href="https://www.ahaber.com.tr/">Haberler</a>
        </li>
        <li>
          <a href="https://www.ahaber.com.tr/galeri">Galeri</a>
        </li>
        <li>Rahmi Turan yalan haberlerine bir yenisini daha ekledi! İşte Rahmi Turan'ın yalan haberleri</li>
      </ul>
      <figure>
        <img src="https://iaahbr.tmgrup.com.tr/cd5109/0/0/0/0/0/0?u=https://iahbr.tmgrup.com.tr/album/2019/11/23/rahmi-turan-yalan-haberlerine-bir-yenisini-daha-ekledi-iste-rahmi-turanin-yalan-haberleri-1574464373588.jpg&amp;l=1"/>
        <figcaption>Rahmi Turan, CHP'li bir ismin, 9 Kasım tarihinde Beştepe'de Başkan Erdoğan'la görüştüğünü öne sürdü. Ancak bu Kılıçdaroğlu'nun 'kullanışlı gazeteciler' üzerinden kurduğu yeni bir kumpas olduğu ortaya çıktı. Haberi yayınladığında isim vermekten kaçınan Rahmi Turan, bugün o ismin CHP'li Muharrem İnce olduğunu iddia etti. Bu iddiaların ortaya çıkmasından sonra Muharrem İnce'den jet hızında yalanlama geldi. "Böyle bir görüşmeye dair kanıt varsa Taksim'de kendimi yakarım" diyen İnce, "Daha ilk günden Rahmi Turan'ın dile getirdiği iddiaların merkezine benim adımın oturtulacağını bana gelen bilgiler doğrultusunda tahmin etmiştim.</figcaption>
      </figure>
      <figure>
        <img src="https://iaahbr.tmgrup.com.tr/282fe5/0/0/0/0/0/0?u=https://iahbr.tmgrup.com.tr/album/2019/11/23/rahmi-turan-yalan-haberlerine-bir-yenisini-daha-ekledi-iste-rahmi-turanin-yalan-haberleri-1574464373102.jpg&amp;l=1"/>
        <figcaption>Bunun benim üzerimden parti içi muhalefete yönelik bir operasyon olduğunu ve bunun Genel Merkezin mutfağında bir çete tarafından pişirildiğini biliyordum. Tahminlerimde yanılmadım. İddiaların benimle uzaktan yakından bir ilgisi yoktur, olamaz. Bu bana, benim üzerimden parti içi muhalefete yönelik şerefsizce bir saldırıdır. Bu şerefsiz, onurdan insanlıktan nasip alamamış kalemşörle ve kaynağım dediği saray soytarısıyla mutlaka yargı önünde hesaplaşacağız.</figcaption>
      </figure>
      <figure>
        <img src="https://iaahbr.tmgrup.com.tr/efee9f/0/0/0/0/0/0?u=https://iahbr.tmgrup.com.tr/album/2019/11/23/rahmi-turan-yalan-haberlerine-bir-yenisini-daha-ekledi-iste-rahmi-turanin-yalan-haberleri-1574464374499.jpg&amp;l=1"/>
        <figcaption>Bu iş elbette sadece yargıyla sınırlı kalmayacaktır. Siyaseten bu operasyonun parçası olan ve Cumhurbaşkanlığı seçim akşamından bu yana şahsıma yönelik kampanya yürütenlerle de hesaplaşmamız kamuoyunun huzurunda devam edecektir. Şundan herkes emin olsun ki kimsenin yaptığı yanına kar kalmayacaktır.</figcaption>
      </figure>
      <figure>
        <img src="https://iaahbr.tmgrup.com.tr/09d89b/0/0/0/0/0/0?u=https://iahbr.tmgrup.com.tr/album/2019/11/23/rahmi-turan-yalan-haberlerine-bir-yenisini-daha-ekledi-iste-rahmi-turanin-yalan-haberleri-1574464371510.jpg&amp;l=1"/>
        <figcaption>Ben kendimin ne olduğunu biliyorum. Madem ismimi ortaya attınız elinizdeki belgeleri de tüm Türkiye ile paylaşmanızı bekliyorum. Bu konu artık benim için siyasi bir konu olmanın çok ötesine geçmiş bulunmaktadır.</figcaption>
      </figure>
      <figure>
        <img src="https://iaahbr.tmgrup.com.tr/136ac4/0/0/0/0/0/0?u=https://iahbr.tmgrup.com.tr/album/2019/11/23/rahmi-turan-yalan-haberlerine-bir-yenisini-daha-ekledi-iste-rahmi-turanin-yalan-haberleri-1574464378045.jpg&amp;l=1"/>
        <figcaption>CHP yönetimi bu saatten sonra konuyu geçiştiremez. Bu konuyla ilgili benim üzerimden mutlaka bir disiplin soruşturmasını da başlatmalıdır. Ya da taraf olarak konuyu yargıya taşıyıp kendi duruşunu göstermelidir." dedi.</figcaption>
      </figure>
      <figure>
        <img src="https://iaahbr.tmgrup.com.tr/3b40a3/0/0/0/0/0/0?u=https://iahbr.tmgrup.com.tr/album/2019/11/23/rahmi-turan-yalan-haberlerine-bir-yenisini-daha-ekledi-iste-rahmi-turanin-yalan-haberleri-1574464371356.jpg&amp;l=1"/>
        <figcaption><b>NAZMİYE DEMİREL'E İFTİRA ATMIŞTI</b><br/><br/>Gelin şimdi geçmişe kısa bir yolculuk yaparak hafızalarımızı tazeleyelim ve o skandalları bir bir hatırlayalım...<br/><br/>Turan, 1970'lerde Günaydın gazetesinin yayın yönetmeni olduğu sırada Süleyman Demirel'in eşi Nazmiye Demirel'e "ayakkabıcısı ile ilişkisi olduğu" iftirasını atmıştı.<br/><br/>Osman Nuri Tepe, Nazmiye Demirel'in kunduracısıydı ve Günaydın, Nazmiye Demirel ile kunduracısı arasında bir ilişki bulunduğunu iddia eden bir haber yayınladı.<br/><br/>Süleyman Demirel bu haberi hiç affetmedi ve gazetenin sahibi Haldun Simavi'nin barışma taleplerini reddetti. Ardından gazete ile Demirel arasında Rahmi Turan'ın tetikçiliğini yaptığı bir savaş başladı</figcaption>
      </figure>
      <figure>
        <img src="https://iaahbr.tmgrup.com.tr/596d4d/0/0/0/0/0/0?u=https://iahbr.tmgrup.com.tr/album/2019/11/23/rahmi-turan-yalan-haberlerine-bir-yenisini-daha-ekledi-iste-rahmi-turanin-yalan-haberleri-1574464379607.jpg&amp;l=1"/>
        <figcaption><b>KIZI ADNAN HOCACI</b><br/>Her türlü ahlaki değeri rafa kaldıran "asparagas habercilik" türünün duayeni olarak bilinen Turan, geçtiğimiz yıl da kızının "Adnan Hocacı" olduğu iddiasıyla gündeme gelmişti. Bundan daha önemlisi ise, Turan'ın kızının Adnan Oktar bağlantısı nedeniyle gazeteciliğinden ne gibi tavizlerde bulunduğu sorusuydu...<br/><br/>Gazeteci Fuat Kozluklu'nun Kod Adı Sapkın kitabında, Turan'ın kızını ve 750 bin dolarını Adnan Oktar'dan kurtarmak için sözde hocaya nasıl boyun eğdiği ayrıntılarıyla anlatıldı.</figcaption>
      </figure>
      <figure>
        <img src="https://iaahbr.tmgrup.com.tr/939003/0/0/0/0/0/0?u=https://iahbr.tmgrup.com.tr/album/2019/11/23/rahmi-turan-yalan-haberlerine-bir-yenisini-daha-ekledi-iste-rahmi-turanin-yalan-haberleri-1574464379169.jpg&amp;l=1"/>
        <figcaption><b>ADNAN OKTAR DOSYASINI YAYINLAMADI</b><br/>Fuat Kozluklu, Kod Adı Sapkın kitabında, Adnan Oktar ile ilgili Sabah gazetesi için hazırladığı yazı dizisinin o dönem yayın yönetmenliği yapan Rahmi Turan tarafından yayınlanmadığını, bunun da sebebinin kızı Pınar Turan olduğunu açıkladı.<br/><br/>Ece Koç isimli Adnan Oktar müridi, kendisini örgütle Pınar Turan'ın tanıştırdığını anlatarak, "Örgütten 1990'ların başında ayrıldığını bildiğim Pınar Turan isimli arkadaşım 'Adnan Hocacılar' olarak bilinen grup ile tanışmış ve beni de tanıştırmak istedi. " ifadesini verdi.</figcaption>
      </figure>
      <figure>
        <img src="https://iaahbr.tmgrup.com.tr/263cd9/0/0/0/0/0/0?u=https://iahbr.tmgrup.com.tr/album/2019/11/23/rahmi-turan-yalan-haberlerine-bir-yenisini-daha-ekledi-iste-rahmi-turanin-yalan-haberleri-1574464371584.jpg&amp;l=1"/>
        <figcaption><b>"SAKALLI BEBEK" PALAVRASININ DA MİMARI!</b><br/>Diğer yandan, Rahmi Turan Türk medyasının en büyük asparagas haberlerinden, "Sakallı Bebek" manşetinin de mimarı olarak biliniyor.<br/><br/>1987 yılında TAN gazetesi manşetinden, Cerrahpaşa Hastanesi'nde sakallı bir bebeğin doğduğunu, ve bebeğin konuşmaya başlayarak "Bayram'ın 2. gününde kıyamet kopacak" dediğini okuyucularına aktarmıştı.<br/><br/>Bu haber günlerce gündemde kalmış ancak ne sakallı bebek ortaya çıkmış ne de kıyamet kopmuştu!</figcaption>
      </figure>
      <figure>
        <img src="https://iaahbr.tmgrup.com.tr/df8ad8/0/0/0/0/0/0?u=https://iahbr.tmgrup.com.tr/album/2019/11/23/rahmi-turan-yalan-haberlerine-bir-yenisini-daha-ekledi-iste-rahmi-turanin-yalan-haberleri-1574464373458.jpg&amp;l=1"/>
      </figure>
      <figure>
        <img src="https://iaahbr.tmgrup.com.tr/d17e3d/0/0/0/0/0/0?u=https://iahbr.tmgrup.com.tr/album/2019/11/23/rahmi-turan-yalan-haberlerine-bir-yenisini-daha-ekledi-iste-rahmi-turanin-yalan-haberleri-1574464376189.jpg&amp;l=1"/>
      </figure>
      <figure>
        <img src="https://iaahbr.tmgrup.com.tr/869888/0/0/0/0/0/0?u=https://iahbr.tmgrup.com.tr/album/2019/11/23/rahmi-turan-yalan-haberlerine-bir-yenisini-daha-ekledi-iste-rahmi-turanin-yalan-haberleri-1574464376758.jpg&amp;l=1"/>
      </figure>
    </article>
  </body>
</html>