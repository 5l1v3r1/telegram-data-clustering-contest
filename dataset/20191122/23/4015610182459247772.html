<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportal.bg/news.php?news=815718"/>
    <meta property="og:site_name" content="Sportal.bg"/>
    <meta property="article:published_time" content="2019-11-22T23:53:00+00:00"/>
    <meta property="og:title" content="Алекс Грозданов и Равена изпуснаха шампионите от Лубе в Италия (снимки)"/>
    <meta property="og:description" content="Волейболният национал Алекс Грозданов и неговият Конзар (Равена) изпуснаха страхотна възможност да нанесат първа загуба на шампионите от Кучине Лубе ..."/>
  </head>
  <body>
    <article>
      <h1>Алекс Грозданов и Равена изпуснаха шампионите от Лубе в Италия (снимки)</h1>
      <address><time datetime="2019-11-22T23:53:00+00:00">22 Nov 2019, 23:53</time> by <a rel="author">SPORTAL.BG</a></address>
      <p>Волейболният национал Алекс Грозданов и неговият Конзар (Равена) изпуснаха страхотна възможност да нанесат първа загуба на шампионите от Кучине Лубе (Чивитанова) през този сезон в Суперлигата на Италия. Грозданов и съотборниците му се бореха до последно, но в крайна сметка отстъпиха у дома на Лубе с <a href="http://www.legavolley.it/match/32786"><b>2:3 (22:25, 24:26, 25:18, 25:22, 11:15)</b></a> в последен мач от междинния 7-и кръг, игран пред близо 2000 зрители в зала "Пала Де Андре".</p>
      <figure>
        <img src="https://legavolley2.key-web.it/photogallery/pg4991/ZANI3415.jpg"/>
      </figure>
      <p>Въпреки поражението Равена остана на 8-о място във временното класиране със 7 точки след 2 победи и 5 загуби. Лубе пък продължава да е еднолично начело с 8 победи от 8 мача и 23 точки, но и мач повече. В следващия 8-и кръг Алекс Грозданов и съотборниците му са гости на гранда Перуджа, докато шампионите гостуват на слабака Вибо Валентия. Срещите са в неделя (24 ноември) от 19,00 часа българско време.</p>
      <figure>
        <img src="https://legavolley2.key-web.it/photogallery/pg4991/ZANI3949.jpg"/>
      </figure>
      <p>
        <b>Алекс Грозданов игра стабилно цял мач за домакините и се отчете с 8 точки (1 блок и 70% ефективност в атака).</b>
      </p>
      <figure>
        <img src="https://legavolley2.key-web.it/photogallery/pg4991/ZANI4436.jpg"/>
      </figure>
      <p>Най-резултатен за Равена стана канадският национал Шарън Върнън-Евънс с 23 точки (7 аса!, 2 блока и 54% ефективност в атака), който независимо от загубата бе определен за най-полезен играч (MVP) на мача.</p>
      <figure>
        <img src="https://legavolley2.key-web.it/photogallery/pg4991/ZANI3363.jpg"/>
      </figure>
      <p>За шампионите от Лубе Йоанди Леал (2 блока, 2 аса, 41% ефективност в атака и 22% позитивно посрещане) и Амир Гафур (4 блока и 52% ефективност в атака) забиха по 19 точки за победата.</p>
      <figure>
        <img src="https://legavolley2.key-web.it/photogallery/pg4991/ZANI3593.jpg"/>
      </figure>
      <p><a href="http://www.legavolley.it/match/32786"><b>КОНЗАР (РАВЕНА) - КУЧИНЕ ЛУБЕ (ЧИВИТАНОВА) 2:3 (22:25, 24:26, 25:18, 25:22, 11:15)</b></a><br/><b>РАВЕНА: </b>Давиде Сайта 2, Шарън Върнън-Евънс 23, Тайс Тер Хорст 19, Даниеле Лавиа 17,<b> АЛЕКС ГРОЗДАНОВ 8</b>, Лоренцо Кортезиа 5 - Яни Ковачич-либеро (Томазо Стефани, Франческо Речине, Алекса Батак, Матео Бортолоцо)<br/><b>Старши треньор: МАРКО БОНИТА</b><br/><b>ЛУБЕ: </b>Бруно Резенде, Амир Гафур 19, Йоанди Леал 19, Иржи Ковар 16, Симоне Анцани 15, Матеуш Биениек 9 - Фабио Балазо-либеро (Стийн Д'Хулст 1, Якопо Масари, Камил Рихлицки, Робертланди Симон 4)<br/><b>Старши треньор: ФЕРДИНАНДО ДЕ ДЖОРДЖИ.</b></p>
    </article>
  </body>
</html>