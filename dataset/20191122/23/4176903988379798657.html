<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/vesti/svet/morales-optuzen-za-pobunu-i-terorizam/"/>
    <meta property="og:site_name" content="Krstarica"/>
    <meta property="article:published_time" content="2019-11-22T23:23:00+00:00"/>
    <meta property="og:title" content="Morales optužen za pobunu i terorizam"/>
    <meta property="og:description" content="LA PAZ - Prelazna vlada Bolivije podnela je tužbu za pobunu i terorizam protiv bivšeg predsednika Eva Moralesa, javio je Rojters. Vršilac dužnosti šefa"/>
  </head>
  <body>
    <article>
      <h1>Morales optužen za pobunu i terorizam</h1>
      <address><time datetime="2019-11-22T23:23:00+00:00">22 Nov 2019, 23:23</time> by <a rel="author" href="https://www.krstarica.com/author/tanjug/" target="_blank">Tanjug</a></address>
      <p>LA PAZ – Prelazna vlada Bolivije podnela je tužbu za pobunu i terorizam protiv bivšeg predsednika Eva Moralesa, javio je Rojters.</p>
      <p>Vršilac dužnosti šefa diplomatije Arturo Muriljo izjavio je da se optužbe odnose na video-snimak na kojem se, navodno, čuje Morales koji koordinira blokadama tokom uličnih protesta u Boliviji.</p>
      <p>Muriljo je dodao da vlada za Moralesa traži maksimalnu zatvorsku kaznu od 15 do 20 godina zatvora.</p>
      <p>Bolivija je zapala u krizu posle Moralesove pobede na osporenim izborima 20. oktobra. On je podneo ostavku 10. novembra, a nakon toga dobio je azil u Meksiku.</p>
      <p>U međuvremenu, odlučeno je da će bolivijski parlament u subotu doneti zakon kojim bi bili pripremljeni novi izbori nakon što su poslanici tri vodeće partije postigli sporazum o tome.</p>
      <p>(Tanjug)</p>
    </article>
  </body>
</html>