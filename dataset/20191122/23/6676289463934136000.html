<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://observator.tv/eveniment/barbat-cutit-imobilizat-bucuresti-politie-326974.html"/>
    <meta property="og:site_name" content="Observator"/>
    <meta property="article:published_time" content="2019-11-22T23:05:00+00:00"/>
    <meta property="og:title" content="Bărbat agresiv înarmat cu un cuțit de 30 de centimetri, imobilizat de 2 polițiști în București (Video)"/>
    <meta property="og:description" content="Un bărbat agresiv înarmat cu un cuțit de 30 de centimetri a fost imobilizat în centrul orașului București, de doi polițiști. Bărbatul, devenit violent într-o zonă aglomerată, ar avea probleme psihice, spun anchetatorii."/>
  </head>
  <body>
    <article>
      <h1>Bărbat agresiv înarmat cu un cuțit de 30 de centimetri, imobilizat de 2 polițiști în București (Video)</h1>
      <address><time datetime="2019-11-22T23:05:00+00:00">22 Nov 2019, 23:05</time> by <a rel="author">Cristian Totestean</a></address>
      <p>
        <b>
          <b>Un bărbat agresiv înarmat cu un cuțit de 30 de centimetri a fost imobilizat în centrul orașului București, de doi polițiști. Bărbatul, devenit violent într-o zonă aglomerată, ar avea probleme psihice, spun anchetatorii.</b>
        </b>
      </p>
      <p>Incidentul s-a consumat vineri seară, în zona Piața Unirii, chiar în centrul Bucureștiului. Individul, care a devenit agresiv într-o zonă aglomerată, avea asupra sa un cuțit.</p>
      <p>Doi polițiști rutieri l-au imobilizat pe bărbat. Detaliile au fost furnizate de Sindicatul Europol pe pagina de Facebook.</p>
      <blockquote>”ACUM! Atac în plin centrul Bucureştiului! Un bărbat înarmat cu un cuţit ce avea lama de peste 30 de cm a atacat mai multe persoane într-o zona aglomerată a Bucureştiului. La auzul strigătelor de disperare, doi poliţişti rutieri aflaţi în zona au intervenit promt, l-au pus la pământ şi l-au dezarmat. Se pare că persoană este cunoscută cu afecţiuni psihice. O intervenţie promptă a poliţiştilor rutieri prin care s-a evitat o tragedie. Felicitări colegilor!”, au transmis Sindicatul Europol.</blockquote>
      <figure>
        <iframe src="https://www.youtube.com/embed/BW84OffiXkc" width="640" height="360" data-service="Youtube" scrolling="no"/>
      </figure>
      <p>Brigada Rutieră a Capitalei a confirmat incidentul, într-un comunicat.</p>
      <blockquote>”La data de 22.11.2019, în jurul orei 19.00, poliţişti din cadrul Brigazii Rutiere aflaţi în exercitarea atribuţiilor de serviciu în zona Piata Unirii, au fost sesizaţi de către două persoane, cu privire la faptul că un bărbat care se afla în zonă, ar avea asupra sa un cuţit. Poliţiştii s-au îndreptat în direcţia indicată, moment în care au observat bărbatul la care au făcut referire cele două persoane şi au constatat că avea asupra sa, într-o sacoşă, un cuţit cu lama de aproximativ 30 de cm. La momentul interceptării, persoana în cauză s-a tăiat la mână, întrucât a încercat să ascundă cuţitul pe mâneca hainei. Politistii au procedat de îndată la imobilizarea acestuia, solicitându-se totodată prezenta unei ambulante în vederea acordării de îngrijiri medicale”, au spus cei de la Rutieră.</blockquote>
      <p>Individul a fost investigat de medici la locul incidentului. El a primit o amendă de 1300 de lei pentru refuz de legitimare și tulburarea ordinii și liniștii publice.</p>
      <p>Sursa: News.ro</p>
    </article>
  </body>
</html>