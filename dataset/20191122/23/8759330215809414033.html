<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904805/ondanks-nederlaag-geen-ontevredenheid-bij-kvo-pandoering-vermeden-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-22T23:30:00+00:00"/>
    <meta property="og:title" content="Ondanks nederlaag geen ontevredenheid bij KVO: &quot;Pandoering vermeden&quot;"/>
    <meta property="og:description" content="KV Oostende is er vrijdagavond niet in geslaagd om punten te sprokkelen op het veld van Club Brugge. Het kwam amper aan bod tegen de competitieleider. Ondanks de 2-0 nederlaag was Michiel Jonckheere niet helemaal ontevreden over de partij."/>
  </head>
  <body>
    <article>
      <h1>Ondanks nederlaag geen ontevredenheid bij KVO: "Pandoering vermeden"</h1>
      <address>
        <time datetime="2019-11-22T23:30:00+00:00">22 Nov 2019, 23:30</time>
      </address>
      <p>
        <b>KV Oostende is er vrijdagavond niet in geslaagd om punten te sprokkelen op het veld van Club Brugge. Het kwam amper aan bod tegen de competitieleider. Ondanks de 2-0 nederlaag was Michiel Jonckheere niet helemaal ontevreden over de partij.</b>
      </p>
      <p>"We zaten de eerste twintig minuten goed in de wedstrijd en we dreigden zelfs. Club had de bal en prikte ook, maar dat weet je als je hier komt spelen", reageert Jonckheere na de wedstrijd bij <i>Play Sports</i>.</p>
      <aside>Lees meer<br/><a href="https://www.voetbalprimeur.be/nieuws/904796/clukvo.html?itm_source=www.voetbalprimeur.be&amp;itm_medium=highlighted-content">Frommelgoals en rode kaart voor Vargas zorgen voor makkelijke winst Club Brugge</a></aside>
      <p>Uiteindelijk verloor KV Oostende toch, maar dat begrijpt Jonckheere enigszins. "Na die rode kaart was het bijzonder moeilijk. Dan wisten we dat we compact moesten gaan spelen en een pandoering moesten vermijden. De rode kaart van Ronald? Hij zat niet slecht in de match, maar ik had het niet gezien. In de rust hoorden we wel dat hij rood had kunnen krijgen."</p>
      <p>"Is dat bevredigend? Neen, maar in onze situatie moet je je aan zoiets optrekken", vertelt Jonckheere, die beseft dat KVO toch punten moet pakken. "Volgende week is het tegen Anderlecht en het is nu toch van moeten", besloot hij.</p>
      <aside>Lees meer<br/><a href="https://www.voetbalprimeur.be/nieuws/904752/centurion-mbokani-100-doelpunten-bij-anderlecht-standard-en-antwerp.html?itm_source=www.voetbalprimeur.be&amp;itm_medium=highlighted-content">Centurion Mbokani: 100 doelpunten bij Anderlecht, Standard en Antwerp</a></aside>
    </article>
  </body>
</html>