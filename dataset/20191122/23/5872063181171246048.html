<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.neakriti.gr/article/sport/basket/euroleague/1561052/_o-panathinaikos-perase-apo-to-monaho-me-niki-epi-tis-bager/"/>
    <meta property="og:site_name" content="Νέα Κρήτη"/>
    <meta property="article:published_time" content="2019-11-22T23:34:00+00:00"/>
    <meta property="og:title" content="Euroleague: Ο Παναθηναϊκός πέρασε από το Μόναχο με νίκη επί της Μπάγερν"/>
    <meta property="og:description" content="Οι πράσινοι νίκησαν 75-87 κάνοντας το 2χ2 στην «διαβολοβδομάδα»…"/>
  </head>
  <body>
    <article>
      <h1>Euroleague: Ο Παναθηναϊκός πέρασε από το Μόναχο με νίκη επί της Μπάγερν</h1>
      <address><time datetime="2019-11-22T23:34:00+00:00">22 Nov 2019, 23:34</time> by <a rel="author">Πετρούτσου Μαρία</a></address>
      <p>
        <b>Οι πράσινοι νίκησαν 75-87 κάνοντας το 2χ2 στην «διαβολοβδομάδα»…</b>
      </p>
      <p>Μετά το «διπλό» στο Κάουνας, ο Παναθηναϊκός έκανε το 2/2 στη «διαβολοβδομάδα» της Euroleague, καθώς επικράτησε της Μπάγερν με 75-87 μέσα στο Μόναχο!</p>
      <p>Οι «πράσινοι» έτρεξαν ένα εντυπωσιακό σερί 0-20 στην Τρίτη περίοδο, μετατρέποντας το εις βάρος του 39-38 σε υπέρ του 39-59 και ουσιαστικά καθάρισε το παιχνίδι. Ο Γιώργος Βόβορας χρησιμοποίησε και τους 12 παίκτες που είχε στη διάθεσή του, παίρνοντας πολλά από παίκτες που μέχρι πρότινος ήταν εκτός ροτέσιον, όπως ο Μπεν Μπεντίλ και Ντίνος Μήτογλου.</p>
      <p>Πρώτος σκόρερ για τους «πράσινους», οι οποίοι έκαναν μόλις 5 λάθη και σούταραν με 46.1% από την περιφέρεια, ήταν ο ΝτεΣόν Τόμας με 14 πόντους και, ενώ ο Νικ Καλάθης γέμισε την στατιστική του με 12 πόντους, 7 ριμπάουντ και 5 ασίστ. Διψήφιοι ήταν ακόμα οι Ιωάννης Παπαπέτρου, Ταϊρίς Ράις, Ντίνος Μήτογλου και Τζίμερ Φριντέτ.</p>
      <figure>
        <img src="https://www.neakriti.gr/files/2019-11-22/pao2.jpg"/>
      </figure>
      <p>Από την πλευρά της Μπάγερν, η οποία ήταν πολύ κακή στο δεύτερο ημίχρονο, ο Πολ Ζίπσερ είχε 23 πόντους και ο Γκρεγκ Μονρό 15 πόντους και 8 ριμπάουντ.</p>
      <p>Με αυτή τη νίκη, ο Παναθηναϊκός βελτίωσε το ρεκόρ του στο 6-4, ενώ οι Βαυαροί έπεσαν στο 4-6.</p>
      <p>Στο πρώτο ημίχρονο οι δύο ομάδες συμβάδιζαν στο σκορ, με την Μπάγερν να έχει το προβάδισμα στο μεγαλύτερο κομμάτι, αλλά τον Παναθηναϊκό να παίρνει το προβάδισμα στο 20΄με τρεις ελεύθερες βολές του Τζίμερ Φριντέτ (35-36). Το παιχνίδι κρίθηκε στο τρίτο δεκάλεπτο και στο σερί που έτρεξε ο Παναθηναϊκός (0-20), το οποίο μετέτρεψε το εις βάρος του 39-38 σε 39-59. Από εκεί και πέρα, οι «πράσινοι» διατήρησαν τη διψήφια διαφορά μέχρι το τέλος, με τους παίκτες του να είναι ιδιαίτερα εύστοχοι και τελικά ήραν τη νίκη με 75-87.</p>
      <figure>
        <img src="https://www.neakriti.gr/files/2019-11-22/pao3.jpg"/>
      </figure>
      <p><b>ΤΑ ΔΕΚΑΛΕΠΤΑ:</b> 24-16, 35-36, 53-65, 75-87.</p>
      <p><b>ΜΠΑΓΕΡΝ ΜΟΝΑΧΟΥ (Ράντονιτς)</b>: Κινγκ, Κόπονεν 3 (1/4 τρίποντα), Μονρό 15 (6/11 δίποντα, 3/4 βολές, 8 ριμπάουντ, 4 κλεψίματα), Λούτσιτς 7 (1 τρίποντο, 4 ριμπάουντ), Λο 8 (2 τρίποντα, 5 ριμπάουντ), Ζίπσερ 23 (7/8 δίποντα, 2/3 τρίποντα, 3/3 βολές, 7 ριμπάουντ, 3 ασίστ), Νέλσον 4 (4 ασίστ), Φλακαντόρι, Μπαρτέλ 5 (1/6 δίποντα, 1/4 τρίποντα), Λεσόρ 8 (4 ριμπάουντ), Ραντόσεβιτς 2, Γκραντ.<br/><br/><b>ΠΑΝΑΘΗΝΑΪΚΟΣ ΟΠΑΠ (Βόβορας)</b>: Τόμας 14 (4/7 τρίποντα), Ράις 13 (4/5 δίποντα, 1/3 τρίποντα, 2/2 βολές, 5 ασίστ), Παπαγιάννης 2, Παπαπέτρου 11 (3/4 τρίποντα, 5 ριμπάουντ), Παππάς, Βουγιούκας, Τζόνσον 2, Φρεντέτ 10 (2/3 δίποντα, 1/3 τρίποντα, 3/3 βολές), Καλάθης 12 (3/10 δίποντα, 2/4 τρίποντα, 7 ριμπάουντ, 5 ασίστ, 1 κλέψιμο, 2 λάθη), Γουάιλι 8, Μήτογλου 11 (1 τρίποντα, 6 ριμπάουντ), Μπεντίλ 4 (4 ριμπάουντ).</p>
      <p>
        <b>Καλωσόρισαν τον Διαμαντίδη</b>
      </p>
      <p>Στο Μόναχο βρέθηκε ο Δημήτρης Διαμαντίδης προκειμένου να παρακολουθήσει από κοντά την αναμέτρηση του Παναθηναϊκού με την Μπάγερν, με τους Βαυαρούς να δημοσιεύουν μία φωτογραφία του «3D» από τις εξέδρες με το εξής μήνυμα: «Καλώς ήρθες θρύλε».</p>
      <figure>
        <img src="https://www.neakriti.gr/files/2019-11-22/pao4.jpg"/>
      </figure>
      <p>Πηγή: <a href="https://www.neakriti.gr/netvolution/ePublish/Articles/superbasket.gr">superbasket.gr</a></p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.neakriti.gr/article/sport/basket/euroleague/1560795/euroleague-o-panathinaikos-me-eduposiako-kalathi-efuge-me-niki-apo-to-kanounas/"/>
        <a href="https://www.neakriti.gr/article/sport/basket/euroleague/1560918/o-diamadidis-upopsifios-gia-tin-korufaia-omada-tis-dekaetias/"/>
      </related>
    </article>
  </body>
</html>