<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.matichon.co.th/politics/news_1764368"/>
    <meta property="og:site_name" content="มติชนออนไลน์"/>
    <meta property="article:published_time" content="2019-11-22T23:03:31+00:00"/>
    <meta property="og:title" content="‘นิพิฏฐ์’ เตือนธนาธร สัมภาษณ์ใช้อารมณ์อันตราย ระวังเข้าทางฝ่ายตรงข้าม"/>
    <meta property="og:description" content="“นิพิฏฐ์” ชี้ ”ธนาธร” ผิดพลาดสัมภาษณ์ด้วยอารมณ์ ล้วนอันตรายกับตัวเอง ฝ่ายตรงข้ามหยิบใช้ประโยชน์"/>
  </head>
  <body>
    <article>
      <h1>‘นิพิฏฐ์’ เตือนธนาธร สัมภาษณ์ใช้อารมณ์อันตราย ระวังเข้าทางฝ่ายตรงข้าม</h1>
      <address><time datetime="2019-11-22T23:03:31+00:00">22 Nov 2019, 23:03</time> by <a rel="author">matichon</a></address>
      <p>
        <b>“นิพิฏฐ์” ชี้ ”ธนาธร” ผิดพลาดสัมภาษณ์ด้วยอารมณ์ ล้วนอันตรายกับตัวเอง ฝ่ายตรงข้ามหยิบใช้ประโยชน์</b>
      </p>
      <p>เมื่อวันที่ 22 พฤศจิกายน นายนิพิฏฐ์ อินทรสมบัติ รองหัวหน้าพรรคประชาธิปัตย์ เปิดเผยว่า ตนพูดในฐานะที่คลุกคลีในการทำคดีมา คดีของนายธนาธร จึงรุ่งเรืองกิจ หัวหน้าพรรคอนาคตใหม่ ที่ศาลรัฐธรรมนูญตัดสินพ้นจากสมาชิกภาพการเป็น ส.ส. จึงกรณีศึกษาที่ให้บทเรียนกับนักการเมืองไทยในการต่อสู้คดีมาก ขอให้นักการเมืองพึงสังวรและมีความระมัดระวังในข้อเทคนิคกฎหมายให้มาก</p>
      <p>“จุดอ่อนของนายธนาธร อีกประเด็นหนึ่งในการสู้คดี มีการเตรียมประเด็นหักล้างในการต่อสู้คดีในชั้นศาลน้อยไป ยอมรับว่าอาจารย์ปิยบุตรเชี่ยวชาญด้านกฎหมาย แต่ท่านเชี่ยวชาญทฤษฏี จึงมีความมั่นใจใช้ทีมกฎหมายทีมเดียว แต่ไม่เชี่ยวชาญด้านปฏิบัติ คดีใหญ่ควรใช้ทีมกฎหมาย 2 ทีม ทีมทำคดีและ ทีมกฎหมายนำคดีขึ้นสู่ศาล จะเกิดความมั่นใจมากขึ้น”</p>
      <p>นายนิพิฏฐ์ เปิดเผยว่า กรณีที่นายธนาธรให้สัมภาษณ์สื่อหลังจากศาลรัฐธรรมนูญตัดสินนั้น ตนได้ฟังตลอดแล้ว นายธนาธร เกิดความผิดพลาดหลายประเด็น ล้วนอันตรายและเป็นโทษกับตัวเอง อาจเกิดจากการเตรียมตัว เตรียมข้อมูลน้อย จนบางครั้งให้สัมภาษณ์อย่างมีอารมณ์ สุดท้ายเข้าทางของฝ่ายตรงข้าม ที่หยิบนำไปใช้ประโยชน์</p>
    </article>
  </body>
</html>