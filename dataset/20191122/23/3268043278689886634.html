<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.trend-online.com/prp/wall-street-buy-uber-alibaba/"/>
    <meta property="og:site_name" content="Trend Online"/>
    <meta property="article:published_time" content="2019-11-22T23:47:00+00:00"/>
    <meta property="og:title" content="Wall Street, Buy a pioggia sul tech: focus su Uber e Alibaba"/>
    <meta property="og:description" content="Borsa USA, una selezione delle ultime raccomandazioni degli analisti sui principali titoli degli indici azionari di Wall Street."/>
  </head>
  <body>
    <article>
      <h1>Wall Street, Buy a pioggia sul tech: focus su Uber e Alibaba</h1>
      <h2>Borsa USA, una selezione delle ultime raccomandazioni degli analisti sui principali titoli degli indici azionari di Wall Street.</h2>
      <address><time datetime="2019-11-22T23:47:00+00:00">22 Nov 2019, 23:47</time> by <a rel="author" href="https://www.trend-online.com/faro-maltese/" target="_blank">Faro Maltese</a></address>
      <h3>Wall Street, Uber promosso da Stifel</h3>
      <p>Gli analisti di <b>Stifel</b> hanno alzato chiusura di settimana il rating sulle azioni di <b>Uber</b>, con prezzo obiettivo fissato a <b>34 dollari</b>, includendo tra le ragioni alla base della promozione un miglioramento dei fondamentali della compagnia di taxi privati e una valutazione che offre adesso un più "ragionevole" punto d'ingresso.</p>
      <h3>Uber: migliora il profilo rischio-opportunità</h3>
      <p>“Il mercato del <i>ridesharing</i> (in particolare negli Stati Uniti) ha sperimentato una razionalizzazione competitiva più rapida del previsto,"  e in questa situazione "Uber ha mostrato un'accelerazione del suo percorso verso la profittabilità", scrive il broker, sottolineando inoltre che la società offre dati che consentono di essere più costruttivi sui fondamentali della divisione Rides; che il management ha comunicato l'intenzione di abbandonare le attività in perdita entro 12-18 mesi; che "la valutazione è tornata a un livello di un migliore profilo rischio-opportunità; e che infine "il periodo di scadenza del lockup legato all'Ipo è passato.”</p>
      <h3>Macquarie punta su Alibaba</h3>
      <p>Sempre nell'area dei tecnologici, gli analisti di <b>Macquarie</b> hanno avviato con rating <b>Outperform</b> la copertura sul colosso dell'<i>e-commerce</i> cinese <b>Alibaba</b>, agganciando alla raccomandazione d'acquisto un target price a <b>236 dollari</b>.</p>
      <p>“Consideriamo Alibaba in grado di trarre beneficio da una forte crescita dei nuovi clienti", scrive l'<i>investment bank</i>, che vede in questa prospettiva per la società le condizioni giuste per "guidare un aumento dei ricavi medi per utente (ARPU) nel corso dei prossimi anni."</p>
      <footer>
        <a href="https://www.trend-online.com/prp/wall-street-buy-uber-alibaba/./2.html">CONTINUA A LEGGERE </a>
        <br/>
        <br/>
        <br/>
        <a href="https://www.spreaker.com/show/il-fatto-di-giancarlo-marcotti">Listen to "Il Fatto di Giancarlo Marcotti" on Spreaker.</a>
      </footer>
    </article>
  </body>
</html>