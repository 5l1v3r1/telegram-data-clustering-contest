<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/truba_vidpoviv_na_zapitannya_chomu_yogo_konsultuye_portnov_n1238271"/>
    <meta property="og:site_name" content="24 Канал"/>
    <meta property="article:published_time" content="2019-11-22T23:43:00+00:00"/>
    <meta property="og:title" content="Труба відповів на запитання, чому його &quot;консультує Портнов&quot;"/>
    <meta property="og:description" content="Журналістка Яніна Соколова запитала у директора Державного бюро розслідувань: &quot;Чому людина Януковича за наказом якого вбивали активістів Майдану, нині консультує вас, пане Труба?&quot;"/>
  </head>
  <body>
    <article>
      <h1>Труба відповів на запитання, чому його "консультує Портнов"</h1>
      <address><time datetime="2019-11-22T23:43:00+00:00">22 Nov 2019, 23:43</time> by <a rel="author" href="https://24tv.ua/severin_trach_tag7086/" target="_blank">Северин Трач</a></address>
      <p>
        <b>Журналістка Яніна Соколова запитала у директора Державного бюро розслідувань: "Чому людина Януковича за наказом якого вбивали активістів Майдану, нині консультує вас, пане Труба?"</b>
      </p>
      <p>Мовилося про Андрія Портнова, який був чиновником АП часів Януковича. Запитання пролунало в ефірі програми "Свобода слова Савіка Шустера" </p>
      <blockquote>Читайте також:<a href="https://24tv.ua/yakshho_zelenskiy_ne_zrobit_visnovki_po_trubi_bogdanu_ta_kolomoyskomu_yogo_zmetut__gnap_n1237642"> Якщо Зеленський не зробить висновки по Трубі, Богдану та Коломойському, його "зметуть", – Гнап</a></blockquote>
      <p>На нього Роман Труба відповів, що "Портнов для ДБР – це заявник". Раніше Труба в цьому ж ефірі підтвердив, що деякі провадження, у яких фігурує п'ятий президент Петро Порошенко, розпочинали за заявою саме Портнова.</p>
      <aside>Він має статус у провадженнях, він – свідок. А для мене всі учасники слідчого процесу рівні,<cite>– наголосив Труба.</cite></aside>
      <p>У цій же програмі директор ДБР зазначив, що готовий покинути свою посаду – але тільки через три роки: "Чи піду я? Так, але бажано через три роки". На думку Труби мовиться не про недовіру директору ДБР, а про перезавантаження Бюро.</p>
      <h3>Чому пов'язують Портнова та Трубу</h3>
      <p>Після повернення до України чиновник часів Януковича Андрій Портнов взявся провадити активну інформаційну діяльність. Зокрема, ЗМІ зауважили, що Портнов часто публікує у своєму телеграм-каналі інформацію раніше, ніж вона з'являється в офіційних джерелах – Генпрокуратурі та ДБР.</p>
      <p>Петро Порошенко, проти якого агресивно налаштований Андрій Портнов, натякав, що саме директор ДБР зливає інформацію Портнову. Труба у відповідь заявляв, що не знає, звідки у Портнова конфіденційна інформація.</p>
      <blockquote>Читайте також: <a href="https://24tv.ua/andriy_portnov_biografiya_hto_vin_chomu_studenti_proti_profesora_n1168829">Хто такий Андрій Портнов – біографія і чому його називають одіозним</a></blockquote>
    </article>
  </body>
</html>