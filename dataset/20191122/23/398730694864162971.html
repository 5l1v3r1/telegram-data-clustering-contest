<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dn.se/sport/ryssland-riskerar-stoppas-fran-os-i-tokyo/"/>
    <meta property="og:site_name" content="DN.SE"/>
    <meta property="article:published_time" content="2019-11-22T23:29:53+00:00"/>
    <meta property="og:title" content="Ryssland riskerar stoppas från OS i Tokyo"/>
    <meta property="og:description" content="Ryssland kan komma att stoppas från OS i Tokyo 2020. Detta sedan antidopningsbyrån Wada på fredagen rekommenderats att stoppa ett ryskt deltagande."/>
  </head>
  <body>
    <article>
      <h1>Ryssland riskerar stoppas från OS i Tokyo</h1>
      <address><time datetime="2019-11-22T23:29:53+00:00">22 Nov 2019, 23:29</time> by <a rel="author" href="https://www.dn.se/av/clas-svahn/" target="_blank">Clas Svahn</a></address>
      <p>
        <b>Ryssland kan komma att stoppas från OS i Tokyo 2020. Detta sedan antidopningsbyrån Wada på fredagen rekommenderats att stoppa ett ryskt deltagande.</b>
      </p>
      <p>Wada har utrett Ryssland för dopningsbrott sedan i september i år efter att antidopningsbyrån i januari fått ta emot äldre data som Wada krävt att få in från Ryssland. Men de uppgifter som Ryssland då lämnade till Wada har visat sig ha stora brister, skriver nyhetsbyrån <a href="https://www.reuters.com/article/us-sport-doping-russia/russia-again-faces-olympic-ban-after-non-compliant-recommendation-idUSKBN1XW2D7">Reuters</a>. </p>
      <p><b>På fredagen överlämnade</b> Wadas utredningskommitté sin rekommendation till Wadas beslutande kommitté. Utredarna rekommenderar att Ryssland anses som ”icke medgörligt”, alltså som ett land som inte följer Wadas regler.</p>
      <p>Om Wadas beslutande kommitté går på utredarnas linje när den möts i Paris den 9 december kan Ryssland komma att uteslutas från sommar-OS i Tokyo 2020.</p>
      <p>Ryssland har tidigare uteslutits från 2018 års olympiska vinterspel.</p>
    </article>
  </body>
</html>