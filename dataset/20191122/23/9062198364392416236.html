<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3385564/terim-ne-olursa-olsun-gemiyi-en-iyi-sekilde-ocaka-yanastiracagiz"/>
    <meta property="og:site_name" content="Milli Gazete"/>
    <meta property="article:published_time" content="2019-11-22T23:28:00+00:00"/>
    <meta property="og:title" content="Terim: Ne olursa olsun, gemiyi en iyi şekilde Ocak'a yanaştıracağız"/>
    <meta property="og:description" content="Galatasaray Teknik Direktörü Fatih Terim, Başakşehir'e karşı mağlup olan Galatasaray'a dair dikkat çeken değerlendirmelerde bulundu."/>
  </head>
  <body>
    <article>
      <h1>Terim: Ne olursa olsun, gemiyi en iyi şekilde Ocak'a yanaştıracağız</h1>
      <h2>Galatasaray Teknik Direktörü Fatih Terim, Başakşehir'e karşı mağlup olan Galatasaray'a dair dikkat çeken değerlendirmelerde bulundu.</h2>
      <address>
        <time datetime="2019-11-22T23:28:00+00:00">22 Nov 2019, 23:28</time>
      </address>
      <p>Galatasaray Başakşehir karşılaşmasını değerlendiren Galatasaray Teknik Direktörü Fatih Terim, Galatasaray'ın iyi oynamasına rağmen kaybettiğini söyledi.</p>
      <p>Galatasaray'ın 41 maç yenilmezlik serisini kaybetmesinin ardından konuşan tecrübeli teknik adam <b>"Şöyle genele baktığım zaman ilk yarı Crivelli'nin bir topu vardı, Okan kurtardı. İkinci kaleyi tutan da gol oldu. Gole kadar iyi mücadele edip, iyi oynadığımızı düşünüyorum. Kolay da bir takımla oynamadık. Maalesef gol bulamayınca, o rahatlığı yaşayamıyorsunuz. İtici güç olarak futbolda gol çok önemli. Golü bulmak, önemli bir olay. Golden vazgeçtik, çıkarken gol yedik. Sahanın en iyilerinden Lemina'nın yaptığı iş, bize pahalıya mal oldu. Bir gün kaybedecektik, o gün de bugünmüş herhalde"</b> dedi.</p>
      <p>Ocak ayında takımda ciddi değişiklikler yapacak olmalarıyla ilgili daha önce söylediği sözlerin hatırlatılması üzerine Terim "<b>Beklenilmedik oyuncular, daha doğrusu sakat oyuncular bizi farklı şeylere mecbur ediyor. Listeye yazdıklarımız ve yazamadıklarımız var. Şampiyonlar Ligi için de sıkıntılıyız. Club Brugge maçında Steven Nzonzi cezalı. Şartlar ne olursa olsun, gemiyi en iyi şekilde Ocak'a yanaştıracağız. Hedefimiz bu yani"</b> diye konuştu.</p>
    </article>
  </body>
</html>