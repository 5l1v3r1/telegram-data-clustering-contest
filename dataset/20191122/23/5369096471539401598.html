<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.to10.gr/podosfero/epo/777283/vomva-apo-ti-fifa-axiologoume-tin-epistoli-tou-olybiakou/"/>
    <meta property="og:site_name" content="to10.gr"/>
    <meta property="article:published_time" content="2019-11-22T23:04:36+00:00"/>
    <meta property="og:title" content="Βόμβα από τη FIFA: «Αξιολογούμε την επιστολή του Ολυμπιακού»"/>
    <meta property="og:description" content="Η FIFA απάντησε επίσημα σε ερώτημα του ΑΠΕ-ΜΠΕ για την επιστολή που έστειλε ο Ολυμπιακός. Εξετάζει το περιεχόμενο και το υλικό που έστειλαν οι Ερυθρόλευκοι, με σκοπό να λάβει μέτρα!"/>
  </head>
  <body>
    <article>
      <h1>Βόμβα από τη FIFA: «Αξιολογούμε την επιστολή του Ολυμπιακού»</h1>
      <h2>Η FIFA απάντησε επίσημα σε ερώτημα του ΑΠΕ-ΜΠΕ για την επιστολή που έστειλε ο Ολυμπιακός. Εξετάζει το περιεχόμενο και το υλικό που έστειλαν οι Ερυθρόλευκοι, με σκοπό να λάβει μέτρα!</h2>
      <address><time datetime="2019-11-22T23:04:36+00:00">22 Nov 2019, 23:04</time> by <a rel="author">Χάρης Παπαγεωργίου</a></address>
      <p>Ο Ολυμπιακός έχει κάνει τις κινήσεις του. Και περιμένει. Κόντρα σε όσα πιστεύουν πολλοί, οι επιστολές των Ερυθρόλευκων σε FIFA και η UEFA, δεν έχουν αξιολογηθεί ακόμη. Αναγνώστηκαν από τους αρμοδίους, αλλά η ουσία του περιεχομένου τους δεν έχει ελεγχθεί και αξιολογηθεί ακόμη από τις διεθνείς Ομοσπονδίές.</p>
      <p>Μάλιστα αυτό δεν αποτελεί τοποθέτηση, ενημέρωση ή άποψη που πηγάζει από τον Ολυμπιακό, αλλά από την ίδια την Παγκόσμια Ομοσπονδία. Η οποία ήρθε στην Ελλάδα και επέβαλλε ήδη… μνημόνιο στην ΕΠΟ, δικαιώνοντας τον βασικό ισχυρισμό του Ολυμπιακού, περί κακοδιαχείρισης της Ομοσπονδίας από τη διοίκηση Γραμμένου.</p>
      <p>
        <a href="https://www.to10.gr/anonymous/776889/o-achilleas-milai-gia-stimena-ke-panionios-ntinamo-estile-16-chronia-fylaki-ton-sapina-vids/">
          <i>Ο Μπέος μιλάει για στημένα και το Πανιώνιος – Ντιναμό έστειλε 16 χρόνια φυλακή τον Σάπινα</i>
        </a>
      </p>
      <p>Σύμφωνα με το ΑΠΕ-ΜΠΕ, λοιπόν, σε επίσημο ερώτημα που απευθύνθηκε στη FIFA, από την οποία ζητήθηκε να σχολιάσει και εάν είναι δυνατό να τοποθετηθεί για την επιστολή που έστειλε ο Ολυμπιακός, σε FIFA-UEFΑ, τονίστηκε επίσημα πως «Αξιολογούμε την επιστολή του Ολυμπιακού»!</p>
      <p>Αναλυτικά, όπως αναφέρει το «Αθηναϊκό Πρακτορείο Ειδήσεων», επίσημη δήλωση της FIFA στο ΑΠΕ-ΜΠΕ αναφέρει τα εξής: «Μπορούμε να επιβεβαιώσουμε ότι έχουμε λάβει μια επιστολή από τον Ολυμπιακό, την οποία αξιολογούμε επί του παρόντος. Παρομοίως, μπορούμε να επιβεβαιώσουμε ότι οι εκπρόσωποι της FIFA και της UEFA συναντήθηκαν χθες (σ.σ: 21.11) με την Εκτελεστική Επιτροπή της Ελληνικής Ποδοσφαιρικής Ομοσπονδίας στην Αθήνα. Για λεπτομέρειες, παρακαλούμε επικοινωνήστε με την HFF (σ.σ: ελληνική ποδοσφαιρική ομοσπονδία)».</p>
      <p>Σε ανάλογο ερώτημα του ΑΠΕ-ΜΠΕ προς την UEFA, για σχολιασμό της επιστολής της ΠΑΕ Ολυμπιακού, η ευρωπαϊκή ομοσπονδία, απάντησε «no comment». Αποφεύγοντας να κάνει το παραμικρό σχόλιο για την υπόθεση.</p>
      <p>Αυτό που είναι σε θέση να γνωρίζει to10.gr είναι ότι το περιεχόμενο των επιστολών του Ολυμπιακού, αλλά και όλο το υλικό που έχει σταλεί από τους Πειραιώτες εξετάζεται σοβαρά από τις διεθνείς ομοσπονδίας. Πολύ σοβαρά και με προσοχή. Δεν είναι ένα υλικό που αφορά σε άμεσες ή πρόσκαιρες αποφάσεις. Αλλά που μπορεί να προκαλέσει μεγάλες ανατροπές στον χώρο του ελληνικού ποδοσφαίρου. Καθώς αποκαλύπτει σοβαρά ζητήματα. Με αποδείξεις.</p>
      <p>Ηδη στην ΕΠΟ έχουν θορυβηθεί για το… καπέλωμα στα οικονομικά και για τις έντονες παρατηρήσεις των διεθνών Ομοσπονδιών για την οικονομική διαχείριση και το πού πήγαν τα λεφτά. Και είναι πρόδηλη η ανησυχία για το τι μπορεί να φέρει η επόμενη ημέρα.</p>
      <p>Εξάλλου, αυτό που γνωρίζουν καλά και στην ΕΠΟ, αλλά και στα διάφορα «πλοκάμια» της Εξυγίανσης, είναι ότι η FIFA και η UEFA είναι δύο ποδοσφαιρική γίγαντες που δεν παίρνουν αποφάσεις βιαστικές και χωρίς να τις μελετήσουν. Επειδή, λοιπόν, οι επιστολές του Ολυμπιακού δεν ήταν… εκθέσεις ιδεών, αλλά περιέχουν στοιχεία που προκαλούν αίσθηση, για αυτόν τον λόγο αντιμετωπίζονται με τη δέουσα σοβαρότητα.</p>
      <p>Καλό θα είναι, λοιπόν, όσοι βιάζονται να πανηγυρίσουν για το ποιοι μένουν, ποιοι φεύγουν, να είναι πιο εγκρατείς…</p>
      <p>
        <b>
          <a href="https://www.to10.gr/podosfero/epo/777283/vomva-apo-ti-fifa-axiologoume-tin-epistoli-tou-olybiakou/#dcomments">
            <b>ΓΡΑΨΤΕ ΤΟ ΣΧΟΛΙΟ ΣΑΣ...</b>
          </a>
        </b>
      </p>
    </article>
  </body>
</html>