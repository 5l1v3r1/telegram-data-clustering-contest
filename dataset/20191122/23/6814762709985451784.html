<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://echo24.cz/a/STNCJ/od-politiky-jsem-utekl-k-fikci-rika-reziser-serialu-bez-vedomi"/>
    <meta property="og:site_name" content="Echo24.cz"/>
    <meta property="article:published_time" content="2019-11-22T23:01:00+00:00"/>
    <meta property="og:title" content="Od politiky jsem utekl k fikci, říká režisér seriálu Bez vědomí"/>
    <meta property="og:description" content="Sedmnáctého listopadu zpřístupnila stanice HBO ambiciózní a nákladný šestidílný seriál Bez vědomí režírovaný Ivanem Zachariášem (Pustina). Komplikovaný příběh pojednávající mimo jiné o střetu velmocenský tajných služeb v těsně předrevoluční a porevoluční Praze. Autorem scénáře všech dílů je Ondřej Gabriel, debutant, který ještě nedávno pracoval jako politický poradce, na poli audiovizuální tvorby je tedy začínající „outsider“, který ovšem vstupuje na scénu šestihodinovým a na české poměry velkoryse realizovaným dílem, které se navíc vrací k událostem, jejichž výročí se v současnosti masivně připomíná. Jejich obraz v seriálu je ale spíš chladný, soustředěný na mocenské hry. Rozhovor s ním vedl redaktor Týdeníku Echo Ondřej Štindl, který má rovněž zkušenost scenáristického outsidera, jenž debutoval filmem z prostředí komunistické tajné služby (Pouta). Interview tak někdy připomínalo konverzaci kolegů, kteří si srovnávají svoje v mnohém podobné zkušenosti."/>
  </head>
  <body>
    <article>
      <h6 class="kicker">ROZHOVOR</h6>
      <h1>Od politiky jsem utekl k fikci, říká režisér seriálu Bez vědomí</h1>
      <address><time datetime="2019-11-22T23:01:00+00:00">22 Nov 2019, 23:01</time> by <a rel="author" href="https://echo24.cz/author/ondrej-stindl" target="_blank">Ondřej Štindl</a></address>
      <slideshow>
        <figure>
          <img src="https://echo24.cz/img/5dd81f22ffd8fa2b1e437ba6/1040/540/FIT?_sig=6ngGNoEbEfYCWLU7Hl3rcNVKld3h1d0j5F3Un6z7KwY"/>
          <figcaption>
            <cite>Foto: Jan Zatorsky</cite>
          </figcaption>
        </figure>
        <figure>
          <img src="https://echo24.cz/img/5dd81f22ffd8fa2b1e437baa/1040/540/FIT?_sig=Kan6dCJnPAJNljtRqyfrn7CxjmtSP3NqGfmj6uzWJF8"/>
          <figcaption>
            <cite>Foto: Jan Zatorsky</cite>
          </figcaption>
        </figure>
        <figure>
          <img src="https://echo24.cz/img/5dd81f22ffd8fa2b1e437bae/1040/540/FIT?_sig=B4bbQT8uWRU94Nj51yEMwkO7WUmkLWQDemLH2t8Ksy8"/>
          <figcaption>Režisér Ivan Zachariáš svůj osobitý filmařský rukopis, známý divákům seriálu Pustina, vtiskl i do Bez vědomí.<cite>Foto: HBO</cite></figcaption>
        </figure>
        <figure>
          <img src="https://echo24.cz/img/5dd81f22ffd8fa2b1e437bb2/1040/540/FIT?_sig=cYC6XRVVTpjHrQpEnhPdOkM1X-yxVL0B47w8IYgCc1Y"/>
          <figcaption>Nedotčenost hlavní hrdinky Marie, kterou hraje Táňa Pauhofová, jsem během přepisování scénáře ještě zdůraznil, říká scenárista Ondřej Gabriel.<cite>Foto: HBO</cite></figcaption>
        </figure>
        <figure>
          <img src="https://echo24.cz/img/5dd81fcaffd8fa2b1e4387ab/1040/540/FIT?_sig=MEig-XRTZq2gAskcp7DgtQC_GFsdv_3ISaEkQt8bLPw"/>
          <figcaption>
            <cite>echo</cite>
          </figcaption>
        </figure>
      </slideshow>
      <p>
        <b>Sedmnáctého listopadu zpřístupnila stanice HBO ambiciózní a nákladný šestidílný seriál Bez vědomí režírovaný Ivanem Zachariášem (Pustina). Komplikovaný příběh pojednávající mimo jiné o střetu velmocenský tajných služeb v těsně předrevoluční a porevoluční Praze. Autorem scénáře všech dílů je Ondřej Gabriel, debutant, který ještě nedávno pracoval jako politický poradce, na poli audiovizuální tvorby je tedy začínající „outsider“, který ovšem vstupuje na scénu šestihodinovým a na české poměry velkoryse realizovaným dílem, které se navíc vrací k událostem, jejichž výročí se v současnosti masivně připomíná. Jejich obraz v seriálu je ale spíš chladný, soustředěný na mocenské hry. Rozhovor s ním vedl redaktor Týdeníku Echo Ondřej Štindl, který má rovněž zkušenost scenáristického outsidera, jenž debutoval filmem z prostředí komunistické tajné služby (Pouta). Interview tak někdy připomínalo konverzaci kolegů, kteří si srovnávají svoje v mnohém podobné zkušenosti.</b>
      </p>
      <p>Mluvíme spolu krátce předtím, než se seriál Bez vědomí dostane k divákům. Jste z toho nervózní?</p>
      <p>Jsem trochu napjatý. Očekávám, že seriál vzbudí hodně rozporné reakce. Už teď se to děje.</p>
      <p>Recenze máte, pokud vím, velice příznivé.</p>
      <p>Ne jenom. Taky jsem si přečetl, že ten seriál je příliš studený, je v něm málo emocí. Dost mě mrzí, když se v recenzi objeví nějaké spoilery, v nichž se vyzrazuje děj pozdějších dílů seriálu.</p>
      <p>Taky jsem si před premiérou Pout dělal tyhle starosti, měl jsem pocit, že trailer toho prozrazuje zbytečně moc. Pak ale přijdete na to, že tyhle věci si stejně nikdo nepamatuje, při sledování filmu diváky neruší, nanejvýš si při sledování nějaké scény uvědomí, že už ji viděli v traileru. Ale nemají během sledování filmu na paměti, co všechno v upoutávce viděli, a nedovozují z toho, jak se příběh bude odvíjet dál. Aspoň moje divácká zkušenost je taková. Ale budu se při přepisu snažit spoilerům vyhnout. Na druhou stranu mi přišlo, že to, co je v závěru prezentováno jako velké odhalení, je z děje evidentní už celkem brzo.</p>
      <p>Ale vy jste jiný, specifický typ diváka, díváte se jinak, ledasčeho si všimnete. Právě proto mě zajímají reakce různých lidí, protože jejich vnímání bude různé a jejich hodnocení jistě taky. <i>(Následovala dlouhá debata plná spoilerů, v níž Ondřej Štindl vypočítával situace, které mu přišly nepřesvědčivé, a Ondřej Gabriel přesvědčivě vysvětloval, že se tak většinou stalo kvůli nutnému krácení scénáře, z něhož pak mohly vypadnout motivace chování postav </i>–<i> pozn. red.)</i></p>
      <figure>
        <a href="https://eshop.echomedia.cz/?_ga=2.147000112.628710653.1574434452-1992648293.1561384829#entryGate">
          <img src="https://echo24.cz/img/5dd81fcaffd8fa2b1e4387ab/500/260?_sig=tlyenUJ-HB5h2EcOBtr2l_vpoIqGl20WUq3Y-qtSGg4"/>
        </a>
      </figure>
      <p> </p>
    </article>
  </body>
</html>