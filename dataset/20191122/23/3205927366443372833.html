<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gavros.gr/article/mpasket/294174-ta-lathh-toy-gyrisan-mpoymerangk-hellip-eytyxws"/>
    <meta property="og:site_name" content="gavros.gr"/>
    <meta property="article:published_time" content="2019-11-22T23:55:00+00:00"/>
    <meta property="og:title" content="Τα λάθη του γύρισαν μπούμερανγκ… ευτυχώς!"/>
    <meta property="og:description" content="Τείνει να φτιάξει αυτό το αρνητικό στατιστικό στοιχείο…"/>
  </head>
  <body>
    <article>
      <h1>Τα λάθη του γύρισαν μπούμερανγκ… ευτυχώς!</h1>
      <address>
        <time datetime="2019-11-22T23:55:00+00:00">22 Nov 2019, 23:55</time>
      </address>
      <p>Ο Ολυμπιακός ήταν (και ευελπιστούμε να παραμείνει ο αόριστος) μία ομάδα μπερδεμένη, άναρχη, που το εύκολο λάθος αποτελούσε σήμα κατατεθέν της. Έκανε πολλά λάθη με τα οποία έδινε απλόχερα πόντους στον αντίπαλο. Δείτε για να θυμηθείτε…</p>
      <p>* Με τη Βιλερμπάν έκανε 13 λάθη και έδωσε 16 πόντους</p>
      <p>* Με τη Βαλένθια έκανε 15 λάθη και έδωσε 18 πόντους</p>
      <p>* Με τη Ζενίτ (με παράταση) έκανε 16 και έδωσε 19 πόντους.</p>
      <p>Κάπου πήγε να το στρώσει, έτσι έδειξε τουλάχιστον, καθώς…</p>
      <p>* Με την Μπασκόνια έκανε 7 μόλις λάθη και έδωσε 9 πόντους (αλλά η άμυνα του ήταν τραγική και γνώρισε βαριά ήττα)</p>
      <p>* Με την ΤΣΣΚΑ στη Μόσχα έκανε 8 λάθη και έδωσε 11 πόντους.</p>
      <p>Στα επόμενα δύο παιχνίδια του, όπου γνώρισε βαριές ήττες από Μακάμπι και Εφές είχε 11 λάθη ε την ομάδα του Σφαιρόπουλου δίνοντας 18 πόντους και 17 με τους Τούρκους δίνοντας 17 πόντους.</p>
      <p>Στα τελευταία τρία ματς όμως που δείχνει πως αρχίζει να ρολάρει κάπως τα έχει μετριάσει και τείνει να τα μειώσει αισθητά με αποκορύφωμα το ματς με την Άμπα στο Βερολίνο.</p>
      <p>* Υπέπεσε σε 7 λάθη και έδωσε 9 πόντους εκ των οποίων οι 7 ήταν στο ημίχρονο.</p>
      <p>* Καλά τα πήγε και με τη Ζαλγκίρις, καθώς έκανε 12 αλλά έδωσε μόνο 6 πόντους από αυτά, καθώς λάθος με λάθος διαφέρει. Άλλο να πετάξεις έξω τη μπάλα και άλλα να είναι… «πάσα» στα χέρια αντιπάλου.</p>
      <p>* Με τη Μπάγερν οι αριθμοί είναι αποκαρδιωτικοί, αλλά ευθύνονται εκεί το 1ο δεκάλεπτο και το 4ο. Έκανε 16 λάθη και έδωσε 20 πόντους στην Μπάγερν. Μπήκε κάκιστα στο ματς, ξεκίνησε με 6 λάθη που ήταν πάσες στα χέρια των αντιπάλων και αιφνιδιασμοί, ενώ και σο 4ο, όπου απώλεσε τη διαφορά των 12πόντων, έκανε ανόητα λάθη και δέχθηκε πόντους στο τρανζίσιον.</p>
      <p>Είναι σημαντικό να εξαλείψει τα χαζά λάθη και να μην δίνει εύκολους πόντους στον αντίπαλο. Τείνει να το φτιάξει, καθώς έχει «κατέβει» αισθητά από τις πρώτες θέσεις της σχετικής λίστας που βρίσκονταν.</p>
      <related>
        <h4>Διαβάστε επίσης</h4>
        <a href="https://www.gavros.gr/article/mpasket/294220-thlash-o-rint-dyskola-me-pao"/>
        <a href="https://www.gavros.gr/article/mpasket/294267-xronia-polla-sthn-laquo-psyxh-raquo-toy-thryloy"/>
        <a href="https://www.gavros.gr/article/mpasket/294163-magnhtikh-to-sabbato-o-rint"/>
        <a href="https://www.gavros.gr/article/mpasket/294151-epiteloys-mphkan"/>
      </related>
    </article>
  </body>
</html>