<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovoidilo.ua/2019/11/22/novyna/polityka/dbr-oholosylo-rozshuk-pidpolkovnyka-sbu"/>
    <meta property="og:site_name" content="Слово і Діло"/>
    <meta property="article:published_time" content="2019-11-22T23:00:01+00:00"/>
    <meta property="og:title" content="ДБР оголосило в розшук підполковника СБУ"/>
    <meta property="og:description" content="Державне бюро розслідувань оголосило в розшук підполковника Служби безпеки України, який підозрюється в державній зраді."/>
  </head>
  <body>
    <article>
      <h1>ДБР оголосило в розшук підполковника СБУ</h1>
      <address>
        <time datetime="2019-11-22T23:00:01+00:00">22 Nov 2019, 23:00</time>
      </address>
      <p>
        <b>Державне бюро розслідувань оголосило в розшук підполковника Служби безпеки України, який підозрюється в державній зраді.</b>
      </p>
      <p>Про це повідомляє пресслужба ДБР у п'ятницю, 22 листопада.</p>
      <p>Зазначається, що підполковник СБУ залишив територію України в грудні 2017 року, після чого не повертався. У ДБР зазначили, що в разі його появи на території України він буде доставлений до суду для обрання запобіжного заходу.</p>
      <p>Підполковнику інкримінують державну зраду, дезертирство, незаконне придбання спеціальних технічних засобів отримання інформації, зберігання боєприпасів без передбаченого законом дозволу.</p>
      <p>«<i>Працівник СБУ за завданням і в координації зі спецслужбами Російської Федерації, діючи в інтересах іноземної держави, збирав і передавав відомості з обмеженим доступом, в тому числі ті, що становлять державну таємницю. Щоб уникнути відповідальності, правоохоронець перетнув державний кордон України в напрямку Республіки Білорусь в грудні 2017 року і до нинішнього часу не повернувся в Україну</i>», - розповіли в ДБР.</p>
      <p>Зазначається, що кримінальне провадження розпочато 5 січня 2018 року слідчими СБУ, після чого 1 лютого 2019 цього року матеріали справи передали для подальшого розслідування в ДБР.</p>
      <p>Раніше <a href="https://www.slovoidilo.ua/2019/11/14/novyna/polityka/dbr-zatrymalo-zaporizkoho-prokurora-xabari">ДБР затримало запорізького прокурора на хабарі.</a></p>
      <p>Також <a href="https://www.slovoidilo.ua/2019/11/07/novyna/polityka/dbr-otrymalo-dostup-deklaraczij-eksrozvidnyka-semochka">ДБР отримало доступ до декларацій ексрозвідника Семочка.</a></p>
      <p>Хочете обговорити цю новину? Долучайтеся до телеграм-чату <a href="https://t.me/chorna_rada">CHORNA RADA</a></p>
      <related>
        <h4>Читайте також</h4>
        <a href="https://www.slovoidilo.ua/2019/11/07/novyna/polityka/dbr-otrymalo-dostup-deklaraczij-eksrozvidnyka-semochka"/>
        <a href="https://www.slovoidilo.ua/2019/11/14/novyna/polityka/dbr-zatrymalo-zaporizkoho-prokurora-xabari"/>
      </related>
    </article>
  </body>
</html>