<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/planeta/3362847/otkrili-drzavno-blago-vredno-36-miliona-evra-pa-precutali-sve-im-priselo-jer-su-na-kraju-zaglavili-robiju"/>
    <meta property="og:site_name" content="kurir.rs"/>
    <meta property="article:published_time" content="2019-11-22T23:50:00+00:00"/>
    <meta property="og:title" content="OTKRILI DRŽAVNO BLAGO VREDNO 3,6 MILIONA EVRA, PA PREĆUTALI: Sve im priselo jer su na kraju zaglavili robiju"/>
    <meta property="og:description" content="Dvojica Britanaca koji nisu prijavili pronađeno anglosaksonsko blago vredno oko tri milona funti (oko 3,6 miliona evra) i staro više od hiljadu godina osuđena su danas na pojedinačne kazne od 10 i osam i po godina zatvora."/>
  </head>
  <body>
    <article>
      <h6 class="kicker">hteli da se ovajde</h6>
      <h1>OTKRILI DRŽAVNO BLAGO VREDNO 3,6 MILIONA EVRA, PA PREĆUTALI: Sve im priselo jer su na kraju zaglavili robiju</h1>
      <address>
        <time datetime="2019-11-22T23:50:00+00:00">22 Nov 2019, 23:50</time>
      </address>
      <p>
        <b>Dvojica Britanaca koji nisu prijavili pronađeno anglosaksonsko blago vredno oko tri milona funti (oko 3,6 miliona evra) i staro više od hiljadu godina osuđena su danas na pojedinačne kazne od 10 i osam i po godina zatvora.<br/> </b>
      </p>
      <p>Lejton Dejvis (51) i Džordž Pauel (38) otkrili su u centralnoj Engleskoj veliko blago, ukljucujući kovanice za koje se veruje da potiču iz vremena vladavine kralja Alfreda Velikog, javlja Rojters. Prema britanskom zakonu, takva otkrića moraju se prijaviti vlasniku zemljilšta i lokalnim vlastima.</p>
      <related>
        <h4>NE PROPUSTITE</h4>
        <a href="https://www.kurir.rs/planeta/3359299/izgubio-burmu-na-livadi-pa-krenuli-detektorom-da-je-traze-na-prsten-i-zaboravili-ali-su-nasli-nesto-zbog-cega-su-sada-bogatiji-za-100000-funti-video"/>
      </related>
      <p>Dejvis i Paule su, međutim, odlučili da blago zadrže za sebe i počeli su da puštaju kovanice na tržište, rečeno je na sudu u Vorkesteru. Pauel je osuđen na 10 godina zatvora, a Dejvis na osam i po godina zatvora. "Kovanice koje su Dejvis i Pauel pronašli stare su više od 1.100 godina i na njima su ugravirani Alfred i Seolvulf iz saksonsko-vikinškog razdoblja", rekao je tužilac Lesli Milner.</p>
      <p>Dodao je da to otkriće ima ogromnu istorijsku vrednost i da je moralo da bude prijavljeno vlastima, ali da su ga dvojica muškaraca sebično skrivala zarad sopstvene koristi.</p>
      <p>Britanski mediji navode da su dvojica muškaraca uhapšena nakon što su među antikvarima počele da kruže glasine o tome da poseduju izuzetno vredno blago i da ga prodaju.</p>
      <p>Kralj Alfred je vladao južnim područjem Veseksa od 871. do 899. dok je Seolvulf Drugi u vreme Vikinga bio poslednji kralj nezavisne Mersije, severno od Veseksa, od 874. do 879. godine.</p>
      <p>
        <b>(Kurir.rs/Tanjug/Foto ilustracija: Profimedia)</b>
      </p>
      <related>
        <h4>NE PROPUSTITE</h4>
        <a href="https://www.kurir.rs/planeta/3354859/ispod-leda-nasli-tajnu-nacisticku-stanicu-prica-kaze-da-se-tu-tragalo-za-blagom-a-naucnici-su-morali-iznenada-da-je-napuste-posle-bizarnog-trovanja-hranom-video"/>
        <a href="https://www.kurir.rs/planeta/3348825/lider-dzihadista-sakrio-bogatstvo-el-bagdadi-zakopao-25-miliona-dolara"/>
      </related>
    </article>
  </body>
</html>