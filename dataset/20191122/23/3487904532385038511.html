<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.metrosport.gr/article/alose-to-monacho-panathinaikos"/>
    <meta property="og:site_name" content="Metrosport.gr"/>
    <meta property="article:published_time" content="2019-11-22T23:05:00+00:00"/>
    <meta property="og:title" content="Άλωσε το Μόναχο ο Παναθηναϊκός"/>
    <meta property="og:description" content="Ο Παναθηναϊκός πέρασε νικηφόρα από την έδρα της Μπάγερν (75-87) και έφτασε τις έξι νίκες στην Ευρωλίγκα."/>
  </head>
  <body>
    <article>
      <h1>Άλωσε το Μόναχο ο Παναθηναϊκός</h1>
      <h2>Ο Παναθηναϊκός πέρασε νικηφόρα από την έδρα της Μπάγερν (75-87) και έφτασε τις έξι νίκες στην Ευρωλίγκα.</h2>
      <address><time datetime="2019-11-22T23:05:00+00:00">22 Nov 2019, 23:05</time> by <a rel="author">Δημήτρης Καλαϊτζής</a></address>
      <p>Ο Παναθηναϊκός με «όπλο» την άμυνα απέδρασε από το Μόναχο, επικρατώντας της Μπάγερν με 87-75 για την 10η αγωνιστική της Ευρωλίγκα.</p>
      <p>Έτσι, το «τριφύλλι» έφτασε τις έξι νίκες στην κορυφαία διασυλλογική διοργάνωση και την επόμενη αγωνιστική υποδέχεται την Μπασκόνια.</p>
      <p>Πρωταγωνιστές της νίκης των «πρασίνων» ήταν οι Τόμας (14π.), Ράις (13π.) και Καλάθης (12π.), ενώ από τους Βαυαρούς διασώθηκε ο Ζίπσερ, ο οποίος πέτυχε 23 πόντους.</p>
      <p>Ο αγώνας:</p>
      <p>Ο Παναθηναϊκός προηγήθηκε στο ξεκίνημα του αγώνα με 5-8, ωστόσο η Μπάγερν με κινητήριο μοχλό τον Μονρό έτρεξε ένα επιμέρους σκορ 12-2 και πέρασε μπροστά με επτά πόντους (17-10) κι εν τέλει έκλεισε το πρώτο δεκάλεπτο στο +8 (24-16).</p>
      <p>Άλλαξε το σκηνικό στο δεύτερο δεκάλεπτο με το «τριφύλλι» να συμμαζεύει την άμυνά του και να πάει στα αποδυτήρια με 35-36.</p>
      <p>Με το ξεκίνημα του τρίτου δεκαλέπτου η ομάδα του Γιώργου Βόβορα πήρε προβάδισμα επτά πόντων (39-46) και στο 27΄ εκτόξευσε τη διαφορά στους 16 (39-55). Οι «πράσινοι» συνέχισαν να έχουν τον απόλυτο έλεγχο του αγώνα και έφτασαν με σχετική άνεση στο διπλό.</p>
      <p><b>Τα δεκάλεπτα:</b> 24-16, 35-36, 53-65, 75-87</p>
      <p><b>ΜΠΑΓΕΡΝ:</b> Κινγκ, Κόπονεν 3 (1/4 τρίποντα), Μονρό 15 (6/11 δίποντα, 3/4 βολές, 8 ριμπάουντ, 4 κλεψίματα), Λούτσιτς 7 (1 τρίποντο, 4 ριμπάουντ), Λο 8 (2 τρίποντα, 5 ριμπάουντ), Ζίπσερ 23 (7/8 δίποντα, 2/3 τρίποντα, 3/3 βολές, 7 ριμπάουντ, 3 ασίστ), Νέλσον 4 (4 ασίστ), Φλακαντόρι, Μπαρτέλ 5 (1/6 δίποντα, 1/4 τρίποντα), Λεσόρ 8 (4 ριμπάουντ), Ραντόσεβιτς 2, Γκραντ.</p>
      <p><b>ΠΑΝΑΘΗΝΑΪΚΟΣ:</b> Τόμας 14 (4/7 τρίποντα), Ράις 13 (4/5 δίποντα, 1/3 τρίποντα, 2/2 βολές, 5 ασίστ), Παπαγιάννης 2, Παπαπέτρου 11 (3/4 τρίποντα, 5 ριμπάουντ), Παππάς, Βουγιούκας, Τζόνσον 2, Φρεντέτ 10 (2/3 δίποντα, 1/3 τρίποντα, 3/3 βολές), Καλάθης 12 (3/10 δίποντα, 2/4 τρίποντα, 7 ριμπάουντ, 5 ασίστ, 1 κλέψιμο, 2 λάθη), Γουάιλι 8, Μήτογλου 11 (1 τρίποντα, 6 ριμπάουντ), Μπεντίλ 4 (4 ριμπάουντ).</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="http://www.metrosport.gr/article/peripatos-sto-verolino-gia-ton-olimpiako"/>
        <a href="http://www.metrosport.gr/article/aftoktonise-sto-monacho-olimpiakos"/>
        <a href="http://www.metrosport.gr/article/ta-efkola-diskola-ekane-sto-kaounas-panathinaikos"/>
        <a href="http://www.metrosport.gr/article/tritose-to-kalo-gia-ton-olimpiako"/>
        <a href="http://www.metrosport.gr/article/neo-kazo-gia-panathinaiko-se-diskoli-thesi-pedoulakis"/>
        <a href="http://www.metrosport.gr/article/me-tin-avra-tou-pitino-patise-ti-valenthia-panathinaikos"/>
      </related>
    </article>
  </body>
</html>