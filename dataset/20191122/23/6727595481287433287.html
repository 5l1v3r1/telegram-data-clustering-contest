<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/sexually-abused-sports-coach-arrested-in-thiruvananthapuram258.html"/>
    <meta property="og:site_name" content="DoolNews"/>
    <meta property="article:published_time" content="2019-11-22T23:40:00+00:00"/>
    <meta property="og:title" content="ആണ്‍കുട്ടികളെ ലൈംഗീക ചൂഷണത്തിന് ഇരയാക്കി; തിരുവനന്തപുരത്ത് കായികാധ്യാപകന്‍ അറസ്റ്റില്‍"/>
    <meta property="og:description" content="KERALA NEWS Pocso Kerala തിരുവനന്തപുരം: വിദ്യാര്‍ത്ഥികളെ ലൈംഗിക ചൂഷണത്തിന് ഇരയാക്കിയെന്ന പരാതിയില്‍ കായികാധ്യാപകന്‍ അറസ്റ്റില്‍. തിരുവനന്തപുരം കരകുളം വൊക്കേഷണല്‍ ഹയര്‍ സെ"/>
  </head>
  <body>
    <article>
      <h1>ആണ്‍കുട്ടികളെ ലൈംഗീക ചൂഷണത്തിന് ഇരയാക്കി; തിരുവനന്തപുരത്ത് കായികാധ്യാപകന്‍ അറസ്റ്റില്‍</h1>
      <address><time datetime="2019-11-22T23:40:00+00:00">22 Nov 2019, 23:40</time> by <a rel="author">ന്യൂസ് ഡെസ്‌ക്</a></address>
      <p>തിരുവനന്തപുരം: വിദ്യാര്‍ത്ഥികളെ ലൈംഗിക ചൂഷണത്തിന് ഇരയാക്കിയെന്ന പരാതിയില്‍ കായികാധ്യാപകന്‍ അറസ്റ്റില്‍. തിരുവനന്തപുരം കരകുളം വൊക്കേഷണല്‍ ഹയര്‍ സെക്കന്ററി സ്‌കൂളിലെ കായികാധ്യാപകന്‍ ബോബി സി ജോസഫിനെയാണ് പൊലീസ് അറസ്റ്റ് ചെയ്തത്.</p>
      <p>ഇയാള്‍ക്ക് എതിരെ പോക്‌സോ നിയമം പ്രകാരമാണ് കേസെടുത്തത്. പത്തിലധികം കുട്ടികളുടെ പരാതിയെ തുടര്‍ന്നാണ് നടപടി. പരിശീലനത്തിന്റെ മറവില്‍ ആണ്‍കുട്ടികളെ ലൈംഗീകചൂഷണത്തിന് വിധേയമാക്കുകയായിരുന്നു.</p>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <related>
        <a href="https://www.doolnews.com/case-registered-against-teachers-and-doctor-on-student-death-in-bathery111.html?utm_source=doolnews&amp;utm_medium=related"/>
      </related>
      <p>ചൂഷണത്തിന് ഇരയായ വിദ്യാര്‍ത്ഥികളില്‍ ചിലര്‍ വീട്ടുകാരോട് സംഭവം തുറന്നുപറയുകയായിരുന്നു. തുടര്‍ന്ന് സ്‌ക്കൂള്‍ അധികൃതര്‍ ചൈല്‍ഡ് ലൈനിനെയും പൊലീസിനെയും അറിയിക്കുകയായിരുന്നു. കേസ് എടുത്തതിന് പിന്നാലെ ഇയാള്‍ ഒളിവിലായിരുന്നു.</p>
      <p>
        <a href="https://goo.gl/jP9ABo">
          <b>ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</b>
        </a>
      </p>
      <p>സ്‌ക്കൂള്‍ പ്രവര്‍ത്തി സമയത്തും സ്‌കൂള്‍ വിട്ടതിന് ശേഷവും കായിക പരിശീലനത്തിന്റെ മറവില്‍ വിദ്യാര്‍ത്ഥികളെ കാറില്‍ പുറത്തുകൊണ്ടുപോകുകയും ആളൊഴിഞ്ഞ സ്ഥലങ്ങളില്‍ കുട്ടികളെ ലൈംഗീക ചുഷണത്തിന് വിധേയരാക്കുകയും പരസ്പ്പരം ലൈംഗീക ബന്ധത്തില്‍ ഏര്‍പ്പെടാന്‍ നിര്‍ബന്ധിക്കുകയായിരുന്നെന്നും പൊലീസ് പറയുന്നു.</p>
      <p>
        <b>DoolNews Video</b>
      </p>
      <figure>
        <iframe src="https://www.youtube.com/embed/w7CWMQzJQIA" width="527" height="309" data-service="Youtube" scrolling="no"/>
      </figure>
    </article>
  </body>
</html>