<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazzetta.gr/plus/diethni/article/1417159/anakalyfthike-nekrotafeio-kato-apo-sholeio"/>
    <meta property="og:site_name" content="+PLUS.gr"/>
    <meta property="article:published_time" content="2019-11-22T01:58:35+00:00"/>
    <meta property="og:title" content="Ανακαλύφθηκε νεκροταφείο κάτω από σχολείο"/>
    <meta property="og:description" content="Ένα ραντάρ ανακάλυψε περισσότερους από 145 τάφους κάτω από τα θεμέλια ενός σχολείου.  "/>
  </head>
  <body>
    <article>
      <h1>Ανακαλύφθηκε νεκροταφείο κάτω από σχολείο</h1>
      <h2>Ένα ραντάρ ανακάλυψε περισσότερους από 145 τάφους κάτω από τα θεμέλια ενός σχολείου.  </h2>
      <address><time datetime="2019-11-22T01:58:35+00:00">22 Nov 2019, 01:58</time> by <a rel="author" href="http://www.gazzetta.gr/dimosiografos/gazzetta-team" target="_blank">Gazzetta team</a></address>
      <p>Συγκεκριμένα οι τάφοι ανακαλύφθηκαν σε λύκειο στην Τάμπα της Φλόριντα και αποτελούν κομμάτι του νεκροταφείου Ρίτζγουντ, ένα νεκροταφείο των μέσων του 20ου αιώνα για τους απόκληρους και φτωχούς της περιοχής.</p>
      <p>Τα φέρετρα ανακαλύφθηκαν περίπου στο 1-1,5 μέτρο βάθος με τη χρήση ενός γεωραδιοεντοπιστή (ειδικό ραντάρ εδάφους), αφού το σχολείο ενημερώθηκε για την πιθανή ύπαρξη νεκροταφείου κάτω από τα θεμέλια του.</p>
      <ul>
        <li>
          <b>
            <a href="https://www.facebook.com/GazzettaPlus/">Κάνε like στην σελίδα του Gazzetta.gr/plus στο Facebook για να είσαι ενημερωμένος για ΟΛΑ!​</a>
          </b>
        </li>
      </ul>
      <p>Σύμφωνα με τα αρχεία περισσότεροι από 250 άνθρωποι είχαν ταφεί στο συγκεκριμένο νεκροταφείο, οι περισσότεροι εκ των οποίων ήταν Αφροαμερικανοί, ανάμεσα τους και περισσότερα από 77 παιδιά και βρέφη.</p>
      <p>Το Ρίτζγουντ άνοιξε το 1942 και πωλήθηκε σε ιδιωτική εταιρία τοπ 1957, ενώ το 1959 η περιοχή αποκτήθηκε από το σχολείο και το 1960 άνοιξε το λύκειο Κινγκ.</p>
      <p>Στο συγκεκριμένο σημείο υπάρχει το αγροτικό οίκημα του σχολείου, με τον επικεφαλής του, Τζεφ Έκινς να τονίζει ότι γίνονται σχέδια για να φύγει το κτήριο εκεί.</p>
      <p>Παρόλο που το ραντάρ δεν μπορεί να προσδιορίσει ακριβώς τι υπάρχει κάτω από το την επιφάνεια του εδάφους, τα μοτίβα ταιριάζουν με τα ιστορικές καταγραφές περί της ύπαρξης νεκροταφείου.</p>
      <p>Επίσης οι τάφοι δεν μπόρεσαν όλοι να καταγραφούν από το ραντάρ καθώς είτε κάποιοι έχουν υποστεί φθορές ή καταστραφεί από το πέρασμα των ετών , είτε στις περιπτώσεις των παιδιών είχαν πολύ μικρό μέγεθος.</p>
      <p>Πηγή:<a href="https://www.reader.gr/news/diethni/312365/apisteyto-anakalyfthike-nekrotafeio-kato-apo-sholeio"> reader.gr</a></p>
    </article>
  </body>
</html>