<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.mirmalas.com/news/107895/%D8%B1%D8%A6%DB%8C%D8%B3-%D8%A8%D9%86%DB%8C%D8%A7%D8%AF-%D9%85%D8%B3%DA%A9%D9%86-%DB%B2%DB%B0%DB%B0-%D9%88%D8%A7%D8%AD%D8%AF-%D8%A7%D8%B2-%D8%A7%D8%AA%D8%A7%D9%82%DA%A9%E2%80%8C%D9%87%D8%A7%DB%8C/"/>
    <meta property="og:site_name" content="میرملاس نیوز"/>
    <meta property="article:published_time" content="2019-11-22T01:40:00+00:00"/>
    <meta property="og:title" content="رئیس بنیاد مسکن: ۲۰۰ واحد از اتاقک‌های پیش ساخته در مناطق زلزله زده نصب شد/ استاندار آذربایجان شرقی: اسکان موقت تعیین تکلیف شده است"/>
    <meta property="og:description" content="به گزارش پایگاه خبری، تحلیلی میرملاس به نقل از   خبرنگار سیاسی باشگاه خبرنگاران جوان، علیرضا تابش رئیس بنیاد مسکن انقلاب اسلامی ۳۰ آبان ماه با حضور در برنامه گفت‌وگوی ویژه خبری به بررسی آخرین اقدامات انجام شده در مناطق سیل و زلزله زده پرداخت. تابش با اشاره به اینکه آواربرداری در مناطق زلزله زده انجام […]"/>
  </head>
  <body>
    <article>
      <h1>رئیس بنیاد مسکن: ۲۰۰ واحد از اتاقک‌های پیش ساخته در مناطق زلزله زده نصب شد/ استاندار آذربایجان شرقی: اسکان موقت تعیین تکلیف شده است</h1>
      <address>
        <time datetime="2019-11-22T01:40:00+00:00">22 Nov 2019, 01:40</time>
      </address>
      <p>
        <i>به گزارش پایگاه خبری، تحلیلی میرملاس به نقل از   خبرنگار سیاسی باشگاه خبرنگاران جوان، علیرضا تابش رئیس بنیاد مسکن انقلاب اسلامی ۳۰ آبان ماه با حضور در برنامه گفت‌وگوی ویژه خبری به بررسی آخرین اقدامات انجام شده در مناطق سیل و زلزله زده پرداخت. تابش با اشاره به اینکه آواربرداری در مناطق زلزله زده انجام […]</i>
      </p>
      <figure>
        <img src="http://cdn.hodhodnews.ir/images/20191121/45748126723.jpg"/>
      </figure>
      <p>به گزارش پایگاه خبری، تحلیلی میرملاس به نقل از   خبرنگار سیاسی باشگاه خبرنگاران جوان، علیرضا تابش رئیس بنیاد مسکن انقلاب اسلامی ۳۰ آبان ماه با حضور در برنامه گفت‌وگوی ویژه خبری به بررسی آخرین اقدامات انجام شده در مناطق سیل و زلزله زده پرداخت.</p>
      <p>تابش با اشاره به اینکه آواربرداری در مناطق زلزله زده انجام شده است گفت: کار با سرعت بیشتر در حال انجام است لذا اسکان موقت را به دو صورت در حال انجام هستیم و با برنامه ریزی امور را پیش می‌بریم.</p>
      <p>او با بیان اینکه از طریق اعطای وام ۱۰ میلیون تومانی و یا اتاقک‌های پیش ساخته کار اسکان موقت را انجام می‌دهیم ادامه داد: ۲۰۰ واحد از اتاقک‌های پیش ساخته را نصب کرده ایم، این دو روش مستلزم احراز خانه‌های افراد در مناطق زلزله زده است، همه دستگاه‌ها به پای کار ایستاده اندلذا ما به صورت شبانه روزی در کنار مردم هستیم.</p>
      <p>رئیس بنیاد مسکن انقلاب اسلامی با اشاره به اینکه برای اسکان دائمی تامین اعتبار صورت گرفته است خاطرنشان ساخت: ۱۰۰ میلیارد تومان تامین اعتبار شده که ۵۰ درصد آن واریز شده است.</p>
      <p>او با بیان اینکه کار احداث واحد‌های تعمیری تا ۲۲ بهمن ماه به پایان می‌رسد افزود: کار احداث واحد‌های دائمی هم نیز تا تیرماه انجام می‌شود، اما تلاش خواهیم کرد تا کار ساخت روستا‌هایی که در هسته اصلی زلزله بودند تا پایان سال تمام شود.</p>
      <p>تابش با بیان اینکه کار احداث ۷۰ هزار واحد تعمیری در ۲۳ استان کشور ناشی از سیل تمام شده است ادامه داد: در حریم رودخانه نباید ساخت و ساز انجام شود، اما چند واحد هستند که گوش به حرف ما نمی‌دهند، در کل کشور از ۶۵ هزاز واحد احداثی، ۵۰ هزار واحد به بانک معرفی شده اند، لذا کار احداث واحد‌ها در استان‌های گلستان، لرستان، ایلام و مازندران با هم پیش می‌رود.</p>
      <p>محمد رضا پور محمدی استاندار آذربایجان شرقی در ادامه برنامه طی ارتباط زنده تلویزیونی با اشاره به اینکه در مرحله اسکان موقت تعیین تکلیف شده است گفت: ما اسکان اولیه را انجام داده ایم لذا ۸۹ تا ۹۰ درصد مردم پذیرفته اند که کمک بلاعوض۱۰ میلیون تومانی را دریافت کنند و از سوی دیگر ۱۰ الی ۱۵ درصد کسانی که باقی مانده اند اتاقک‌های پبش ساخته‌ای که توسط بنیاد مسکن تولید شده را دریافت کرده اند.</p>
      <p>او با بیان اینکه ۲۰، ۳۰ مورد مراکز استقرار موقت دام طراحی شده است که متولی این امر وزارت جهاد کشاورزی است خاطرنشان کرد: حداکثر تا هفته آینده کار اسکان موقت حل می‌شود، در این زلزله ۳۰ هزار واحد تخریبی داشتیم، اما ۳ هزار و ۳۷۰ چادر توزیع شده است.</p>
      <p>فاضل عبیات معاون عمرانی استانداری خوزستان در ادامه برنامه با اشاره به اینکه پروژه ۲۵۰ کیلو متری سیل بند درکناره رودخانه آغاز شده و حدود ۷۰ کیلو متر در شهرستان‌های شوش، شوشتر و اهواز احداث شده است خاطرنشان کرد: بالا بردن و اضافه کردن ارتفاع سطوح واحد‌های مسکونی در مناطق آسیب دیده وسیل زده هم آغاز و در برخی مناطق به انجام رسیده است.</p>
      <p>او در خصوص رسیدگی به پرونده‌های کشاورزی استان خوزستان گفت: از مجموع ۲۳ هزار و ۵۴۱ پرونده ۱۸ هزار و ۵۰۹ پرونده تایید نهایی و مسئول پرداخت تسهیلات شده اند پرونده‌های باقیمانده هم هفته آینده رفع اشکال و پرداخت ۵۰ درصدی به آن‌ها انجام خواهد شد.</p>
      <p>فاضل عبیات معاون عمرانی استانداری خوزستان در ادامه برنامه با اشاره به اینکه پروژه ۲۵۰ کیلو متری سیل بند درکناره رودخانه آغاز شده و حدود ۷۰ کیلو متر در شهرستان‌های شوش، شوشتر و اهواز احداث شده است خاطرنشان کرد: بالا بردن و اضافه کردن ارتفاع سطوح واحد‌های مسکونی در مناطق آسیب دیده وسیل زده هم آغاز و در برخی مناطق به انجام رسیده است.</p>
      <p>او در خصوص رسیدگی به پرونده‌های کشاورزی استان خوزستان گفت: از مجموع ۲۳ هزار و ۵۴۱ پرونده ۱۸ هزار و ۵۰۹ پرونده تایید نهایی و مسئول پرداخت تسهیلات شده اند پرونده‌های باقیمانده هم هفته آینده رفع اشکال و پرداخت ۵۰ درصدی به آن‌ها انجام خواهد شد.</p>
      <p>هادی حق شناس استاندار گلستان طی ارتباط تصویری در خصوص آخرین وضعیت مناطق سیل زده گفت: هنوز مشغول لایروبی مناطق هستیم که عید امسال دستخوش سیل قرار گرفتند، احتمالا یک ماه آینده عملیات لایروبی ۵ کیلو متر از منطقه آسیب دیده آق قلا به اتمام می‌رسد البته برای سال آینده هم اعتباراتی دیده شده تا لایروبی برخی مناطق انجام شود.</p>
      <p>او ادامه داد: در بخش لایروبی، حوزه گرگان رود، قره سو و خلیج گرگان پیمانکاران مشغول کار هستند، در حوزه اترک هم به دنبال پیمانکار هستیم، روی هم رفته کل هزینه و اعتبار لازم جهت لایروبی همه مناطق را می‌توان ۳۰۰ میلیارد تومان عنوان کرد.</p>
      <p>حق شناس از پیشرفت ۷۰% پروژه لایروبی سد نرم آب خبر داد و افزود: می‌توان امیدوار بود که با تزریق اعتبار لازم حدود ۷ ماه آینده پروژه مخزن این سد به اتمام برسد.</p>
      <p>استاندار گلستان در خصوص مشکلات کشاورزان این استان گفت: در بخش اعتبارات بلاعوض ۱۳۶ میلیارد تومان پول به حساب آمد و تا امروز حدود ۹۶ میلیارد تومان تخصیص یافته است امید می‌رود ظرف مدت ۲۰ روز آینده مابقی اعتبارات پرداخت شود.</p>
      <p>موسی خادمی استاندار لرستان در بخش دیگری از این برنامه طی ارتباط زنده تلویزیونی گفت: نظر به مصوبات دولت درخصوص پرداخت تسهیلات به باغات خسارت دیده حادثه سیل باید اذعان داشت که ارزش باغ آبخیز با باغ‌های سیب و دیگر میوه‌ها متفاوت است، اما از آنجا که این مصوبه کلی است لذا ممکن است در برخی موارد نتوان کل خسارت را جبران کرد، البته قصد دولت هم جبران همه خسارت نیست و فقط کمک هزینه جبران خسارت مدنظر است.</p>
      <p>او از پرداخت ۴۱ میلیارد تومان کمک بلاعوض به کشاورزان استان لرستان خبر داد و افزود: حدود ۴ میلیارد تومان دیگر هم آماده پرداخت است البته رقم کل تسهیلات بلاعوض برآورد شده حدود ۱۲۵ میلیارد تومان است امیدواریم مدت ۲ هفته آینده همه خسارت‌های برآورد شده پرداخت شود.</p>
      <p>استاندار لرستان همچنین به پرداخت ۱۳/۵ میلیارد تومان تسهیلات بانکی به کشاورزان خبر داد و گفت: پروژه‌های لایروبی هم در مناطق خسارت دیده آغاز شده علی رقم اینکه منابع مورد نیاز برای ۱۲۰ نقطه پرخطر حدود ۱۰۰۰ میلیارد تومان برآورد شده، اما تا کنون منابع مالی کافی بر ما اختصاص نیافته است.</p>
      <p>تابش در ادامه برنامه از پرداخت رقم کل ۹۴ میلیون تومان کمک هزینه برای هر واحد آسیب دیده شهری در مناطق زلزله و سیل زده خبر داد و گفت: اگر مالکان بلند پروازی کنند باید خودشان هم هزینه نمایند، مردم باید خودشان هم آورده داشته باشند.</p>
      <p>درج شده توسط :</p>
    </article>
  </body>
</html>