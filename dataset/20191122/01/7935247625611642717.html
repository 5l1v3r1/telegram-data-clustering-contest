<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/bu-da-kokulu-ve-sifali-sanayi-defne-ve-ihlamurda-turkiye-lideri-bursa-15620yy.htm"/>
    <meta property="og:site_name" content="OLAY"/>
    <meta property="article:published_time" content="2019-11-22T01:00:00+00:00"/>
    <meta property="og:title" content="Bu da kokulu ve şifalı sanayi: Defne ve ıhlamurda Türkiye lideri Bursa!"/>
    <meta property="og:description" content="Bir süredir… Bölge bölge geziyorlar, il il inceleme yapıyorlar. TBMM bünyesinde kurulan Tıbbi ve Aromatik Bitkiler Araştırma Komisyonu son..."/>
  </head>
  <body>
    <article>
      <h1>Bu da kokulu ve şifalı sanayi: Defne ve ıhlamurda Türkiye lideri Bursa!</h1>
      <address><time datetime="2019-11-22T01:00:00+00:00">22 Nov 2019, 01:00</time> by <a rel="author">Ahmet Emin Yılmaz</a></address>
      <p>Bir süredir… Bölge bölge geziyorlar, il il inceleme yapıyorlar. <b>TBMM</b> bünyesinde kurulan <b>Tıbbi ve Aromatik Bitkiler Araştırma Komisyonu</b> son dönem dünyada giderek artan <b>tıbbi ve aromatik bitkiler</b> alanında <b>Türkiye’</b>nin potansiyelini ortaya çıkarıp, dünyadaki payımızı arttırmak için çalışıyorlar.</p>
      <p>Bu komisyonda…</p>
      <p><b>Bursa’</b>dan iki milletvekili var. <b>AK Parti Bursa Milletvekili Refik Özen </b>aynı zamanda <b>Komisyon Sözcüsü</b> olarak aktif. <b>CHP Bursa Milletvekili Erkan Aydın</b> da komisyonun üyesi.</p>
      <p>Geçtiğimiz hafta…</p>
      <figure>
        <img src="https://www.olay.com.tr/d/other/1.-yazi-icin-tbmm-tibbi-ve-aromatik-bitkiler-arastirma-komisyonu-bursa-toplantisi,-refik-ozen,-erkan-aydin.png"/>
      </figure>
      <p>
        <b>Güneydoğu </b>
      </p>
      <p>illerini ziyaret eden komisyon son değerlendirme toplantısını <b>Bursa’</b>da yaptı. Daha doğrusu, <b>Bursa’nın potansiyelini</b> masaya yatırdılar.</p>
      <p>Toplantıya…</p>
      <p>Komisyon üyeleri olarak <b>Bursa </b>milletvekilleri <b>Özen </b>ve <b>Aydın’</b>ın yanı sıra <b>Orman Bölge Müdürü Yalçın Akın, Tarım İl Müdürü Hamit Aygül, Bursa Teknik Üniversitesi Rektörü Prof. Dr. Arif Karademir</b> ve <b>BTÜ Orman Fakültesi </b>öğretim üyeleri katıldılar.</p>
      <p>Ayrıca…</p>
      <p>Tarımsal üretimle ilgili kurumların çalışmaları yanında <b>pazarlama</b> ve <b>ihracat</b> ayağı için de <b>BTSO Başkan Yardımcısı Murat Bayizit</b> de toplantıda yer aldı.</p>
      <p>İlk olarak…</p>
      <p><b>Bursa’</b>nın son dönem ortaya çıkan <b>tıbbi ve aromatik</b> iki ürünü olarak <b>defne</b> ve <b>ıhlamur</b> üretimi masaya kondu. Üstelik ikisi de<b> Mustafakemalpaşa </b>ve <b>Karacabey</b> bölgesinde yetişiyor.</p>
      <p>Örneğin…</p>
      <p><b>Türkiye’</b>nin en büyük <b>ıhlamur</b> ormanları <b>Karacabey’</b>de. <b>Karacabey-Mustafakemalpaşa</b> bölgesinde yetişen ve 2017’de 3 bin 190 ton olan <b>defne</b> üretimi 2018’de 5 bin 700 tona çıkmış. Bu yılın hedefi de 10 bin ton.</p>
      <p>Bu rakamlar…</p>
      <p>Özellikle <b>defne</b> üretiminde <b>Türkiye’nin lideri</b> olduğumuzu gösteriyor.</p>
      <p>Dünya pazarında da <b>büyük bir potansiyel</b> görülüyor. Ne var ki, dünyada 115 milyar <b>Dolar</b> olan defne pazarından <b>Türkiye’</b>nin payı bugün için 500-600 milyon <b>Dolar</b> civarında.</p>
      <p><b>Karacabey’</b>de özel sektörün <b>defne yaprağı kurutmak</b> üzere 25 bin metrekare alana kurmakta olduğu tesis ise, <b>İzmir’</b>den sonra <b>Türkiye’</b>de ikinci olacak.</p>
      <p>Kısacası…</p>
      <p><b>Bursa, </b>tıbbi ve aromatik bitkiler üretimindeki liderliğiyle <b>kokulu ve şifalı yeni sanayinin</b> de merkezi olma yolunda.</p>
      <p> </p>
      <p>
        <b>İktidar-muhalefet ilk kez bir arada</b>
      </p>
      <p> </p>
      <figure>
        <img src="https://www.olay.com.tr/d/other/2.-yazi-icin-refik-ozen-ve-erkan-aydin.png"/>
      </figure>
      <p>Tıbbi ve aromatik bitkilerin üretimi, pazarlaması ve ihracatı için <b>Türkiye’</b>nin potansiyelini ortaya çıkarmak üzere kurulan <b>TBMM Araştırma Komisyonu’</b>nda <b>Bursa’</b>dan iki milletvekili var:</p>
      <p><b>AK Parti Bursa Milletvekili Refik Özen</b> ve <b>CHP Bursa Milletvekili Erkan Aydın.</b></p>
      <p>İki milletvekili…</p>
      <p>Komisyonun <b>Bursa</b> toplantısında yan yana oturdular ve <b>neler yapılabileceği </b>konusuna birlikte kafa yordular.</p>
      <p>Böylece…</p>
      <p>İktidar ve muhalefet milletvekillerinin yerel konuda birlikte çalışmalarına <b>ilk kez</b> tanık olduk.</p>
      <p> </p>
      <p>
        <b>Bursa’nın dağlarında yeni ürün heyecanı: Lavanta, kekik ve ahududu</b>
      </p>
      <p> </p>
      <figure>
        <img src="https://www.olay.com.tr/d/other/3.-yazi-icin-ak-parti-bursa-milletvekili-refik-ozen-003.jpg"/>
      </figure>
      <p>
        <b>TBMM Tıbbi ve Aromatik Bitkiler Araştırma Komisyonu Sözcüsü</b>
      </p>
      <p> olan <b>AK Parti Bursa Milletvekili refik Özen’</b>e, hedeflerini sorduk.</p>
      <p>Şunu söyledi:</p>
      <p>
        <b>“Karacabey ve Mustafakemalpaşa bölgemizdeki defne ve ıhlamur üretimiyle dünya pazarından daha fazla pay almak istiyoruz.”</b>
      </p>
      <p>Şunu vurguladı:</p>
      <p>
        <b>“Defne katma değeri yüksek bitki. Sabun ve kozmetik sanayi yanında lezzeti nedeniyle gıda sanayi için de önemli.”</b>
      </p>
      <p>Devam etti:</p>
      <p>
        <b>“Dağ bölgemizdeki kekiklere sulu tarıma gerek duymayan lavanta eklendi ve hızla da yayılıyor. Kestel’in dağlık bölgesindeyse ahududu var.”</b>
      </p>
      <p>İzlenecek yolu da açıkladı:</p>
      <p>
        <b>“Tüm bu bitkilerin üretimi ve pazarlamasıyla ilgili farklı bakanlıklar devrede. TBMM Komisyonu olarak Tıbbi ve Aromatik Bitkiler Üst Kurulu oluşturulmasını yararlı görüyoruz. Cumhurbaşkanlığı’na bağlı olacak Üst Kurul, tek merkezden yönetimi sağlayacak.”</b>
      </p>
      <p>Şunu da ekledi:</p>
      <p>
        <b>“Üretim alanındaysa kooperatifleşmeyi önemsiyoruz.”</b>
      </p>
      <p> </p>
      <p>
        <b>Refik Özen yerli helikopterin kokpitinde</b>
      </p>
      <p> </p>
      <figure>
        <img src="https://www.olay.com.tr/d/other/4.-yazi-icin-savunma-sanayi-atak-ve-gokbey-helikopterleri-kokpitte-refik-ozen.jpg"/>
      </figure>
      <p>
        <b>Bursa’</b>
      </p>
      <p>da <b>Tıbbi ve Aromatik Bitkiler Komisyonu Sözcüsü</b> olarak toplantıya katılan <b>AK Parti Bursa Milletvekili Refik Özen </b>dün de <b>Ankara’</b>da <b>TBMM Milli Savunma Komisyonu Başkanvekili</b> olarak <b>TUSAŞ’</b>ta yerli savunma sanayi üretimi helikopterleri inceledi.</p>
      <p><b>Türkiye Uzay ve Havacılık A.Ş.’</b>deki inceleme sırasında komisyon üyesi milletvekilleri çok etkilendikleri yerli üretim <b>Atak</b> ve <b>Gökbey </b>helikopterlere binerken, <b>Refik Özen</b> de bu çok özel helikopterin pilot kokpitinde poz verdi.</p>
      <p> </p>
      <p>
        <b>Şadi Özdemir, aday olmadan tek listeli delege seçimini nasıl kaybetti?</b>
      </p>
      <p> </p>
      <figure>
        <img src="https://www.olay.com.tr/d/other/5.-yazi-icin-sadi-ozdemir.jpg"/>
      </figure>
      <p>Her zamanki gibi… Yüzündeki kocaman gülümsemesiyle karşımıza gelip oturdu. <b>CHP</b> <b>eski İl Başkanı</b> <b>Şadi Özdemir’</b>i karşımızda görünce, 13 Kasım günü <b>CHP’</b>deki delege seçimlerini aktaran yazımızdaki şu cümleyi anımsadık:</p>
      <p>
        <i>Kongrede <b>il başkanı adaylığı için </b>adı geçenlerden eski il başkanı <b>Şadi Özdemir’</b>in <b>Fethiye Mahallesi’</b>ndeki sandıktan delege çıkamadığı kulağımıza geldi.</i>
      </p>
      <p>Sonra da, <b>delege seçimi kaybetmenin</b> <b>nasıl bir duygu olduğunu</b> sorduk.</p>
      <p>Dedi ki:</p>
      <p>
        <b>“Oturduğum Fethiye Mahallesi’ndeki delege seçimine aday olmadım, oy kullanmaya da gitmedim. Zaten seçim tek listeliydi çekişme olmadı.”</b>
      </p>
      <p>Devam etti:</p>
      <p>
        <b>“Aday olmadan tek listeli seçimi kaybettiğimi gazetelerden okuyarak öğrendim. Bunu nasıl başardım ben de bilmiyorum.”</b>
      </p>
      <p>Düşüncesi şu:</p>
      <p>
        <b>“İl Başkanlığı yapmış biri olarak mahallelerdeki delege seçimine müdahil olmayı kendime uygun görmedim. O nedenle kendi mahallemdeki delege seçimiyle de ilgilenmedim.”</b>
      </p>
      <p> </p>
      <p>
        <b>Katıldığı son toplantı mıydı?</b>
      </p>
      <p> </p>
      <figure>
        <img src="https://www.olay.com.tr/d/other/6.-yazi-icin-gulten-kapicioglu,-ak-parti-genisletilmis-il-baskanlari-toplantisi-20-kasim-2019.jpg"/>
      </figure>
      <p>
        <b>AK Parti İl Kadın Kolları Başkanı Gülten Kapıcıoğlu’</b>
      </p>
      <p>nun görevden affını istediğini ve bunun da kabul edildiğini 13 Kasım günü bu sütunlardan duyurduk.</p>
      <p>Ne var ki…</p>
      <p>Çarşamba günü yapılan <b>AK Parti Genişletilmiş İl Başkanları </b>toplantısına <b>Bursa ekibi</b> ile birlikte katıldı.</p>
      <p>Bunun nedeni şu:</p>
      <p><b>Kapıcıoğlu’</b>ndan, <b>yerine görevlendirme yapılana dek</b> devam etmesi istendi. O nedenle <b>Ankara’</b>daki toplantıya gitti. Katıldığı <b>son toplantı</b> mı oldu, katılacağı başka toplantılar olur mu şimdilik belli değil.</p>
    </article>
  </body>
</html>