<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/UKRAINE/derzhlisagentstvo-ozvuchilo-rozcinki-na-novorichni-dereva-330489_.html"/>
    <meta property="og:site_name" content="DT.ua"/>
    <meta property="article:published_time" content="2019-11-22T01:41:00+00:00"/>
    <meta property="og:title" content="Держлісагентство озвучило розцінки на новорічні дерева"/>
    <meta property="og:description" content="Держлісагентство виростило для новорічних свят 14 мільйонів штук хвойних дерев."/>
  </head>
  <body>
    <article>
      <h1>Держлісагентство озвучило розцінки на новорічні дерева</h1>
      <h2>Держлісагентство виростило для новорічних свят 14 мільйонів штук хвойних дерев.</h2>
      <address>
        <time datetime="2019-11-22T01:41:00+00:00">22 Nov 2019, 01:41</time>
      </address>
      <p>Державне <b><a href="https://dt.ua/ECONOMICS/v-yes-rado-kupuyut-kruglyak-pid-viglyadom-palivnih-drov-sem-louson-291143_.html">агентство лісових ресурсів</a></b> України почало продаж новорічних дерев. Лісогосподарські підприємства продають ялинки і сосни за ціною 75 гривень за погонний метр. Якщо купувати рослину в горщику, то вартість підвищується до 100 гривень.</p>
      <p>В Агентстві планують продати близько півмільйона дерев. Також повідомили, що всі ялинки зрубуватимуть тільки за заявками торгових підприємств.</p>
      <p>"Сьогодні на площі близько 5 тисяч гектарів створені спеціальні плантації новорічних ялинок, де росте 14,1 мільйонів штук хвойних дерев", - йдеться в повідомленні відомства.</p>
      <p>Головну ялинку країни на Софіївській площі почнуть збирати з 5 грудня. Її висота очікується 30 метрів. Конструкція складатиметься з гілок сосни і ялиці, які доставлять з Вінницької та Житомирської областей. Загальна вага контрукції складе 100 тон.</p>
      <p>На ілюмінацію та іграшки для новорічного дерева витратили 2 мільйона 700 тисяч гривень. У цьому році на ялинці буде близько тисячі іграшок в стилі різдвяної історії про Лускунчика.</p>
      <p>Раніше повідомлялося про те, що Державне агентство лісових ресурсів (Держлісагентство) України запустило пілотний проект електронного реєстру <b><a href="https://dt.ua/ECONOMICS/derzhlisagentstvo-stvorilo-elektronniy-reyestr-lisorubnih-kvitkiv-326510_.html">лісорубних квитків</a></b>.</p>
      <p>Детальніше про схеми, за якими вивозиться ліс з України, читайте у статті Світлани Ісаченко <b><a href="https://dt.ua/energy_market/pid-chiyim-dahom-pracyuyut-chorni-lisorubi-317983_.html">"Під чиїм дахом працюють "чорні" лісоруби"</a> </b>в тижневику "Дзеркало тижня. Україна".</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>