<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980830097.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-22T01:01:00+00:00"/>
    <meta property="og:title" content="الجزایر: شهرک‌سازی‌ رژیم اسرائیل را محکوم کرد"/>
    <meta property="og:description" content="وزارت امور خارجه الجزایر مخالفت قاطع خود را با شهرک‌سازی‌های اسرائیل در اراضی فلسطین و غیر قانونی ندانستن آن اعلام کرد."/>
  </head>
  <body>
    <article>
      <h1>الجزایر: شهرک‌سازی‌ رژیم اسرائیل را محکوم کرد</h1>
      <address>
        <time datetime="2019-11-22T01:01:00+00:00">22 Nov 2019, 01:01</time>
      </address>
      <p>وزارت امور خارجه الجزایر مخالفت قاطع خود را با شهرک‌سازی‌های اسرائیل در اراضی فلسطین و غیر قانونی ندانستن آن اعلام کرد.</p>
      <p>به گزارش ایسنا، به نوشته روزنامه مصری الیوم السابع، وزرات خارجه الجزایر در بیانیه‌ای اعلام کرد: شهرک‌سازی‌های اسرائیل نقض آشکار قوانین بین‌المللی و قطعنامه‌های شورای امنیت در این خصوص است.</p>
      <p>وزارت خارجه الجزایر همچنین اعلام کرد: الجزایر اینگونه مواضع را یک مانع جدید می‌داند که می‌تواند تلاش‌ها جهت یافتن راه‌حل برای مسأله فلسطین را نابود کند.</p>
      <p>این وزارتخانه همچنین اعلام کرد: الجزایر تاکید دارد شهرک‌سازی‌های اسرائیل در اراضی فلسطین غیرقانونی است و این کشور از حق و حقوق ملت فلسطین در تشکیل کشور مستقل فلسطین در مرزهای ۱۹۶۷ به پایتختی قدس شرقی حمایت می‌کند.</p>
      <p>مایک پامپئو، وزیر خارجه آمریکا در چرخشی ۱۸۰ درجه‌ای در سیاست خارجه آمریکا پس از چهار دهه، روز دوشنبه، ۱۸ نوامبر اعلام کرد، کشورش دیگر شهرک‌سازی‌ها را غیرقانونی و مغایر با قانون بین‌الملل نمی‌داند.</p>
      <p>تا سه روز پیش سیاست آمریکا دست‌کم به لحاظ نظری بر قانون صادره از وزارت خارجه در سال ۱۹۷۸ که شهرک‌سازی‌ها در اراضی اشغالی را مغایر با قوانین بین‌المللی می‌دانست، تکیه داشت.</p>
    </article>
  </body>
</html>