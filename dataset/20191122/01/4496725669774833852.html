<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.elpuntavui.cat/opinio/article/62-apunt/1699809-la-fi-d-una-odissea.html"/>
    <meta property="og:site_name" content="El Punt Avui"/>
    <meta property="article:published_time" content="2019-11-22T01:00:00+00:00"/>
    <meta property="og:title" content="La fi d’una odissea"/>
    <meta property="og:description" content="Sembla que Adif comença a moure fitxa per acabar definitivament les obres del parc Central de Girona. Ara mateix tan sols queden 2.500 metres quadrats per urbanitzar. Una parcel·la en un important estat..."/>
  </head>
  <body>
    <article>
      <h1>La fi d’una odissea</h1>
      <address><time datetime="2019-11-22T01:00:00+00:00">22 Nov 2019, 01:00</time> by <a rel="author">Anna Puig</a></address>
      <p>Sembla que Adif comença a moure fitxa per acabar definitivament les obres del parc Central de Girona. Ara mateix tan sols queden 2.500 metres quadrats per urbanitzar. Una parcel·la en un important estat de deixadesa que s’hauria de convertir en un parc, una pista poliesportiva i un bar. De fet, el projecte que ara està en exposició pública, que fa referència als terrenys que han de ser expropiats, determina que el període d’obres és de dos mesos. I és que, en realitat, el que manca per fer al parc Central és mínim, però la seva resolució s’ha allargat de manera inexplicable. Després d’això, tocarà resoldre les compensacions per deu anys interminables d’obres, que l’Ajuntament xifra en 5,2 milions. Adif, de moment xiula i mira cap a un altre costat.</p>
    </article>
  </body>
</html>