<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.elpuntavui.cat/opinio/article/23-lectorescriu/1699737-l-esperancadora-fibra-de-plataner.html"/>
    <meta property="og:site_name" content="El Punt Avui"/>
    <meta property="article:published_time" content="2019-11-22T01:00:00+00:00"/>
    <meta property="og:title" content="L’esperançadora fibra de plataner"/>
    <meta property="og:description" content="La natura ens està donant solucions. En les tiges dels plataners es troba una fibra vegetal amb una flexibilitat i una resistència comparable al plàstic. Aquesta fibra s'obté a partir de tiges que..."/>
  </head>
  <body>
    <article>
      <h1>L’esperançadora fibra de plataner</h1>
      <address><time datetime="2019-11-22T01:00:00+00:00">22 Nov 2019, 01:00</time> by <a rel="author">IRENE GIRONELLA</a></address>
      <p>La natura ens està donant solucions. En les tiges dels plataners es troba una fibra vegetal amb una flexibilitat i una resistència comparable al plàstic. Aquesta fibra s’obté a partir de tiges que els agricultors rebutgen en recollir la fruita, de manera que la seva adquisició resulta complementària a l’activitat, sense suposar un major impacte mediambiental. A partir d’ella es poden elaborar peces biodegradables, com ara envasos, bosses, roba i fins nines. Ha arribat el moment d’escoltar la natura i crear un cicle d’activitat i consum sostenible.</p>
      <p>Sant Cugat del Vallès (Vallès Occidental)</p>
    </article>
  </body>
</html>