<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/women/742907"/>
    <meta property="og:site_name" content="เดลินิวส์"/>
    <meta property="article:published_time" content="2019-11-22T01:00:00+00:00"/>
    <meta property="og:title" content="ตะลุยเตร็ดเตร่"/>
    <meta property="og:description" content="พบกันอีกแล้วกับ “ตะลุยเตร็ดเตร่” สัปดาห์นี้จะพาไปชมอีเว้นท์ที่ไปเที่ยว นิทรรศการที่น่าชม และงานประจำปี เอาเป็นว่าไปดูกันเลย"/>
  </head>
  <body>
    <article>
      <h1>ตะลุยเตร็ดเตร่</h1>
      <address>
        <time datetime="2019-11-22T01:00:00+00:00">22 Nov 2019, 01:00</time>
      </address>
      <p>
        <b>พบกันอีกแล้วกับ “ตะลุยเตร็ดเตร่” สัปดาห์นี้จะพาไปชมอีเว้นท์ที่ไปเที่ยว นิทรรศการที่น่าชม และงานประจำปี เอาเป็นว่าไปดูกันเลย</b>
      </p>
      <p>
        <b>นิทรรศการภาพพิมพ์ "M3ZZOTINT"</b>
      </p>
      <figure>
        <img src="https://www.dailynews.co.th/admin/upload/20191121/news_wJzjfRrgmg213642_533.jpg?v=201911261412?v=2200"/>
      </figure>
      <p>นิทรรศการน่าชม "M3ZZOTINT"  ผลงานโดย ไกรศักดิ์ จิรชัยสกุล สร้างสรรค์จากทองแดงแกะสลักหรือแม่พิมพ์เหล็กบนพื้นผิวที่ขรุขระเป็นบางส่วน เพื่อแสงเงาและขูดบางส่วนให้เรียบเพื่อให้เกิดพื้นที่ของแสง เริ่มตี่งแต่วันที่ 4 พฤศจิกายน - 14 ธันวาคม 2562  ณ ศูนย์การค้าริเวอร์ซิตี้ : River City  เปิดให้ชมโดยไม่เสียค่าใช้จ่าย<br/> <br/><b>นิทรรศการ "YESTERTODAYMORROW"</b></p>
      <figure>
        <img src="https://www.dailynews.co.th/admin/upload/20191121/news_nSYDftsxfu213643_533.jpg?v=201911261412?v=1982"/>
      </figure>
      <p>ว้าวว นิทรรศการ "YESTERTODAYMORROW" ผลงานโดย กันตภณ เมธีกุล ผลงาน ที่ Contemporary Art Space ชั้น 2 ภายในนิทรรศการแบ่งเป็น 3 ห้อง คือ Timeless Room, Dining Room และ Insomnia ซึ่งเปรียบเสมือนไดอารี่ส่วนตัวของศิลปินคนนี้ที่จัดแสดงในบรรยากาศร่วมสมัย เปิดให้ชมฟรีตั้งแต่ 21 พ.ย. – 9 ม.ค. ที่ RCB Galleria ชั้น 2<br/> <br/><b>นิทรรศการ "Shape of Relationship"</b></p>
      <figure>
        <img src="https://www.dailynews.co.th/admin/upload/20191121/news_GjOsmCGrwg213643_533.jpg?v=201911261412?v=6130"/>
      </figure>
      <p>อีกหนึ่งผลงานน่าชม  ผลงานโดย สิตา อินใหญ่ จัดแสดงระหว่างวันที่ 16 พฤศจิกายน 2562 - 15 มกราคม 2563 และจะมีพิธีเปิดในวันที่ 16 พฤศจิกายน 2562 เวลา 17.00 น. ณ ละลานตา ไฟน์อาร์ต : La Lanta Fine Art<br/> <br/><b>Oktoberfest on the Beach 2019</b></p>
      <figure>
        <img src="https://www.dailynews.co.th/admin/upload/20191121/news_voUHXqcctX213644_533.jpg?v=201911261412?v=2408"/>
      </figure>
      <p>กลับมาอีกครั้งกับเทศกาลอาหารเเละเครื่องดื่มมากมาย ขอเชิญพ่อค้า เเม่ค้า ที่มีอาหารเนื้อย่าง ขาหมูเยอรมัน พิซซ่า ข้าวหน้าเนื้อ เบอร์เกอร์ ซูชิ กะบับไก่ ของทานเล่นอาทิ โตเกียว ถั่วทอดหลากรสชาติ ร่วมออกร้านในงาน Oktoberfest on the Beach 2019 วันที่ 27 ต.ค. - 30 พ.ย. 62  ลานซันเคน ชั้น G ศูนย์การค้าเซ็นทรัลเฟสติวัล พัทยา บีช ติดตามรายละเอียดได้ที่ <a href="https://www.facebook.com/762235603836828">https://www.facebook.com/762235603836828</a><br/> <br/><b>งานเทศกาลดอกบัวตองบาน 2562</b></p>
      <figure>
        <img src="https://www.dailynews.co.th/admin/upload/20191121/news_QILlSxOntm213644_533.jpg?v=201911261412?v=8134"/>
      </figure>
      <p>เป็นอีกงานเทศกาลน่าไป เทศกาลดอกบัวตองบาน 2562 ภายในงานมีกิจกรรมรับขวัญดอกบัวตอง งานรื่นเริงเทศกาลดอกบัวตองบาน ในวันที่ 18-22 พ.ย. 2562 กิจกรรมประกวดธิดาชนเผ่า กิจกรรมประกวดร้องเพลง การแสดงทางวัฒนธรรม การออกร้านจำหน่ายสินค้าและของที่ระลึก  พิธีเปิดทุ่งบัวตอง ในวันที่ 8 พ.ย. 2562 ภายในงานเริ่มตั้งแต่วันที่ : 1 - 30 พฤศจิกายน 2562 ณ ดอยแม่อูคอ อ.ขุนยวม จ.แม่ฮ่องสอน<br/> <br/><b>The Earth and The World / ดาวโลกกับชาวโลก</b></p>
      <figure>
        <img src="https://www.dailynews.co.th/admin/upload/20191121/news_JNlnYhjERI213643_533.jpg?v=201911261412?v=3193"/>
      </figure>
      <p>นิทรรศการจิตรกรรมเดี่ยว ครั้งที่ 3 โดยจิตรกร จี๊ป จตุโชติ ลิมปโชติ กับผลงานชุด "THE EARTH and THE WORLD ดาวโลกกับชาวโลก" ที่ได้แรงบันดาลใจจากวิทยาการของมนุษย์ที่พัฒนาแบบก้าวกระโดด แต่กลับให้ความสำคัญกับธรรมชาติและสิ่งแวดล้อมน้อยเกินไปจนโลกของเรากำลังโดนบ่อนทำลายจากเราเองนั่นเอง ข่าวคราวทั่วโลก จัดแสดงขึ้นระหว่างวันที่ 7 – 27 พฤศจิกายน 2562 ตั้งแต่เวลา 09.00 – 18.00 น. (ทุกวัน) ณ หอศิลป์เซเว่นรังสรรค์ (The Seven Art Gallery) อาคาร CP ALL สาทร ซอย 5 (ติดร้าน Secret Garden)<br/> <br/><b>เทศกาลหนังสืออุดรธานี ครั้งที่ 6 หนังสือดีมีชีวิต</b></p>
      <figure>
        <img src="https://www.dailynews.co.th/admin/upload/20191121/news_XNObEMNzZj213644_533.jpg?v=201911261412?v=4246"/>
      </figure>
      <p>คนรักการอ่านต้องไม่พลาด พบกับ หนังสือดี หนังสือออกใหม่ ราคาสุดพิเศษ แถมโปรโมชั่นอีกเพียบ! ขนทัพกันมากว่า 160 บูธ จาก 80 สำนักพิมพ์ พร้อมกิจกรรมพิเศษ จัดหนัก จัดเต็ม เพื่อหนอนหนังสือทุกท่าน กระทบไหล่นักเขียนคนโปรดในงาน อาทิ หนุ่มเมืองจันท์ รอมแพง ภัสรสา ฯลฯ มาร่วมสร้างเมืองอุดรธานี ให้เป็นเมืองวัฒนธรรมการอ่านกันจ้า  เริ่มตั้งแต่วันที่  22 พฤศจิกายน - 1 ธันวาคม 2562  เวลา  10.00 - 21.00 น. ณ อุดรธานีฮอลล์ ชั้น 4 ศูนย์การค้าเซ็นทรัลพลาซา อุดรธานี<br/><br/> </p>
    </article>
  </body>
</html>