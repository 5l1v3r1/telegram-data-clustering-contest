<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hotnews.ro/stiri-politic-23506536-video-dancila-interviu-alaturi-sotul-sau-era-fata-oras-luat-caruta-gara-fost-incantat-adaptat-conditiilor-tara.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-11-22T01:51:00+00:00"/>
    <meta property="og:title" content="​​VIDEO Dăncilă, interviu alături de soțul său - „Era fată de oraș, am luat-o cu căruța de la gară. Am fost încântat că s-a adaptat condițiilor de la țară”"/>
    <meta property="og:description" content="Pe ultima sută de metri a campaniei pentru turul doi al alegerilor prezidențiale, PSD promovează pe pagina de Facebook a partidului un fragment dintr-un interviu acordat recent de candidata Viorica"/>
  </head>
  <body>
    <article>
      <h1>​​VIDEO Dăncilă, interviu alături de soțul său - „Era fată de oraș, am luat-o cu căruța de la gară. Am fost încântat că s-a adaptat condițiilor de la țară”</h1>
      <address><time datetime="2019-11-22T01:51:00+00:00">22 Nov 2019, 01:51</time> by <a rel="author">V.M.</a></address>
      <p><b>Pe ultima sută de metri a campaniei pentru turul doi al alegerilor prezidențiale, PSD promovează pe pagina de Facebook a partidului un fragment dintr-un interviu acordat recent de candidata Viorica Dăncilă alături de soțul ei. Cristinel Dăncilă povestește în interviu despre cum a dus-o pe șefa PSD să o prezinte părinților drept viitoare soție. </b><br/><br/>„Sincer să fiu, mi-a fost frică când am dus-o prima dată (s-o prezinte părinților - n.r.). Pentru că era o fată de oraș, venită de la oraș și am dus-o cu trenul. Și am luat-o cu căruța de la gară. Au ieșit părinții la poartă. "Tata, mama, vă prezint viitoarea mea soție"” - povestește soțul Vioricăi Dăncilă în fragmentul de interviu de circa un minut și jumătate postat joi seară pe pagina de Facebook a Partidului Social Democrat.<br/><br/>Întrebată cum a trăit ea întâlnirea cu părinții viitorului soț, Viorica Dăncilă răspunde: „Era prima întâlnire cu socrii, era normal să existe emoții”.<br/><br/>„Cel mai mult am fost încântat că s-a adaptat condițiilor de la țară. În momentul în care a intrat prima dată în curte, tatăl meu m-a tras deoparte și a zis: "Crezi tu că o să se adapteze aici? Când o auzi mâine dimineață măcănitul rațelor?" - "Stai liniștit, tată, că o să vezi că da"”, a mai povestit Cristinel Dăncilă.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Fpsdbiroupresa%2Fvideos%2F534478947390166%2F&amp;show_text=0&amp;width=490" width="490" height="274" data-service="Facebook" scrolling="no"/>
      </figure>
    </article>
  </body>
</html>