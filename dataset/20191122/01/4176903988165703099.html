<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/zivot/deca/vreme-sa-decom-prioritet-na-koji-zaboravljamo/"/>
    <meta property="og:site_name" content="Krstarica"/>
    <meta property="article:published_time" content="2019-11-22T01:21:32+00:00"/>
    <meta property="og:title" content="Vreme sa decom – prioritet na koji zaboravljamo!"/>
    <meta property="og:description" content="Kako da to uradimo u našem ludom životu? Evo nekoliko saveta stručnjaka..."/>
  </head>
  <body>
    <article>
      <h1>Vreme sa decom – prioritet na koji zaboravljamo!</h1>
      <address><time datetime="2019-11-22T01:21:32+00:00">22 Nov 2019, 01:21</time> by <a rel="author" href="https://www.krstarica.com/author/d-c/" target="_blank">D. C.</a></address>
      <figure>
        <img src="https://www.krstarica.com/wp-content/uploads/2019/11/family-2535059_1280-750x430.jpg"/>
        <figcaption>Foto: Vnukko Petr/Pixabay.com</figcaption>
      </figure>
      <p>Činjenice govore da su roditelji preokupirani poslom i drugim obavezama i da sve manje vremena provode sa svojom decom.</p>
      <p>Druženje sa decom najčešće se svodi na vreme provedeno dok ih vodimo ili vozimo do škole i natrag ili na neku vannastavnu aktivnost. A da li i tada imamo vremena da popričamo sa njima ili sednemo negde u kafić, poslastičarnicu ili na klupu u parku, pojedemo ili popijemo nešto zajedno i razgovaramo bez uključenog mobilnog telefona ili bez nekog elektronskog uređaja?</p>
      <p>
        <b>Zašto treba više vremena provoditi sa decom?</b>
      </p>
      <p>Zato što ćete ih tako vasiptavati, usmeravati i saslušati (što je veoma važno) i videti da li imaju nekih problema koje možda ne stignu da vam iznesu.</p>
      <p>Treba da budemo svesni koliko često nas „život“ odvlači od „investiranja“ vremena u porodicu i decu. Većina ljudi je danas zauzeta, a veći deo dana smo rastrzani između raznih prioriteta. Da li ćemo odgovoriti na vreme e-poštom, da li ćemo platiti neke račune, da li ćemo planirati vikend ili odmor ili treba da se družimo sa svojom decom?</p>
      <related>
        <h4>Slični tekstovi</h4>
        <a href="https://www.krstarica.com/zivot/deca/deca-i-promene-6-saveta-strucnjaka/"/>
        <a href="https://www.krstarica.com/zivot/deca/njihova-deca-nikada-ne-histerisu-ovoj-metodi-vaspitanja-divi-se-ceo-svet/"/>
        <a href="https://www.krstarica.com/zivot/deca/roditelji-da-li-znate-da-za-pravilo-3-6-9-12/"/>
        <a href="https://www.krstarica.com/zivot/deca/ovo-je-7-smrtnih-grehova-roditelja/"/>
      </related>
      <p>
        <b>Da li imate određeno vreme za porodicu i druženje sa decom?</b>
      </p>
      <p>Ekrani i monitori nam uzimaju previše vremena. A naša deca takođe „imaju neke obaveze“: imaju mobilne telefone, povlače se u „svoje ekrane“, kao i uobičajene stvari dece: domaći zadatak, trening, projekti, prijatelji, a lista se nastavlja…</p>
      <p>Danas porodični život kao da popušta pred silama koje nas razvlače u različitim pravcima. Da li to što smo svi stalno „u pokretu“ ima smisla? I što je najvažnije, da li je zaista sve to dobro za nas i našu decu?</p>
      <p>Postoji puno istraživanja koja su pokazala da, u stvari, našoj deci treba upravo suprotno: njima je potrebno porodično vreme, mir i tišina.</p>
      <p>Američka akademija za pedijatriju objavila je rezultate nekih istraživanja gde se pokazalo da je nestrukturirano igranje dragoceno za mozak u razvoju dece, a druga istraživanja pokazuju da porodično vrieme, poput obroka i zajedničkih porodičnih aktivnosti, može smanjiti rizik od depresije, pa čak i rizik od zloupotrebe psihogenih supstanci.</p>
      <p>Važnost zajedničkog porodičnog vremena veća je od vremena provedenog ispred mobilnog uređaja, raznih TV emisija ili društvenih mreža, pa se tako treba i ponašati.</p>
      <p>Najnovijim podaci pokazuju da je do 25% tinejdžera doživelo anksioznost i da odmor, igra i porodično vreme postaju sve važniji. Kad više vremena provodimo sa decom i sa njima se više igramo ili šetamo, ne samo da stvaramo zabavne uspomene već se i zbližujemo – ali mi tada zapravo ulažemo u njihovo fizičko i mentalno zdravlje.</p>
      <p>
        <b>Kako da to uradimo u našem ludom životu?</b>
      </p>
      <p>Evo nekoliko saveta stručnjaka:</p>
      <p>1. Planirajte po kalendaru kada ćete se družiti i imati neke zajedničke porodične aktivnosti. Sve ostalo pomerite da vas ne bi remetilo u tome što ste isplanirali i dogovorili sa decom. To će takođe biti garancija da ste vi i porodica posvećeni tome. Za to vreme možete igrati igre (šah, karte, „ne ljuti se čoveče“, monopol, slagalica, šetnje, fudbal, košarka, izleti…) – samo pokušajte da ne uključite ekrane. <b>Bez ekrana je verovatnije da ćete i razgovarati otvoreno sa decom i saznati o čemu razmišljaju vaša deca i imaju li neke „skrivene“ probleme.</b></p>
      <p>2. Samo recite ponekad ne. Da li vaše dete zaista treba da ide na tri rođendana tokom jednog vikenda? Iako su rođendani zabavni, to su obično bučni, aktivni događaji. A ponekad detetu za vikend treba malo odmara kod kuće kako bi se opustilo ako je imalo vrlo napornu sedmicu.</p>
      <p>3. Iskoristite prilike da provedete vreme sa svojim decom. Da li je to poseta nekoj utakmici ili sportskom događaju, pozorištu ili izlet do šume ili parka? Kako bi bilo da ostanete u kući ako stalno jurcate i napravite zajedno neke kolače ili radite taj naučni eksperiment (projekat…) koji su sin ili ćerka dobili u školi?</p>
      <p>
        <b>Ravnoteža</b>
      </p>
      <p>I zapamtite: <b>veoma je važno pronaći ravnotežu u prioritetima i ponekad „stati na loptu“ i razmisliti šta činiti, šta je bitno, a šta hitno.</b></p>
      <p>Uzimanje vremena da se odmorite i opustite pomoći će vam da održite zdrav odnos sa decom, što će i vama i deci na kraju omogućiti kvalitetno vreme!</p>
    </article>
  </body>
</html>