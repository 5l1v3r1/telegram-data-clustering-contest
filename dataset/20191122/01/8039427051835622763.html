<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=961101"/>
    <meta property="og:site_name" content="Andhrajyothy"/>
    <meta property="article:published_time" content="2019-11-22T01:19:37+00:00"/>
    <meta property="og:title" content="ఎంఎన్‌సీలకే బీపీసీఎల్‌ అమ్మకం!"/>
    <meta property="og:description" content="ADVT"/>
  </head>
  <body>
    <article>
      <h1>ఎంఎన్‌సీలకే బీపీసీఎల్‌ అమ్మకం!</h1>
      <address>
        <time datetime="2019-11-22T01:19:37+00:00">22 Nov 2019, 01:19</time>
      </address>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <ul>
        <li>
          <b>ప్రభుత్వ రంగ కంపెనీలకు నో చాన్స్‌</b>
        </li>
        <li>
          <b>తేల్చిచెప్పిన కేంద్ర మంత్రి ప్రధాన్‌</b>
        </li>
      </ul>
      <p><b>న్యూఢిల్లీ:</b> భారత్‌ పెట్రోలియం కార్పొరేషన్‌ (బీపీసీఎల్‌)ను పూర్తిగా బహుళ జాతి ప్రైవేట్‌ కంపెనీలకే అప్పగించాలని ప్రభుత్వం యోచిస్తోంది. ఐఒసీ వంటి ప్రభుత్వ రంగ కంపెనీలు ఇందుకోసం బిడ్‌ చేయడాన్ని అనుమతించకపోవచ్చని కేంద్ర పెట్రోలియం మంత్రి ధర్మేంద్ర ప్రధాన్‌ సూచనప్రాయంగా వెల్లడించారు. ‘వ్యాపారం చేయడం ప్రభుత్వ పని కాదని మేము 2014 నుంచి చెబుతూనే ఉన్నాం’ అని ప్రధాన్‌ అన్నా రు. దీన్ని బట్టి ఐఓసీ వంటి ప్రభుత్వ రంగ కంపెనీలు బీపీసీఎల్‌ ఈక్విటీలో ప్రభుత్వ వాటా 53.29 కోసం కోసం బిడ్‌ చేయడాన్ని అనుమతించకపోవచ్చని స్పష్టమవుతోంది.</p>
      <p>
        <b> </b>
      </p>
      <p>
        <b>రూ.90,000 కోట్లు కావాలి</b>
      </p>
      <p>బీపీసీఎఎల్‌ ఈక్విటీలో ప్రభుత్వ వాటా కొనుగోలు, ఓపెన్‌ ఆఫర్‌ కోసం దాదాపు రూ.90,000 కోట్ల వరకు నిధులు అవసరం. ప్రస్తుతం ప్రభు త్వ రంగ సంస్థలు వేటి దగ్గర ఇంత భారీ స్థాయిలో నిధులు లేవు. ఐఓసీ వంటి ప్రభుత్వ రంగ ఆయిల్‌ కంపెనీ ఆర్థిక పరిస్థితి కొద్దిగా బాగానే ఉంది. అయితే బీపీసీఎల్‌ వాటా కోసం బిడ్‌ వేయాలంటే ఈ కంపెనీ కూడా బయటి నుంచి పెద్దమొత్తంలో అప్పులు తీసుకురావాలి.</p>
      <p> </p>
      <p>అప్పుల భారం తగ్గించుకునే పనిలో ఉన్న రిలయన్స్‌ ఇండస్ట్రీస్‌ కూడా బీపీసీఎఎల్‌పై ఆసక్తి చూప కపోవచ్చని భావిస్తున్నారు. దీంతో సౌదీ అరేబియాకు చెందిన అరామ్కో, ఫ్రాన్స్‌కు చెందిన టోటల్‌ ఎస్‌ఏ, అమెరికాకు చెందిన ఎగ్జాన్‌ మొబిల్‌ వంటి బహుళ జాతి (ఎంఎన్‌సీ) ఇంధన దిగ్గజ కంపెనీలే బీపీసీఎల్‌ ఈక్విటీలో ప్రభుత్వ వాటా కోసం పోటీపడతాయని భావిస్తున్నారు.</p>
      <p> </p>
      <p>
        <b>వినియోగదారులకు మేలు</b>
      </p>
      <p>ఒక పీఎ్‌సయూను మరో పీఎస్‌యూకి అప్పగించే కంటే ఏదైనా ప్రైవేట్‌ కంపెనీకి అప్పగిస్తేనే వినియోగదారులకు మేలు జరుగుతుందని ప్రభుత్వం భావిస్తోంది. టెలికాం, విమానయాన రంగాల్లో ప్రైవేటు కంపెనీల ప్రవేశం తర్వాత చార్జీలు, సామ ర్ధ్యం, వినియోగదారుల సేవలు మెరుగుపడిన విషయాన్ని కేంద్ర మంత్రి ధర్మేంద్ర ప్రధాన్‌ గుర్తు చేశారు. మరోవైపు కాంగ్రెస్‌ పార్టీ సీనియర్‌ నేత, మాజీ పెట్రోలియం మంత్రి వీరప్ప మొయిలీ మాత్రం బీపీసీఎల్‌ ప్రైవేటీకరణ నిర్ణయాన్ని తప్పుపట్టారు. ఈ తిరోగమన చర్యను ప్రభు త్వం వెంటనే వెనక్కి తీసుకోవాలని కోరారు. నిపుణుల నిర్వహణలో లాభాల్లో నడుస్తున్న ఈ నవరత్న కంపెనీని ప్రైవేటీకరించాల్సిన అవసరం ఏమొచ్చిందని ప్రశ్నించారు.</p>
      <p> </p>
      <p>
        <b>నిర్ణయం భేష్‌ : ఫిక్కీ</b>
      </p>
      <p>బీపీసీఎల్‌, ఎ్‌ససీఐ, కాంకర్‌ కంపెనీల ప్రైవేటీకరణ నిర్ణయాన్ని భారత పరిశ్రమలు, వాణిజ్య సంఘాల సమాఖ్య (ఫిక్కీ) సమర్ధించింది. ఈ నిర్ణయంతో ఈ కంపెనీల పనితీరు మెరుగుపడి ఆధునీకరణ, విస్తరణకు అవసరమైన నిధులు లభిస్తాయని తెలిపింది.</p>
      <p> </p>
      <p>
        <b>ప్రత్యేకతలు ఇవీ..</b>
      </p>
      <ul>
        <li>ఐఓసీ తర్వాత రెండో అతి పెద్ద ఆయిల్‌ రిఫైనింగ్‌ కంపెనీ</li>
        <li>3.83 కోట్ల టన్నుల వార్షిక చమురు శుద్ధి సామర్ధ్యంతో నాలుగు రిఫైనరీలు</li>
        <li>పెట్రోల్‌, డీజిల్‌ మార్కెట్‌లో 21 శాతం వాటా</li>
      </ul>
      <p>దేశవ్యాప్తంగా 15,177 పెట్రోల్‌ పంపులు</p>
      <p>6011 ఎల్‌పీజీ డిస్ట్రిబ్యూటర్లు, 51 ఎల్‌పీజీ బాట్లింగ్‌ యూనిట్లు</p>
      <p>దేశవ్యాప్తంగా 50 విమాన ఇంధన విక్రయ కేంద్రాలు</p>
    </article>
  </body>
</html>