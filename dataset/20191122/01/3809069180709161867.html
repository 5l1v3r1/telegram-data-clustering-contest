<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazzetta.gr/football/epo/article/1417238/gynaikeia-omada-prosfygon-dipla-stin-ethniki"/>
    <meta property="og:site_name" content="gazzetta.gr"/>
    <meta property="article:published_time" content="2019-11-22T01:25:39+00:00"/>
    <meta property="og:title" content="Γυναικεία ομάδα προσφύγων δίπλα στην Εθνική"/>
    <meta property="og:description" content="Παίκτριες της πρώτης γυναικείας ομάδας προσφύγων στην Ελλάδα, της Hestia FC, παρακολούθησαν από τις εξέδρες του ΟΑΚΑ τον νικηφόρο αγώνα της Εθνικής με την Φινλανδία, έπειτα από πρόσκληση της Ελληνικής Ποδοσφαιρικής Ομοσπονδίας."/>
  </head>
  <body>
    <article>
      <h1>Γυναικεία ομάδα προσφύγων δίπλα στην Εθνική</h1>
      <h2>Παίκτριες της πρώτης γυναικείας ομάδας προσφύγων στην Ελλάδα, της Hestia FC, παρακολούθησαν από τις εξέδρες του ΟΑΚΑ τον νικηφόρο αγώνα της Εθνικής με την Φινλανδία, έπειτα από πρόσκληση της Ελληνικής Ποδοσφαιρικής Ομοσπονδίας.</h2>
      <address><time datetime="2019-11-22T01:25:39+00:00">22 Nov 2019, 01:25</time> by <a rel="author" href="http://www.gazzetta.gr/dimosiografos/gazzetta-team" target="_blank">Gazzetta team</a></address>
      <p>Πολλές εξ αυτών, που συνοδεύονταν από εκπροσώπους του Διεθνούς Κέντρου Ολυμπιακής Εκεχειρίας, παρακολούθησαν για πρώτη φορά επίσημο ευρωπαϊκό αγώνα, έζησαν πρωτόγνωρη εμπειρία, κρατούσαν ελληνικές σημαίες και έζησαν με ένταση και ενθουσιασμό τις προσπάθειες των διεθνών μας και στο τέλος πανηγύρισαν τη νίκη της «γαλανόλευκης».</p>
      <p>Η δράση εντασσόταν στο κοινωνικό πρόγραμμα της ΕΠΟ «Στο ίδιο γήπεδο/Same Field», το οποίο αποτελεί μέρος του εξαετούς αναπτυξιακού πλάνου της Ομοσπονδίας «Μπάλα Παντού», υλοποιείται από τη Διεύθυνση Στρατηγικής Ανάπτυξης και έχει ως κεντρικό στόχο την εξασφάλιση ίσων ευκαιριών συμμετοχής στο άθλημα για όλους και την ένταξη στην ελληνική και ευρωπαϊκή κουλτούρα ευαίσθητων και αποκλεισμένων κοινωνικών ομάδων.</p>
      <p>Αξίζει, τέλος, να σημειωθεί ότι για την σεζόν 2019-2020 έχει προγραμματιστεί μια σειρά κοινών δράσεων ΕΠΟ- Διεθνούς Κέντρου Ολυμπιακής Εκεχειρίας με τη συμμετοχή της Hestia FC σε κοινωνικές και αναπτυξιακές δράσεις της Ομοσπονδίας.</p>
    </article>
  </body>
</html>