<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mediaonetv.in/kerala/2019/11/22/mohanan-against-ndf"/>
    <meta property="og:site_name" content="Media One"/>
    <meta property="article:published_time" content="2019-11-22T01:54:34+00:00"/>
    <meta property="og:title" content="എന്‍.ഡി.എഫ് പ്രവര്‍ത്തകര്‍ പ്രതികളായ കേസുകള്‍ പിന്‍വലിക്കാന്‍ യു.ഡി.എഫ് ഭരണകാലത്ത് ലീഗ് ഇടപെട്ടതായി പി.മോഹനന്‍ "/>
    <meta property="og:description" content="എന്‍.ഡി.എഫിനെ വിമര്‍ശിക്കുമ്പോള്‍ ലീഗിന് പൊള്ളുന്നത് എന്തിനാണെന്ന് മോഹനന്‍ ചോദിച്ചു"/>
  </head>
  <body>
    <article>
      <h1>എന്‍.ഡി.എഫ് പ്രവര്‍ത്തകര്‍ പ്രതികളായ കേസുകള്‍ പിന്‍വലിക്കാന്‍ യു.ഡി.എഫ് ഭരണകാലത്ത് ലീഗ് ഇടപെട്ടതായി പി.മോഹനന്‍ </h1>
      <h2>എന്‍.ഡി.എഫിനെ വിമര്‍ശിക്കുമ്പോള്‍ ലീഗിന് പൊള്ളുന്നത് എന്തിനാണെന്ന് മോഹനന്‍ ചോദിച്ചു</h2>
      <address><time datetime="2019-11-22T01:54:34+00:00">22 Nov 2019, 01:54</time> by <a rel="author" href="https://www.mediaonetv.in/author/542167" target="_blank">Web Desk</a></address>
      <p>മാവോയിസ്റ്റുകളെ സഹായിക്കുന്നത് ഇസ്ലാമിക തീവ്രവാദികളാണന്ന വിവാദ പ്രസ്താവനയ്ക്ക് പിന്നാലെ മുസ്‌ലിംലീഗിനെതിരെയും സി.പി.എം കോഴിക്കോട് ജില്ലാ സെക്രട്ടറി പി.മോഹനന്‍. എന്‍.ഡി.എഫ് പ്രവര്‍ത്തകര്‍ പ്രതികളായ കേസുകള്‍ പിന്‍വലിക്കാന്‍ യു.ഡി.എഫ് ഭരണകാലത്ത് മുസ്‌ലിം ലീഗ് ഇടപെട്ടതായി മോഹനന്‍ ആരോപിച്ചു.</p>
      <p>എന്‍.ഡി.എഫിനെ വിമര്‍ശിക്കുമ്പോള്‍ ലീഗിന് പൊള്ളുന്നത് എന്തിനാണെന്ന് മോഹനന്‍ ചോദിച്ചു. തങ്ങളുടെ വളര്‍‌ത്തുപുത്രനാണോ എന്‍.ഡി.എഫ് എന്ന് ലീഗ് വ്യക്തമാക്കണമെന്നും അദ്ദേഹം പറഞ്ഞു. ജമാഅത്തെ ഇസ്ലാമി ഭീകര സംഘടനയല്ല. എന്നാല്‍ അതിന്റെ പ്രസിദ്ധീകരണങ്ങളില്‍ മവോയിസ്റ്റ് അനുകൂലികള്‍ക്ക് കൂടുതല്‍ അവസരം നല്‍കുന്നതായും മോഹനന്‍ ആരോപിച്ചു.</p>
      <p>മാവോയിസ്റ്റ് വലതുപക്ഷ കൂട്ടുകെട്ട് എന്ന വഷയത്തില്‍ സി.പി.എം നോര്‍ത്ത് ഏരിയ കമ്മറ്റി സംഘടിപ്പിച്ച പൊതുസമ്മേളനത്തിലായിരുന്നു മോഹനന്റെ വിവാദ പരാമര്‍ശം.</p>
    </article>
  </body>
</html>