<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovoidilo.ua/2019/11/22/novyna/polityka/rosiya-peredala-polshhi-materialy-spravy-stosovno-mazura"/>
    <meta property="og:site_name" content="Слово і Діло"/>
    <meta property="article:published_time" content="2019-11-22T01:26:02+00:00"/>
    <meta property="og:title" content="Росія передала Польщі матеріали справи стосовно Мазура"/>
    <meta property="og:description" content="РФ передала Польщі матеріали справи проти українського активіста Ігоря Мазура, якого звинувачують нібито участь в Чеченській війні."/>
  </head>
  <body>
    <article>
      <h1>Росія передала Польщі матеріали справи стосовно Мазура</h1>
      <address>
        <time datetime="2019-11-22T01:26:02+00:00">22 Nov 2019, 01:26</time>
      </address>
      <p>
        <b>РФ передала Польщі матеріали <a href="https://www.slovoidilo.ua/2019/11/10/novyna/polityka/stratehiya-zaxystu-ukrayincya-mazura-vzhe-rozroblena-mzs">справи проти українського активіста Ігоря Мазура</a>, якого звинувачують нібито участь в Чеченській війні.</b>
      </p>
      <p>Про це повідомляє «<a href="https://www.radiosvoboda.org/a/news-mazur-topolia-chechenska-sprava/30285123.html">Радіо Свобода</a>».</p>
      <p>За словами Мазура, 22 листопада український консул повинен ознайомитися з матеріалами справи.</p>
      <p>«<i>Повинен консул завтра зустрітися з окружним прокурором, йому дадуть, я думаю, подивитися ці документи. Я думаю, це ті свідчення, які вибиті з Миколи Карпюка, Станіслава Клыха, який зараз лікується в психіатричній лікарні після тих катувань. Ще свідчення кількох росіян, які сиділи в російських в'язницях за кримінальні злочини, а потім через 20 років згадали, що ще й «в Чечні воювали». Тобто це - надумані свідчення, тому що, по тим матеріалам, я був командиром підрозділу, де служив Арсеній Яценюк, брати Тягнибоки, служили хлопці, які в той час були взагалі дітьми - не можна воювати на три з половиною роки</i>», - повідомив активіст.</p>
      <p>Мазур заявив, що під час війни він перебував у Чечні в якості журналіста і не брав участі в бойових діях.</p>
      <p>Нагадаємо,<a href="https://www.slovoidilo.ua/2019/11/11/novyna/polityka/ukrayina-bude-dobyvatysya-zvilnennya-mazura-posol"> 9 листопада в Польщі на кордоні «Дорогуськ» затримали</a> українського активіста і співробітника Секретаріату уповноваженого Верховної ради України з прав людини Ігоря Мазура. Затримання було проведене за запитом Російської Федерації.</p>
      <p>Через чотири дні, 13 листопада, <a href="https://www.slovoidilo.ua/2019/11/13/novyna/polityka/ukrayinskyj-aktyvist-mazur-povernuvsya-ukrayinu">Мазур повернувся в Україну</a>.</p>
      <p>Хочете обговорити цю новину? Долучайтеся до телеграм-чату <a href="https://t.me/chorna_rada">CHORNA RADA</a></p>
      <related>
        <h4>Читайте також</h4>
        <a href="https://www.slovoidilo.ua/2019/11/14/novyna/polityka/mazur-povernuvsya-roboty-ofisi-ombudsmena"/>
        <a href="https://www.slovoidilo.ua/2019/11/14/novyna/polityka/posol-rozpoviv-podrobyczi-povernennya-mazura-ukrayinu"/>
        <a href="https://www.slovoidilo.ua/2019/11/13/novyna/polityka/ukrayinskyj-aktyvist-mazur-povernuvsya-ukrayinu"/>
        <a href="https://www.slovoidilo.ua/2019/11/11/novyna/polityka/denisova-rozpovila-podrobyczi-zatrymannya-polshhi-ihorya-mazura"/>
        <a href="https://www.slovoidilo.ua/2019/11/11/novyna/polityka/ukrayina-bude-dobyvatysya-zvilnennya-mazura-posol"/>
        <a href="https://www.slovoidilo.ua/2019/11/10/novyna/pravo/konsul-rozpoviv-koly-bude-pryznacheno-pershe-sudove-zasidannya-spravi-mazura"/>
        <a href="https://www.slovoidilo.ua/2019/11/10/novyna/polityka/mazura-viddaly-poruky-ukrayinskomu-konsulu"/>
        <a href="https://www.slovoidilo.ua/2019/11/10/novyna/polityka/polska-prokuratura-vnesla-podannya-pro-ekstradyczijnyj-aresht-mazura-denisova"/>
        <a href="https://www.slovoidilo.ua/2019/11/10/novyna/pravo/aktyvista-mazura-pryvezly-dopyt-prokuratury"/>
        <a href="https://www.slovoidilo.ua/2019/11/10/novyna/polityka/stratehiya-zaxystu-ukrayincya-mazura-vzhe-rozroblena-mzs"/>
      </related>
    </article>
  </body>
</html>