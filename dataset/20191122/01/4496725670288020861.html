<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.elpuntavui.cat/opinio/article/62-apunt/1700031-menys-que-un-club.html"/>
    <meta property="og:site_name" content="El Punt Avui"/>
    <meta property="article:published_time" content="2019-11-22T01:00:00+00:00"/>
    <meta property="og:title" content="Menys que un club"/>
    <meta property="og:description" content="És el primer que em va passar pel cap el dia del referèndum, quan el Barça va decidir jugar a porta tancada contra el Las Palmas en comptes de negar-se a sortir al camp. El primer impuls de la directiva..."/>
  </head>
  <body>
    <article>
      <h1>Menys que un club</h1>
      <address><time datetime="2019-11-22T01:00:00+00:00">22 Nov 2019, 01:00</time> by <a rel="author">Xavi Aguilar</a></address>
      <p>És el primer que em va passar pel cap el dia del referèndum, quan el Barça va decidir jugar a porta tancada contra el Las Palmas en comptes de negar-se a sortir al camp. El primer impuls de la directiva (o d’una part) es va empetitir davant la magnitud dels egos dels jugadors (o d’una part). Si l’1-O el Barça no va estar a l’altura amb la mar de fons que hi havia, sorprendria que, ara que el Tsunami Democràtic l’interpel·la, cedís a la seva petició, al capdavall anònima i, per com han anat els tuits i comunicats, amb un cert tuf d’amenaça. El club se sent més còmode fent-se un lloc entre multinacionals que implicant-se amb les prioritats del territori. Si la cosa canvia, però, procediré a retallar i menjar-me aquest article ben gustosament.</p>
    </article>
  </body>
</html>