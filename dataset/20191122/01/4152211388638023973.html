<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.banglatribune.com/country/news/592917/%E0%A6%B8%E0%A7%8D%E0%A6%A4%E0%A7%8D%E0%A6%B0%E0%A7%80%E0%A6%95%E0%A7%87-%E0%A6%B9%E0%A6%A4%E0%A7%8D%E0%A6%AF%E0%A6%BE%E0%A6%B0-%E0%A6%85%E0%A6%AD%E0%A6%BF%E0%A6%AF%E0%A7%8B%E0%A6%97%E0%A7%87-%E0%A6%B8%E0%A7%8D%E0%A6%AC%E0%A6%BE%E0%A6%AE%E0%A7%80%E0%A6%B8%E0%A6%B9-%E0%A6%86%E0%A6%9F%E0%A6%95-%E0%A6%A6%E0%A7%81%E0%A6%87"/>
    <meta property="og:site_name" content="বাংলা ট্রিবিউন"/>
    <meta property="article:published_time" content="2019-11-22T01:10:00+00:00"/>
    <meta property="og:title" content="স্ত্রীকে হত্যার অভিযোগে স্বামীসহ আটক দুই"/>
    <meta property="og:description" content="সাতক্ষীরার আশাশুনিতে যৌতুকের দাবিতে স্বপ্না রানী মন্ডল (২০) নামে এক গৃহবধূকে পিটিয়ে হত্যার অভিযোগ উঠেছে। বৃহস্পতিবার সকালে উপজেলার বড়দল ইউনিয়নের ডুমুরপোতা গ্রাম থেকে পুলিশ তার লাশ উদ্ধার করে। এ ঘটনায় নিহতের স্বামী প্রশান্ত সরকার ও শাশুড়ি সবিতা সরকারকে আটক করেছে পুলিশ। নিহত গৃহবধূ..."/>
  </head>
  <body>
    <article>
      <h1>স্ত্রীকে হত্যার অভিযোগে স্বামীসহ আটক দুই</h1>
      <address><time datetime="2019-11-22T01:10:00+00:00">22 Nov 2019, 01:10</time> by <a rel="author">সাতক্ষীরা প্রতিনিধি</a></address>
      <p>
        <b>সাতক্ষীরার আশাশুনিতে যৌতুকের দাবিতে স্বপ্না রানী মন্ডল (২০) নামে এক গৃহবধূকে পিটিয়ে হত্যার অভিযোগ উঠেছে। বৃহস্পতিবার সকালে উপজেলার বড়দল ইউনিয়নের ডুমুরপোতা গ্রাম থেকে পুলিশ তার লাশ উদ্ধার করে। এ ঘটনায় নিহতের স্বামী প্রশান্ত সরকার ও শাশুড়ি সবিতা সরকারকে আটক করেছে পুলিশ।</b>
      </p>
      <figure>
        <img src="http://cdn.banglatribune.com/contents/cache/images/800x0x1/uploads/media/2015/12/22/ee257e0d5d4a4bbe0ffa68e0986a40a7-Arrest.jpg"/>
        <figcaption>গ্রেফতারের প্রতীকী ছবি</figcaption>
      </figure>
      <p>নিহত গৃহবধূ স্বপ্না রানী মন্ডল একই উপজেলার খাজরা ইউনিয়নের ফটিকখালী গ্রামের পরিমল মন্ডলের মেয়ে। নিহতের চাচা শ্যামল কুমার মন্ডল জানান, যৌতুকের দাবিতে তার ভাইজি স্বপ্নাকে প্রায়ই নির্যাতন করতো তার স্বামী প্রশান্ত ও শাশুড়ি সবিতা সরকার। এরই জের ধরে বুধবার রাতে তাকে মারপিট করে গুরুতর আহত করে। একপর্যায়ে বৃহস্পতিবার ভোরে সে মারা যাওয়ার পর তার মুখে বিষ ঢেলে আত্মহত্যা বলে প্রচার করে তারা। তিনি আরও জানান, তার গায়ে মারপিটের একাধিক চিহ্ন রয়েছে।</p>
      <p>আশাশুনি থানার ভাপ্রাপ্ত কর্মকর্তা (ওসি) আব্দুস সালাম বিষয়টি নিশ্চিত করে জানান, নিহত গৃহবধূর লাশ উদ্ধার করে ময়নাতদন্তের জন্য সাতক্ষীরা সদর হাসপাতালে পাঠানো হয়েছে। এ ঘটনায় ইতোমধ্যে নিহতের স্বামী প্রশান্ত সরকার ও শাশুড়ি সবিতা সরকারকে জিজ্ঞাসাবাদের জন্য আটক করা হয়েছে।</p>
      <p> </p>
      <footer>/এইচকে/</footer>
    </article>
  </body>
</html>