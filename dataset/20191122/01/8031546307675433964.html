<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://kanal3.bg/news/109351-Premierat-na-Izrael-s-obvineniya-za-podkup%252C-izmama-i-zloupotreba-s-doverie"/>
    <meta property="og:site_name" content="Канал 3"/>
    <meta property="article:published_time" content="2019-11-22T01:00:00+00:00"/>
    <meta property="og:title" content="Премиерът на Израел с обвинения за подкуп, измама и злоупотреба с доверие"/>
    <meta property="og:description" content="Нетаняху е първият действащ министър-председател на страната с обвинителен акт"/>
  </head>
  <body>
    <article>
      <h1>Премиерът на Израел с обвинения за подкуп, измама и злоупотреба с доверие</h1>
      <h2>Нетаняху е първият действащ министър-председател на страната с обвинителен акт</h2>
      <address>
        <time datetime="2019-11-22T01:00:00+00:00">22 Nov 2019, 01:00</time>
      </address>
      <p><b>Обвинения за подкуп, измама и злоупотреба с доверие бяха повдигнати срещу израелския премиер Бенямин Нетаняху в 3 отделни дела за корупция, обяви главният прокурор в четвъртък вечерта. Така за пръв път в историята на държавата Израел действащ премиер е изправен пред обвинителен акт за криминално разследване, отбеляза Си Ен Ен</b>.</p>
      <p>
        <a href="http://kanal3.bg/news/world">
          <i>
            <b>Още новини от света ще намерите тук</b>
          </i>
        </a>
      </p>
      <p>На последното изслушване миналия месец екипът от елитни юристи на Нетаняху опита да убеди прокуратурата да прекратят случаите, включително и за най-сериозното обвинение за подкуп.</p>
      <p>Но Авишай Манделблит, назначен от самия Нетаняху, служил някога като секретар в кабинета му, продължава напред. „Това е много тъжен ден за Израел и лично за мен“, заяви Манделблит, като добави, че решението да повдигне обвинение „не е въпрос на политика, на ляво или дясно“.</p>
      <p>В отговор премиерът заяви в Йерусалим, че обвиненията „са опит за преврат срещу министър-председател“.</p>
      <p>Заради патовата ситуация с невъзможността да се състави правителство на Израел след изборите, официалното обвинение може да стане факт след месеци. Въпреки това обвиненията са сериозен удар срещу израелския премиер с най-продължителен мандат на поста – повече от 13 години. Той обяви своята невинност още когато разследването стана публично преди 3 години. През този период Нетаняху на няколко пъти отказа да се оттегли, както го призоваваха депутатите от опозицията. За разлика от министър от управлението или обикновен законодател, който е длъжен да подаде оставка, ако е обвинен, министър-председателят не е длъжен да го стори. Това се изисква от нея или него едва след като е произнесена присъда с последващи обжалвания, а това може да отнеме години.</p>
      <p> </p>
      <related>
        <h4>Още по темата</h4>
        <a href="http://kanal3.bg/news/world/middleeast/108234-Izrael-e-gotov-da-pomaga-na-kyurdite-v-Siriya-po-vsichki-vazmodzni-nachini"/>
        <a href="http://kanal3.bg/news/world/middleeast/95767-Osporvan-vot-v-Izrael---Netanyahu-obache-yavno-pecheli"/>
        <a href="http://kanal3.bg/news/bulgaria/politics/87356-Borisov-priema-liderite-na-Garciya%252C-Rumaniya-i-Sarbiya-v-%20Evksinograd%20%252C-sreshta-gi-s-Netanyahu"/>
      </related>
    </article>
  </body>
</html>