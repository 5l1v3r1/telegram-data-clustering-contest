<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.innnews.co.th/economy/news_538153/"/>
    <meta property="og:site_name" content="INNnews"/>
    <meta property="article:published_time" content="2019-11-22T01:48:41+00:00"/>
    <meta property="og:title" content="พณ.เผยราคาผักชีเหลือ60-70บ./กก."/>
    <meta property="og:description" content="กระทรวงพาณิชย์ โดยกรมการค้าภายใน รายงานภาวะราคาสินค้าจำ…"/>
  </head>
  <body>
    <article>
      <h1>พณ.เผยราคาผักชีเหลือ60-70บ./กก.</h1>
      <h2>กระทรวงพาณิชย์ เผย ราคาสินค้าวันนี้เปลี่ยนแปลงหลายรายการ เมื่อเทียบกับวันก่อนหน้า ผักชีลดเหลือ 60-70 บาทต่อกิโลกรัม ถั่วฝักยาวเหลือ 25-28 บาทต่อกิโลกรัม</h2>
      <address>
        <time datetime="2019-11-22T01:48:41+00:00">22 Nov 2019, 01:48</time>
      </address>
      <p>กระทรวงพาณิชย์ โดยกรมการค้าภายใน รายงานภาวะราคาสินค้าจำหน่ายปลีกในพื้นที่กรุงเทพมหานคร ล่าสุดวันนี้ พบว่า ราคาสินค้าเปลี่ยนแปลงหลายรายการ เมื่อเทียบกับวันก่อนหน้า อาทิ ถั่วฝักยาว ราคาลดลงเหลือ กิโลกรัมละ 25-28 บาท ผักชี ราคาลดลงเหลือ กิโลกรัมละ 60-70 บาท</p>
      <p>โดยสินค้าที่ราคายังทรงตัว ได้แก่ เนื้อหมู ราคากิโลกรัมละ 125-130 บาท แต่หากเป็นเนื้อหมูตัดแต่งราคาจะเพิ่มขึ้นอีกเฉลี่ยกิโลกรัมละ 10 บาท ไข่ไก่ เบอร์ 2 ราคาฟองละ 3.40-3.50 บาท ไข่ไก่ เบอร์ 3 ราคาฟองละ 3.30-3.40 บาท ไก่สดทั้งตัว ราคากิโลกรัมละ 65-75 บาท กุ้งขาว ขนาด 70-80 ตัว/กก. ราคากิโลกรัมละ 150-180 บาท ผักคะน้า ผักกาดขาว ผักบุ้งจีน กิโลกรัมละ 20-24 บาท แตงกวา กวางตุ้ง กะหล่ำปลี กิโลกรัมละ 15-18 บาท มะเขือเทศ กิโลกรัมละ 18-20 บาท มะนาว เบอร์ 1-2 ราคาผลละ 2.50-3.00 บาท มะนาว เบอร์ 3-4 ราคาผลละ 1.50-2.00 บาท พริกขี้หนู กิโลกรัมละ 50-60 บาท ต้นหอม กิโลกรัมละ 50-60 บาท</p>
      <p>ในขณะที่ราคาขายส่งพืชไร่ ผลปาล์มทะลาย จังหวัดสุราษฎร์ธานี ราคาเพิ่มขึ้นเป็นกิโลกรัมละ 4.20-4.60 บาท จังหวัดกระบี่ ราคาเพิ่มขึ้นเป็น กิโลกรัมละ 4.20-4.70 บาท น้ำมันปาล์มดิบ ราคาเพิ่มขึ้นเป็น กิโลกรัมละ 23.25-24.00 บาท มันสําปะหลังหัวมันสด ราคากิโลกรัมละ 2.20-2.40 บาท ยางแผ่นรมควันชั้น 3 (ราคาตลาดกลางจังหวัดสงขลา) ราคาเพิ่มขึ้นเป็นกิโลกรัมละ 40.99 บาท</p>
    </article>
  </body>
</html>