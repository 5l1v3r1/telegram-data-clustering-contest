<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.onsports.gr/news/story/655459/roymania-sto-nosokomeio-40-atoma-meta-apo-epixeirisi-myoktonias-nekroi-mitera-me-ta-dyo-mora-tis"/>
    <meta property="og:site_name" content="OnSports"/>
    <meta property="article:published_time" content="2019-11-22T01:09:51+00:00"/>
    <meta property="og:title" content="Ρουμανία: Στο νοσοκομείο 40 άτομα μετά από επιχείρηση μυοκτονίας - Νεκροί μητέρα με τα δύο μωρά της"/>
    <meta property="og:description" content="Στο νοσοκομείο εξακολουθούν να νοσηλεύονται σαράντα άτομα, έπειτα από επιχείρηση μυοκτονίας που έγινε προ ημερών στην Τιμισοάρα και είχε ως αποτέλεσμα να χάσουν τη ζωή τους τρεις άνθρωποι, ένα νεογέννητο μίας εβδομάδας, ένα τρίχρονο παιδί και η μητέρα των δύο παιδιών."/>
  </head>
  <body>
    <article>
      <h1>Ρουμανία: Στο νοσοκομείο 40 άτομα μετά από επιχείρηση μυοκτονίας - Νεκροί μητέρα με τα δύο μωρά της</h1>
      <address><time datetime="2019-11-22T01:09:51+00:00">22 Nov 2019, 01:09</time> by <a rel="author">Onsports Team</a></address>
      <p>Στο νοσοκομείο εξακολουθούν να νοσηλεύονται σαράντα άτομα, έπειτα από επιχείρηση μυοκτονίας που έγινε προ ημερών στην Τιμισοάρα και είχε ως αποτέλεσμα να χάσουν τη ζωή τους τρεις άνθρωποι, ένα νεογέννητο μίας εβδομάδας, ένα τρίχρονο παιδί και η μητέρα των δύο παιδιών.</p>
      <p>Οι ρουμανικές αρχές απέδωσαν το θάνατο των τριών ανθρώπων στην τοξικότητα του προϊόντος που χρησιμοποιήθηκε και ο αντιπεριφερειάρχης της περιφέρειας Τιμισοάρα Κριστιαν Φραντέσκου δήλωσε ότι «αυτή τη στιγμή νοσηλεύονται σαράντα άτομα, 29 παιδιά και 11 ενήλικες».</p>
      <p>Παράλληλα, πρόσθεσε, διενεργούνται έλεγχοι στο κτήριο όπου είχε γίνει η επιχείρηση μυοκτονίας, αλλά και στην ευρύτερη περιοχή, ούτως ώστε να εξακριβωθεί εάν είναι ασφαλή για τη στέγαση των ενοίκων τους. Ο κ. Φραντέσκου ενημέρωσε για τους ελέγχους τον υπουργό Εσωτερικών Μαρτσέλ Βέλα, ο οποίος υπογράμμισε ότι η κυβέρνηση κάνει ό,τι είναι δυνατόν για να συμβάλλει στην επίλυση του ζητήματος.</p>
      <p>Διαβάστε περισσότερα στο <a href="https://www.cnn.gr/news/kosmos/story/198169/roymania-sto-nosokomeio-40-atoma-meta-apo-epixeirisi-myoktonias-nekroi-mitera-me-ta-dyo-mora-tis">Cnn.gr</a></p>
    </article>
  </body>
</html>