<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nieuwsblad.be/cnt/dmf20191122_04730999?utm_source=feedburner&amp;utm_medium=feed&amp;utm_campaign=Feed%3A+nieuws%2Fsnelnieuws+%28Nieuwsblad.be%3A+Snelnieuws%29"/>
    <meta property="og:site_name" content="Het Nieuwsblad"/>
    <meta property="article:published_time" content="2019-11-22T18:26:00+00:00"/>
    <meta property="og:title" content="Bart De Pauw draait nieuwe serie met Jan Verheyen en Rik Verheye"/>
    <meta property="og:description" content="Jan Verheyen postte vandaag een selfie op Instagram met acteur Rik Verheye en Bart De Pauw. Verheyen was te gast op de set van Influencers, het nieuwe prog..."/>
  </head>
  <body>
    <article>
      <h1>Bart De Pauw draait nieuwe serie met Jan Verheyen en Rik Verheye</h1>
      <address>
        <time datetime="2019-11-22T18:26:00+00:00">22 Nov 2019, 18:26</time>
      </address>
      <p>
        <b>Jan Verheyen postte vandaag een selfie op Instagram met acteur Rik Verheye en Bart De Pauw. Verheyen was te gast op de set van <i>Influencers</i>, het nieuwe programma van Koeken Troef!. Het productiehuis, dat vroeger werd geleid door de Pauw zelf, is momenteel bezig met opnames. <i>Influencers </i>wordt een sketchprogramma dat de draak zal steken met de zogenaamde #foodies en #vloggers, mensen die via sociale media een gooi willen doen naar de eeuwige roem.</b>
      </p>
      <p>Rik Verheye maakt deel uit van de vaste cast, samen met Tom Audenaert, Joke Emmers en Eva Binon. Eerder werd al bekendgemaakt dat De Pauw zelf zal instaan voor de regie, samen met Pietje Horsten en Kenneth Taylor. Verheyen was dus vermoedelijk op de set aanwezig voor een gastrol.</p>
      <p>
        <b>LEES OOK: <a href="https://www.nieuwsblad.be/cnt/dmf20191003_04643560">“Twee jaar na beschuldigingen van grensoverschrijdend gedrag is Bart De Pauw terug met nieuw programma”</a></b>
      </p>
      <p>De Pauw kwam eind 2017 in opspraak wegens beschuldigingen van seksueel grensoverschrijdend gedrag. Sindsdien verscheen hij nog maar weinig in het openbaar of sociale media. Voor <i>Influencers </i>staat De Pauw achter de camera. Of hij plannen heeft om ooit nog terug voor de camera te gaan staan, is nog niet duidelijk.</p>
      <p>bekijk ook</p>
      <p>
        <b>“Not done hoe VRT Bart De Pauw en Koeken Troef! behandeld heeft”</b>
      </p>
      <p>
        <b>VRT zet samenwerking met Bart De Pauw stop na klachten over grensoverschrijdend gedrag</b>
      </p>
    </article>
  </body>
</html>