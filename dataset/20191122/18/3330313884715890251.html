<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/904764/kwaliteitsimpuls-voor-gorr-bij-suriname-zeven-spelers-versterken-selectie.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-22T18:12:00+00:00"/>
    <meta property="og:title" content="Spelers maken massaal keuze voor Suriname: zeven (!) versterkingen voor Gorré"/>
    <meta property="og:description" content="Maar liefst zeven spelers komen de gelederen van het nationale elftal van Suriname versterken. Hierdoor krijgt bondscoach Dean Gorré tijdens de Gold Cup, waarvoor het land zich onlangs voor het eerst plaatste, een flinke kwaliteitsimpuls. Steeds meer spelers denken serieus na over een interlandcarrière bij Suriname. Door het zogenaamde 'sportpaspoort' kunnen voetballers met een Surinaamse achtergrond een paspoort aanvragen, zonder dat ze daarbij hun Nederlandse paspoort in hoeven te leveren. Historische prestatie: Hasselbaink leidt Suriname naar deelname aan Gold Cup"/>
  </head>
  <body>
    <article>
      <h1>Spelers maken massaal keuze voor Suriname: zeven (!) versterkingen voor Gorré</h1>
      <address>
        <time datetime="2019-11-22T18:12:00+00:00">22 Nov 2019, 18:12</time>
      </address>
      <p>
        <b>Maar liefst zeven spelers komen de gelederen van het nationale elftal van Suriname versterken. Hierdoor krijgt bondscoach Dean Gorré tijdens de Gold Cup, waarvoor het land zich onlangs voor het eerst plaatste, een flinke kwaliteitsimpuls.</b>
      </p>
      <p>Steeds meer spelers denken serieus na over een interlandcarrière bij Suriname. Door het zogenaamde 'sportpaspoort' kunnen voetballers met een Surinaamse achtergrond een paspoort aanvragen, zonder dat ze daarbij hun Nederlandse paspoort in hoeven te leveren.</p>
      <p>Nigel Hasselbaink maakt daar dankbaar gebruik van en was tijdens de kwalificatie voor de Gold Cup meteen belangrijk met een doelpunt in het duel met Nicaragua, dat door Suriname met 2-1 werd gewonnen.</p>
      <p>Meerdere spelers willen ook voor Suriname uitkomen. Het gaat om Kelvin Leerdam, die met Seattle Sounders kampioen werd in de Verenigde Staten, Ryan Donk van Galatasaray, Tjaronn Chery die op het moment actief is bij Maccabi Haifa, Florian Jozefzoon (Derby County), Diego Biseswar (PAOK Saloniki), Mitchell Donald (Evkur Yeni Malatyaspor) en Miquel Nelom (Willem II).</p>
      <figure>
        <iframe data-src="https://twitter.com/NatioSuriname/status/1197907194454462464?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <related>
        <h4>Lees meer</h4>
        <a href="https://www.voetbalprimeur.nl/nieuws/904301/historische-prestatie-hasselbaink-leidt-suriname-naar-deelname-aan-gold-cup.html?itm_source=www.voetbalprimeur.nl&amp;itm_medium=highlighted-content"/>
      </related>
    </article>
  </body>
</html>