<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gizchina.cz/2019/11/22/apple-odstranil-ze-svych-stranek-uzivatelska-hodnoceni/"/>
    <meta property="og:site_name" content="GizChina.cz"/>
    <meta property="article:published_time" content="2019-11-22T18:00:58+00:00"/>
    <meta property="og:title" content="Apple odstranil ze svých stránek uživatelská hodnocení"/>
    <meta property="og:description" content="I když jsme samozřejmě primárně stránkou zaměřenou na čínské produkty, tak si občas nemůžeme odpustit zabrousit i na pole jablečné. Apple jede !"/>
  </head>
  <body>
    <article>
      <h1>Apple odstranil ze svých stránek uživatelská hodnocení</h1>
      <address><time datetime="2019-11-22T18:00:58+00:00">22 Nov 2019, 18:00</time> by <a rel="author" href="https://gizchina.cz/author/mfabian/" target="_blank">Martin Fabián</a></address>
      <p>Ohodnoťte článek</p>
      <p>I když jsme samozřejmě primárně stránkou zaměřenou na čínské produkty, tak si občas nemůžeme odpustit zabrousit i na pole mainstreamu jiných než čínských značek. Ostatně popis „designed in California, made in China“ už zlidověl a někteří jableční elitáři se k němu raději ani nehlásí. A dnešní šťouchanec do značky Apple je natolik výživný, že by prostě byla škoda se mu vyhnout. Podle všeho se totiž v jablečném ústředí rozhodli následovat moderní trend cenzury názoru veřejnosti.</p>
      <p>Z oficiálního webu společnosti byly totiž od 17. listopadu odstraněny veškeré fanouškovské recenze a hodnocení produktů, celá záložka s touto kategorií prostě a jednoduše zmizela. Tato změna byla zaznamenána serverem <a href="https://appleinsider.com/articles/19/11/21/apple-pulls-all-customer-reviews-from-online-apple-store">Appleinsider</a> a doloženě byla uplatněna na lokalizovaných stránkách v USA, Británii a Austrálii. Shodou okolností (pokud na něco takového věříte) se tak stalo pouhé dva dny po oficiálním vydání nové verze 16-palcového <a href="http://gizchina.cz/tag/macbook">MacBooku</a> a některým kritickým hlasům.</p>
      <figure>
        <img src="https://gizchina.cz/wp-content/uploads/2019/11/apple-news.jpg"/>
      </figure>
      <p>Každopádně se ale jedná o velmi pofidérní krok, který se určitě nesetká s pozitivní odezvou fanoušků a uživatelů, protože obava z negativních recenzí vlastních produktů není zrovna znakem sebevědomí. Obvyklé vysvětlení podobné cenzury z poslední doby na jiných stránkách zahrnuje obecné označení části fanoušků jako „haterů“ nebo „trollů“, takže se dá očekávat tento postup ze strany Apple. Tento trend postupu cenzury bohužel opravdu není ničím novým a určitě se bude rozšiřovat jako mor na internetu i nadále. A někteří mu ještě budou tleskat…</p>
      <footer>Některé naše odkazy mohou vést na prodejce elektroniky. Pokud si skrze takový odkaz něco koupíte, můžeme z prodeje obdržet malá procenta.</footer>
      <related>
        <h4>Podobné články</h4>
        <a href="https://gizchina.cz/2019/11/24/zakaze-rusko-v-roce-2020-apple-iphone/"/>
        <a href="https://gizchina.cz/2019/11/21/ledy-se-mozna-lehce-pohnuly-v-kauze-huawei/"/>
        <a href="https://gizchina.cz/2019/11/09/dxomark-pod-palbou-kvuli-test-iphone-11-pro-max/"/>
      </related>
    </article>
  </body>
</html>