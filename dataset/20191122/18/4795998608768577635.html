<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://t24.com.tr/haber/evi-yanan-kanser-hastasi-kadin-15-kedi-ve-2-kopegiyle-evsiz-kaldi,849272"/>
    <meta property="og:site_name" content="T24"/>
    <meta property="article:published_time" content="2019-11-22T18:07:00+00:00"/>
    <meta property="og:title" content="Evi yanan kanser hastası kadın 15 kedi ve 2 köpeğiyle evsiz kaldı"/>
    <meta property="og:description" content="Evi yanan kanser hastası kadın 15 kedi ve 2 köpeğiyle evsiz kaldı"/>
  </head>
  <body>
    <article>
      <h1>Evi yanan kanser hastası kadın 15 kedi ve 2 köpeğiyle evsiz kaldı</h1>
      <h2>Evi yanan kanser hastası kadın 15 kedi ve 2 köpeğiyle evsiz kaldı</h2>
      <address>
        <time datetime="2019-11-22T18:07:00+00:00">22 Nov 2019, 18:07</time>
      </address>
      <p>Hatay'ın Defne ilçesinde yaşayan 47 yaşındaki kanser hastası Necmiye Gürcü, evinde çıkan yangın sonrası 80 yaşındaki babası, 35 yaşındaki kız kardeşi, 15 kedisi ve 2 köpeğiyle birlikte evsiz kaldı.<br/>Kedilerinden birinin soğuk hava nedeniyle kendisi ve ailesi adaklık kurban kestirmeye gitmişken içeriye girdiğini ve yangınla beraber içeride can verdiğini kaydeden Gürcü, yaşananları şöyle anlattı:<br/><i>"Ben 3. evre kanser hastasıyım, adak dilemiştim bu hastalıktan kurtulayım diye, ziyarette kurban kesiyorduk, bir tane pamuk şeker satan adam komşularımıza ‘karşı evde yangın var’ demiş. Komşularımızda bizi eviniz yanıyor diye aradı. Biz eve geldiğimiz de her şey yanıp tutuşmuştu zaten. Bir odamız cayır cayır yanıyordu, itfaiye gelene kadar diğer odaya da sıçradı, her şeyimiz kül oldu hiçbir şeyimiz kalmadı.</i></p>
      <figure>
        <img src="https://media-cdn.t24.com.tr/media/library/2019/11/1574446274149-aw-862685-08.jpg"/>
      </figure>
      <p><i>"Evimizin bahçesine büyükşehir belediyesi çadır kurdu. Bu soğukta yazlık çadırda kalıyoruz, donuyoruz içeride. Babam 80 yaşında bu kışı çadırda geçirse ölümüne sebep olacak, bizi kahredecek.” dedi.<br/></i>Babalarının yaşlılık maaşı ve kendisinin seyyar satıcılıktan kazandığı parayla geçindiklerini sözlerine ekleyen Gürcü, yetkililerden ve yardım severlerden yardım beklediklerini söyledi.<br/><b>(İHA)</b></p>
    </article>
  </body>
</html>