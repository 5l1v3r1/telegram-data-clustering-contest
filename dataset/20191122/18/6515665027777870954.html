<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/sport/tenis/3362703/srpski-teniseri-odrzali-najtuzniju-konferenciju-u-istoriji-sporta-svi-plakali-osim-tipsarevica-i-novak-ronio-suze"/>
    <meta property="og:site_name" content="kurir.rs"/>
    <meta property="article:published_time" content="2019-11-22T18:45:00+00:00"/>
    <meta property="og:title" content="SRPSKI TENISERI ODRŽALI NAJTUŽNIJU KONFERENCIJU U ISTORIJI SPORTA: Svi plakali osim Tipsarevića! I Novak ronio suze"/>
    <meta property="og:description" content="Konferencija za medije srpske Dejvis kup reprezentacije posle poraza od Rusije je verovatno najtužnija ikada u sportu - suze su pustili svi naši teniseri, izuze Janka Tipsarevića, uključujući i selektora Nenada Zimonjića!"/>
  </head>
  <body>
    <article>
      <h6 class="kicker">EKSPLOZIJA EMOCIJA</h6>
      <h1>SRPSKI TENISERI ODRŽALI NAJTUŽNIJU KONFERENCIJU U ISTORIJI SPORTA: Svi plakali osim Tipsarevića! I Novak ronio suze</h1>
      <address>
        <time datetime="2019-11-22T18:45:00+00:00">22 Nov 2019, 18:45</time>
      </address>
      <p>
        <b>Konferencija za medije srpske Dejvis kup reprezentacije posle poraza od Rusije je verovatno najtužnija ikada u sportu - suze su pustili svi naši teniseri, izuze Janka Tipsarevića, uključujući i selektora Nenada Zimonjića!</b>
      </p>
      <figure>
        <img src="https://www.kurir.rs/data/images/2019/11/19/21/2057827_untitled2_ff.jpg?ver=1574444735"/>
        <figcaption>
          <cite>foto: Profimedia</cite>
        </figcaption>
      </figure>
      <p>Svet sporta to nije video!</p>
      <p>Novak Đoković, Nenad Zimonjić, Filip Krajinović, Dušan Lajović i Viktor Troicki, kome je ovaj neuspeh najteže pao, plakali su kao deca dok su se obraćali novinarima.</p>
      <p>Samo je Janko, kome je ovaj završni turnir Dejvis kupa bio poslednji nastup u karijeri, smogao je snage da zadrži suze.</p>
      <p>"Poslednji susret zlatne generacije", zastao je Zimonjić i zaplakao podsećajući da je Srbija u ovom sastavu trijumfovala u Dejvis kupu 2010. godine.</p>
      <p>"Mi nismo ni prijatelji ni saigrači, mi smo porodica", poručio je Novak, a nadovezao se Tipsarević:</p>
      <p>"Neću pamtiti pobede i poraze, već naše prijateljstvo".</p>
      <p>Dušan Lajović je istakao da je ponosan.</p>
      <p>"Ponosam sam i srećan što sam u životu imao sreće da se nađem u pravo vreme na pravom mestu da učim od ovakvih asova", izjavio je Lajović.</p>
      <p>Ipak, Viktor je bio najtužniji. Troicki je zaplakao još na terenu neposredno posle poraza u dublu od Rusa, a onda su mu suze potekle i na konferenciji. Jedva je govorio...</p>
      <p>Poznati italijanski novinar je u jednom trenutku pozvao sve prisutne da pozdrave Srbe i njihovu eksploziju emocije, pa su naši teniseri dobili gromoglasan aplauz.</p>
      <p>Dirljivo!</p>
      <p>Na kraju i jedan lepa vest - postoji šansa da će Srbija za sledeću godinu dobiti specijalnu pozivnicu za završni turnir Dejvis kupa, to jest da neće morati da igra kvalifikacije što u najvećoj meri zavisi od toga da li će Novak Đoković igrati.</p>
      <p>(Kurir sport)</p>
      <related>
        <h4>NE PROPUSTITE</h4>
        <a href="https://www.kurir.rs/sport/tenis/3362679/djokovic-potresen-posle-poraza-od-rusije-evo-sta-je-novak-rekao-o-mecu-kakav-se-igra-jednom-u-karijeri"/>
        <a href="https://www.kurir.rs/sport/tenis/3362665/srpske-suze-u-madridu-troicki-plakao-kao-kisa-posle-poraza-od-rusije-djokovic-ga-grlio-i-tesio-video"/>
        <a href="https://www.kurir.rs/sport/tenis/3362337/uzivo-srbija-rusija-novak-i-drustvo-pocinju-borbu-za-polufinale-1030"/>
        <a href="https://www.kurir.rs/sport/tenis/3362589/podrska-kao-u-beogradu-navijaci-bodrili-djokovica-i-troickog-u-madridu-poruka-novaku-privukla-posebnu-paznju-kurir-tv"/>
      </related>
    </article>
  </body>
</html>