<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.republika.rs/hronika/hronika/170614/pirati-oteli-srbe-moru-osmoro-uspelo-spasi-ostali-kidnapovani"/>
    <meta property="og:site_name" content="REPUBLIKA"/>
    <meta property="article:published_time" content="2019-11-22T18:43:00+00:00"/>
    <meta property="og:title" content="PIRATI OTELI SRBE NA MORU: Osmoro uspelo da se spasi, a ostali kidnapovani"/>
    <meta property="og:description" content="Sedam osoba kidnapovano je sa broda kompanije &quot;Ekson mobajl&quot; u Ekvatorijalnoj Gvineji nedaleko od obale Gvinejskog zaliva. Njih su oteli pirati, a među otetima ima i Srba."/>
  </head>
  <body>
    <article>
      <h1>PIRATI OTELI SRBE NA MORU: Osmoro uspelo da se spasi, a ostali kidnapovani</h1>
      <h2>Sedam osoba kidnapovano je sa broda kompanije "Ekson mobajl" u Ekvatorijalnoj Gvineji nedaleko od obale Gvinejskog zaliva. Njih su oteli pirati, a među otetima ima i Srba.</h2>
      <address><time datetime="2019-11-22T18:43:00+00:00">22 Nov 2019, 18:43</time> by <a rel="author">Republika</a></address>
      <p>Američki naftni gigant "Ekson mobajl" saopštio je da je teretni brod "Varden" napadnut u sredu u teritorijalnim vodama te zemlje. Među posadom od 15 članova bilo je državljana Južne Afrike, Filipina, Srbije i Kameruna. - Osmoro njih je uspelo da se sakrije, dok je sedmoro oteto - piše u saopštenju.</p>
      <p>Brod je napustio naftno polje Zafiro, 12 nautičkih milja od obale, i krenuo je prema Lubi, lučkom gradu na južnom ostrvu Bioko, kada je napadnut. U izjavi nisu navedeni detalji o otmičarima ili njihovim motivima.</p>
      <p>Ekvatorijalna Gvineja nalazi se na južnom obodu Gvinejskog zaliva, jednog od svetskih žarišta za pomorsko piratstvo.</p>
      <p>U prvih devet meseci ove godine u ovom regionu se desilo čak 82 odsto otmica posada na svetu, a u 2018. godini napadi su se udvostručili u odnosu na prethodnu godinu.</p>
      <p>Pirati u Gvinejskom zalivu ponekad preusmeravaju brodove po nekoliko dana, dovoljno dugo da opljačkaju teret i zahtevaju ogromne otkupnine pre nego što oslobode posadu.</p>
      <related>
        <h4>Pročitajte još:</h4>
        <a href="https://www.republika.rs/svet/region/170612/uhapsen-clan-ozloglasenog-barskog-klana"/>
        <a href="https://www.republika.rs/svet/region/170611/bolesno-muskarac-obljubio-dve-maloletnice-sticenice-doma-decu-bez-roditeljskog-staranja"/>
        <a href="https://www.republika.rs/svet/svet/170480/video-zapalio-boing-putnika-kroz-prozor-gledali-strasan-prizor"/>
      </related>
    </article>
  </body>
</html>