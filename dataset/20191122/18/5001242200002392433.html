<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sinidisi.gr/kairos-ayrio-ypochoroyn-oi-vroches-oi-kataigides-ptosi-tis-thermokrasias/"/>
    <meta property="og:site_name" content="ΣΥΝΕΙΔΗΣΗ"/>
    <meta property="article:published_time" content="2019-11-22T18:27:26+00:00"/>
    <meta property="og:title" content="Καιρός αύριο: Δεν υποχωρούν οι βροχές και οι καταιγίδες – Πτώση της θερμοκρασίας"/>
    <meta property="og:description" content="Άστατος θα συνεχίσει και το Σάββατο να είναι ο καιρός… Στα δυτικά, τα βόρεια, τα νησιά του ανατολικού Αιγαίου και τα Δωδεκάνησα τοπικές βροχές και"/>
  </head>
  <body>
    <article>
      <h1>Καιρός αύριο: Δεν υποχωρούν οι βροχές και οι καταιγίδες – Πτώση της θερμοκρασίας</h1>
      <address><time datetime="2019-11-22T18:27:26+00:00">22 Nov 2019, 18:27</time> by <a rel="author">ΣΥΝΕΙΔΗΣΗ</a></address>
      <p>
        <i>
          <b>Χειμώνα θα θυμίζει και αύριο Σάββατο (23.11.2019) ο καιρός βροχές και καταιγίδες να σημειώνονται σε πολλές περιοχές. Πτώση θα σημειώσει η θερμοκρασία.</b>
        </i>
      </p>
      <p>Άστατος θα συνεχίσει και το Σάββατο να είναι ο καιρός… Στα δυτικά, τα βόρεια, τα νησιά του ανατολικού Αιγαίου και τα Δωδεκάνησα τοπικές βροχές και στο Ιόνιο αναμένονται μεμονωμένες καταιγίδες. Στην υπόλοιπη χώρα υπάρχει πιθανότητα τοπικών βροχών από το μεσημέρι.</p>
      <p>Οι άνεμοι θα πνέουν στα δυτικά νοτιοανατολικοί 3 με 5 μποφόρ. Στα ανατολικά μεταβλητοί 3 με 4 και στο βόρειο Αιγαίο βορειοανατολικοί 4 με 5 μποφόρ.<br/>Η θερμοκρασία θα σημειώσει μικρή πτώση στα βόρεια.</p>
      <h3>Αναλυτικά η πρόγνωση του καιρού για αύριο Σάββατο (23.11.2019) από την ΕΜΥ</h3>
      <p><b>Μακεδονία, Θράκη</b><br/>Καιρός: Νεφώσεις κατά τόπoυς αυξημένες κυρίως στην κεντρική Μακεδονία, όπου θα σημειωθούν τοπικές βροχές. Η ορατότητα τις πρωινές και βραδινές θα είναι κατά τόπους περιορισμένη.<br/>Άνεμοι: Ανατολικοί βορειοανατολικοί 3 με 4 και στα ανατολικά τοπικά 5 μποφόρ.<br/>Θερμοκρασία: Από 10 έως 17 βαθμούς Κελσίου. Στη δυτική Μακεδονία 3 με 4 βαθμούς χαμηλότερη.</p>
      <p><b>Νησιά Ιονίου, Ήπειρος, Δυτική Στερεά, Δυτική Πελοπόννησος</b><br/>Καιρός: Νεφώσεις που γρήγορα θα αυξηθούν και θα σημειωθούν τοπικές βροχές και στο Ιόνιο μεμονωμένες καταιγίδες. Κατά τόπους περιορισμένη ορατότητα τις πρωινές ώρες στα ηπειρωτικά.<br/>Άνεμοι: Νότιοι νοτιοανατολικοί 3 με 4 και από το απόγευμα στο Ιόνιο 5 με 6 μποφόρ.<br/>Θερμοκρασία: Από 11 έως 21 βαθμούς Κελσίου. Στην Ήπειρο 4 με 5 βαθμούς χαμηλότερη.</p>
      <p><b>Θεσσαλία, Ανατολική Στερεά, Εύβοια, Ανατολική Πελοπόννησος</b><br/>Καιρός: Λίγες νεφώσεις παροδικά αυξημένες, με τοπικές βροχές κυρίως μετά το μεσημέρι. Η ορατότητα τις πρωινές και βραδινές ώρες θα είναι κατά τόπους περιορισμένη.<br/>Άνεμοι: Στα βόρεια από βόρειες διευθύνσεις 3 με 4 μποφόρ. Στα νότια μεταβλητοί 3 με 4 και από το απόγευμα νοτιοανατολικοί με την ίδια ένταση.<br/>Θερμοκρασία: Από 12 έως 20 βαθμούς Κελσίου. Στα βόρεια 2 με 3 βαθμούς χαμηλότερη.</p>
      <p><b>Κυκλάδες, Κρήτη</b><br/>Καιρός: Λίγες νεφώσεις κατά τόπους αυξημένες. Πιθανότητα τοπικών βροχών τις μεσημβρινές και απογευματινές ώρες.<br/>Άνεμοι: Από βόρειες διευθύνσεις 3 με 4 μποφόρ, που από το απόγευμα βαθμιαία θα στραφούν σε ανατολικούς νοτιοανατολικούς με την ίδια ένταση.<br/>Θερμοκρασία: Από 15 έως 22 βαθμούς Κελσίου.</p>
      <p><b>Νησιά Ανατολικού Αιγαίου, Δωδεκάνησα</b><br/>Καιρός: Νεφώσεις παροδικά αυξημένες με τοπικές βροχές γενικά ασθενείς.<br/>Άνεμοι: Στα βόρεια βόρειοι βορειοανατολικοί 3 με 5 μποφόρ. Στα νότια μεταβλητοί 3 με 4 μποφόρ.<br/>Θερμοκρασία: Από 17 έως 22 βαθμούς Κελσίου. Στα βόρεια 2 με 3 βαθμούς χαμηλότερη.</p>
      <p><b>Αττική</b><br/>Καιρός: Λίγες νεφώσεις παροδικά αυξημένες τις μεσημβρινές και απογευματινές ώρες . Η ορατότητα τις πρωινές και βραδινές θα είναι κατά τόπους περιορισμένη.<br/>Άνεμοι: Μεταβλητοί 3 με 4 μποφόρ και από το απόγευμα βαθμιαία νοτιοανατολικοί με την ίδια ένταση.<br/>Θερμοκρασία: Από 13 έως 20 βαθμούς Κελσίου.</p>
      <p><b>Θεσσαλονίκη</b><br/>Καιρός: Νεφώσεις με ασθενείς τοπικές βροχές.<br/>Άνεμοι: Από ανατολικές διευθύνσεις 3 με 4 μποφόρ.<br/>Θερμοκρασία: Από 13 έως 17 βαθμούς Κελσίου.</p>
      <p>newsit.gr</p>
      <related>
        <h4>Σχετικες Δημοσιευσεις</h4>
        <a href="http://sinidisi.gr/karkinos-pneymona-proti-aitia-thanatoy-stin-ellada-sotiria-proimi-diagnosi/"/>
        <a href="http://sinidisi.gr/antidraseis-ton-syllogo-fysikotherapeyton-aitoloakarnanias-leykadas-ston-aera-oi-fysikotherapeies-paidia-eidikis-agogis/"/>
        <a href="http://sinidisi.gr/minyma-elpidas-ton-giatro-panagioti-rafail-poia-katastasi-tis-ygeias/"/>
        <a href="http://sinidisi.gr/dytiki-ellada-to-aigio-o-40chronos-kapetanios-poy-pethane-fotia-se-ploio-anoikta-tis-vrazilias/"/>
        <a href="http://sinidisi.gr/oi-neoi-dioikites-ton-nosokomeion-tis-dytikis-elladas-ta-onomata/"/>
        <a href="http://sinidisi.gr/ioannis-mpakavos-o-neos-dioikitis-nosokomeioy-leykadas/"/>
      </related>
    </article>
  </body>
</html>