<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/sport/federer-otvorio-dusu-hvala-novaku-i-nadalu/"/>
    <meta property="og:site_name" content="Krstarica"/>
    <meta property="article:published_time" content="2019-11-22T18:26:17+00:00"/>
    <meta property="og:title" content="Federer otvorio dušu: Hvala Novaku i Nadalu"/>
    <meta property="og:description" content="Iskreno o svojim najvećim rivalima"/>
  </head>
  <body>
    <article>
      <h1>Federer otvorio dušu: Hvala Novaku i Nadalu</h1>
      <address><time datetime="2019-11-22T18:26:17+00:00">22 Nov 2019, 18:26</time> by <a rel="author" href="https://www.krstarica.com/author/ana/" target="_blank">A. J.</a></address>
      <figure>
        <img src="https://www.krstarica.com/wp-content/uploads/2019/11/federer-750x430.jpg"/>
        <figcaption>Foto: Tanjug/AP Photo/Alastair Grant</figcaption>
      </figure>
      <p>Rodžer Federer za mnoge je najbolji teniser u istoriji, ali Švajcarac smatra da ne bi postigao sve što jeste u svojoj karijeri da nije bilo Novaka Đokovića i Rafaela Nadala.</p>
      <p>– Oni su svakako imali uticaj na moju igru, ne bih rekao na moju ličnost, ali na moj borbeni duh, na moju sposobnost da se prilagodim i ostanem skroman i na povratak na listu i ponovno napredovanje – rekao je Federer i i dodao:</p>
      <p>– To što su Rafa i Novak postigli u poslednjoj deceniji je zaista neverovatno i naterali su i mene da budem bolji, i to ne samo njih dvojica. već i mlađi teniseri poput Aleksandra Zvereva, ili pak Juana Martina del Potra. Oni vas konstantno teraju i stresiraju kako bi postali bolji igrač. I mene su doterali do maksimuma, ali na dobar način i to je bilo neverovatno dobro za moj način igranja tenisa. Sa njima sam igrao neke sjajne mečeve i na tome sam im veoma zahvalan, a mislim da se i oni tako osećaju – iskren je 38-godišnji Švajcarac.</p>
      <p>Iako ima hiljade odigranih mečeva, priznaje da i dalje oseća nervozu pred izlazak na teren.</p>
      <p>– I dalje me radi adrenalin. Pred neke mečeve sam potpuno miran. Ali motivacija je uvek tu. Bilo da igrate pred 10, 15 hiljada ljudi, ja sam uvek uzbuđen i dajem sve od sebe – rekao je na kraju Federer, a prenosi Tennisworld.</p>
    </article>
  </body>
</html>