<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.real.gr/athlitismos/arthro/fake_news_o_thanatos_tou_milt_palasio_o_anthropos_einai_mia_xara-589033/"/>
    <meta property="og:site_name" content="Real.gr"/>
    <meta property="article:published_time" content="2019-11-22T18:50:00+00:00"/>
    <meta property="og:title" content="Προολυμπιακό τουρνουά: Στο πρώτο γκρουπ δυναμικότητας η Ελλάδα"/>
    <meta property="og:description" content="Η παγκόσμια μπασκετική κοινότητα συγκλονίστηκε από την είδηση πως ο 41χρονος Μιλτ Παλάσιο, γνωστός πρώην NBAer κι άλλοτε παίκτης της Καβάλας παρασύρθηκε από αυτοκίνητο έξω από εμπορικό κέντρο του Τορόντο και κατέληξε αργότερα σε νοσοκομείο."/>
  </head>
  <body>
    <article>
      <h1>
        <a href="https://www.real.gr/athlitismos/arthro/proolympiako_tournoua_sto_proto_gkroup_dynamikotitas_h_ellada-589028/">Προολυμπιακό τουρνουά: Στο πρώτο γκρουπ δυναμικότητας η Ελλάδα</a>
      </h1>
      <address><time datetime="2019-11-22T18:50:00+00:00">22 Nov 2019, 18:50</time> by <a rel="author">filathlos.gr</a></address>
      <p>
        <b>Η παγκόσμια μπασκετική κοινότητα συγκλονίστηκε από την είδηση πως ο 41χρονος Μιλτ Παλάσιο, γνωστός πρώην NBAer κι άλλοτε παίκτης της Καβάλας παρασύρθηκε από αυτοκίνητο έξω από εμπορικό κέντρο του Τορόντο και κατέληξε αργότερα σε νοσοκομείο.</b>
      </p>
      <p>Η είδηση του θανάτου σόκαρε τους πάντες, ωστόσο όπως φαίνεται τελικά επρόκειτο για μια κακόβουλη διασπορά ψευδούς είδησης.</p>
      <p>Και αυτό διότι από τις ΗΠΑ τονίζουν πως ο Παλάσιο είναι… μια χαρά!</p>
      <p>Πιο συγκεκριμένα ο Καναδός δημοσιογράφος Άντριου Τζο Πότερ υποστήριξε πως επικοινώνησε με την ομάδα των Λονγκ Άιλαντ Νετς, όπου ο Παλάσιο εργαζόταν ως assistant coach και η απάντηση που πήρε ήταν η εξής: «Αυτές οι αναφορές είναι ανακριβείς! Έχουμε μιλήσει με τον Μιλτ και είναι εντάξει!»</p>
      <p>Την ίδια ώρα ο Εμιλιάνο Κάρτσια, CEO του Sportando που μετέφερε πρώτο την είδηση στην Ευρώπη,παραδέχθηκε τη… βιασύνη της ιστοσελίδας να γράψει για το θάνατο του 41χρονου.</p>
      <p>«Ένας scout του NBA μου είπε πως η είδηση για τον θάνατο του Μιλτ Παλάσιο δεν είναι αληθινή. Όποιος το έγραψε, λοιπόν, δημιούργησε fake news. Πριν γράψουμε, τσεκάραμε ιστοσελίδες που είχαν γράψει πριν από εμάς για το θέμα. Θα έπρεπε να τσεκάρουμε πολύ περισσότερο», ανέφερε χαρακτηριστικά.</p>
    </article>
  </body>
</html>