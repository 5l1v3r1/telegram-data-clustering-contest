<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.enikos.gr/economy/685972/ypoik-gia-epidoma-thermansis-tha-dothei-eos-to-telos-tou-etous-ka"/>
    <meta property="og:site_name" content="enikos.gr"/>
    <meta property="article:published_time" content="2019-11-22T18:35:00+00:00"/>
    <meta property="og:title" content="ΥΠΟΙΚ για επίδομα θέρμανσης: Θα δοθεί έως το τέλος του έτους και αυξημένο"/>
    <meta property="og:description" content="Το επίδομα θέρμανσης για ολόκληρη τη χειμερινή περίοδο ..."/>
  </head>
  <body>
    <article>
      <h1>ΥΠΟΙΚ για επίδομα θέρμανσης: Θα δοθεί έως το τέλος του έτους και αυξημένο</h1>
      <address>
        <time datetime="2019-11-22T18:35:00+00:00">22 Nov 2019, 18:35</time>
      </address>
      <p>Το <a href="http://www.enikonomia.gr/timeliness/226270,syriza-machairi-eos-kai-70-sto-epidoma-thermansis.html%CE%B5%CF%80%CE%AF%CE%B4%CE%BF%CE%BC%CE%B1%20%CE%B8%CE%AD%CF%81%CE%BC%CE%B1%CE%BD%CF%83%CE%B7%CF%82">επίδομα θέρμανσης</a> για ολόκληρη τη χειμερινή περίοδο θα δοθεί εμπροσθοβαρώς και προσαυξημένο, σε όλους τους δικαιούχους πριν τα τέλη του τρέχοντος έτους, τονίζει σε ανακοίνωσή του το υπουργείο Οικονομικών.</p>
      <p>Το ΥΠΟΙΚ παρουσιάζει σε πίνακα την αύξηση του επιδόματος, ανάλογα με τις περιοχές της χώρας, συγκρίνοντας το επίδομα που θα δοθεί φέτος που θα δοθεί φέτος με το μέσο επίδομα που δόθηκε τον χειμώνα 2018/19.</p>
      <p>Σημειώνει ακόμη ότι "φέτος όλοι λαμβάνουν το ίδιο επίδομα (ανά κατηγορία Δήμου και οικογενειακή κατάσταση) ανεξάρτητα από το αν έχουν ή όχι μετρητά στη διάθεσή τους. Μπορούν να ζεσταθούν δηλαδή και οι πιο φτωχοί".</p>
      <p>
        <b>Η ανακοίνωση του ΥΠΟΙΚ</b>
      </p>
      <p>Με αφορμή τη χορήγηση του επιδόματος πετρελαίου θέρμανσης για τη χειμερινή περίοδο 2019/2020, το Υπουργείο Οικονομικών διευκρινίζει τα ακόλουθα:</p>
      <p>-Το επίδομα ολόκληρης της χειμερινής περιόδου θα δοθεί εμπροσθοβαρώς και προσαυξημένο, σε όλους τους δικαιούχους πριν τα τέλη του τρέχοντος έτους.</p>
      <p>-Το επίδομα της χειμερινής περιόδου 2019-2020 θα πιστωθεί στους λογαριασμούς των δικαιούχων μέχρι τις 31 Δεκεμβρίου 2019. Για τη χειμερινή περίοδο 2020-2021 το επίδομα θα διατεθεί στο πρώτο δεκαήμερο του Ιανουαρίου 2021 το αργότερο.</p>
      <p>-Ο προγραμματισμός με βάση την πολιτική ΣΥΡΙΖΑ ήταν να πάρουν οι πολίτες το επίδομα της περιόδου 2019-2020, τμηματικά μέχρι τον Ιούνιο του 2020 και αντίστοιχα για την περίοδο 2020-2021, τμηματικά μέχρι τον Ιούνιο του 2021.</p>
      <p>-Σε σύγκριση με πέρυσι, η επιδότηση αυξάνεται στο 50% επί του σχετικού κόστους που καταβάλει ο δικαιούχος για τις αγορές πετρελαίου θέρμανσης, από 15% που ίσχυε το 2018-2019.</p>
      <p>-Επιδίωξη είναι το επίδομα να ωφελήσει κυρίως αυτούς που έχουν πραγματικά ανάγκη. Για παράδειγμα, φέτος κάποιος που μπορεί να λάβει επίδομα 250 ευρώ πρέπει να αγοράσει πετρέλαιο για 500 ευρώ, ενώ με το προηγούμενο σύστημα έπρεπε να δαπανήσει 1.600 ευρώ με τα ίδια κριτήρια. Φέτος όλοι λαμβάνουν το ίδιο επίδομα (ανά κατηγορία Δήμου και οικογενειακή κατάσταση) ανεξάρτητα από το αν έχουν ή όχι μετρητά στη διάθεσή τους. Μπορούν να ζεσταθούν δηλαδή και οι πιο φτωχοί.</p>
      <p>-Με αυτό τον τρόπο νοικοκυριά που εν έχουν την δυνατότητα να καταναλώσουν μεγάλες ποσότητες θα λάβουν σημαντικά υψηλότερο επίδομα. Επιπροσθέτως προβλέπεται αύξηση του επιδόματος κατά 10% για κάθε εξαρτώμενο τέκνο, ώστε να είναι το επίδομα ακόμη πιο δίκαιο κοινωνικά.</p>
      <p>-Πέρυσι είχε δοθεί επίδομα ύψους 0,16 ευρώ ανά λίτρο πετρελαίου εσωτερικής καύσης θέρμανσης και υπήρχαν συγκεκριμένα όρια κατανάλωσης με βάση τα τετραγωνικά της κατοικίας και την γεωγραφική ζώνη. Ωστόσο αυτό είχε ως συνέπεια να επιδοτείται ένα μικρό μόνο μέρος του κόστους που κατέβαλε ο δικαιούχος (περί του 0,15%), ενώ νοικοκυριά που δεν είχαν την οικονομική δυνατότητα να καταναλώσουν το μέγιστο επιτρεπτό, λάμβαναν πολύ μικρότερη επιδότηση.</p>
      <p>-Δεν αλλάζουν οι δήμοι που περιλαμβάνονται στις αντίστοιχες ζώνες. Ωστόσο, φέτος θα λάβουν οι ορεινοί δήμοι σε κάθε ζώνη υψηλότερο επίδομα κατά 20%, ενώ για πρώτη φορά θα λάβουν και ορεινές κοινότητες πεδινών δήμων, υψηλότερο επίδομα κατά 20%, όπως προβλέπεται για τους ορεινούς δήμους.</p>
      <p>-Το επίδομα θα δοθεί κατόπιν αίτησης του δικαιούχου στην σχετική εφαρμογή του TAXISNET, την οποία θα πρέπει να συμπληρώσει έως τις 20 Δεκεμβρίου 2019 και θα πρέπει να πραγματοποιήσει τις σχετικές αγορές από τις 15 Οκτωβρίου έως τις 31 Δεκεμβρίου 2019.</p>
      <p>Συμπερασματικά, τα εισοδηματικά και περιουσιακά κριτήρια για τη χορήγηση του επιδόματος παραμένουν τα ίδια με πέρυσι, ωστόσο το επίδομα θα είναι σημαντικά αυξημένο όπως παρατίθεται στο ακόλουθο συγκριτικό πίνακα:</p>
      <figure>
        <img src="http://media.enikos.gr/data/photos/685972_7cec71408a-96bf9ea54a9ab76c.jpg"/>
      </figure>
      <related>
        <h4>σχετικά άρθρα</h4>
        <a href="http://www.enikos.gr/economy/681072/ypegrafi-i-apofasi-gia-to-epidoma-petrelaiou-thermmansis-poso-afx%0A%20%20%20%20%0A"/>
        <a href="http://www.enikos.gr/economy/685792/pos-tha-moirastei-to-yperpleonasma-ti-dilosan-piges-tou-ypourgeio%0A%20%20%20%20%0A"/>
        <a href="http://www.enikos.gr/economy/685673/papanatsiou-gia-epidoma-thermansis-epikoinoniaka-trik-me-ischyrou%0A%20%20%20%20%0A"/>
        <a href="http://www.enikos.gr/economy/685530/anoixe-i-platforma-gia-to-epidoma-thermansis-tora%0A%20%20%20%20%0A"/>
        <a href="http://www.enikos.gr/economy/685418/epidoma-thermansis-antistrofi-metrisi-gia-to-anoigma-tis-platform%0A%20%20%20%20%0A"/>
        <a href="http://www.enikos.gr/economy/685364/dimosieftike-sto-fek-i-apofasi-gia-to-epidoma-thermansis-ti-provl%0A%20%20%20%20%0A"/>
        <a href="http://www.enikos.gr/economy/684333/epidoma-thermansis-tis-epomenes-imeres-tha-anoixei-i-ilektroniki-%0A%20%20%20%20%0A"/>
        <a href="http://www.enikos.gr/economy/682310/prostasia-protis-katoikias-poies-veltioseis-ginontai-gia-na-entac%0A%20%20%20%20%0A"/>
        <a href="http://www.enikos.gr/economy/681183/oles-oi-allages-sto-epidoma-thermansis-ti-prepei-na-gnorizoun-oi-%0A%20%20%20%20%0A"/>
      </related>
    </article>
  </body>
</html>