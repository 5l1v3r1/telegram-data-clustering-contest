<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.origo.hu/sport/egyeni/20191122-fricz-botond-europakupafutam-hollandia-hodeszka-slopestyle-aranyerem.html"/>
    <meta property="og:site_name" content="Origo"/>
    <meta property="article:published_time" content="2019-11-22T18:14:00+00:00"/>
    <meta property="og:title" content="A hódeszkás Fricz Botond Ek-futamot nyert Hollandiában"/>
    <meta property="og:description" content="A magyar versenyző slopestyle-ban állhatott fel a dobogó tetejére."/>
  </head>
  <body>
    <article>
      <h1>A hódeszkás Fricz Botond Ek-futamot nyert Hollandiában</h1>
      <address><time datetime="2019-11-22T18:14:00+00:00">22 Nov 2019, 18:14</time> by <a rel="author">MTI</a></address>
      <p><b>A hódeszkás Fricz Botond slopestyle-ban Európa-kupa-futamot nyert a hollandiai Landgraafban. A magyar sportági szövetség pénteki tájékoztatása alapján Fricz a magyar hódeszkások közül elsőként nyert Ek-futamot ebben a versenyszámban.<br/></b>A hódeszkás elmondta: a tizenötös döntőben biztonsági ugrásokkal kezdett, majd az egyik riválisa olyan elemet mutatott be, amelyről azt hitték, hogy a helyszín adottságai miatt kicsi ugratókon nem lehet kivitelezni. "Ezért én is megpróbálkoztam vele a második körömben. Nagyon jól sikerült, így még magasabb pontszámot kaptam.</p>
      <aside>Ilyen kicsi ugratón korábban még nem ugrottam dupla hátra szaltót"</aside>
      <p>- nyilatkozta Fricz Botond. Az Ek a második legrangosabb nemzetközi snowboardos versenysorozat a nemzetközi szervezet (FIS) világkupáját követően.</p>
    </article>
  </body>
</html>