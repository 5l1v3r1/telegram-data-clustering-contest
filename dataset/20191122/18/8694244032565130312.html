<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsbucovina.ro/actualitate/268401/pieton-accidentat-mortal-de-o-masina-la-iesirea-din-radauti-spre-marginea"/>
    <meta property="og:site_name" content="NewsBucovina"/>
    <meta property="article:published_time" content="2019-11-22T18:30:57+00:00"/>
    <meta property="og:title" content="Pieton accidentat mortal de o mașină la ieșirea din Rădăuți spre Marginea"/>
    <meta property="og:description" content="UPDATE Potrivit cercetărilor Poliției, vineri seara la ora 17:46, în timp ce conducea un vehicul pe DN 17A la ieșirea din municipiul Rădăuți, fără a transporta călători, ajuns în zona intersecției cu centura ocolitoare, un rădăuțean de 51 de ani a surprins și accidentat un bărbat de 57 de ani din aceeași localitate, care se …"/>
  </head>
  <body>
    <article>
      <h1>Pieton accidentat mortal de o mașină la ieșirea din Rădăuți spre Marginea</h1>
      <address>
        <time datetime="2019-11-22T18:30:57+00:00">22 Nov 2019, 18:30</time>
      </address>
      <p>UPDATE</p>
      <p>Potrivit cercetărilor Poliției, vineri seara la ora 17:46, în timp ce conducea un vehicul pe DN 17A la ieșirea din municipiul Rădăuți, fără a transporta călători, ajuns în zona intersecției cu centura ocolitoare, un rădăuțean de 51 de ani a surprins și accidentat un bărbat de 57 de ani din aceeași localitate, care se afla căzut pe partea carosabilă, în apropierea axului drumului. </p>
      <p>În urma impactului, pietonul a suferit multiple leziuni, echipajul de ambulanță sosit la fața locului constatând decesul.</p>
      <p>Șoferul a fost testat de polițiști cu aparatul etilotest, rezultatul fiind negativ, după care, la spital, i s-au recoltat probe biologice în vederea stabilirii alcoolemiei, fiind întocmit dosar penal, ce va fi soluționat procedural.</p>
      <p>Despre incident a fost sesizat și I.S.C.T.R. Suceava.</p>
      <p>………………………………</p>
      <p>Un pieton a fost accidentat mortal, vineri seara, la ieșirea din Rădăuți spre Marginea.</p>
      <p>Potrivit ISU Suceava, un pieton a fost accidentat de o mașină, la ieșire din Rădăuți spre Marginea.</p>
      <figure>
        <img src="https://www.newsbucovina.ro/wp-content/uploads/2019/01/ambulanta-degerat-frig.jpg"/>
      </figure>
      <p> În zonă a intervenit o autospecială pentru descarcerare de la Detașamentul de Pompieri Rădăuși și o ambulanță a Serviciului de Ambulanță Județean Suceava.</p>
      <p>Sursa citat arată că, din nefericire, echipajul SAJ a declarat decesul pietonului.</p>
      <p>În acest caz poliția face cercetări pentru stabilirea condițiilor în care s-a produs acest eveniment rutier.</p>
      <p>loading...</p>
      <related>
        <h4>ARTICOLE SIMILARE</h4>
        <a href="https://www.newsbucovina.ro/actualitate/268419/noul-logo-al-municipiului-suceava-a-fost-instalat-in-centrul-orasului"/>
        <a href="https://www.newsbucovina.ro/actualitate/268416/incendiu-la-cabina-unui-camion-in-apropierea-unei-statii-de-carburanti-din-cartierul-sucevean-obcini"/>
        <a href="https://www.newsbucovina.ro/actualitate/268407/toti-primarii-din-judet-invitati-saptamana-viitoare-de-gheorghe-flutur-la-cj-suceava-pentru-a-gasi-solutii-la-problemele-cu-care-se-confrunta-flutur-vom-discuta-si-despre-prioritatile-pentru-2020"/>
      </related>
    </article>
  </body>
</html>