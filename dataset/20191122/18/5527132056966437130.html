<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gsmmaniak.pl/1070402/flagowiec-sony-duza-bateria/"/>
    <meta property="og:site_name" content="gsmManiaK.pl"/>
    <meta property="article:published_time" content="2019-11-22T18:00:41+00:00"/>
    <meta property="og:title" content="Nareszcie! Nowy flagowiec Sony dostanie dużą baterię i więcej RAM"/>
    <meta property="og:description" content="Dwa przecieki pokazały sporą część możliwości nadchodzącego modelu Sony z najwyższej półki. Będzie nareszcie posiadał większą baterię o pojemności ponad 4000 mAh i więcej pamięci operacyjnej. Co jeszcze musisz o nim wiedzieć?"/>
  </head>
  <body>
    <article>
      <h1>Nareszcie! Nowy flagowiec Sony dostanie dużą baterię i więcej RAM</h1>
      <address><time datetime="2019-11-22T18:00:41+00:00">22 Nov 2019, 18:00</time> by <a rel="author" href="https://www.gsmmaniak.pl/author/konradba/" target="_blank">Konrad Bartnik</a></address>
      <figure>
        <img src="https://cdn2.techmaniak.pl/wp-content/uploads/gsmmaniak/2019/08/Sony-Xperia-1-6-1.jpg"/>
        <figcaption>Sony Xperia 1 / fot. gsmManiaK</figcaption>
      </figure>
      <p>Dwa przecieki pokazały sporą część możliwości nadchodzącego modelu Sony z najwyższej półki. Będzie nareszcie posiadał większą baterię o pojemności ponad 4000 mAh i więcej pamięci operacyjnej. Co jeszcze musisz o nim wiedzieć?</p>
      <p>Potężny przeciek zdradził nam niemal pełną specyfikację <b>nowego flagowca Sony</b>. W zasadzie pod każdym względem fani tego producenta będą mogli odetchnąć z ulgą, bo na papierze zapowiada się genialnie. Jakie będą jego największe zalety?</p>
      <h3>Bateria nareszcie będzie wielką zaletą flagowego Sony</h3>
      <p>Jeśli chodzi o czas pracy z dala od gniazdka, to Sony zwykle było w czołówce. Nigdy jednak zasługą tego nie można było obarczyć pojemności baterii, a zawsze chodziło o <b>wzorową optymalizację oprogramowania</b> pod względem wydajności energetycznej. Wraz z rosnącymi matrycami było to jednak zdecydowanie za mało, co dobrze widać po <a href="https://www.gsmmaniak.pl/1022268/sony-xperia-1-test/">osiągach baterii Sony Xperia 1</a>. Czas na poważne zmiany.</p>
      <figure>
        <a href="https://www.gsmmaniak.pl/1070402/flagowiec-sony-duza-bateria/attachment/sony-k9170-4200mah-battery-leaks/">
          <img src="https://cdn2.techmaniak.pl/wp-content/uploads/gsmmaniak/2019/11/sony-k9170-4200mah-battery-leaks-medium.jpeg"/>
        </a>
        <figcaption>Fot. SlashLeaks</figcaption>
      </figure>
      <p>Powyższa informacja mówi o <b>wartości 4200 mAh</b>, czyli na przykład tyle, co w przypadku Huawei P30 Pro, który słynie z doskonałych przebiegów na jednym ładowaniu. Jak przekonasz się poniżej – za chwilę porozmawiamy o dokładniejszej specyfikacji – drugie źródło podaje inne dane. Na szczęście, są one niemal równie dobre, bo mowa tam o <b>4120 mAh</b>. Tak, czy tak – będzie lepiej, niż kiedykolwiek.</p>
      <h3>Wydajność już nikogo nie rozczaruje</h3>
      <p>Skoro wiemy już, że czas pracy bez ładowarki będzie więcej niż dobry, to czas na kilka zdań o oprogramowaniu. Sony ostatnio podchodziło do sprawy nieco zachowawczo, stawiając konsekwentnie na mniej pamięci operacyjnej niż bezpośrednia konkurencja. Z przyjemnością donoszę, że ktoś nareszcie postanowił przeforsować<b> 8 GB RAM</b> i zrobił to z sukcesem. Już Xperia 1 z 6 GB działa jak marzenie – teraz wielozadaniowość będzie stała na jeszcze wyższym poziomie. Byłoby idealnie, gdyby 128 GB przestrzeni na pliki użytkownika cechowało się standardem UFS 3.0. Procesor to oczywiście <b>Snapdragon 865</b>.</p>
      <figure>
        <a href="https://www.gsmmaniak.pl/1070402/flagowiec-sony-duza-bateria/attachment/sony-k9170-some-specs/">
          <img src="https://cdn2.techmaniak.pl/wp-content/uploads/gsmmaniak/2019/11/sony-k9170-some-specs-medium.jpeg"/>
        </a>
        <figcaption>Fot. SlashLeaks</figcaption>
      </figure>
      <p>Sony po raz kolejny stawia na kosmiczny ekran. Będzie to matryca <b>OLED z 4K i przekątnej 6.5 cala</b>. Nie zabraknie wsparcia dla HDR. Smartfon będzie miał wymiary 167 na 72 mm, co potwierdza zachowanie kinowych proporcji 21:9.</p>
      <p>
        <i>Źródło <a href="http://www.slashleaks.com/l/sony-k9170-4200mah-battery-leaks">1</a>, <a href="http://www.slashleaks.com/l/sony-k9170-some-specs">2</a></i>
      </p>
      <related>
        <h4>Te artykuły także cię zainteresują:</h4>
        <a href="https://www.gsmmaniak.pl/1068754/sony-xperia-0-6-aparatow/"/>
        <a href="https://www.gsmmaniak.pl/1066350/to-jest-xperia-3-sony-wraca-do-najpiekniejszego-designu-w-swojej-historii/"/>
        <a href="https://www.gsmmaniak.pl/1066260/sony-xperia-3/"/>
        <a href="https://www.gsmmaniak.pl/1060566/sony-xperia-1-professional-edition/"/>
      </related>
    </article>
  </body>
</html>