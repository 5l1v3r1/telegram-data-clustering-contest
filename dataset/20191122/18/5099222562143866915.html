<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hotnews.ro/stiri-esential-23508192-trafic-ingreunat-valea-prahovei-1a-unde-ninge-comarnic-circula-coloana.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-11-22T18:35:00+00:00"/>
    <meta property="og:title" content="Trafic îngreunat pe Valea Prahovei și pe DN 1A, unde ninge / La Comarnic se circulă în coloană"/>
    <meta property="og:description" content="Traficul rutier se desfășoară în condițiile unui carosabil umed pe Valea Prahovei, în zona Comarnic, unde vineri seară ninge ușor și s-au format coloane de mașini, anunță Centrul"/>
  </head>
  <body>
    <article>
      <h1>Trafic îngreunat pe Valea Prahovei și pe DN 1A, unde ninge / La Comarnic se circulă în coloană</h1>
      <address><time datetime="2019-11-22T18:35:00+00:00">22 Nov 2019, 18:35</time> by <a rel="author">Redactia</a></address>
      <p><b>Traficul rutier se desfășoară în condițiile unui carosabil umed pe Valea Prahovei, în zona Comarnic, unde vineri seară ninge ușor și s-au format coloane de mașini, anunță Centrul Infotrafic. De asemenea, traficul este îngreunat și pe DN1A, din cauza carosabilului umed.<br/></b><br/>Potrivit polițiștilor, traficul pe DN1 București-Ploiești este îngreunat din cauza carosabilului umed, iar în zona orașului Comarnic, unde ninge ușor, se circulă în coloană.<br/><br/>În aceleași condiții se circulă și pe DN1A Ploiești-Săcele, în zona localității Cheia, unde autospecialele de deszăpezire intervin cu material antiderapant.<br/><br/>Șoferii sunt sfătuiți să se asigure şi să semnalizeze înainte de schimbarea direcţiei de deplasare și să crească distanţa de siguranţă între vehicule. În plus, polițiștii le recomandă șoferilor ca înainte de a porni la drum să verifice ca autovehiculele să aibă în funcțiune sistemele de dezaburire, care să le asigure o bună vizibilitate.</p>
    </article>
  </body>
</html>