<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.adnkronos.com/fatti/politica/2019/11/22/verhofstadt-salvini-italia-non-difende-con-nazionalismi_IDQsL5AtEFsfRK9LA9lZcO.html"/>
    <meta property="og:site_name" content="Adnkronos"/>
    <meta property="article:published_time" content="2019-11-22T18:40:00+00:00"/>
    <meta property="og:title" content="Ue, Verhofstadt a Salvini: &quot;L'Italia non si difende con i nazionalismi&quot;"/>
    <meta property="og:description" content="L'europarlamentare di Renew Europe al leader della Lega: &quot;Gli interessi italiani si difendono a livello europeo&quot;"/>
  </head>
  <body>
    <article>
      <h1>Ue, Verhofstadt a Salvini: "L'Italia non si difende con i nazionalismi"</h1>
      <address>
        <time datetime="2019-11-22T18:40:00+00:00">22 Nov 2019, 18:40</time>
      </address>
      <p>"Il modo migliore per difendere gli interessi italiani è di farlo a livello europeo". Guy Verhofstadt, europarlamentare di Renew Europe ed ex capogruppo dei liberali, replica così a Matteo Salvini e quanti in Italia ed in Europa sostengono che una maggiore integrazione Ue danneggi la sovranità nazionale. "Se non difendiamo il nostro stile di vita a livello europeo, saranno cinesi, indiani, russi e americani a decidere il nostro modo di vivere - avverte Verhofstadt in un'intervista all'Adnkronos - I nazionalisti come Salvini che dicono che per difendere la sovranità nazionale non bisogna far avanzare l'Europa dicono il falso".</p>
      <p>"Né l'Italia né la Francia né la Germania sono capaci di difendere da soli i loro interessi contro cinesi e americani - sostiene ancora l'ex premier belga - Questo non è possibile, lo si vede tutti i giorni a livello di mercato digitale, per le migrazioni". "E' falso dire all'opinione pubblica, sono Salvini, sono nazionalista e difendo gli italiani - insiste - Gli interessi italiani si difendono a livello europeo".</p>
    </article>
  </body>
</html>