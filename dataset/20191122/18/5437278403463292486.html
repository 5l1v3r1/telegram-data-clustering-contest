<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.1limburg.nl/pvda-haal-aken-uit-naam-maastricht-aachen-airport"/>
    <meta property="og:site_name" content="1limburg"/>
    <meta property="article:published_time" content="2019-11-22T18:32:42+00:00"/>
    <meta property="og:title" content="PvdA: 'Haal Aken uit naam Maastricht Aachen Airport'"/>
    <meta property="og:description" content="PvdA-fractievoorzitter Jasper Kuntzelaers vindt dat het de hoogste tijd wordt dat 'Aken' verdwijnt uit de naam van Maastricht Aachen Airport."/>
  </head>
  <body>
    <article>
      <h1>PvdA: 'Haal Aken uit naam Maastricht Aachen Airport'</h1>
      <h2>PvdA-fractievoorzitter Jasper Kuntzelaers vindt dat het de hoogste tijd wordt dat 'Aken' verdwijnt uit de naam van Maastricht Aachen Airport.</h2>
      <address><time datetime="2019-11-22T18:32:42+00:00">22 Nov 2019, 18:32</time> by <a rel="author">Jean van Hoof</a></address>
      <p>Hij zei het zat te zijn "dat wij telkens betalen en dat Aken nog steeds het vliegveld claimt". Vandaar dat hij pleit voor het schrappen van de naam.</p>
      <p><b>Eenmalig betaald</b><br/>Kuntzelaers kwam met zijn voorstel tijdens een debat over de toekomst van het vliegveld in Beek, nu de exploitant heeft afgehaakt en de provincie voorlopig weer eigenaar en exploitant is. "Aken heeft ooit eenmalig 50.000 gulden betaald om de naam van de stad op het bordje van het vliegveld te krijgen. Terwijl wij er zoveel miljoenen in hebben geïnvesteerd", zo stelde de PvdA-voorman.</p>
      <p>
        <b>Lees ook: </b>
        <a href="https://www.1limburg.nl/petitie-herbezinning-toekomst-maa-onontkoombaar">Petitie: 'Herbezinning toekomst MAA onontkoombaar'</a>
      </p>
      <p><b>Economische redenen<br/></b>De naam ‘Aken’ is in oktober 1994 toegevoegd aan het vliegveld. VVD-gedeputeerde Joost van den Akker was het niet met Kuntzelaers eens. Hij wil de naam ‘Aken’ voorlopig niet weghalen, om economische redenen. “Er is namelijk nog heel wat te halen voor het vliegveld op de Duitse markt. Zowel wat betreft vracht als wat betreft passagiers."</p>
    </article>
  </body>
</html>