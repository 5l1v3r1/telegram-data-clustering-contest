<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.yenicaggazetesi.com.tr/micotakis-istediklerimizi-aliriz-gerisi-turkiyeye-257512h.htm"/>
    <meta property="og:site_name" content="Yeni Çağ Gazetesi"/>
    <meta property="article:published_time" content="2019-11-22T18:13:00+00:00"/>
    <meta property="og:title" content="Miçotakis, &quot;İstediklerimizi alırız, gerisi Türkiye'ye&quot;"/>
    <meta property="og:description" content="Yunanistan Başbakanı Miçotakis, sığınmacı tartışmalarına ilişkin yaptığı açıklamada &quot;Sadece kendimizin seçtiklerine Yunanistan'a hoş geldiniz deriz&quot; ifadelerini kullanırken, ülkeye kabul edilmeyenlerin Türkiye'ye gönderileceğini ifade etti."/>
  </head>
  <body>
    <article>
      <h1>Miçotakis, "İstediklerimizi alırız, gerisi Türkiye'ye"</h1>
      <address><time datetime="2019-11-22T18:13:00+00:00">22 Nov 2019, 18:13</time> by <a rel="author">Yeni Çağ Gazetesi</a></address>
      <p>
        <b>Yunanistan Başbakanı Miçotakis, sığınmacı tartışmalarına ilişkin yaptığı açıklamada "Sadece kendimizin seçtiklerine Yunanistan'a hoş geldiniz deriz" ifadelerini kullanırken, ülkeye kabul edilmeyenlerin Türkiye'ye gönderileceğini ifade etti.</b>
      </p>
      <p>Yunanistan Başbakanı Kiryakos Miçotakis, parlamentoda yaptığı konuşmada, kabul edilmeyecek sığınmacılara kapıları kapatmak için daha fazla sınır muhafızı konuşlandıracaklarını söyledi.</p>
      <p>Yunanistan'ın, Türkiye ile kara sınırı için 400 ve adalar için 800 kişinin sınır muhafızı olarak işe alınmasına onay verdiğini açıklayan sağcı lider, sahil koruma güçlerinin de deniz devriyelerini artıracağını belirtti.</p>
      <p>
        <b>“SADECE KENDİMİZİN SEÇTİKLERİNE HOŞ GELDİNİZ DERİZ”</b>
      </p>
      <p>Çarşamba günü adalardaki dolup taşan sığınmacı kamplarını kapatma ve yerlerine daha sıkı kuralların olduğu kapalı kamplar kurma planını açıklamış olan Miçotakis, "Sadece kendimizin seçtiklerine Yunanistan'a hoş geldiniz deriz. Hoşgeldiniz demediklerimiz Türkiye'ye geri gönderilir" vurgusu yaparak ekledi:</p>
      <p>"Yasadışı insan ticaretiyle uğraşanlara, sığınma hakkı elde etmedikleri halde ülkeye girmek isteyenlere kapıyı kalıcı biçimde kapatacağız."</p>
      <related>
        <a href="https://www.yenicaggazetesi.com.tr/yunanistan-multeci-zulmune-devam-ediyor-257198h.htm"/>
        <a href="https://www.yenicaggazetesi.com.tr/lutfu-savas-uyardi-radikal-islerin-yapildigi-yer-olacak-256918h.htm"/>
        <a href="https://www.yenicaggazetesi.com.tr/yunanistan-lozani-ihlal-etti-muftuye-hapis-cezasi-255271h.htm"/>
        <a href="https://www.yenicaggazetesi.com.tr/yunanistan-10-bin-siginmaciyi-turkiyeye-gonderiyor-250788h.htm"/>
      </related>
    </article>
  </body>
</html>