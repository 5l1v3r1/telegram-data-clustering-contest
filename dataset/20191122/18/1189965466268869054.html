<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lifo.gr/now/world/260299/sto-nosokomeio-o-silvio-mperloyskoni-epese-sto-synedrio-toy-elk"/>
    <meta property="og:site_name" content="LiFO"/>
    <meta property="article:published_time" content="2019-11-22T18:55:00+00:00"/>
    <meta property="og:title" content="Στο νοσοκομείο ο Σίλβιο Μπερλουσκόνι - Έπεσε στο συνέδριο του ΕΛΚ"/>
    <meta property="og:description" content="Ο 83χρονος πρώην πρωθυπουργός της Ιταλίας νοσηλεύεται στο νοσοκομείο μετά από πτώση"/>
  </head>
  <body>
    <article>
      <h1>Στο νοσοκομείο ο Σίλβιο Μπερλουσκόνι - Έπεσε στο συνέδριο του ΕΛΚ</h1>
      <h2>Ο 83χρονος πρώην πρωθυπουργός της Ιταλίας νοσηλεύεται στο νοσοκομείο μετά από πτώση</h2>
      <address><time datetime="2019-11-22T18:55:00+00:00">22 Nov 2019, 18:55</time> by <a rel="author">NEWSROOM</a></address>
      <p>
        <b>Ο <a href="https://www.lifo.gr/tags/%CE%A3%CE%AF%CE%BB%CE%B2%CE%B9%CE%BF+%CE%9C%CF%80%CE%B5%CF%81%CE%BB%CE%BF%CF%85%CF%83%CE%BA%CF%8C%CE%BD%CE%B9">Σίλβιο Μπερλουσκόνι</a> νοσηλεύεται, αφού είχε μια πτώση στο συνέδριο του Ευρωπαϊκού Λαϊκού Κόμματος στην Κροατία, μεταδίδουν ΜΜΕ.</b>
      </p>
      <p>Το ατύχημα συνέβη χθες Πέμπτη, στη λήξη του συνεδρίου του ΕΛΚ στο Ζάγκρεμπ, έγραψαν η ιταλική εφημερίδα Corriere della Sera και άλλα ΜΜΕ.</p>
      <p>Ο 83χρονος πρώην πρωθυπουργός της Ιταλίας αναμένεται να παραμείνει για τις επόμενες δύο ημέρες στην κλινική La Madonnina στο Μιλάνο, προκειμένου να υποβληθεί σε ιατρικές εξετάσεις, σύμφωνα με την Corriere della Sera.</p>
      <p>Άλλα ΜΜΕ, μεταξύ αυτών το πρακτορείο ειδήσεων Adnkronos, επικαλέστηκαν πηγές από το κόμμα του Μπερλουσκόνι Forza Italia, οι οποίες σημειώνουν ότι ο βετεράνος πολιτικός δεν υπέστη κάποιον σοβαρό τραυματισμό.</p>
      <p>«Δεν υπήρξαν κατάγματα στο ισχίο, στην κλείδα, στο οστό της κνήμης ούτε σε άλλα οστά» σημειώνουν οι πηγές.</p>
      <p>«Η αλήθεια είναι ότι πρόκειται για έναν πολύ απλό μώλωπα», συμπλήρωσαν οι πηγές.</p>
      <p>Με πληροφορίες από ΑΠΕ- ΜΠΕ, dpa</p>
    </article>
  </body>
</html>