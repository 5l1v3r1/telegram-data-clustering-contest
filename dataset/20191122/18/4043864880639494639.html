<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/22/7232775/"/>
    <meta property="og:site_name" content="Українська правда"/>
    <meta property="article:published_time" content="2019-11-22T18:53:58+00:00"/>
    <meta property="og:title" content="&quot;Слуга народу-2&quot;: Виключені із &quot;СН&quot; депутати збираються розколоти фракцію"/>
    <meta property="og:description" content="Виключена з фракції “Слуга народу” нардепка Анна Скороход заявила, що вони зі ще одним виключеним обранцем Антоном Поляковим створять власну депутатську групу, в яку підуть інші депути із цієї фракції."/>
  </head>
  <body>
    <article>
      <h1>"Слуга народу-2": Виключені із "СН" депутати збираються розколоти фракцію</h1>
      <address>
        <time datetime="2019-11-22T18:53:58+00:00">22 Nov 2019, 18:53</time>
      </address>
      <p>Виключена з фракції "Слуга народу" нардепка Анна Скороход заявила, що вони зі ще одним виключеним обранцем Антоном Поляковим створять власну депутатську групу, в яку підуть інші депути із цієї фракції.</p>
      <p><b>Джерело:</b> заява Скороход в інтерв’ю <a href="https://hromadske.radio/news/2019/11/22/sluga-narodu-2-vyklyucheni-z-frakciyi-sluga-narodu-skorohod-i-polyakov-mayut-namir-stvoryty-vlasnu-deputatsku-grupu">Громадському радіо.</a></p>
      <p><b>Пряма мова:</b> "Ми зараз з Антоном (Антоном Поляковим — ред.) створимо групу "Справжні слуги" чи "Слуга народу-2″. Нас буде більше, от побачите. Є люди, яким не подобається те ставлення і ті рішення, які ухвалюються".</p>
      <p><b>Деталі:</b> Скороход додала, що вона йшла на вибори із президентською програмою, тож і надалі буде із нею іти.</p>
      <p><b>Що було раніше: </b>15 листопад фракція "Слуга народу" <a href="https://www.pravda.com.ua/news/2019/11/15/7232036/">вирішила виключити</a> нардепа Анну Скороход. Того ж дня через порушення домовленості про спільне голосування по ряду чутливих питань із фракції виключили Антона Полякова.</p>
      <p>Перед цим Скороход <a href="https://www.pravda.com.ua/news/2019/11/14/7231943/">заявила</a>, що влада затримала її чоловіка Олексія Алякіна через її голосування проти законопроекту про відкриття ринку землі всупереч позиції фракції.</p>
      <p>У той же час, глава фракції Давид Арахамія звинуватив Скороход в пропонуванні хабарів. Крім того, Арахамія стверджував, що Скороход в Раді лобіює інтереси "конкретних олігархічних груп". Він попереджав, що буде ініціювати її виключення з депутатського об'єднання.</p>
      <p>У відповідь на звинувачення Арахамії Скороход заявила, що депутати нібито отримують по <a href="https://www.pravda.com.ua/news/2019/11/15/7232059/">$ 5 тисяч у конвертах</a>.</p>
      <p>
        <b>
          <i>Читайте також: <a href="https://www.pravda.com.ua/articles/2019/11/14/7231968/">"Плакуча Анна". Хто така Скороход, яку хочуть виключити зі "Слуги народу"</a></i>
        </b>
      </p>
      <p>
        <a href="https://www.pravda.com.ua/articles/2019/11/20/7232452/">
          <b>
            <i>Дмитро Разумков: Я не бачу передумов ні для ротації уряду, ні для дострокових виборів</i>
          </b>
        </a>
      </p>
      <related>
        <a href="https://www.pravda.com.ua/news/2019/11/22/7232744/"/>
        <a href="https://www.pravda.com.ua/news/2019/11/22/7232742/"/>
        <a href="https://www.pravda.com.ua/news/2019/11/22/7232739/"/>
      </related>
    </article>
  </body>
</html>