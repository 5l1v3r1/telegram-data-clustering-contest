<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nepszava.hu/3058144_atdolgozzak-es-elmagyarazzak-a-terveket--most-189-millioval-dragul-a-varnegyed"/>
    <meta property="og:site_name" content="Népszava"/>
    <meta property="article:published_time" content="2019-11-22T18:14:00+00:00"/>
    <meta property="og:title" content="Átdolgozzák és elmagyarázzák a terveket – Most 189 millióval drágul a Várnegyed"/>
    <meta property="og:description" content="Mint kiderült, a korábban meghatározott teljesítési határidők sem tarthatóak."/>
  </head>
  <body>
    <article>
      <h1>Átdolgozzák és elmagyarázzák a terveket – Most 189 millióval drágul a Várnegyed</h1>
      <address><time datetime="2019-11-22T18:14:00+00:00">22 Nov 2019, 18:14</time> by <a rel="author" href="https://nepszava.hu/szerzo/nepszava-hu/" target="_blank">nepszava.hu</a></address>
      <p>
        <b>Mint kiderült, a korábban meghatározott teljesítési határidők sem tarthatóak.</b>
      </p>
      <p>A novemberi szerződésmódosítés eredményeként 189 millióval drágul a Csikós udvar átépítése, ezúttal az engedélyezési, kivitelezési tervdokumentáció elkészítéséért kell többet fizetnie a Budai Vár átépítésért felelős Budavári Ingatlanfejlesztő és Üzemeltető Nonprofit Kft.-nek – <a href="https://mfor.hu/cikkek/makro/ismet-dragul-a-budai-varnegyed-ujjaepitese.html?fbclid=IwAR1ICYcNfkpwUknd2VCYlx0O2FGm3RU1xjlEoZq-As1st5TR2iea4nAprB0">vette észre az mfor.hu.</a><b> </b>A portál kiemeli: a Közbeszerzési Értesítőben közzétett indoklás szerint a tervezőket meglepetésként érte, hogy a régészeti ásatások eredményeit figyelembe kell venni, ami miatt részben át kell tervezni néhány projektelemet, részben tovább kell tervezni, mindezek következtében módosítani kell az eddig beszerzett építési engedélyeket az örökségvédelmi előírások szerint. Ráadásul időközben módosult a műszaki tartalom is. Mindezek eredőjeként</p>
      <blockquote>a korábban meghatározott teljesítési határidők sem tarthatóak.</blockquote>
      <p>Az áremelkedés másik oka, hogy a megrendelő budai várkapitányság részéről</p>
      <blockquote>felmerült az igény, hogy néhány projektelemnél a tervezők a helyszínen segítsék a kivitelezői kérdések megválaszolását és tervek értelmezését.</blockquote>
      <p>A Középülettervező Zrt. így 189,2 millió forinttal többet számlázhat az eredetileg kialkudott félmilliárd forintnál.</p>
    </article>
  </body>
</html>