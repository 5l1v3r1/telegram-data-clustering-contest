<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/byuro-rozsliduvan-ogolosilo-v-rozshuk-pidpolkovnika-sbu-za-pidozroyu-u-derzhavniy-zradi-641830.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-22T18:59:00+00:00"/>
    <meta property="og:title" content="Бюро розслідувань оголосило в розшук підполковника СБУ за підозрою у державній зраді"/>
    <meta property="og:description" content="Досудове слідство встановило, що працівник СБУ за завданням і в координації зі спецслужбами Росії збирав і передавав відомості, що містять державну таємницю"/>
  </head>
  <body>
    <article>
      <h1>Бюро розслідувань оголосило в розшук підполковника СБУ за підозрою у державній зраді</h1>
      <address>
        <time datetime="2019-11-22T18:59:00+00:00">22 Nov 2019, 18:59</time>
      </address>
      <h4>Досудове слідство встановило, що працівник СБУ за завданням і в координації зі спецслужбами Росії збирав і передавав відомості, що містять державну таємницю</h4>
      <p>Слідчі територіального управління Державного бюро розслідувань (ДБР), розташованого в Києві, оголосили в розшук підполковника СБУ за підозрою в державній зраді. Про це йдеться у <a href="https://dbr.gov.ua/news/ogolosheno-v-rozshuk-pidpolkovnika-sbu-yakiy-peredavav-dani-derzhavnoi-taemnici-rosiyskim-specsluzhbam">повідомленні пресслужби ДБР</a>.</p>
      <p>Він підозрюється також в дезертирстві, незаконному придбанні спеціальних технічних засобів отримання інформації та зберіганні боєприпасів без передбаченого законом дозволу.</p>
      <p>Досудове слідство встановило, що працівник СБУ за завданням і в координації зі спецслужбами Росії збирав і передавав відомості, що містять державну таємницю.</p>
      <p>Щоб уникнути відповідальності, в 2017 році він виїхав до Білорусі й не повернувся.</p>
      <p>У разі появи в Україні, розшукуваного буде доставлено до суду для обрання запобіжного заходу.</p>
      <p>Зазначимо, раніше Національне антикорупційне бюро відкрило кримінальне провадження за фактом можливого скоєння колишнім головою СБУ Василем Грицаком державної зради і шпигунства.</p>
      <related>
        <a href="https://glavcom.ua/news/genprokuratura-peredast-114-provadzhen-u-spravah-maydanu-v-organi-dosudovogo-rozsliduvannya-641750.html"/>
        <a href="https://glavcom.ua/publications/trubu-prorvalo-chomu-movchit-zelenskiy-641271.html"/>
        <a href="https://glavcom.ua/news/proriv-trubi-slugi-raptovo-pereynyalisya-pitannyam-nacbezpeki-641237.html"/>
      </related>
    </article>
  </body>
</html>