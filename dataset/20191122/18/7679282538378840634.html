<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/bihar/story-bihar-bus-going-from-katihar-to-patna-caught-fire-50-passengers-saved-2863631.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-22T18:54:52+00:00"/>
    <meta property="og:title" content="हादसा टला: कटिहार से पटना जा रही बस में लगी आग, बाल-बाल बचे 50 यात्री"/>
    <meta property="og:description" content="पूर्णिया में नेवालाल चौक के समीप बायपास पर कटिहार से पटना जा रही बस में आग लग गयी। बस धू-धूकर जल उठी। हालांकि, बस में सवार सभी यात्री सही सलामत हैं।  बलराम कृष्ण नामक बस (नंबर BR09-1308) करीब..."/>
  </head>
  <body>
    <article>
      <h1>हादसा टला: कटिहार से पटना जा रही बस में लगी आग, बाल-बाल बचे 50 यात्री</h1>
      <address><time datetime="2019-11-22T18:54:52+00:00">22 Nov 2019, 18:54</time> by <a rel="author">पूर्णिया हिन्दुस्तान टीम</a></address>
      <p>पूर्णिया में नेवालाल चौक के समीप बायपास पर कटिहार से पटना जा रही बस में आग लग गयी। बस धू-धूकर जल उठी। हालांकि, बस में सवार सभी यात्री सही सलामत हैं। </p>
      <p>बलराम कृष्ण नामक बस (नंबर BR09-1308) करीब नौ कटिहार से पटना के लिए रवाना हुई थी, करीब 11.30 बजे के आसपास पूर्णिया में बायपास पर एकाएक बस में आग लग गयी। बस की छत पर स्कूटी समेत सभी साजोसामान जलकर राख हो गया। बताया जाता है कि बेलौरी के समीप शादी के दौरान आतिशबाजी हो रही थी। पटाखे के अवशेष बस की छत पर गिर गए, जिससे बस में आग लग गयी। देखते ही देखते बस धू-धू कर जल उठी। </p>
      <p>पीछे से आ रहे वाहन ने बस ड्राइवर को आग लगने की जानकारी दी। बस फौरन रोकी गयी। गेट खोलकर सभी यात्रियों को सही सलामत बाहर निकाला गया। मौके पर फायर ब्रिगेड व परिवहन विभाग के अधिकारी भी पहुंचे। बस में करीब 50 यात्री सवार थे। अधिकांश यात्रियों ने कहा कि भगवान की कृपा से जान बच गयी। अधिकांश देर रात घर लौट गये।</p>
    </article>
  </body>
</html>