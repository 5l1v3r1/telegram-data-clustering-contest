<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.proiezionidiborsa.it/bitcoin-nel-loro-venerdi-nero-ma-forse-e-solo-linizio/"/>
    <meta property="og:site_name" content="Proiezioni di Borsa"/>
    <meta property="article:published_time" content="2019-11-22T18:11:08+00:00"/>
    <meta property="og:title" content="Bitcoin nel loro venerdì nero ma forse è solo l’inizio"/>
    <meta property="og:description" content="Bitcoin in un Black Friday anticipato. La valuta digitale è scesa a 7mila dollari. Molti si stanno chiedendo il perché di questo andamento e da cosa sia"/>
  </head>
  <body>
    <article>
      <h1>Bitcoin nel loro venerdì nero ma forse è solo l’inizio</h1>
      <address><time datetime="2019-11-22T18:11:08+00:00">22 Nov 2019, 18:11</time> by <a rel="author">Nicola Santulli</a></address>
      <p><b>Bitcoin in </b>un Black Friday anticipato<b>. La valuta digitale </b>è scesa a 7mila dollari. Molti si stanno chiedendo il perché di questo andamento e da cosa sia dovuto. C’è chi la riconduce alla situazione della <b>Cina</b> sempre restia alla diffusione delle  <b>criptovalute</b>.</p>
      <p>E da parte del Governo cinese non ci sono aperture. A quanto pare potrebbero essere inasprite le normative. C’è una vera e propria caccia alle attività che ruotano intorno alle valute virtuali. C’è stato un vero e proprio monito agli investitori di non adoperarle e soprattutto a non confonderli con la tecnologia <b>blockchain</b>.</p>
      <h3>L’andamento negli ultimi anni</h3>
      <p>Purtroppo il <b>Bitcoin </b>sta avendo diversi sbalzi negli ultimi due anni. Dai 20mila dollari del 2017, a settembre 2018 segnò 6.786 dollari, 3.214 dollari a dicembre 2018, marzo un rialzo a 4.036 dollari, giugno di quest’anno 12.929 dollari fino al crollo odierno vicino a 7.000  dollari.</p>
      <h3>La Cina complica</h3>
      <p>I B<b>itcoin</b> purtroppo risentono dei fragili supporti che lo circondano. E le decisioni della Cina sono come una mannaia. I compratori non sono più sicuri e si stanno allontanando da questo genere di moneta. Secondo gli analisti le prospettive non sono delle migliori. Si potrebbe nel giro di una settimana toccare quota 6.000 dollari<b>. Il <a href="https://www.proiezionidiborsa.it/vantaggi-e-rischi-di-investimento-su-criptovalute-fino-a-natale/">consiglio è di mantenere posizioni  ribassiste</a></b>  ben sapendo che la situazione possa degenerare. L’intero settore accusa delle influenze negative provenienti dalla Cina alle quali se ne sono aggiunte altre non positive nel mercato <b>crypto</b>.</p>
      <p>Questa volatilità estrema è dovuta per vari motivi: asset class scarso, non ci sono modelli di valutazione e poi illiquidità.</p>
      <p>Non è un mistero che i <b>Bitcoin</b> sono molto volatili. E gli interrogativi crescono a dismisura.</p>
      <h3>Pessimisti e ottimisti</h3>
      <p>Anche i più ferrati sull’argomento iniziano ad avere i primi dubbi tanto da liberarsi dei B<b>itcoin</b> prima possibile. Su questo tipo di mercato domina la paura.</p>
      <p>Ma c’è anche chi si mostra ancora fiducioso ripetendo che le stime di oggi sono solo un fenomeno passeggero e con il nuovo anno la <b>criptovaluta</b> riconquisterà maggior valore. L’arrivo dell’ <a href="https://cryptonomist.ch/2019/05/20/halving-bitcoin-btc/">halving</a> per il nuovo anno potrebbe essere la svolta e riportare su standard ottimali i Bitcoin. Si suppone che la criptovaluta possa  toccare quotazioni stellari in occasione dell’halving più importante della storia. Poi c’è <b>John McAfee</b>, convinto che il Bitcoin  in pochi anni varrà almeno <b>un milione di dollari</b>.</p>
      <p>Più cauto il cinese <b>Bobby Lee</b> ma azzardo a lungo raggio che nel 2028 il Bitcoin supererà il valore dell’oro.</p>
      <related>
        <h4>Ti potrebbero interessare anche</h4>
        <a href="https://www.proiezionidiborsa.it/vantaggi-e-rischi-di-investimento-su-criptovalute-fino-a-natale/"/>
        <a href="https://www.proiezionidiborsa.it/le-migliori-criptovalute-per-il-2020-analisi-investimenti-e-previsioni/"/>
        <a href="https://www.proiezionidiborsa.it/le-migliori-idee-di-investimento-sulle-criptovalute/"/>
      </related>
    </article>
  </body>
</html>