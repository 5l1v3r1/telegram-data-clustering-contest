<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.naciodigital.cat/noticia/191544/dels/joves/alliberats/lleida/es/detingut/nou/policia/espanyola/ser/deportat"/>
    <meta property="og:site_name" content="www.naciodigital.cat"/>
    <meta property="article:published_time" content="2019-11-22T18:20:00+00:00"/>
    <meta property="og:title" content="Un dels joves alliberats a Lleida és detingut de nou per la policia espanyola per ser deportat"/>
    <meta property="og:description" content="L'Audiència de Lleida havia revocat la presó preventiva del Mohammed, que havia estat empresonat per participar en les protestes de la sentència"/>
  </head>
  <body>
    <article>
      <h1>Un dels joves alliberats a Lleida és detingut de nou per la policia espanyola per ser deportat</h1>
      <h2>L'Audiència de Lleida havia revocat la presó preventiva del Mohammed, que havia estat empresonat per participar en les protestes de la sentència</h2>
      <address>
        <time datetime="2019-11-22T18:20:00+00:00">22 Nov 2019, 18:20</time>
      </address>
      <p>El Mohammed, un dels joves empresonats durant les protestes de la sentència i deixat en llibertat aquest dimecres per ordre de l'Audiència de Lleida, ha estat detingut tot just sortir de la presó per la policia espanyola, segons ha pogut confirmar <b>NacióDigital</b> de fonts de l'Advocacia per la Democràcia de Lleida.<br/><br/>El jove es troba ara en dependències de la policia espanyola i es preveu que sigui enviat al CIE amb la intenció de deportar-lo al Marroc. Els CDR han convocat una protesta davant de la comissaria de la policia espanyola per evitar el trasllat fins al centre d'internament. <br/><br/>Poques hores abans, el jutge havia decidit revocar l'ordre de presó dictada pel jutjat d'instrucció i havia alliberat el Mohammed juntament amb tres nois més, l'Amadeu, el Ionut i l'Othomane. El mateix tribunal va alliberar fa pocs dies el Martí, detingut i empresonat pels mateixos motius. Aquests casos no són aïllats. Les audiències de Barcelona, Girona i Tarragona ja havien decretat l'alliberament d'altres joves detinguts durant les protestes, <a href="https://www.naciodigital.cat/noticia/191471/mes/preso/intuicions/decisions/judicials/poc/serioses">rectificant el criteri</a> inicial dels jutjats d'instrucció.</p>
      <figure>
        <iframe data-src="https://twitter.com/AdvocaciaL/status/1197883899801673729?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Amb els alliberaments d'avui encara són queden set joves empresonats a Catalunya i un <a href="https://www.naciodigital.cat/noticia/190997/dani/21/anys/mes/preso/manifestar-se/contra/sentencia/1-o/madrid">a Madrid</a>. També hi ha<a href="https://www.naciodigital.cat/noticia/189691/tercer/detingut/agressio/feixista/setmana/passada/barcelona"> tres neonazis entre reixes per agredir brutalment un jove durant les protestes per la sentència. </a></p>
      <p>
        <a href="https://www.naciodigital.cat/registre">Fes-te subscriptor</a>
      </p>
    </article>
  </body>
</html>