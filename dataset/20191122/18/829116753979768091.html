<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.origo.hu/sport/egyeni/20191122-kiss-antal-magyar-rogbi-szovetseg-elnok-valasztas.html"/>
    <meta property="og:site_name" content="Origo"/>
    <meta property="article:published_time" content="2019-11-22T18:54:00+00:00"/>
    <meta property="og:title" content="Újra Kiss Antalt választották a Magyar Rögbi Szövetség elnökének"/>
    <meta property="og:description" content="A klubok mindegyike a jelenlegi vezetőnek szavazott bizalmat."/>
  </head>
  <body>
    <article>
      <h1>Újra Kiss Antalt választották a Magyar Rögbi Szövetség elnökének</h1>
      <address><time datetime="2019-11-22T18:54:00+00:00">22 Nov 2019, 18:54</time> by <a rel="author">MTI</a></address>
      <p>
        <b>Kiss Antal maradt a Magyar Rögbi Szövetség elnöke, erről a Kincsem Parkban megtartott tisztújító közgyűlésen a klubok nyílt szavazással döntöttek.</b>
      </p>
      <p>A szövetség <a href="https://www.facebook.com/MRGSZ/?ref=br_rs">Facebook-oldalának</a> pénteki tájékoztatása szerint a sportvezetőt a klubok - ismét százszázalékos támogatással - további négy évre választották meg elnöknek. Kiss Antal 2016. január közepe óta vezeti a szervezetet. A közgyűlésen döntöttek három megválasztandó elnökségi tagról is, az öt pályázó közül végül Makai Gábor (KARC), Szigeti Erika (Velencei-tavi RC) és Böhm Balázs (Esztergomi Vitézek RAFC) kapott bizalmat, utóbbit egyben a szövetség alelnökének is megválasztották a klubok.</p>
    </article>
  </body>
</html>