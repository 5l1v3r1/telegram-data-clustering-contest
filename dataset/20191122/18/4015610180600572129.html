<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportal.bg/news.php?news=815693"/>
    <meta property="og:site_name" content="Sportal.bg"/>
    <meta property="article:published_time" content="2019-11-22T18:30:00+00:00"/>
    <meta property="og:title" content="Левски с пета победа в НВЛ-жени (статистика)"/>
    <meta property="og:description" content="Волейболистките на Левски записаха втора поредна и общо 5-а победа в първенството на НВЛ-жени, след като се наложиха над Славия с 3:1 (25:22, 25:13, ..."/>
  </head>
  <body>
    <article>
      <h1>Левски с пета победа в НВЛ-жени (статистика)</h1>
      <address><time datetime="2019-11-22T18:30:00+00:00">22 Nov 2019, 18:30</time> by <a rel="author">SPORTAL.BG</a></address>
      <p>Волейболистките на Левски записаха втора поредна и общо 5-а победа в първенството на НВЛ-жени, след като се наложиха над Славия с <a href="http://bvf-web.dataproject.com/MatchStatistics.aspx?mID=433&amp;ID=10&amp;CID=17&amp;PID=11&amp;type=LegList"><b>3:1 (25:22, 25:13, 22:25, 25:11)</b></a> в мач от 6-ия кръг, игран този следобед в зала "Панайот Пондалов" в столицата.<br/><br/>Така "сините" са втори във временното класиране с 15 точки след 5 победи и 1 загуба. Славия пък е на 6-о място с 5 точки след едва 1 победа и 5 загуби. В следващия кръг Левски е домакин на Перун (Варна), докато "белите" гостуват на Берое в Стара Загора. Срещите са в петък (29 ноември) съответно от 17,30 и 18,00 часа.<br/><br/>Двата отбора започнаха равностойно в първия гейм, след което левскарките оформиха преднина и излязоха напред. Положението се запази до средата на частта, след което силите се изравниха. "Сините" отново набраха инерция и поведоха след 25:22. Втората част стартира идентично, след което "сините" се отприщиха и се откъснаха с добра преднина, увеличавайки аванса си след разгромно 25:13. Третата част бе под диктовката на левскарките през повечето време, но в решителните моменти - при 19:18 и 23:22 ролите се размениха. По този начин състезателките на Иван Димитров намалиха пасива си след 25:22. В решителния четвърти гейм Левски взе инициативата от началото и без проблеми спечели с 25:11, а с това и мача с 3:1.<br/><br/>Най-полезни за Левски станаха Моника Кръстева (2 блока, 2 аса и 35% ефективност в атака) и влязлата като резерва Елена Бечева (41% ефективност в атака и 44% позитивно посрещане) с 12 и 11 точки за победата. За "белите" Никол Данкинова бе над всички със 17 точки (2 аса, 42% ефективност в атака и 42% позитивно посрещане), но и нейните усилия не бяха достатъчни за успех.<br/><br/><a href="http://bvf-web.dataproject.com/MatchStatistics.aspx?mID=433&amp;ID=10&amp;CID=17&amp;PID=11&amp;type=LegList"><b>СЛАВИЯ - ЛЕВСКИ 1:3 (22:25, 13:25, 25:22, 11:25)</b></a><br/><b>СЛАВИЯ: </b>Йоанна Атанасова 2, Ивана Станкова 8, Никол Данкинова 17, Ванеса Иванова 1, Джанис Саръиванова 7, Христина Георгиева 4 - Мариела Геренова-либеро (Ирена Мишонова 5, Ася Динова, Натали Станоева)<br/><b>Старши треньор: ИВАН ДИМИТРОВ</b><br/><b>ЛЕВСКИ: </b>Гергана Георгиева 7, Моника Кръстева 12, Кристиана Петрова 5, Вангелия Рачковска 6, Деница Димитрова 8, Анелия Джондрова 6 - Галина Карабашева-либеро (Елена Бечева 11, Мария-Катерина Петкова 1)<br/><b>Старши треньор: КРИСТИАН МИХАЙЛОВ.</b></p>
    </article>
  </body>
</html>