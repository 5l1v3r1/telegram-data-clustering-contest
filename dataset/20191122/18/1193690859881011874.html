<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.5.ua/polityka/truba-u-vsomu-konsultuietsia-z-bohdanom-iak-vlada-stavyt-khrest-na-spravakh-maidanu-sposterihach-203317.html"/>
    <meta property="og:site_name" content="5 канал"/>
    <meta property="article:published_time" content="2019-11-22T18:14:00+00:00"/>
    <meta property="og:title" content="Труба у всьому консультується з Богданом: як влада ставить хрест на справах Майдану – &quot;Спостерігач&quot;"/>
    <meta property="og:description" content="Якщо справи Майдану потраплять до ДБР, Портнов фактично отримає до них вільний доступ"/>
  </head>
  <body>
    <article>
      <h1>Труба у всьому консультується з Богданом: як влада ставить хрест на справах Майдану – "Спостерігач"</h1>
      <address>
        <time datetime="2019-11-22T18:14:00+00:00">22 Nov 2019, 18:14</time>
      </address>
      <p>У річницю початку Євромайдану справи Майдану передають мало не в руки Андрія Портнова. Про це йдеться у черговому випуску проєкту журналістських розслідувань "Спостерігач" на "5 каналі".</p>
      <blockquote>Справи щодо тих, хто переслідував активістів, та вбивць Героїв Небесної Сотні можуть просто закрити. Колишній керівник управління спецрозслідувань ГПУ Сергій Горбатюк заявив, що на цьому під час зустрічі із Зеленським особисто наполягав голова Офісу президента Андрій Богдан. Після цієї розмови управління було розформоване, а справи передають до ДБР. Це вже викликало протест адвокатів родин Героїв Небесної Сотні.</blockquote>
      <p>"Справи не можна передавати в ДБР. Це означатиме передати їх просто в руки Портнова", – написала адвокат родин Небесної Сотні Євгенія Закревська.</p>
      <p>Вже не раз ішлося про зовнішній вплив на ДБР і його керівника Романа Трубу. Раніше це були лише припущення – тепер з’явилися докази. Телеграм-канал "Трубу прорвало" опублікував величезну кількість записів із кабінету очільника ДБР. Із них випливає, що Труба майже з усіх питань консультується з Офісом президента та його чільником Андрієм Богданом, якого називає Андрієм Йосиповичем, "Бліжайшим" або "БАЙ". Цим записам буде присвячений наступний випуск "Спостерігача".</p>
      <figure>
        <iframe src="https://www.youtube.com/embed/v-hCF5hGOw0" width="745" height="451" data-service="Youtube" scrolling="no"/>
      </figure>
    </article>
  </body>
</html>