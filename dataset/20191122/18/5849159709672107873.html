<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ntnews.com/sports-news-telugu/india-lose-rohit-mayank-early-1-1-10610368.html"/>
    <meta property="og:site_name" content="ntnews.com"/>
    <meta property="article:published_time" content="2019-11-22T18:27:00+00:00"/>
    <meta property="og:title" content="రోహిత్ శర్మ ఔట్"/>
    <meta property="og:description" content="కోల్‌కతా: బంగ్లాదేశ్‌తో డే నైట్ టెస్టులో టీమ్‌ఇండియా రెండో వికెట్ కోల్పోయింది. జట్టు స్కోరు 43 పరుగుల వద్ద హుస్సేన్ బౌలింగ్‌లో రోహిత్ శర్మ(21)ఎల్బీడబ్లూగా వెను"/>
  </head>
  <body>
    <article>
      <h1>రోహిత్ శర్మ ఔట్</h1>
      <address>
        <time datetime="2019-11-22T18:27:00+00:00">22 Nov 2019, 18:27</time>
      </address>
      <p>కోల్‌కతా: బంగ్లాదేశ్‌తో డే నైట్ టెస్టులో టీమ్‌ఇండియా రెండో వికెట్ కోల్పోయింది. జట్టు స్కోరు 43 పరుగుల వద్ద హుస్సేన్ బౌలింగ్‌లో రోహిత్ శర్మ(21)ఎల్బీడబ్లూగా వెనుదిరిగాడు. అంతకుముందు యువ బ్యాట్స్‌మన్ మయాంక్ అగర్వాల్(14) అల్ అమీన్ బౌలింగ్‌లో మెహిదీ హసన్‌కు క్యాచ్ ఇచ్చి పెవిలియన్ చేరాడు. ఇద్దరు ఓపెనర్లు చాలా సులువుగా వికెట్లు పారేసుకున్నారు. భారత బ్యాట్స్‌మెన్ దూకుడుగా ఆడేందుకు ప్రయత్నించగా అదే సమయంలో బంగ్లా బౌలర్లు సైతం ధాటిగా బంతులేస్తున్నారు. మంచి లైన్ అండ్ లెంగ్త్‌తో బంతులు విసురుతూ భాగస్వామ్యాలు నెలకొల్పకుండా అడ్డుకట్ట వేస్తున్నారు. ప్రస్తుతం 17 ఓవర్లు ముగిసేసరికి తొలి ఇన్నింగ్స్‌లో భారత్ 2 వికెట్ల నష్టానికి 72 పరుగులు చేసింది. టెస్టు స్పెషలిస్ట్ పుజారా బౌండరీలు బాదుతూ స్కోరు బోర్డును పరుగులు పెట్టిస్తున్నాడు. కెరీర్‌లో పుజరా 15వేల ఫస్ట్ క్లాస్ పరుగుల మైలురాయిని అందుకున్నాడు. కెప్టెన్ విరాట్ కోహ్లీ(16), పుజారా(20) క్రీజులో ఉన్నారు.</p>
    </article>
  </body>
</html>