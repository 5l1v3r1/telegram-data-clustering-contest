<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://observator.tv/eveniment/aterizare-otopeni-avion-londra-326930.html"/>
    <meta property="og:site_name" content="Observator"/>
    <meta property="article:published_time" content="2019-11-22T18:53:00+00:00"/>
    <meta property="og:title" content="Aterizare de urgență pe Otopeni a unui avion de pasageri cu destinația Londra"/>
    <meta property="og:description" content="Un avion de pasageri a aterizat de urgență pe Otopeni, vineri seară, după ce a decolat de la Varna, cu destinația Londra. Motivul a fost o problemă medicală."/>
  </head>
  <body>
    <article>
      <h1>Aterizare de urgență pe Otopeni a unui avion de pasageri cu destinația Londra</h1>
      <address><time datetime="2019-11-22T18:53:00+00:00">22 Nov 2019, 18:53</time> by <a rel="author">Cristian Totestean</a></address>
      <p>
        <b>
          <b>Un avion de pasageri a aterizat de urgență pe Otopeni, vineri seară, după ce a decolat de la Varna, cu destinația Londra. Motivul a fost o problemă medicală.</b>
        </b>
      </p>
      <p>Incidentul a fost semnalat la bord la scurt timp după decolarea de pe aeroportul din Varna. Unul dintre pasageri a început să se simtă rău, acuzând dureri în piept.</p>
      <p>Cursa care se îndrepta la Londra a fost deviată astfel către București, pentru a ateriza de urgență și a oferi asistență medicală pasagerului. Imediat după aterizarea pe Otopeni, pacientul a fost preluat de ambulanță și transportat la Spitalul Elias.</p>
      <p>Avionul a decolat și și-a continuat zborul către Londra.</p>
    </article>
  </body>
</html>