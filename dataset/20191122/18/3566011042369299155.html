<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1549225.html/%D8%A7%D9%86%D8%AA%D8%AE%D8%A7%D8%A8-%D9%BE%DB%8C%D8%B4%D9%86%D9%87%D8%A7%D8%AF-%D8%AF%D9%87%D9%86%D8%AF%D9%87-%D8%AC%D8%A7%D9%85-%D8%B2%D9%87%D8%B1-%D8%A8%D9%87-%D8%B1%D9%87%D8%A8%D8%B1%DB%8C-%D8%A8%D9%87-%D8%B9%D9%86%D9%88%D8%A7%D9%86-%D8%B9%D8%B6%D9%88-%D8%B4%D9%88%D8%B1%D8%A7-%D8%AF%D8%B1-%D8%A7%D9%84%D8%A8%D8%B1%D8%B2---%D8%B1%D9%87%D8%A8%D8%B1-%D9%85%D8%B9%D8%B8%D9%85-%D8%A7%D9%86%D9%82%D9%84%D8%A7%D8%A8-%D9%85%D8%A7%D9%86%D8%B9-%D8%AA%D8%AD%D9%82%D9%82-%D8%A2%D8%B1%D8%B2%D9%88%DB%8C-%D8%A8%D8%B2%D8%AF%D9%84%D8%A7%D9%86-%D8%BA%D8%B1%D8%A8-%D8%B2%D8%AF%D9%87-%DA%A9%D9%88%D8%B1%D8%AF%D9%84-%D8%B4%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-22T18:25:00+00:00"/>
    <meta property="og:title" content="انتخاب پیشنهاد دهنده جام زهر به رهبری به عنوان عضو شورا در البرز!/ رهبر معظم انقلاب مانع تحقق آرزوی بزدلان غرب زده کوردل شد"/>
    <meta property="og:description" content="آیت الله حسینی همدانی گفت: تخریب خط مقاومت از لبنان و عراق آغاز شد و درصدد ادامه آن در داخل ایران بودند لذا در این بین مطالبات مردم به حاشیه رفت و فضا غبارآلود شد."/>
  </head>
  <body>
    <article>
      <h1>انتخاب پیشنهاد دهنده جام زهر به رهبری به عنوان عضو شورا در البرز!/ رهبر معظم انقلاب مانع تحقق آرزوی بزدلان غرب زده کوردل شد</h1>
      <h2>امام جمعه کرج در خطبه های نماز جمعه؛</h2>
      <address>
        <time datetime="2019-11-22T18:25:00+00:00">22 Nov 2019, 18:25</time>
      </address>
      <p>آیت الله حسینی همدانی گفت: تخریب خط مقاومت از لبنان و عراق آغاز شد و درصدد ادامه آن در داخل ایران بودند لذا در این بین مطالبات مردم به حاشیه رفت و فضا غبارآلود شد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از <a href="http://titre1.ir/admin/modules/content/titre1.ir">تیتریک</a>، امام جمعه کرج ظهر امروز در خطبه های نماز جمعه با اشاره به اینکه خداوند مکر دشمن را از سر کشور ما برداشت، گفت: رهبر معظم انقلاب با درایت کشور را به سمت تعالی پیش می برند و مردم ایران به ویژه البرز با صلابت در برقراری امنیت، صف خود را از دشمن جدا کردند.</p>
      <p>آیت الله حسینی همدانی با اشاره به اینکه بسیج نظام را بیمه کرده است، افزود: این آزمایش و فتنه هم با رهبری امام زمانه و کمک مردم از سر ایران خنثی شد، آمریکا، اسرائیل و منافقین و ... در تلاش برای فراگیر شدن فتنه و از هم فاصله گرفتن ارکان نظام بودند.<br/><br/>وی اظهار داشت: تخریب خط مقاومت از لبنان و عراق آغاز شد و درصدد ادامه آن در داخل ایران بودند لذا در این بین مطالبات مردم به حاشیه رفت و فضا غبارآلود شد. <br/>آیت الله حسینی همدانی با اشاره به اینکه جملات دیده بان بصیر انقلاب جلوی خسارت به نظام و انقلاب را گرفت، تصریح کرد:  اگر منصفانه نگاه کنیم و حاکمان دنیا را مورد توجه قرار دهیم هوشمندتر از رهبر انقلاب اسلامی وجود ندارد، مدیریت ایشان در بحران ها و تهدیدات محک زده شده است.   وی گفت: رهبری توانسته است کشتی انقلاب را در دریای تلاطم مشکلات با آرامش به حرکت دربیاورد و به سمت اهداف نظام پیش ببرد و آمریکا و اسرائیل را به گوشه رینگ برده است.   آیت الله حسینی همدانی افزود: از سال ۸۹ بیداری اسلامی از افریقا شروع شد و تا کنون ادامه دارد و نگاه رهبری ایجاد تمدن اسلامی بر پایه دین است، ایشان هدفمندکردن سالها، سند چشم انداز ۲۰ ساله، بیانیه گام دوم انقلاب و مسائل کلان اقتصادی، سیاست های اصل ۴۴ قانون اساسی را ابلاغ کردند.<br/><br/>وی اظهار داشت: عده ای از مسئولین در برابر اصل ۴۴ قانون اساسی کوتاهی کردند و باید پاسخگو باشند، رهبر معظم انقلاب اوضاع سختی که دشمنان داخلی و خارجی با توطئه و سنگ اندازی ایجاد می کنند را کنار زدند.<br/><br/>آیت الله حسینی همدانی با اشاره به اینکه رهیری با اقتدار و نفوذی که دارد توانستند ملت ایران را در برابر دشمن متحد کنند، گفت: اقدامات سازش با آمریکا از سال ۷۰ تا امروز چند نقطه عطف را پشت سر گذاشته است اما رهبری در هر دوره ای مانع تحقق  آرزوهای برخی از این بزدلان غرب زده کوردل شده است.<br/><br/>وی تصریح کرد: با یاداوری اتفاقاتی که در تیر ۶۸، قتل های زنجیری ای، کوی دانشگاه و نامه نمایندگان برای نوشیدن جام زهر توسط رهبری روی داده است، باید تاسف خورد که در استان البرز  یکی از همان افرادی که نامه نوشته بود توسط آقایان تایید شد تا عضو شورای شهر شود، آیا این ظلم نیست؟<br/><br/>  آیت الله حسینی همدانی گفت: فتنه ۸۸ و صبر رهبری، فتنه ۹۶، فتنه ۹۸، براندازی خاموش و ...در حالی به وقوع پیوست که رهبری فرمودند اگر فشاور بیاورید قصه کربلا آغاز می شود.<br/><br/>وی  افزود؛ جریان اصلاح طلب اصرار داشت ایران از ماجرای برج های دو قلو استفاده کند و در ائتلاف بزرگ ضد تروریستی شرکت کرده و با آمریکا مذاکره کنند.<br/><br/>ایت االله حسینی با اشاره به اینکه دنیا می داند ایران به یک قدرت جهانی تبدیل شده است،   اظهار داشت: طرح جهاد علمی در هسته ای شدن ایران و داروها قابل لمس است که رهبری آنها را ابلاغ فرمودند.<br/><br/>وی تصریح کرد: رهبری در مسائل فرهنگی یک تنه پیش می روند در حالیکه این ضعف ما را می رساند، دشمن درصدد است بین مردم و رهبری فاصله بیاندازد اما عهد ما با ایشان گسستنی نیست.   <br/>انتهای پیام/</p>
    </article>
  </body>
</html>