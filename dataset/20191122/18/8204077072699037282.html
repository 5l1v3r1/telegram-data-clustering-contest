<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.investor.bg/telekomunikacii/457/a/merkel-ne-mojem-da-izkliuchim-kompaniia-ot-izgrajdaneto-na-5g-mrejata-293713/"/>
    <meta property="og:site_name" content="Investor.bg"/>
    <meta property="article:published_time" content="2019-11-22T18:40:00+00:00"/>
    <meta property="og:title" content="Меркел: Не можем да изключим компания от изграждането на 5G мрежата"/>
    <meta property="og:description" content="Канцлерът призова за създаване на стриктни правила за сигурност"/>
  </head>
  <body>
    <article>
      <h1>Меркел: Не можем да изключим компания от изграждането на 5G мрежата</h1>
      <h2>Канцлерът призова за създаване на стриктни правила за сигурност</h2>
      <address><time datetime="2019-11-22T18:40:00+00:00">22 Nov 2019, 18:40</time> by <a rel="author">Елена Кирилова</a></address>
      <p>Германия не може да изключи нито една компания от сключване на договори за изграждане на своята 5G мобилна мрежа, заяви германският канцлер Ангела Меркел по време на среща на християндемократите в Германия, където амбициите на Huawei са плод на спорове, предава Ройтерс.</p>
      <p>Някои депутати от Християндемократическия съюз искат китайската Huawei да бъде изключена от възможност да работи по 5G мрежата на страната. Това се случва, след като Съединените щати заявиха, че китайският гигант помага на Китай за извършва шпионаж през нейното телекомуникационно оборудване.</p>
      <p>САЩ дори призоваха своите съюзници да не работят с Huawei по новото поколение мрежи.</p>
      <p>По време на конгреса на християндемократите в Лайпциг, Германия, Меркел заяви, че Германия трябва да създаде стриктни стандарти за сигурност, но добави, че никой не трябва да бъде изключен.</p>
      <p>Само преди няколко дни стана ясно, че търговете за честотите от спектъра, които ще се ползват за 5G във Франция, вероятно ще се забавят с три месеца до март 2020 г. Причината е именно липсата на решение в страната за това дали някои компании да бъдат изключени от възможност за участие в мрежата.</p>
      <p>
        <i>По статията работиха: <a href="https://www.investor.bg/telekomunikacii/457/a/merkel-ne-mojem-da-izkliuchim-kompaniia-ot-izgrajdaneto-na-5g-mrejata-293713/znvygb:ryran.inygrebin@tznvy.pbz">Елена Кирилова</a>, редактор <a href="https://www.investor.bg/telekomunikacii/457/a/merkel-ne-mojem-da-izkliuchim-kompaniia-ot-izgrajdaneto-na-5g-mrejata-293713/znvygb:ryran.vyvrin@vairfgbe.ot">Елена Илиева</a></i>
      </p>
      <related>
        <h4>Още по темата</h4>
        <a href="https://www.investor.bg/telekomunikacii/457/a/franciia-moje-da-zabavi-tyrga-za-5g-chestotite-293547/"/>
      </related>
    </article>
  </body>
</html>