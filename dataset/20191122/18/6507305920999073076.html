<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milannews.it/dall-estero/emery-apre-al-ritorno-di-xhaka-e-il-milan-si-allontana-352785"/>
    <meta property="og:site_name" content="MilanNews.it"/>
    <meta property="article:published_time" content="2019-11-22T18:25:00+00:00"/>
    <meta property="og:title" content="Emery apre al ritorno di Xhaka. E il Milan si allontana..."/>
    <meta property="og:description" content="José Mourinho si è preso tutte le prime pagine inglesi stamattina, come normale che fosse. Molti quotidiani, tuttavia, hanno lasciato un piccolo spazio anche all'Arsenal e si registra un'apertura di Unai Emery nei confronti di Granit Xhaka. Il centrocampista svizzero ha chiesto di trovare una soluzione che preveda il suo reintegro in rosa: &quot;Inversione a U&quot; scrive Star Sport con il tecnico spagnolo pronto a dare una seconda chance allo svizzero che in queste settimane è stato accostato al Milan. Interpellato sulla questione, prima della partita con il Norwich, Emery ha ammesso: &quot;Mi ha detto che vuole aiutare la squadra. Deciderò quando tornerà a giocare. Anche Bellerin ebbe problemi con i tifosi, così come altri giocatori. Ma sono tornati e voglio che Xhaka faccia lo stesso. Gli ho tolto la fascia di capitano perché è meglio che non abbia quella responsabilità. Non dovrebbe dimenticare il suo errore, ma può tornare e mostrare il suo impegno. È un bravo ragazzo, un buon giocatore e ama e rispetta l'Arsenal, ma…"/>
  </head>
  <body>
    <article>
      <h1>Emery apre al ritorno di Xhaka. E il Milan si allontana...</h1>
      <address><time datetime="2019-11-22T18:25:00+00:00">22 Nov 2019, 18:25</time> by <a rel="author">Enrico Ferrazzi</a></address>
      <p>José Mourinho si è preso tutte le prime pagine inglesi stamattina, come normale che fosse. Molti quotidiani, tuttavia, hanno lasciato un piccolo spazio anche all'Arsenal e si registra un'apertura di Unai Emery nei confronti di Granit Xhaka. Il centrocampista svizzero ha chiesto di trovare una soluzione che preveda il suo reintegro in rosa: "Inversione a U" scrive Star Sport con il tecnico spagnolo pronto a dare una seconda chance allo svizzero che in queste settimane è stato accostato al Milan. Interpellato sulla questione, prima della partita con il Norwich, Emery ha ammesso: "Mi ha detto che vuole aiutare la squadra. Deciderò quando tornerà a giocare. Anche Bellerin ebbe problemi con i tifosi, così come altri giocatori. Ma sono tornati e voglio che Xhaka faccia lo stesso. Gli ho tolto la fascia di capitano perché è meglio che non abbia quella responsabilità. Non dovrebbe dimenticare il suo errore, ma può tornare e mostrare il suo impegno. È un bravo ragazzo, un buon giocatore e ama e rispetta l'Arsenal, ma deve sapere che ha fatto un errore".</p>
      <footer><b>Fonte:</b> <u>tuttomercatoweb.com</u></footer>
    </article>
  </body>
</html>