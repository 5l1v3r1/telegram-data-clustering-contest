<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lublin112.pl/siedem-aut-zderzylo-sie-na-al-krasnickiej-w-lublinie-sa-utrudnienia-w-ruchu-zdjecia/"/>
    <meta property="og:site_name" content="lublin112.pl"/>
    <meta property="article:published_time" content="2019-11-22T18:03:00+00:00"/>
    <meta property="og:title" content="Siedem aut zderzyło się na al. Kraśnickiej w Lublinie. Są utrudnienia w ruchu (zdjęcia)"/>
    <meta property="og:description" content="Dwa zdarzenia drogowe, w których uczestniczyło łącznie siedem pojazdów, miały miejsce na al. Kraśnickiej w Lublinie. Na miejscu pracują policjanci i strażacy. Są utrudnienia w ruchu."/>
  </head>
  <body>
    <article>
      <h1>Siedem aut zderzyło się na al. Kraśnickiej w Lublinie. Są utrudnienia w ruchu (zdjęcia)</h1>
      <address>
        <time datetime="2019-11-22T18:03:00+00:00">22 Nov 2019, 18:03</time>
      </address>
      <p>
        <b>Dwa zdarzenia drogowe, w których uczestniczyło łącznie siedem pojazdów, miały miejsce na al. Kraśnickiej w Lublinie. Na miejscu pracują policjanci i strażacy. Są utrudnienia w ruchu.</b>
      </p>
      <p>W piątek po godzinie 17 na al. Kraśnickiej w Lublinie, w dwóch kolizjach obok siebie, zderzyło się łącznie siedem pojazdów. Do pierwszego zdarzenia doszło na wysokości szpitala. Brały w nim udział trzy samochody osobowe: opel, nissan i skoda. Jak wstępnie ustalono, wszystkie auta jechały w kierunku Kraśnika. Zderzenie było typowym najechaniem na tył.</p>
      <p>Po chwili nieopodal zderzyły się kolejne cztery pojazdy: trzy osobowe i jeden dostawczy. W tym przypadku okoliczności były takie same. Pojazdy jechały w tym samym kierunku, jeden za drugim. Kiedy kierowcy pojazdów osobowych zatrzymali się, kierowca auta dostawczego wjechał w znajdujące się przed nim samochody.</p>
      <p>Na miejscu interweniowała policja i straż pożarna. W zdarzeniu nikt nie ucierpiał. Na miejscu pracują policjanci, którzy ustalają szczegółowe okoliczności obu kolizji. Występują duże utrudnienia w ruchu. Zablokowany jest jeden pas jezdni w kierunku Kraśnika. Utworzył się długi korek.</p>
      <figure>
        <img src="https://www.lublin112.pl/wp-content/uploads/2019/11/196-2-1280x960.jpg"/>
      </figure>
      <figure>
        <img src="https://www.lublin112.pl/wp-content/uploads/2019/11/197-1-1280x960.jpg"/>
      </figure>
      <p>(fot. lublin112)</p>
    </article>
  </body>
</html>