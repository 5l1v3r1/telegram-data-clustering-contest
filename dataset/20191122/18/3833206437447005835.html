<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/Bylgaria/Neveroyatno-no-istina-Vizhte-istoriyata-na-tazi-zhena-916009"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-22T18:46:00+00:00"/>
    <meta property="og:title" content="Невероятно, но истина! Вижте историята на тази жена!"/>
    <meta property="og:description" content="Лекари спасиха родилка и близнаците &amp;#1117;, а акушерки от болницата я изненадаха на рождения &amp;#1117..."/>
  </head>
  <body>
    <article>
      <h1>Невероятно, но истина! Вижте историята на тази жена!</h1>
      <address>
        <time datetime="2019-11-22T18:46:00+00:00">22 Nov 2019, 18:46</time>
      </address>
      <p>Лекари спасиха родилка и близнаците ѝ, а акушерки от болницата я изненадаха на рождения ѝ ден. 29-годишната пациентка родила с Цезарово сечение двете си момчета. Състоянието ѝ обаче се влошило и се наложила втора животоспасяваща операция. </p>
      <p>Щастливата млада майка днес празнува рождения си ден, като за първи път прегърна двете си деца в празнично украсената от акушерките болнична стая.</p>
      <p>И двете бебета са момчета, доносени и в отлично здраве, всяко от тях тежи над 3 килограма Заради големината на близнаците няколко часа след оперативното раждане матката на жената изпада в атония. Това е животозастрашаващо екстремно кървене, което в повечето случаи се получава при увеличена слабост на мускулната сила на матката.</p>
      <p>Благодарение на екипа от професионалисти жената е спасена с повторна животоспасяваща операция, която лекарите наричат лапаротомия. След всички реанимационни грижи младата майка е в много добро състояние, изкарана е от апаратна вентилация и вече е със самостоятелно дишане, съобщиха от лечебното заведение.</p>
      <p>Директорът на “Майчин дом" проф. д-р Иван Костов лично поздрави пациентката с пожелание за дълъг живот, здраве и семейно щастие.</p>
    </article>
  </body>
</html>