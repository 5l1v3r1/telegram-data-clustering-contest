<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sportklub.rs/Kosarka/ABA-League/a315313-Rejli-Ros-za-SK-Zvezda-Nemamo-sta-da-izgubimo.html"/>
    <meta property="og:site_name" content="Sport Klub"/>
    <meta property="article:published_time" content="2019-11-22T18:38:00+00:00"/>
    <meta property="og:title" content="Rejli Ros za SK: Zvezda? Nemamo šta da izgubimo"/>
    <meta property="og:description" content="Košarkaši Mornara pokazali su dva lica na početku sezone. Jedno u ABA ligi gde imaju odličan skor od četiri pobede i tri poraza i drugo u FIBA Ligi šampiona gde nemaju pobedu posle šest rundi."/>
  </head>
  <body>
    <article>
      <h1>Rejli Ros za SK: Zvezda? Nemamo šta da izgubimo</h1>
      <h2>Košarkaši Mornara pokazali su dva lica na početku sezone. Jedno u ABA ligi gde imaju odličan skor od četiri pobede i tri poraza i drugo u FIBA Ligi šampiona gde nemaju pobedu posle šest rundi.</h2>
      <address><time datetime="2019-11-22T18:38:00+00:00">22 Nov 2019, 18:38</time> by <a rel="author">Svetozar Janičić</a></address>
      <figure>
        <img src="https://sportklub.rs/Picture/170288/jpeg/Rejli-Ros"/>
        <figcaption>Rejli Ros<cite>KK Mornar/MEDIA Pro</cite></figcaption>
      </figure>
      <p>U osmom kolu regionalnog takmičenja posle bledog izdanja i poraza od Nimburka u Češkoj, izabranici Mihaila Pavićevića gostuju Crvenoj zvezdi. Meč je na programu u ponedeljak sa početkom u 18 časova. Obe ekipe imaju isti skor, 4-3, ali je ulogu favorita u rukama igrača Zvezde, koji su u minulom kolu Evrolige pobedili Žalgiris u Kaunasu.</p>
      <p><i>„Slažem se da je Zvezda favorit. U pitanju je ekipe koja je projektovana za učešće u Evroligi, koja je projektovana da osvoji ABA ligu i ponovni plasman u elitno takmičenja. Imaju daleko jači roster od nas i sigurno je da igrači</i><i> Zvezde očekuju sigurnu pobedu u meču koji igraju na svom parketu, pred svojima navijačima. S druge strane, slažem se da smo na početku sezone pokazali dva lica, jedno u ABA ligi, drugo u FIBA ligi šampiona. Kao i svi u timu nadam se i verujem da ćemo u Beogradu odigrati dobro od prvog do poslednjeg minuta“</i>, naglasio je Brendis Rejli Ros za Sport Klub i nastavio:</p>
      <p>
        <i>„Meč protiv Crvene zvezde je relativno lak za igranje. Zvezda je veliki favorit na papiru, igrači Zvezde su opterećeni imperativom pobede u duelu koji sledi. S druge strane, mi ne možemo ništa da izgubimo, a možemo mnogo, baš mnogo da dobijemo. Rasterećeno ćemo izaći na megdan favoritu, ali odlučni u nameri da se borimo za svaku loptu, za svaki pedalj terena. Ukoliko budemo imali visok procenat realizacije za tri i dva poena, ukoliko uspemo da nametnemo igru sa dosta tranzicije, ukoliko odbranu odigramo daleko agresivnije i čvrše nego do sada, verujem da možemo da budemo konkurentni Crvenoj zvezdi. Ukoliko se ukaže prilika da stignemo do trijumfa, zgrabićemo je sa obe ruke“.</i>
      </p>
      <p>Utakmica između Crvene zvezde i Mornara igra se u ponedeljak sa početkom u 18 časova. Na papiru Zvezda je favorit i gotovo svi ljubitelji košarke očekuju sigurno pobedu Zvezde.</p>
      <p>Međutim, ne treba zaboraviti da je Mornar ove sezone kao gost pobedio Cibonu, da je odigrao meč na jednu loptu protiv Partizana, da je jedini pobedio Cedevita Olimpiju.</p>
    </article>
  </body>
</html>