<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.republika.rs/svet/region/170611/bolesno-muskarac-obljubio-dve-maloletnice-sticenice-doma-decu-bez-roditeljskog-staranja"/>
    <meta property="og:site_name" content="REPUBLIKA"/>
    <meta property="article:published_time" content="2019-11-22T18:25:00+00:00"/>
    <meta property="og:title" content="Bolesno! Muškarac (46) obljubio dve maloletnice, štićenice doma za decu bez roditeljskog staranja"/>
    <meta property="og:description" content="Dragan L. (44) iz Banjaluke uhapšen je i pritvoren zbog sumnje da je obljubio dve maloletnice, starosti 14 i po i 15 i po godina."/>
  </head>
  <body>
    <article>
      <h1>Bolesno! Muškarac (46) obljubio dve maloletnice, štićenice doma za decu bez roditeljskog staranja</h1>
      <h2>Dragan L. (44) iz Banjaluke uhapšen je i pritvoren zbog sumnje da je obljubio dve maloletnice, starosti 14 i po i 15 i po godina.</h2>
      <address><time datetime="2019-11-22T18:25:00+00:00">22 Nov 2019, 18:25</time> by <a rel="author">Republika</a></address>
      <p>Njemu je Okružni sud u Banjaluci odredio jednomesečni pritvor zbog krivičnih dela obljuba nad detetom mlađim od 15 godina u sticaju sa krivičnim delom polna zloupotreba deteta starijeg od petnaest godina.</p>
      <p>Kako je potvrđeno medijima, Dragan je uhapšen nakon što je vaspitač Doma za decu i omladinu bez roditeljskog staranja "Rada Vranješević" prijavio da se štićenica nije na vreme vratila u Dom, zbog čega su se odmah dali u potragu za devojčicom.</p>
      <p>Ona je brzom intervencijom vaspitača i policije pronađena u stanu sa uhapšenim muškarcem, u kojem je bila još jedna maloletna devojčica.</p>
      <p>Vladimir Kajkut, direktor Doma "Rada Vranješević", rekao je da se u ponedeljak devojčica iz škole nije na vreme vratila te su odmah alarmirali i policiju, koja je zajedno sa vaspitačem locirala devojčicu u stanu sa nepoznatom muškom osobom.</p>
      <p>Istakao je da je Dom otvorenog tipa, a kada dete malo zakasni, vaspitači ga potraže i uglavnom pronađu u okolini, ali pošto devojčice nije bilo više od sat vremena, alarmirali su policiju.</p>
      <p>– Mi smo policiji, sa kojom imamo izuzetno dobru saradnju, dali izjave na okolnosti da smo devojčicu tražili nakon što se nije vratila. Prethodno je s njom u društvu bila još jedna naša štićenica, koja se uredno vratila i dala nam važne informacije koje su policiji i našem vaspitaču poslužile da lociraju devojčicu u jednom stanu gde je bila sa nama nepoznatim muškarcem – rekao je Kajkut.</p>
      <figure>
        <img src="https://www.republika.rs/data/images/2017-11-26/18257_hammer-719066-960-720_f.jpg?1574443393"/>
        <figcaption>Foto: Ilustracija<cite>pixabay.com</cite></figcaption>
      </figure>
      <p>Ističe da su odmah sutradan pisanim putem obavestili staratelje, odnosno Centar za socijalni rad, odakle dolazi štićenica, te odmah izrekli i meru prelaska djevojčice u drugu vaspitnu grupu, koja je 24 časa pod nadzorom vaspitača, a u kojoj ranije nije bila, jer sa njom nisu imali probleme.</p>
      <p>– Devojčica je sada pod zaštitom i stalnim nadzorom Doma. Odmah su obavljeni i zdravstveni pregledi. Policija dalje vodi istragu i mi ćemo s njima, kao i do sada, sarađivati kad god bude potrebno. Koliko sam upoznat, to nama nepoznata muška osoba je uhapšena i pritvorena – rekao je Kajkut.</p>
      <p>Kako je danas saopšteno iz Okružnog suda u Banjaluci, osumnjičenom D.L. određen je pritvor zbog osnovane sumnje da je počinio krivična dela obljuba nad detetom mlađim od 15 godina u sticaju sa krivičnim delom polna zloupotreba deteta starijeg od 15 godina.</p>
      <p>– Pritvor osumnjičenom određen je zbog bojazni da će uticati na svedoke te sakriti i uništiti dokaze – saopšteno je iz Suda.</p>
      <related>
        <h4>Pročitajte još:</h4>
        <a href="http://republika.rs/svet/region/170295/Dodik-nema-nameru-pridruzi-NATO"/>
        <a href="http://republika.rs/svet/region/169963/FOTO-domu-porodice-zaplakala-ikona-Svete-Petke"/>
        <a href="http://republika.rs/svet/region/169669/Malena-Ivana-uprkos-teskoj-borbi-zivot-skida-osmeh-lica-zato-joj-potrebna-nasa-pomoc-njena-sreca-prestane"/>
        <a href="http://republika.rs/svet/region/166498/SEVALE-PESNICE-Pretukao-gosta-onda-njega-istukao-vlasnik-kafica"/>
        <a href="http://republika.rs/svet/region/166325/Prijavio-prodaju-sestre-jer-nije-dobio-ARMANIJEV-PRSTEN"/>
      </related>
    </article>
  </body>
</html>