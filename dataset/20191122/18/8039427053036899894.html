<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=961799"/>
    <meta property="og:site_name" content="Andhrajyothy"/>
    <meta property="article:published_time" content="2019-11-22T18:26:03+00:00"/>
    <meta property="og:title" content="సీఎం పదవిలోకి రాకముందే ఉద్ధవ్‌పై కేసు!"/>
    <meta property="og:description" content="ADVT"/>
  </head>
  <body>
    <article>
      <h1>సీఎం పదవిలోకి రాకముందే ఉద్ధవ్‌పై కేసు!</h1>
      <address>
        <time datetime="2019-11-22T18:26:03+00:00">22 Nov 2019, 18:26</time>
      </address>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>ఔరంగాబాద్: </b>ఎన్సీపీ, కాంగ్రెస్ పార్టీలతో కలిసి సంకీర్ణ ప్రభుత్వ ఏర్పాటుకు శివసేన పార్టీ సిద్ధమవుతుండగానే... ఆ పార్టీ చీఫ్ ఉద్ధవ్ థాకరేపై కేసు నమోదైంది. ఆయనను నమ్మి ఓట్లేసిన రాష్ట్ర ప్రజలు, వారిచ్చిన తీర్పునకు నమ్మక ద్రోహం చేశారంటూ పిటిషనర్ ఆరోపించారు. బీజేపీతో కలిసి అసెంబ్లీ ఎన్నికల్లో పోటీచేసిన ఉద్ధవ్ థాకరే... ఇప్పుడు ఆ పార్టీతో తెగతెంపులు చేసుకుని ప్రజలను మోసం చేశారంటూ రత్నాకర్ చౌరే అనే న్యాయవాది ఈ మేరకు ఫిర్యాదు చేసినట్టు సమాచారం. మహారాష్ట్ర బీజేపీ చీఫ్ చంద్రకాంత్ పాటిల్, శివసేన నేత ప్రదీప్ జైశ్వాల్ పేర్లను కూడా చౌరే ఈ కేసులో ప్రస్తావించారు.</p>
      <p> ‘‘2019 విధాన సభ ఎన్నికల్లో శివసేన, బీజేపీలతో పాటు ఉద్ధవ్ థాకరే వంటి ఇతర ప్రముఖలు ‘హిందూయిజం’ పేరుతో ఓట్లు అడిగారు. కానీ ఎన్నికలు ముగిసిన తర్వాత ఆయన బీజేపీ కూటమి నుంచి బయటికి వెళ్లిపోవడంతో రాష్ట్రంలో రాష్ట్రపతి పాలన విధించారు. ఇది ప్రజాతీర్పునకు ద్రోహం చేయడమే. సీఎం పదవి కోసం ఉద్ధవ్ థాకరే మహారాష్ట్ర ప్రజలను మోసం చేశారు..’’ అని సదరు ఫిర్యాదులో చౌరే పేర్కొన్నారు. ఉద్ధవ్ థాకరే తో పాటు చంద్రకాంత్ పాటిల్, శివసేన నేత ప్రదీప్ జైశ్వాల్ కూడా తమను మోసం చేశారని పిటిషనర్ పేర్కొన్నారు. మహారాష్ట్రలో ఇటీవల జరిగిన అసెంబ్లీ ఎన్నికల తర్వాత పదవుల పంపకంపై విభేదాలు రావడంతో మిత్రపక్షాలైన బీజేపీ, శివసేన పరస్పరం దూరం జరిగిన సంగతి తెలిసిందే. ఈ నేపథ్యంలో శివసేన అనూహ్యంగా ప్రత్యర్థి పార్టీలైన కాంగ్రెస్, ఎన్సీపీలతో కలిసి ప్రభుత్వం ఏర్పాటు చేసేందుకు సిద్ధమైంది.</p>
      <p>'</p>
    </article>
  </body>
</html>