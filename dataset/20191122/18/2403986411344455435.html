<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/geoportal_proti_tinovogo_rinku_zemli_top_5_oblastey_de_zbirayut_vrozhayi_bez_splati_podatkiv_n1238151"/>
    <meta property="og:site_name" content="24 Канал"/>
    <meta property="article:published_time" content="2019-11-22T18:00:00+00:00"/>
    <meta property="og:title" content="Геопортал проти тіньового ринку землі: топ-5 областей, де збирають врожаї без сплати податків"/>
    <meta property="og:description" content="Продаж землі є, але, щоправда, у тіні, як стверджує міністр економіки і закликає із цим боротися. Як інструмент боротьби представили таку собі онлайн-мапу (геопортал), яка синхронізує дані супутника й офіційні відомості, які внесені у державний земельний кадастр або відсутні в ньому."/>
  </head>
  <body>
    <article>
      <h1>Геопортал проти тіньового ринку землі: топ-5 областей, де збирають врожаї без сплати податків</h1>
      <address><time datetime="2019-11-22T18:00:00+00:00">22 Nov 2019, 18:00</time> by <a rel="author" href="https://24tv.ua/anna_brikova_tag7027/" target="_blank">Анна Брикова</a></address>
      <p>
        <b>Продаж землі є, але, щоправда, у тіні, як стверджує міністр економіки і закликає із цим боротися. Як інструмент боротьби представили таку собі онлайн-мапу (геопортал), яка синхронізує дані супутника й офіційні відомості, які внесені у державний земельний кадастр або відсутні в ньому.</b>
      </p>
      <p>На Київщині у Білоцерківському районі є ділянка у 70 гектарів, яка належить Фурсівській громаді. З'явилася інформація, що там вирощують соняшники, але у державному земельному кадастрі про це ані слова.</p>
      <blockquote>Актуально! <a href="https://24tv.ua/rosiyanam_zaboronyat_kupuvati_ukrayinsku_zemlyu_reaktsiya_slugi_narodu_n1236407">Росіянам заборонять купувати українську землю: коментар "слуги народу"</a></blockquote>
      <p>Якщо правопорушення підтвердиться, той, хто використовує землю сплатить адміністративний штраф і відшкодування. Дізнались про можливе тіньове використання угідь завдяки новому геопорталу, який порівнює дані супутника і відомості, внесені у державний кадастр. Інспектори кажуть, це спрощує роботу.</p>
      <figure>
        <img src="https://24tv.ua/resources/photos/news/620_DIR/201910/1216376_9786803.png?201910171219"/>
      </figure>
      <p>І таких необлікованих угідь в Україні більше, аніж достатньо. Лише за останні 20 років держава втратила майже половину сільськогосподарських земель, а це 700-800 мільйонів гектарів.</p>
      <p>За допомогою геопорталу, як сказав Милованов, склали передік областей, де збирають врожаї, але уникають податків.</p>
      <h3>Топ-5 областей, де збирають врожаї без сплати податків</h3>
      <ul>
        <li>Так, в Миколаївській області не зареєстровано понад 400 тисяч гектарів</li>
      </ul>
      <ul>
        <li>в Одеській – близько 300 тисяч гектарів,</li>
      </ul>
      <ul>
        <li>в Луганській – 270 тисяч гектарів,</li>
      </ul>
      <ul>
        <li>в Запорізькій – 265 тисяч гектарів</li>
      </ul>
      <ul>
        <li>в Херсонській – 263 тисячі гектарів.</li>
      </ul>
      <figure>
        <img src="https://24tv.ua/resources/photos/news/620_DIR/201911/1238151_10197592.jpg?201911175734"/>
        <figcaption>Топ-5 областей, де збирають врожаї без сплати податків</figcaption>
      </figure>
      <p>Окрім державного кадастру, до порталу хочуть залучити й податкову – щоб бачити кількість сплачених податків онлайн. Крім цього, з часом цю систему хочуть удосконалити. Це допоможе вести статистику вирощуваних на землях культур для реальної оцінки врожаїв і їх прогнозування.</p>
      <p><a href="https://24tv.ua/pilot_pereplutav_kiyiv_z_moskvoyu_kuryozne_video_reaktsiyi_pasazhiriv_n1237796">Пілот переплутав Київ з Москвою: курйозне відео реакції пасажирів</a> сьогодні 16625</p>
      <anchor name="comAnch"/>
    </article>
  </body>
</html>