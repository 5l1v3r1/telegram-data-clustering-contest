<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.przegladsportowy.pl/pilka-nozna/ligi-zagraniczne/polacy-za-granica/grzegorz-krychowiak-zdobyl-dwie-bramki-asysta-macieja-rybusa-w-meczu-z-fc-tambow/fq9hvew"/>
    <meta property="og:site_name" content="Przegląd Sportowy"/>
    <meta property="article:published_time" content="2019-11-22T18:30:37+00:00"/>
    <meta property="og:title" content="Dwie bramki Krychowiaka dają wygraną, asysta Rybusa"/>
    <meta property="og:description" content="Grzegorz Krychowiak nie przestaje strzelać. Reprezentant Polski zdobył dwie bramki w meczu z FC Tambow, a Lokomotiw Moskwa wygrał 3:2."/>
  </head>
  <body>
    <article>
      <h1>Dwie bramki Krychowiaka dają wygraną, asysta Rybusa</h1>
      <address>
        <time datetime="2019-11-22T18:30:37+00:00">22 Nov 2019, 18:30</time>
      </address>
      <p>
        <b>
          <b>Grzegorz Krychowiak nie przestaje strzelać. Reprezentant Polski zdobył dwie bramki w meczu z FC Tambow, a Lokomotiw Moskwa wygrał 3:2.</b>
        </b>
      </p>
      <p>
        <a href="https://plebiscyt.przegladsportowy.pl/">Głosuj na Roberta Lewandowskiego w 85. Plebiscycie „Przeglądu Sportowego” &gt;&gt;</a>
      </p>
      <p>29-latek w spotkaniu z Krasnodarem wpisał się na listę strzelców i nie wyszedł na drugą połowę spotkania z powodu urazu głowy. Reprezentant Polski trafił do szpitala i po szczegółowych badaniach okazało się, że doznał wstrząśnienia mózgu, ale mimo to pojawił się na zgrupowaniu kadry i w meczu z Izraelem po raz kolejny trafił do bramki. Trzy dni później pomocnik nie przedłużył strzeleckiej passy w starciu ze Słowenią, ale w spotkaniu 17. kolejki ligi rosyjskiej zdobył dwa gole.</p>
      <related>
        <a href="http://onet.tv/s/przegladsportowy/bale-znowu-w-centrum-huraganu-jego-zachowanie-bylo-niepotrzebne-i-glupie-ale-media/pewzes"/>
      </related>
      <p>Krychowiak najpierw wyprowadził Lokomotiw na prowadzenie strzałem z dystansu po podaniu Macieja Rybusa, a cztery minuty później goście prowadzili już 2:0 po samobójczym trafieniu Ade. FC Tambow zdołało jednak wyrównać, ale reprezentant Polski jeszcze raz pokonał Giorgiego Shelię. Tym razem 29-latek wykorzystał zamieszanie w polu karnym rywali i płaskim, mierzonym strzałem ustalił wynik meczu. Lokomotiw Moskwa mając rozegrany o jeden mecz więcej niż Zenit traci do liderów tabeli dwa punkty, a reprezentant Polski zdobył siódmą i ósmą bramkę w lidze.</p>
      <p>
        <b>FC Tambow - Lokomotiw Moskwa 2:3 (1:2)</b>
      </p>
      <p>Obukhov (39), Kostyukov (47) - Krychowiak (29,56) Ade - trafienie samobójcze (56)</p>
    </article>
  </body>
</html>