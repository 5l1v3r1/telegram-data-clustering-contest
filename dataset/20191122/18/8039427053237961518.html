<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=961800"/>
    <meta property="og:site_name" content="Andhrajyothy"/>
    <meta property="article:published_time" content="2019-11-22T18:31:42+00:00"/>
    <meta property="og:title" content="నేను ఏ పార్టీ మారను: ఈటెల"/>
    <meta property="og:description" content="ADVT"/>
  </head>
  <body>
    <article>
      <h1>నేను ఏ పార్టీ మారను: ఈటెల</h1>
      <address>
        <time datetime="2019-11-22T18:31:42+00:00">22 Nov 2019, 18:31</time>
      </address>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>హైదరాబాద్: </b>కొద్దిరోజులుగా మంత్రి ఈటెల రాజేందర్ టీఆర్‌ఎస్‌ను వీడుతున్నట్లు జోరుగా ప్రచారం జరుగుతోంది. అయితే పార్టీ మారతారన్న ప్రచారంపై ఈటల స్పందించారు. తాను టీఆర్‌ఎస్‌ను వీడేదిలేదని స్పష్టం చేశారు.  గాలి వార్తలకు స్పందించనని కొట్టిపారేశారు. కొద్దిరోజులుగా ఈటెల పార్టీపై అసంతృప్తిగా ఉన్నట్లు ప్రచారం జరుగుతోంది. ఇటీవల ఆయన హుజురాబాద్‌లో జరిగిన ఓ సమావేశంలో మాట్లాడుతూ ‘‘ఒక్కొక్క రోజు నాలుగు.. నాలుగు జిల్లాల్లో ఇరవై ఇరవై సభల్లో లక్షల మందితో ఇంటరాక్ట్‌ అయి ఉద్యమం నడిపిన వాళ్లం మేము. మేం ఈ గులాబీ జెండాకు ఓనర్లం. మేం అడుక్కొచ్చినోళ్లం కాదు. బతికొచ్చినోళ్లం కాదు. మధ్యలో వచ్చినోళ్లం కాదు. గులాబీ జెండాను తెలంగాణ గడ్డ మీద గుబాళింపజేసి మూడున్నర కోట్ల ప్రజల గొంతుకై.. ప్రజలు హర్షించే పద్ధతిలో పాత్ర నిర్వహించి.. రాష్ట్రాన్ని సాధించిన బిడ్డలం. అందుకే మేం ఓనర్లం తప్ప.. అడుక్కొచ్చినోళ్లం కాదు’’ అంటూ ఈటల రాజేందర్‌ సంచలన వ్యాఖ్యలు చేశారు.</p>
      <p> </p>
      <p>ఈటల రాజేందర్‌ వ్యాఖ్యలు అప్పట్లో తీవ్ర కలకలం రేకెత్తించాయి. పార్టీ అధినేతనే లక్ష్యంగా చేసుకుని ఆయన వ్యాఖ్యలు చేశారంటూ టీవీ చానళ్లలో, సోషల్‌ మీడియాలో ప్రచారం జరిగింది. ఈ నేపథ్యంలోనే, ఈటలకు పార్టీ వర్కింగ్‌ ప్రెసిడెంట్‌ కేటీఆర్‌ ఫోన్‌ చేశారు. ఈటల వ్యాఖ్యలపై ఆరా తీసినట్లు తెలిసింది. అయితే, తాను కేసీఆర్‌ను ఉద్దేశించి ఏమీ అనలేదని, స్థానికంగా సోషల్‌ మీడియాలో తనను, తనను ఉద్దేశించి చేస్తున్న ప్రచారానికే జవాబు ఇచ్చానని ఈటల జవాబు ఇచ్చినట్లు సమాచారం. ఆ తర్వాతే ఆయన ప్రత్యేకంగా ప్రకటన విడుదల చేశారు.</p>
    </article>
  </body>
</html>