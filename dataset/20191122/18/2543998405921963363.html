<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.republika.rs/vesti/srbija/170613/kozarev-opet-zaustavljen-jarinju-ponizenje-maltretiranje-treba-prekinu-sto-pre"/>
    <meta property="og:site_name" content="REPUBLIKA"/>
    <meta property="article:published_time" content="2019-11-22T18:35:00+00:00"/>
    <meta property="og:title" content="Kozarev opet zaustavljen na Jarinju: Poniženje i maltretiranje treba da prekinu što pre!"/>
    <meta property="og:description" content="Zamenik direktora Kancelarije za Kosovo i Metohiju rekao da ne očekuje racionalne poteze iz Prištine."/>
  </head>
  <body>
    <article>
      <h1>Kozarev opet zaustavljen na Jarinju: Poniženje i maltretiranje treba da prekinu što pre!</h1>
      <h2>Zamenik direktora Kancelarije za Kosovo i Metohiju rekao da ne očekuje racionalne poteze iz Prištine.</h2>
      <address><time datetime="2019-11-22T18:35:00+00:00">22 Nov 2019, 18:35</time> by <a rel="author">kosovo-online.com</a></address>
      <p>Zamenik direktora Kancelarije za Kosovo i Metohiju Dušan Kozarev izjavio je danas da su na Jarinju zaustavljeni, kao i obično, bez nekog obrazloženja, ali da koliko god bilo neprijatno to bespotrebno zadržavanje i maltretiranje, neće ih time sprečiti da budu sa svojim narodom i sada i uvek.</p>
      <p>Kozarev je za "Kosovo Onlajn" rekao da neko sebi daje za pravo da sprečava slobodu kretanja, krši sve postignute sporazume, uz ocenu da nema racionalnog razloga za tako nešto.<br/><br/>Mnogo toga racionalnog i ne očekujemo iz Prištine.<br/><br/>Osvrnuo se i na one "koji prave neke kombinacije o formiranju vlade privremenih institucija samouprave" i poručio ima da "nauče na greškama" prethodnika i razlozima zbog kojih su izgubili poverenje unutar samog albanskog etničkog korpusa upravo jednostranošću i sprečavanjem normalnog života ljudi uvođenjem besmislenih anticivilizacijskih taksi i mišljenjem da će dobiti neke brze i jeftine poene, a zapravo "sebi pucali u nogu".<br/><br/>U tom smislu, nastavio je Kozarev, i oni koji sada misle da će pokazivanjem "jakih mišića" ili takvim potezima protiv srpskog naroda i zvaničnika, protiv procesa dijaloga, nešto ostvariti takođe pogrešiti.<br/><br/>Poručio je i da predsednik Srbije Aleksandar Vučić i premijerka Ana Brnabić i direktor Kancelarije za KiM Marko Đurić i srpski narod jasno pokazuju sa ispruženom rukom da su spremni i za dogovor i kompromis, "ali ne za poniženja i maltretiranja" te da takve stvari treba prekinuti što pre.</p>
      <h3>Bez obrazloženja na Jarinju, retko ih kad i ima</h3>
      <p>Rekao je i da ni danas na Jarinju nije bilo obrazloženja za takav potez i da ih retko kada i ima ili se tek pomene neka navodna pretnja bezbednosti, ili neki spisak, pa čak i bakteriološka ispravnost.</p>
      <related>
        <h4>Pročitajte još:</h4>
        <a href="http://republika.rs/vesti/srbija/170538/Kurtiju-gori-pod-nogama-Taci-podnese-ostavku-ili-razrese"/>
        <a href="http://republika.rs/vesti/srbija/170099/Haradinaj-upozorava-buducu-vladu-Kosova-ukida-takse"/>
        <a href="http://republika.rs/vesti/srbija/170072/HVALA-PRIJATELJU-SRBIJE-Zahvaljujuci-Gujonu-Francuskoj-objavljen-strip-Dobrodosli-Kosovo"/>
        <a href="http://republika.rs/vesti/srbija/170057/UDARAC-PRISTINU-SVETSKE-BANKE-Zalazemo-ukidanje-taksi-srpsku-robu"/>
      </related>
    </article>
  </body>
</html>