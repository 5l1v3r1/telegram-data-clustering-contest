<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.teraz.sk/zahranicie/pobrezie-slonoviny-oznamilo-zatknutie/431766-clanok.html"/>
    <meta property="og:site_name" content="TERAZ.sk"/>
    <meta property="article:published_time" content="2019-11-22T18:07:00+00:00"/>
    <meta property="og:title" content="Pobrežie Slonoviny oznámilo zatknutie 2 hľadaných európskych zločincov"/>
    <meta property="og:description" content="Dvojicu zatkli v roku 1996 Belgicku po vražde britského podnikateľa. Neskôr ich však prepustili pre nedostatok dôkazov a oni následne ušli do Juhoafrickej republiky (JAR)."/>
  </head>
  <body>
    <article>
      <h1>Pobrežie Slonoviny oznámilo zatknutie 2 hľadaných európskych zločincov</h1>
      <h2>Dvojicu zatkli v roku 1996 Belgicku po vražde britského podnikateľa. Neskôr ich však prepustili pre nedostatok dôkazov a oni následne ušli do Juhoafrickej republiky (JAR).</h2>
      <address><time datetime="2019-11-22T18:07:00+00:00">22 Nov 2019, 18:07</time> by <a rel="author">TASR</a></address>
      <p>Dakar 22. novembra (TASR) - Pobrežie Slonoviny v piatok oznámilo, že zatklo dvoch hľadaných európskych zločincov, na ktorých Interpol vydal tzv. červený zatykač. Informovala o tom agentúra AP.</p>
      <p>Polícia vo vyhlásení uviedla, že Francúz Jean-Claude Lacote a Belgičanka Hilde van Ackerová boli zatknutí v meste Abidjan v stredu a vo štvrtok. Úrady uviedli, že obaja vystupovali pod falošnou identitou.</p>
      <p>Dvojicu zatkli v roku 1996 Belgicku po vražde britského podnikateľa. Neskôr ich však prepustili pre nedostatok dôkazov a oni následne ušli do Juhoafrickej republiky (JAR).</p>
      <p>V roku 2011 belgický súd Lacoteovi a van Ackerovej v neprítomnosti udelil doživotné tresty odňatia slobody. Belgicko ich zaradilo na zoznam najhľadanejších zločincov a dlho sa snažilo o ich vydanie z JAR, uvádza stanica BBC.</p>
      <p>Červený zatykač Interpolu je žiadosť o zatknutie hľadanej osoby s tým, že po zadržaní bude vydaná do štátu, v ktorom spáchala trestný čin.</p>
    </article>
  </body>
</html>