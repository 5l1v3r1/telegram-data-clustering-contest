<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.thepressroom.gr/sports/kypello-megaloy-alexandroy-klebei-tin-parastasi-sto-markopoulo-park"/>
    <meta property="og:site_name" content="The Pressroom"/>
    <meta property="article:published_time" content="2019-11-22T18:15:16+00:00"/>
    <meta property="og:title" content="Το Κύπελλο Μεγάλου Αλεξάνδρου κλέβει την παράσταση στο Markopoulo Park"/>
    <meta property="og:description" content="Πέντε κορυφαίοι ίπποι διεκδικούν το Κύπελλο Μεγάλου Αλεξάνδρου, στην 7η ιπποδρομία του προγράμματος της Κυριακής 24 Νοεμβρίου στο Markopoulo Park. Οι ίπποι, που διεκδικούν το έπαθλο αξίας 25.000 ευρώ, θα αναμετρηθούν στην απαιτητική απόσταση των 1.800 μέτρων. Ιδιαιτέρως ενδιαφέρουσα θα είναι και η 6η ιπποδρομία του προγράμματος στην οποία θα συμμετάσχουν δέκα ίπποι. Συνολικά, στο Markopoulo Park θα διεξαχθούν εννέα ιπποδρομίες, με συμμετοχή 68 καθαρόαιμων ίππων σε διαδρομές από 1.200 έως και 1.800 μέτρα."/>
  </head>
  <body>
    <article>
      <h1>Το Κύπελλο Μεγάλου Αλεξάνδρου κλέβει την παράσταση στο Markopoulo Park</h1>
      <address>
        <time datetime="2019-11-22T18:15:16+00:00">22 Nov 2019, 18:15</time>
      </address>
      <p>
        <b>Πέντε κορυφαίοι ίπποι διεκδικούν το Κύπελλο Μεγάλου Αλεξάνδρου, στην 7η ιπποδρομία του προγράμματος της Κυριακής 24 Νοεμβρίου στο Markopoulo Park. Οι ίπποι, που διεκδικούν το έπαθλο αξίας 25.000 ευρώ, θα αναμετρηθούν στην απαιτητική απόσταση των 1.800 μέτρων. Ιδιαιτέρως ενδιαφέρουσα θα είναι και η 6η ιπποδρομία του προγράμματος στην οποία θα συμμετάσχουν δέκα ίπποι.</b>
      </p>
      <p>Συνολικά, στο Markopoulo Park θα διεξαχθούν εννέα ιπποδρομίες, με συμμετοχή 68 καθαρόαιμων ίππων σε διαδρομές από 1.200 έως και 1.800 μέτρα.</p>
      <p>Και αυτή την εβδομάδα, όπως κάθε Κυριακή, οι ιπποδρομίες ξεκινούν στις 13:00 και θα μεταδοθούν από το Kontra Channel και το High TV.</p>
      <h3>Εγγυημένο ποσό 2.000 ευρώ για το Γκανιάν στις ελληνικές κούρσες</h3>
      <p>Το πλούσιο ιπποδρομιακό πρόγραμμα έχει και μεγάλο στοιχηματικό ενδιαφέρον, καθώς  προσφέρονται τέσσερα ΣΚΟΡ και πριμοδότηση του Γκανιάν. Το ΣΚΟΡ 3 (σωστή πρόβλεψη του νικητή σε τρεις συνεχόμενες κούρσες) προσφέρεται από την 1η έως την 3η ιπποδρομία, δυο ΣΚΟΡ 4 (σωστή πρόβλεψη του νικητή σε τέσσερις συνεχόμενες κούρσες) από την 2η έως την 5η ιπποδρομία και από την 6η έως την 9η ιπποδρομία και ένα ΣΚΟΡ-6 (σωστή πρόβλεψη του νικητή σε έξι συνεχόμενες κούρσες) από την 4η έως και την 9η ιπποδρομία.</p>
      <p>Επιπλέον, το Γκανιάν (πρόβλεψη του νικητή) πριμοδοτείται με εγγυημένο ποσό 2.000 ευρώ σε όλες τις ελληνικές ιπποδρομίες.</p>
      <h3>Διασκέδαση για τα παιδιά με πόνυ και alpaca</h3>
      <figure>
        <img src="https://www.thepressroom.gr/sites/default/files/inline-images/Photo%202.jpg"/>
      </figure>
      <p>
        <i>
          <b>Ιππασία με πόνυ στο Markopoulo Park</b>
        </i>
      </p>
      <p>Για ακόμη μια Κυριακή, οι μικροί φίλοι που θα βρεθούν στο Markopoulo Park θα έχουν την ευκαιρία να κάνουν ιππασία με πόνυ, να διασκεδάσουν στο Family Club και να συμμετάσχουν σε πολλά νέα παιχνίδια. Το ανακαινισμένο εστιατόριο του πέμπτου ορόφου θα προσφέρει νέο a la carte menu με προνομιακές τιμές, καθώς και παιδικό γεύμα.</p>
      <p>Η μετακίνηση στο Markopoulo Park είναι δωρεάν από και προς το σταθμό μετρό Κορωπίου και από την Πλατεία Αττικής.</p>
    </article>
  </body>
</html>