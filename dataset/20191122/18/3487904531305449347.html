<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.metrosport.gr/article/katsiaros-kani-ta-panta-intege-aris-echi-ellipsis"/>
    <meta property="og:site_name" content="Metrosport.gr"/>
    <meta property="article:published_time" content="2019-11-22T18:45:00+00:00"/>
    <meta property="og:title" content="Κατσιαρός: «Κάνει τα πάντα ο Ιντέγε, ο Αρης έχει ελλείψεις»"/>
    <meta property="og:description" content="Στο Metropolis 95,5 φιλοξενήθηκε ο παλαίμαχος ποδοσφαιριστής του Αρη, Παναγιώτης Κατσιαρός"/>
  </head>
  <body>
    <article>
      <h1>Κατσιαρός: «Κάνει τα πάντα ο Ιντέγε, ο Αρης έχει ελλείψεις»</h1>
      <h2>Στο Metropolis 95,5 φιλοξενήθηκε ο παλαίμαχος ποδοσφαιριστής του Αρη, Παναγιώτης Κατσιαρός</h2>
      <address><time datetime="2019-11-22T18:45:00+00:00">22 Nov 2019, 18:45</time> by <a rel="author">Metrosport.gr Team</a></address>
      <p>Ο παλαίμαχος του Αρη, Παναγιώτης Κατσιαρός, φιλοξενήθηκε στο Metropolis 95,5 και στην εκπομπή «Τρίτο Ημίχρονο» και μίλησε για την απουσία του Σούντγκρεν, τον κακό προγραμματισμό του καλοκαιριού στον Αρη, τον Τσιλιγγίρη αλλά και τον Ιντέγε.</p>
      <p>Αναλυτικά όσα είπε:</p>
      <p>Για την απουσία του Σούντγκρεν: «Ο Σούντγκρεν ήρθε από ένα Πρωτάθλημα με πολλά παιχνίδια στα πόιδια του. Φάνηκε πως είναι κουρασμένος στην αρχή. Στα τελευταία ματς ήταν πιο σκληροτράχηλος και αυτό βοήθησε την ομάδα να μην δέχεται γκολ. Ο προπονητής θα πρέπει να κάνει αλχημείες στην άμυνα για να καλυφθεί το κενό του Σουηδού. Ο Σόουζα μπορεί να πάρει ευκαιρίες, αφού είναι ένα παιδί που αγαπάει την ομάδα και μπορεί να την βοηθήσει».</p>
      <p>Για τον προγραμματισμό του Αρη: «Δεν έγινε τόσο καλός προγραμματισμός το καλοκαίρι. Ο Άρης έχει σημαντικές ελλείψεις στο ρόστερ του, καθώς αυτή την ώρα δεν έχει δεξί μπακ πέρα του Σούντγκρεν, δεν έχει αμυντικό χαφ, δεν έχει αριστερό μπακ και θα πρέπει να βρει τρόπο να καλύψει αυτά τα κενά ενόψει της μεταγραφικής περίοδος του Ιανουαρίου. Αλλά είναι δύσκολο να βρεις έτοιμους παίκτες και το σημαντιό το να μπορούν να δέσουν απευθείας με το υπόλοιπο σύνολο».</p>
      <p>Για τον Τσιλιγγίρη: «Πολύ σημαντική η βοήθεια του κόσμου στον Τσιλιγγίρη στο ματς με τον Αστέρα. Στα χέρια του Αποστόλη είναι το πως θα ανταπεξέλθει στην πρόκληση που έχει μπροστά του αρχής γενομένης το παιχνίδι με την ΑΕΚ στο ΟΑΚΑ».</p>
      <p>Για το ματς στο ΟΑΚΑ: «Η ΑΕΚ δεν πατάει καλά τελευταία, ο Άρης είναι καλύτερος στα τελευταία τέσσερα ματς και γιατί όχι να μην πάρει αποτέλεσμα στο ΟΑΚΑ».</p>
      <p>Για τον Ιντέγε: «Κάνει τα πάντα στο γήπεδο ο Νιγηριανός, αλλά το μόνο που του λείπει είναι το γκολ. Πρέπει να δουλέψει περισσότερα τα τελειώματά του, να σκοράρει σε 3-4 συνεχόμενα ματς για να πάρει και ψυχολογία».</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="http://www.metrosport.gr/article/eningk-an-chriasti-tha-pexi-delizisis-termatofilakas"/>
        <a href="http://www.metrosport.gr/article/monemvasiotis-kamia-schesi-me-ari-axiepenos-pektis-karipidis"/>
        <a href="http://www.metrosport.gr/article/proforiki-simfonia-karipidi-stin-ameriki"/>
        <a href="http://www.metrosport.gr/article/sinantisi-charistea-me-thodoro-theodoridi"/>
        <a href="http://www.metrosport.gr/article/agkalia-me-to-tropeo-tou-euro-charisteas-pic"/>
        <a href="http://www.metrosport.gr/article/nok-aout-sountgkren-gia-to-pechnidi-me-tin-aek"/>
      </related>
    </article>
  </body>
</html>