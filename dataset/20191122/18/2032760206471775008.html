<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/90310"/>
    <meta property="og:site_name" content="Denník politika"/>
    <meta property="article:published_time" content="2019-11-22T18:35:04+00:00"/>
    <meta property="og:title" content="Obchodná dohoda medzi USA a Čínou je podľa Trumpa veľmi blízko, nechce ju však za každú cenu"/>
    <meta property="og:description" content="22.11.2019 (Webnoviny.sk) – Americký prezident Donald Trump vyhlásil, že dohoda o obchode medzi USA a Čínou, o ktorej sa už dlhodobo vyjednáva, je „potenciálne veľmi blízko„. Šéf Bieleho domu sa takto vyjadril po správach, že dohoda sa možno nedosiahne skôr ako na budúci rok. „Máme veľmi vysokú šancu uzavrieť dohodu,“ povedal Trump pre americkú televíznu stanicu Fox. Informuje o tom portál cnbc.com."/>
  </head>
  <body>
    <article>
      <h1>Obchodná dohoda medzi USA a Čínou je podľa Trumpa veľmi blízko, nechce ju však za každú cenu</h1>
      <address><time datetime="2019-11-22T18:35:04+00:00">22 Nov 2019, 18:35</time> by <a rel="author">Webnoviny</a></address>
      <h3>
        <a href="https://www.webnoviny.sk/prerazil-plot-a-narazil-do-stlpa-vodic-neprezil/">Fotogaléria: Donald Trump</a>
      </h3>
      <p>22.11.2019 (Webnoviny.sk) – Americký prezident Donald Trump vyhlásil, že dohoda o obchode medzi USA a Čínou, o ktorej sa už dlhodobo vyjednáva, je „<i>potenciálne veľmi blízko</i>„. Šéf Bieleho domu sa takto vyjadril po správach, že dohoda sa možno nedosiahne skôr ako na budúci rok. „<i>Máme veľmi vysokú šancu uzavrieť dohodu,</i>“ povedal Trump pre americkú televíznu stanicu Fox. Informuje o tom portál cnbc.com.</p>
      <p>Hoci však obe strany tvrdia, že chcú dohodu dosiahnuť, Trump pre televíziu Fox povedal, že nechce nejakú zmluvu za každú cenu, keďže USA podľa neho profitujú z ciel na dovoz čínskych tovarov. Čínsky prezident Si Ťin-pching sa v piatok vyjadril, že Peking si želá dohodu „<i>na báze vzájomného rešpektu a rovnosti</i>„. Dohoda medzi Pekingom a Washingtonom by mohla viesť k zrušeniu ciel. Ďalšie americké clá na import čínskych tovarov sa majú uplatniť od 15. decembra.</p>
      <p>Viac k témam: <a href="https://www.webnoviny.sk/tag/obchodna-dohoda/"><u>obchodná dohoda</u></a><br/>Zdroj: Webnoviny.sk – <a href="https://www.webnoviny.sk/obchodna-dohoda-medzi-usa-a-cinou-je-podla-trumpa-velmi-blizko-nechce-ju-vsak-za-kazdu-cenu/"><u>Obchodná dohoda medzi USA a Čínou je podľa Trumpa veľmi blízko, nechce ju však za každú cenu</u></a> © SITA Všetky práva vyhradené.</p>
    </article>
  </body>
</html>