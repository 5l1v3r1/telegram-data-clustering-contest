<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837308-turechchina-sprostuvala-rosiyskiy-feyk-pro-vidnovlennya-poromnogo-spoluchennya-z-krimom"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-22T18:33:00+00:00"/>
    <meta property="og:title" content="Туреччина спростувала російський фейк про відновлення поромного сполучення з Кримом"/>
    <meta property="og:description" content="КИЇВ. 22 листопада. УНН. У Міністерстві закордонних справ Туреччини спростували російський фейк стосовно начебто відновлення морського сполучення …"/>
  </head>
  <body>
    <article>
      <h1>Туреччина спростувала російський фейк про відновлення поромного сполучення з Кримом</h1>
      <address><time datetime="2019-11-22T18:33:00+00:00">22 Nov 2019, 18:33</time> by <a rel="author">Тоня Туманова</a></address>
      <p><b>КИЇВ. 22 листопада. УНН. </b>У Міністерстві закордонних справ Туреччини спростували російський фейк стосовно начебто відновлення морського сполучення Керч-Зонгулдак. Про це посол України в Туреччині Андрій Сибіга повідомив у Twitter, передає <b>УНН</b>. </p>
      <p>"МЗС Туреччини на звернення посольства спростувало черговий фейк російської пропаганди стосовно начебто відновлення морського сполучення Керч-Зонгулдак", - повідомив Сибіга.</p>
      <p>Раніше директор автономної некомерційної організації "Південний регіональний центр підтримки експорту" Наталія Сєрова повідомила на засіданні комітету підконтрольна Кремлю Держради Криму з економічної політики про відновлення поромного сполучення між Туреччиною і Кримським півостровом, додавши, що "пороми будуть ходити раз в тиждень між чорноморськими портами Керч і Зонгулдак".</p>
      <p>Сєрова потім повідомила ЗМІ, що пороми доставляють швидкопсувні вантажі, не уточнивши, які саме.</p>
      <p>Після анексії Криму низка країн запровадили санкцій проти Росії, російських бізнесменів і політиків, які відвідували Крим, і компаній, які ведуть бізнес на півострові.</p>
      <p>У жовтні 2017 року влада Туреччини прийняли рішення <a href="https://www.unn.com.ua/uk/news/1650538-turechchina-prizupinila-poromne-spoluchennya-z-krimom-zmi">не приймати кораблі</a>, що прибувають з портів Криму. Заборона стосується кораблів під будь-яким прапором.</p>
    </article>
  </body>
</html>