<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904768/de-norre-ziet-het-weer-zitten-in-genk-bepaalde-spelers-hebben-terug-meer-hoop-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-22T18:30:00+00:00"/>
    <meta property="og:title" content="Eerste indruk van Wolf uit Genkse spelerskern: &quot;Veeleisend, aandacht voor detail&quot;"/>
    <meta property="og:description" content="Hannes Wolf heeft zijn eerste (gedeeltelijke) trainingsweek erop zitten bij KRC Genk. Zaterdag wacht meteen een belangrijke eerste test, op bezoek bij het sterke Royal Excel Moeskroen. Na vier dagen samenwerken probeert Casper de Norre al een beeld te schetsen van de nagelnieuwe trainer."/>
  </head>
  <body>
    <article>
      <h1>Eerste indruk van Wolf uit Genkse spelerskern: "Veeleisend, aandacht voor detail"</h1>
      <address>
        <time datetime="2019-11-22T18:30:00+00:00">22 Nov 2019, 18:30</time>
      </address>
      <p>
        <b>Hannes Wolf heeft zijn eerste (gedeeltelijke) trainingsweek erop zitten bij KRC Genk. Zaterdag wacht meteen een belangrijke eerste test, op bezoek bij het sterke Royal Excel Moeskroen. Na vier dagen samenwerken probeert Casper de Norre al een beeld te schetsen van de nagelnieuwe trainer.</b>
      </p>
      <p>"Hij is iemand die heel fel let op details, die intensiteit en leven in het spel wil zien bij ons", begint de Norre zijn analyse bij <i>Het Laatste Nieuws</i>. "Hij zit er kort op en legt veel nadruk op zaken die soms heel gewoon lijken, maar wel belangrijk zijn. Simpele pas- en trapoefeningen waarbij je moet openstaan, waar soms niet altijd nadruk op wordt gelegd. Alle passen moeten goed zijn", aldus de Norre.</p>
      <aside>Lees meer<br/><a href="https://www.voetbalprimeur.be/nieuws/904748/wolf-is-klaar-voor-debuut-bij-genk-de-afgelopen-dagen-waren-intensief-.html?itm_source=www.voetbalprimeur.be&amp;itm_medium=highlighted-content">Wolf is klaar voor debuut bij Genk: "De afgelopen dagen waren intensief"</a></aside>
      <p>"Een veeleisende trainer", zo omschrijft de vleugelverdediger Wolf. "Ik denk dat zo iemand goed is voor deze jonge groep. Daar kan iedereen alleen maar beter van worden.Dat merk je wel, dat bepaalde jongens die het wat moeilijker hadden met de vorige trainer, opnieuw naar boven willen gaan. Je voelt ook meteen dat de intensiteit op training weer omhoog gaat."</p>
      <p>Hoe werd het gedwongen vertrek van Felice Mazzu, de voorganger van Wolf, eigenlijk onthaald in de spelersgroep? Was die beslissing de beste manier om Genk weer op de rails te krijgen? "Misschien wel,misschien niet", wikt de Norre zijn woorden. "Het is nu zo. Je merkt wel dat bepaalde spelers nu terug hoop hebben."</p>
      <aside>Lees meer<br/><a href="https://www.voetbalprimeur.be/nieuws/904755/mazzu-wilde-oude-bekende-naar-genk-halen-het-was-een-mooie-optie-voor-mij-.html?itm_source=www.voetbalprimeur.be&amp;itm_medium=highlighted-content">'Inmiddels ontslagen Mazzu wilde Benavente (ex-Charleroi) naar Genk halen'</a></aside>
    </article>
  </body>
</html>