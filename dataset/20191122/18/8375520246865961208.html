<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/sport/news/uaf-pavelka-podala-zayavu-pro-skojennya-zlochinu-kolishnim-prezidentom-ffu-surkisom-641823.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-22T18:09:32+00:00"/>
    <meta property="og:title" content="УАФ Павелка подала заяву про скоєння злочину колишнім президентом ФФУ Суркісом"/>
    <meta property="og:description" content="УАФ обвинувачує братів Суркісів у привласненні виплат від УЄФА для українського футболу"/>
  </head>
  <body>
    <article>
      <h1>УАФ Павелка подала заяву про скоєння злочину колишнім президентом ФФУ Суркісом</h1>
      <address>
        <time datetime="2019-11-22T18:09:32+00:00">22 Nov 2019, 18:09</time>
      </address>
      <h4>УАФ обвинувачує братів Суркісів у привласненні виплат від УЄФА для українського футболу</h4>
      <p>Українська асоціація футболу під керівництвом Андрія Павелка звернулася до ДБР, ГПУ та МВС із заявою про вчинення протиправного діяння колишнім президентом ФФУ Григорієм Суркісом.</p>
      <p>У оприлюдненій на офіційній сторінці в Фейсбук заяві асоціації Павелка йдеться про те, що Григорій Суркіс привласнював за допомогою зареєстрованої на його брата Ігоря – президента клубу «Динамо», офшорної компанії кошти, які УЄФА виділяла на розвиток українського футболу.</p>
      <p>Внутрішнє розслідування УАФ провела на запит «Карпат», викликаний відомим розслідуванням німецького видання Der Spiegel під назвою «Як виплати УЄФА опинилися на Британських Віргінських островах».</p>
      <blockquote>
        <b> Читайте також: <a href="https://glavcom.ua/sport/news/igorya-surkisa-oburilo-pokarannya-dinamo-za-pidsumkami-rasistskogo-skandalu-641792.html">Ігоря Суркіса обурило покарання «Динамо» за підсумками «расистського скандалу»</a></b>
      </blockquote>
      <p>УАФ визнала себе в заяві потерпілою стороною. Суму завданих збитків асоціація Павелка зазначила в 380 мільйонів євро.  </p>
      <p>Григорій Суркіс очолював Федерацію футболу України з 2000 по 2012 рік. Був віце-президентом УЄФА.</p>
      <p>Андрій Павелко очолив на той час ФФУ у березні 2015 року. Після приходу в ФФУ між Павелком та Суркісом вкрай загострилися стосунки.</p>
      <related>
        <a href="https://glavcom.ua/sport/news/klub-dinamo-nazvav-rishennya-kdu-uaf-prikladom-vibirkovogo-futbolnogo-pravosuddya-641501.html"/>
      </related>
    </article>
  </body>
</html>