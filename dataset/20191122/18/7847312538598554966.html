<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://wpolityce.pl/polityka/474274-umowa-koalicyjna-zjednoczonej-prawicy-w-przyszlym-tygodniu"/>
    <meta property="og:site_name" content="wPolityce.pl"/>
    <meta property="article:published_time" content="2019-11-22T18:28:51+00:00"/>
    <meta property="og:title" content="Zjednoczona Prawica podpisze umowę w przyszłym tygodniu! To efekt rozmów Kaczyńskiego, Morawieckiego, Gowina i Ziobry"/>
    <meta property="og:description" content="Obok liderów partyjnych w spotkaniu uczestniczył szef rządu."/>
  </head>
  <body>
    <article>
      <h1>Zjednoczona Prawica podpisze umowę w przyszłym tygodniu! To efekt rozmów Kaczyńskiego, Morawieckiego, Gowina i Ziobry</h1>
      <address><time datetime="2019-11-22T18:28:51+00:00">22 Nov 2019, 18:28</time> by <a rel="author" href="https://wpolityce.pl/autorzy/100-zespol-wpolitycepl" target="_blank">Zespół wPolityce.pl</a></address>
      <p>
        <b>Ugrupowania wchodzące w skład Zjednoczonej Prawicy, czyli PiS, Porozumienie i Solidarna Polska podpiszą w przyszłym tygodniu umowę koalicyjną - poinformował w piątek szef Komitetu Wykonawczego PiS Krzysztof Sobolewski. Wszystkie kwestie zostały ustalone - dodał.</b>
      </p>
      <p>Nowa umowa koalicyjna była negocjowana od dłuższego czasu, a jej podpisanie jest konieczne, gdyż poprzednia umowa wygasła 11 listopada br., wraz z końcem minionej kadencji parlamentu.</p>
      <p>W piątek po południu odbyło się kolejne spotkanie w tej sprawie liderów Zjednoczonej Prawicy: prezesa PiS Jarosława Kaczyńskiego, szefa Solidarnej Polski Zbigniewa Ziobro oraz lidera Porozumienia Jarosława Gowina. W spotkaniu udział wziął również premier Mateusz Morawiecki.</p>
      <blockquote>Wszystkie kwestie zostały ustalone, a nowa umowa zostanie podpisana w przyszłym tygodniu</blockquote>
      <p>— poinformował po spotkaniu Sobolewski, który również w nim uczestniczył.</p>
      <p>gah/PAP</p>
    </article>
  </body>
</html>