<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nczas.com/2019/11/22/w-odmetach-lewackiego-szalenstwa-wedlug-amnesty-international-aborcja-jest-prawem-czlowieka-foto/"/>
    <meta property="og:site_name" content="Najwyższy Czas!"/>
    <meta property="article:published_time" content="2019-11-22T18:00:31+00:00"/>
    <meta property="og:title" content="W odmętach lewackiego szaleństwa. Według Amnesty International „aborcja jest prawem człowieka” [FOTO]"/>
    <meta property="og:description" content="Nazywająca się organizacją broniącą praw człowieka Amnesty International napisała, że „aborcja jest prawem człowieka”. Komunikat umieszczono 10-krotnie na Twitterze."/>
  </head>
  <body>
    <article>
      <h1>W odmętach lewackiego szaleństwa. Według Amnesty International „aborcja jest prawem człowieka” [FOTO]</h1>
      <address><time datetime="2019-11-22T18:00:31+00:00">22 Nov 2019, 18:00</time> by <a rel="author" href="https://nczas.com/author/dc/" target="_blank">DC</a></address>
      <p>
        <b>Nazywająca się organizacją broniącą praw człowieka Amnesty International napisała, że „aborcja jest prawem człowieka”. Komunikat umieszczono 10-krotnie na Twitterze.</b>
      </p>
      <p>„<i>Aborcja jest prawem człowieka”</i> – podała Amnesty International na Twitterze. Powtórzono to 10 razy, tak, jakby autorem wpisu był jakiś obłąkany człowiek</p>
      <p>To nie pierwszy raz, gdy Amnesty International wspiera hasła o aborcji, jednak niezwykle rzadko zdarza się, by tak obszernie i wprost deklarowała poparcie dla mordowania dzieci.</p>
      <p>„<i>Państwo musi zapewnić realny dostęp do możliwości przerwania ciąży w przypadku, gdy ciąża zagraża życiu lub zdrowiu kobiety, gdy jest wynikiem zgwałcenia lub innego czynu zabronionego, oraz gdy płód jest poważnie i nieodwracalnie uszkodzony”</i> – czytamy w stanowisku AI.</p>
      <p>„<i>Brak dostępu do możliwości przerwania ciąży prowadzi do naruszeń praw człowieka kobiet w ciąży, m.in. prawa do życia, zdrowia, ochrony życia rodzinnego i prywatnego, wolności od dyskryminacji, wolności od tortur i okrutnego traktowania. Restrykcyjne prawo dotyka w sposób nieproporcjonalny osoby ubogie, które nie mają środków, aby skorzystać z bezpiecznych i legalnych usług w innym kraju, tym samym przyczynia się do pogłębiania nierówności ekonomicznych”</i> – przekonuje lewacka organizacja.</p>
      <p>Warto przypomnieć, że Amnesty International nie chciało zająć się sprawą Alfiego Evansa. Chłopiec był w stanie krytycznym, lekarze w Wielkiej Brytanii nie byli w stanie mu pomóc, natomiast zagraniczna klinika była gotowa zająć się młodym pacjentem. Decyzją sądu, zabroniono wywiezienia Alfiego z kraju. Mimo apeli ze strony społeczeństwa, Amnesty International nie chciało zająć się sprawą.</p>
      <p>„<i>Rozumiemy emocje związane ze sprawą Alfiego Evansa. Rozumiemy, że dla rodziców jest to tragiczna sytuacja i decyzja sądu może być dla nich nie do zaakceptowania. Nie mamy jednak możliwości zaangażowania się, nie mamy wglądu w sytuację chłopca i nie znamy wszystkich okoliczności”</i> – usprawiedliwiało się wówczas AI. Stanowisko wywołało falę oburzenia.</p>
      <figure>
        <iframe data-src="https://twitter.com/amnestyusa/status/1197362217122963456?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/amnestyPL/status/989173673058881543?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <related>
        <h4>PODOBNE ARTYKUŁY</h4>
        <a href="https://nczas.com/2019/11/22/niemcy-kryzys-w-cdu-chadecy-nie-chca-by-przyjaciolka-merkel-przejela-po-niej-urzad-kanclerza/"/>
        <a href="https://nczas.com/2019/11/22/wyjatkowo-slodka-kradziez-w-tyrolu-zniknelo-20-ton-czekolady-milka/"/>
        <a href="https://nczas.com/2019/11/22/znalezli-a-nastepnie-ukryli-dla-siebie-skarb-wikingow-pojda-siedziec-na-8-i-10-lat/"/>
        <a href="https://nczas.com/2019/11/22/serbia-oskarza-bulgarie-o-szpiegostwo-balkany-nigdy-sie-nie-zmienia-w-tle-jak-zwykle-rosja/"/>
        <a href="https://nczas.com/2019/11/22/jak-ciagnac-dotacje-z-unii-wirtualne-krowy-falszywe-farmy-na-korsyce-650-kontroli-w-sprawie-wyludzen-i-oszustw/"/>
        <a href="https://nczas.com/2019/11/22/europa-pierwszej-predkosci-wlasciciel-fabryki-mydla-otwiera-basen-w-niemczech-bedzie-segregacja-wstep-tylko-dla/"/>
        <a href="https://nczas.com/2019/11/22/efekt-tuska-wegierski-fidesz-rozwazy-opuszczenie-pseudochadeckiej-grupy-epl/"/>
        <a href="https://nczas.com/2019/11/22/ale-awantura-w-ruch-poszly-piesci-w-rosyjskiej-tv-doszlo-do-karczemnej-bijatyki-politycznych-ekspertow-na-wizji-video/"/>
        <a href="https://nczas.com/2019/11/22/afere-tasmowa-wstrzasa-hiszpania-skazany-policjant-ujawnia-nagrania-kompromitujace-prezesa-realu-madryt-rodzine-krolewska-politykow-biznesmenow-foto/"/>
      </related>
    </article>
  </body>
</html>