<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tanea.gr/2019/11/22/world/agrio-egklima-stin-tourkia-maxairose-ti-gynaika-tou-kai-tin-perase-apo-ti-mixani-tou-kima/"/>
    <meta property="og:site_name" content="ΤΑ ΝΕΑ"/>
    <meta property="article:published_time" content="2019-11-22T18:10:20+00:00"/>
    <meta property="og:title" content="Αγριο έγκλημα στην Τουρκία : Μαχαίρωσε τη γυναίκα του και την πέρασε από τη μηχανή του κιμά"/>
    <meta property="og:description" content="Ανατριχιαστικές λεπτομέρειες από το φονικό."/>
  </head>
  <body>
    <article>
      <h6 class="kicker">Ανατριχιαστικές λεπτομέρειες</h6>
      <h1>Αγριο έγκλημα στην Τουρκία : Μαχαίρωσε τη γυναίκα του και την πέρασε από τη μηχανή του κιμά</h1>
      <h2>Ανατριχιαστικές λεπτομέρειες από το φονικό.</h2>
      <address><time datetime="2019-11-22T18:10:20+00:00">22 Nov 2019, 18:10</time> by <a rel="author" href="https://www.tanea.gr/author/tanea-team/" target="_blank">TANEA Team</a></address>
      <p>Από μηχανή κιμά πέρασε τη σύζυγό του, αφού την σκότωσε, ο ύποπτος Μουσταφά Ερτούρκογλου, όπως ο ίδιος εξήγησε με κάθε λεπτομέρεια και απόλυτη ψυχραιμία, κάνοντας την αίθουσα του δικαστηρίου να παγώσει.</p>
      <p>Το άγριο φονικό συνέβη στη Μερσίνα το περσινό Νοέμβριο.</p>
      <p>
        <a href="https://www.in.gr/2019/11/22/plus/perierga/lygizei-gramma-7xronis-agie-vasili-thelo-spiti-kai-fai/">«Ράγισε» καρδιές το γράμμα 7χρονης στον Άη Βασίλη</a>
      </p>
      <p>Η δίκη άρχισε σήμερα Παρασκευή στην Τουρκία και οι ανατριχιαστικές λεπτομέρειες της δολοφονίας «πάγωσαν» το δικαστήριο.</p>
      <h3>Ανατριχιαστικές λεπτομέρειες</h3>
      <p>Ο Ερτούρκογλου ήταν σε διάσταση με τη σύζυγό του Τζεμιλέ και υποστήριζε ότι η γυναίκα του τον είχε απατήσει.</p>
      <p>Με απόλυτη ψυχραιμία ανέφερε στο δικαστήριο ότι την κάλεσε στο σπίτι με την ευκαιρία της επετείου του γάμου τους για να της δώσει δώρο.</p>
      <p>Στη συνέχεια, της έκοψε τον λαιμό με μαχαίρι, την τεμάχισε και την έριξε σε μηχανή του κιμά.</p>
      <p>Ένα μέρος του πτώματος το έριξε στα σκουπίδια και άλλο το έθαψε στο κοιμητήριο της πόλης, όπως είπε.</p>
      <h4>Σάλος για τα δικαιώματα των γυναικών στην Τουρκία</h4>
      <p>Ο δικαστής δήλωσε πως και εκείνος ενοχλήθηκε από αυτά που άκουσε, ενώ η αδελφή του θύματος είπε πως ζητά να επιβληθεί η πιο βαριά ποινή στον δράστη.</p>
      <p>Φίλη της Τζεμιλέ κατέθεσε ότι η άτυχη γυναίκα ήθελε να χωρίσει επειδή ο σύζυγός της ασκούσε βία εναντίον της, αλλά και λόγω χρεών.</p>
      <p>Στη δίκη συμμετείχαν 40 γυναίκες δικηγόροι, εκπροσωπώντας δικηγορικά γραφεία που στηρίζουν τα δικαιώματα γυναικών.</p>
      <p>Η σημερινή ακροαματική διαδικασία κράτησε τέσσερις ώρες και θα συνεχιστεί στις 4 Δεκεμβρίου.</p>
      <figure>
        <img src="https://www.tanea.gr/wp-content/uploads/2019/11/1-712.jpg"/>
      </figure>
      <p>Πηγή: ΚΥΠΕ</p>
      <p>
        <a href="https://www.tanea.gr/2019/11/22/greece/vomva-koumoutsakou-kata-240-ayksithikan-oi-afikseis-metanaston-apo-ton-maio/">Βόμβα Κουμουτσάκου: Κατά 240% αυξήθηκαν οι αφίξεις μεταναστών από τον Μάιο</a>
      </p>
    </article>
  </body>
</html>