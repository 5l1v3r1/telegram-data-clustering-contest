<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.origo.hu/techbazis/20191122-apple-webshop-ertekelesek.html"/>
    <meta property="og:site_name" content="Origo"/>
    <meta property="article:published_time" content="2019-11-22T18:06:00+00:00"/>
    <meta property="og:title" content="Eltüntette az értékeléseket a webshopjából az Apple"/>
    <meta property="og:description" content="Más helyeken kell keresni a termékeivel kapcsolatos tapasztalatokat."/>
  </head>
  <body>
    <article>
      <h1>Eltüntette az értékeléseket a webshopjából az Apple</h1>
      <address><time datetime="2019-11-22T18:06:00+00:00">22 Nov 2019, 18:06</time> by <a rel="author">Origo</a></address>
      <p>
        <b>Más helyeken kell keresni a termékeivel kapcsolatos tapasztalatokat.</b>
      </p>
      <p>Az <a href="https://appleinsider.com/articles/19/11/21/apple-pulls-all-customer-reviews-from-online-apple-store">AppleInsider</a> kiszúrta, hogy az Apple csendben eltüntette a hivatalos webshopjából a vásárlói értékeléseket. A vevők eddig szöveges és 1-5 csillagos értékeléseket hagyhattak a termékekről, a potenciális vásárlók pedig értékelhették a véleményeket a hasznosságuk alapján, plusz rendeztethették azokat hasznosság és beküldési idő szerint.</p>
      <figure>
        <img src="https://cdn.nwmgroups.hu/s/img/i/1903/20190320apple-airpods-bluetooth-headset-fulhallgato.jpg?w=644&amp;h=429"/>
        <figcaption>Apple AirPods (2019)<cite>Forrás: Apple</cite></figcaption>
      </figure>
      <p>Hivatalos indoklás híján csak találgatni lehet, hogy mi állhat az értékelések eltávolítása mögött, azonban a <a href="https://www.theverge.com/2019/11/21/20976335/apple-customer-reviews-removed-online-store-rating">The Verge</a> rámutatott, az Apple kiegészítői esetében megszokottak voltak a negatív értékelések, ami garantáltan nem tetszett a vállalatnak.</p>
      <aside>Ez nyilván egy rosszmájú spekuláció, de racionálisabb okot nem igazán tud senki mondani arra, hogy miért kellett suttyomban eltüntetni az értékeléseket.</aside>
      <p>Természetesen az Apple vagy a partnerei hardvereit megvásárolni kívánók továbbra is képesek lesznek vásárlói véleményeket olvasni, ehhez csak meg kell keresniük a termékeket a nagy online piactereken, például az amazonos termékoldalakon garantáltan lesznek bőven visszajelzések.</p>
      <related>
        <h4>TOVÁBBI CIKKEK A ROVATBÓL</h4>
        <a href="https://www.origo.hu/techbazis/20191122-epic-bad-north-letoltes.html"/>
        <a href="https://www.origo.hu/techbazis/20191122-amd-radeon-rx-5500.html"/>
        <a href="https://www.origo.hu/techbazis/20191122-half-life-alyx-video-kepernyokepek.html"/>
      </related>
      <p>
        <b>Ha szeretne még több érdekes techhírt olvasni, akkor kövesse az Origo Techbázis Facebook-oldalát, <a href="https://www.facebook.com/techbazis/">kattintson ide</a>!</b>
      </p>
    </article>
  </body>
</html>