<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.teenproblem.net/a/1-lubov_and_sex/55591-4-zodii-koito-postoianno-pishat-na-partnyora/"/>
    <meta property="og:site_name" content="Teenproblem.net"/>
    <meta property="article:published_time" content="2019-11-22T18:00:00+00:00"/>
    <meta property="og:title" content="4 зодии, които постоянно пишат на партньора"/>
    <meta property="og:description" content="Ето кои са те"/>
  </head>
  <body>
    <article>
      <h1>4 зодии, които постоянно пишат на партньора</h1>
      <h2>Ето кои са те</h2>
      <address><time datetime="2019-11-22T18:00:00+00:00">22 Nov 2019, 18:00</time> by <a rel="author" href="https://www.teenproblem.net/users/view/1230773.html" target="_blank">Ивета Иванова</a></address>
      <p>Когато тези зодии са обвързани, те непрекъснато пишат на партньора. Питат го как минава учебния или работния ден, следят плановете му, пращат му сладки снимки, гифчета, картинки, емотиконки. Затрупват го с внимание. Вижте и кои са те.</p>
      <p>
        <b>Риби</b>
      </p>
      <p>Рибите много държат на своя партньор, мили и любвеобилни са. Имат силна интуиция и не искат да губят човека до себе си. Имат нужда постоянно да са в контакт с него, да му напомнят колко го обичат и държат на него и да са сигурни, че той изпитва същото. Цялото им внимание е насочено върху него. Те споделят всичко със своя човек, дори най-шантавите си идеи, затова му пишат всичко, което им хрумне на момента. Очакват гаджето веднага да им отговори.</p>
      <p>
        <b>Близнаци</b>
      </p>
      <p>Те не са от зодиите, които търсят много сериозна връзка. Но когато са с някого обичат постоянно да общуват с него, дори чрез съобщения. Просто защото са много разговорливи и социални. Искат винаги да поддържат някакъв разговор и да знаят всичко, което се случва с партньора им. Импулсивни са, затова също пишат на всякакви теми и споделят най-лудите си идеи. Постоянно правят някакви шеги и развеселяват гаджето си.</p>
      <figure>
        <img src="https://www.teenproblem.net/a/1-lubov_and_sex/55591-4-zodii-koito-postoianno-pishat-na-partnyora/../../media/teenproblem/files/articles/528x792/6da1cd2e080c38b9549fc1c3815a8ac9.jpg"/>
      </figure>
      <p>Снимка: Pexels</p>
      <p>
        <b>Рак</b>
      </p>
      <p>Тези зодии просто имат нужда от вниманието на партньора, затова го затрупват със съобщения. Те искат да се уверят, че са най-важният човек в живота на половинката си и затова не искат да изпускат нищо. Разпитват гаджето постоянно, искат да научат всичко, което се случва с него, искат да го предразположат да споделя. Пращат любовни обяснения, емотикони, сладки картинки. По този начин усещат близостта със своя човек. Много са мили и нежни. Веднага отговарят на съобщенията.</p>
      <p>
        <b>Лъв</b>
      </p>
      <p>Лъвовете обичат да са център на внимание. Знаят, че за да заслужат това, те трябва също да обсипват партньора с внимание. Затова му пишат по цял ден. Не ги интересува дали гаджето е на работа, на училище, на лекар, на конференция - те му пишат и му казват, че им липсва. Уведомяват го за всичко, което им се случва. Лъвовете обичат да изпращат и много сладки селфита на своя човек - такива, които не биха споделили с друг. Ентусиазирани са и копнеят за любов.</p>
      <related>
        <a href="https://www.teenproblem.net/a/1-lubov_and_sex/55470-spored-zodiiata-kakvo-saobshtenie-bi-vi-izpratilo-bivsheto-gadzhe/"/>
      </related>
    </article>
  </body>
</html>