<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/bm-yemen-de-hava-saldirilari-yuzde-80-azaldi-1210791.html"/>
    <meta property="og:site_name" content="Bursada Bugün"/>
    <meta property="article:published_time" content="2019-11-22T18:28:00+00:00"/>
    <meta property="og:title" content="BM: Yemen'de hava saldırıları yüzde 80 azaldı"/>
    <meta property="og:description" content="Birleşmiş Milletler (BM) Yemen Özel Temsilcisi Martin Griffiths, Yemen'de Suudi Arabistan öncülüğündeki koalisyon güçlerinin hava saldırılarının son iki haftada yüzde 80 azaldığını söyledi."/>
  </head>
  <body>
    <article>
      <h1>BM: Yemen'de hava saldırıları yüzde 80 azaldı</h1>
      <h2>Birleşmiş Milletler (BM) Yemen Özel Temsilcisi Martin Griffiths, Yemen'de Suudi Arabistan öncülüğündeki koalisyon güçlerinin hava saldırılarının son iki haftada yüzde 80 azaldığını söyledi.</h2>
      <address>
        <time datetime="2019-11-22T18:28:00+00:00">22 Nov 2019, 18:28</time>
      </address>
      <p><b>BM Güvenlik Konseyini Yemen'</b>deki gelişmeler hakkında bilgilendiren Griffiths, ülkedeki krize siyasi çözüm bulma çabalarının<b> ''ivme kazandığına''</b> dikkati çekti.</p>
      <p>Tarafların, bölgesel güçlerin ve uluslararası toplumun çözüme yönelik birlikte çalışmaya başladığını ifade eden Griffiths, Yemen'deki çatışmalarda da azalma olduğunu belirtti.</p>
      <p><b>Griffiths</b>, ''<b>Son </b>iki haftada hava saldırılar yüzde 80 azaldı ve ilk kez 48 saat boyunca hiçbir hava saldırısı düzenlenmedi. Savaşın temposunda azalma oldu diyebiliriz belki de ülke genelinde ateşke doğru ilerler.'' dedi.</p>
      <p>Uzun süredir siyasi istikrarsızlığın hüküm sürdüğü <b>Yemen'de </b>İran destekli <b>Husiler</b>, Eylül 2014'ten bu yana başkent Sana ve bazı bölgelerin denetimini elinde bulunduruyor. Suudi Arabistan öncülüğündeki koalisyon güçleri ise Mart 2015'ten bu yana Husilere karşı Yemen hükümetine destek veriyor.</p>
      <p><b>Yemen</b>'de yaşanan çatışmalarda binlerce kişi yaşamını yitirdi. Dünyanın en fakir ülkeleri arasında yer alan Yemen'de iç savaş nedeniyle büyüyen insani kriz de ciddi boyutlara ulaştı.</p>
      <p>BM'ye göre dünyanın en büyük insani krizlerinden birinin yaşandığı Yemen'de, 22 milyondan fazla insan yardıma ve korumaya ihtiyaç duyuyor.</p>
    </article>
  </body>
</html>