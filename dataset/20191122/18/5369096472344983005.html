<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.to10.gr/anonymous/776989/giati-panigyrizi-o-paok-gia-ton-melo-pereira/"/>
    <meta property="og:site_name" content="to10.gr"/>
    <meta property="article:published_time" content="2019-11-22T18:10:44+00:00"/>
    <meta property="og:title" content="Γιατί πανηγυρίζει ο ΠΑΟΚ για τον Μέλο Περέιρα;"/>
    <meta property="og:description" content="Τι παραπάνω γνωρίζουν τα επικοινωνιακά «πιστόλια» του Ιβάν και πανηγυρίζουν για την παραμονή Περέιρα στην ΚΕΔ; Περιμένουν κάτι από τον Πορτογάλο; Φοβούνταν ότι θα χάσουν κάτι; Σίγουρα εκτίθενται από τη μεγάλη χαρά τους..."/>
  </head>
  <body>
    <article>
      <h1>Γιατί πανηγυρίζει ο ΠΑΟΚ για τον Μέλο Περέιρα;</h1>
      <h2>Τι παραπάνω γνωρίζουν τα επικοινωνιακά «πιστόλια» του Ιβάν και πανηγυρίζουν για την παραμονή Περέιρα στην ΚΕΔ; Περιμένουν κάτι από τον Πορτογάλο; Φοβούνταν ότι θα χάσουν κάτι; Σίγουρα εκτίθενται από τη μεγάλη χαρά τους...</h2>
      <address><time datetime="2019-11-22T18:10:44+00:00">22 Nov 2019, 18:10</time> by <a rel="author">Ο ΠΑΡΑΓΚΑΣ</a></address>
      <p>Εδώ και μέρες το σύστημα ΠΑΟΚ, με «μπροστινούς» τα ΜΜΕ συμφερόντων Ιβάν Σαββίδη έχουν επιδοθεί σε έναν ακόμη ανηλεή πόλεμο λάσπης και ψεύδους. Μια προσπάθεια να πείσουν ότι στο ελληνικό ποδόσφαιρο είναι όλα καλώς καμωμένα. Μια ψευδεπίγραφη και γεμάτη υποκρισία ανησυχία για το «καλό του ποδοσφαίρου». Το καλό της… Εξυγίανσης. Με την έκρηξη χαράς του συστήματος, μετά τη στήριξη του Λούκα Νίκολα στον πρόεδρο της ΚΕΔ, Βίτορ Μέλο Περέιρα, να μην κρύβει τις προθέσεις.</p>
      <p>Το σύστημα έχει χάσει την ψυχραιμία του. Εχει χάσει το καθαρό του μυαλό. Και εκτίθεται. Σοβαρά. Ανεπανόρθωτα. Σε σημείο να βγαίνουν τη φόρα οι πραγματικές προθέσεις. Οι πραγματικές ανησυχίες για το τι μπορεί να προκαλέσει μια αλλαγή στην κεφαλή της διαιτησίας. Για αυτόν τον λόγο η πρόσκαιρη ανανέωση της εμπιστοσύνης στον Περέιρα, προκάλεσε κύμα χαράς και πανηγυρισμών στο σύστημα. Για αυτό τα ΜΜΕ συμφερόντων Σαββίδη το έκαναν σημαία, πανηγυρίζοντας.</p>
      <p>
        <a href="https://www.to10.gr/podosfero/superleague/776819/martins-poly-kala-o-valbouena-panetimos-o-gkigierme/">
          <i>Μαρτίνς: «Πολύ καλά ο Βαλμπουενά, πανέτοιμος ο Γκιγιέρμε»</i>
        </a>
      </p>
      <p>Το ερώτημα, λοιπόν, είναι τι ακριβώς πανηγυρίζει το σύστημα ΠΑΟΚ. Γιατί βγήκαν με τις κόρνες στους δρόμους να πανηγυρίσουν για κάτι που εξ αρχής ήταν δεδομένο. Περιμένουν κάτι από τον Πορτογάλο; Φοβούνταν ότι θα χάσουν κάτι εάν τον άλλαζαν η FIFA και η UEFA; Υπάρχει κάποιος άγνωστος λόγος που χάρηκαν τόσο πολύ ή αρκεί η εύνοια του Δικεφάλου στα παιχνίδια του, για να προκαλέσει αυτά τα ακραία συναισθήματα;</p>
      <p>Είναι κατανοητό ο ΠΑΟΚ να μην θέλει να αλλάξει τίποτε από το σύστημα που διαφεντεύει το ελληνικό ποδόσφαιρο. Ένα σύστημα που χτίστηκε με (6) εκατομμύρια ευχές. Μια καλά δομημένη κατάσταση, με αρχή, μέση, τέλος, συγκεκριμένες κατευθυντήριες και με συγκεκριμένους στόχους. Είναι απολύτως κατανοητό. Αλλά τέτοιο άγχος μη χαθούν τα κεκτημένα; Τέτοιο άγχος για την παραμονή του Περέιρα; Σαν κάτι να μην πηγαίνει καλά εδώ.</p>
      <p>Βεβαίως, δεν υπήρξε η ίδια σπουδή στο σοβαρότερο ζήτημα. Που δεν είναι άλλο από τα οικονομικά της Ομοσπονδίας. Εκεί όπου η UEFA και η FIFA δεν είπαν απλά κάτι στον αέρα, αλλά έκαναν. Βάζουν δύο «μπαμπούλες» για να ελέγξουν το όργιο οικονομικής διαχείρισης, που έχει φτάσει στα όρια της χρεωκοπίας την Ομοσπονδία. Αλλά αυτά τα θέματα κάνουν «τζιζ». Και δεν τα… μαθαίνουν τα «πιστόλια».</p>
      <p>Η διαφορά, όμως, είναι ότι αυτά τα θέματα είναι τα σοβαρά. Και οι εξελίξεις, δεν ξεκίνησαν ακόμη…</p>
      <p>
        <b>
          <a href="https://www.to10.gr/anonymous/776989/giati-panigyrizi-o-paok-gia-ton-melo-pereira/#dcomments">
            <b>ΓΡΑΨΤΕ ΤΟ ΣΧΟΛΙΟ ΣΑΣ...</b>
          </a>
        </b>
      </p>
    </article>
  </body>
</html>