<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837305-za-rik-indeks-budivelnoyi-produktsiyi-v-ukrayini-zris-na-15"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-22T18:02:00+00:00"/>
    <meta property="og:title" content="За рік індекс будівельної продукції в Україні зріс на 15%"/>
    <meta property="og:description" content="КИЇВ. 22 листопада. УНН. Виробництво будівельної продукції протягом жовтня поточного року до жовтня минулого зросло майже на 15%. Про це УНН повідомляє з …"/>
  </head>
  <body>
    <article>
      <h1>За рік індекс будівельної продукції в Україні зріс на 15%</h1>
      <address><time datetime="2019-11-22T18:02:00+00:00">22 Nov 2019, 18:02</time> by <a rel="author">Петро Івасюк</a></address>
      <p><b>КИЇВ. 22 листопада. УНН.</b> Виробництво будівельної продукції протягом жовтня поточного року до жовтня минулого зросло майже на 15%. Про це <b>УНН</b> повідомляє з посиланням на інформацію Державної служби статистики.</p>
      <p>У жовтні поточного року проти жовтня 2018 р. індекс будівельної продукції, скоригований на ефект календарних днів, становив 114,9%.</p>
      <p>У січні–жовтні 2019 р. порівняно із січнем–жовтнем 2018 р. індекс будівельної продукції склав 120,8%.</p>
      <p>Нагадаємо, найбільший столичний забудовник "Київміськбуд" повідомив, що наразі на стадії будівництва перебувають близько 70 будинків.</p>
      <p>"Пусковою програмою на цей рік плануємо введення в експлуатацію в Києві близько 500 тис. кв. метрів. Це 23 будинки на 6 тис. квартир. А також 60 тис. квадратних метрів нежитлових приміщень. Загальний будівельний заділ компанії становить 70 проектів — 1,9 млн кв. м нерухомості на різних стадіях готовності", – зазначив голова правління — президент Ігор Кушнір.</p>
      <p>Він також нагадав, що завдяки зростанню активів компанії розпочато будівництво нових масштабних проектів. Це ЖК "Урлівський-1", ЖК "Урлівський-2", ЖК "Італійський квартал", ЖК "Медовий-1" та "Медовий-2".</p>
    </article>
  </body>
</html>