<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazzetta.gr/basketball/basket-league/article/1417556/shizas-na-elegxoyme-ton-rythmo"/>
    <meta property="og:site_name" content="gazzetta.gr"/>
    <meta property="article:published_time" content="2019-11-22T18:28:39+00:00"/>
    <meta property="og:title" content="Σχίζας: «Να ελέγξουμε τον ρυθμό»"/>
    <meta property="og:description" content="Ο γκαρντ του ΠΑΟΚ αναφέρθηκε στην αναμέτρηση με το Ρέθυμνο στη Θεσσαλονίκη. "/>
  </head>
  <body>
    <article>
      <h1>Σχίζας: «Να ελέγξουμε τον ρυθμό»</h1>
      <h2>Ο γκαρντ του ΠΑΟΚ αναφέρθηκε στην αναμέτρηση με το Ρέθυμνο στη Θεσσαλονίκη. </h2>
      <address><time datetime="2019-11-22T18:28:39+00:00">22 Nov 2019, 18:28</time> by <a rel="author" href="http://www.gazzetta.gr/dimosiografos/gazzetta-team" target="_blank">Gazzetta team</a></address>
      <p>Το blog του <b>Σταύρου Σχίζα </b>αναλυτικά, «Την εβδομάδα που μας πέρασε, πήραμε μια σημαντική νίκη για το Basketball Champions League, αλλά δεν είχαμε τον χρόνο να την πανηγυρίσουμε, καθώς το παιχνίδι του Σαββάτου κόντρα στο <b>Ρέθυμνο </b>είναι πολύ μεγάλης σημασίας για εμάς, έτσι όπως έχει διαμορφωθεί η κατάσταση στο πρωτάθλημα.</p>
      <p>Θα πρέπει να είμαστε συγκεντρωμένοι σε όλη τη διάρκεια του αγώνα και να τηρήσουμε το πλάνο του προπονητή μας για να φτάσουμε στη νίκη. Το Ρέθυμνο έχει δείξει φέτος ότι είναι πολύ καλή ομάδα, που ξέρει να παλεύει όλα τα παιχνίδια.</p>
      <p>Είναι σε καλή κατάσταση το τελευταίο διάστημα και σίγουρα θα είναι πολύ καλά προετοιμασμένο για αυτό τον αγώνα. Για εμάς είναι πολύ σημαντικό να επιβάλουμε τον ρυθμό μας και τους κανόνες μας από το πρώτο μέχρι το τελευταίο λεπτό του αγώνα.</p>
      <p>Στο παιχνίδι με τη Σαραγόσα, ο κόσμος που ήρθε στο γήπεδο ήταν καταλυτικός για την εξέλιξη του ματς. Τον χρειαζόμαστε στο πλευρό μας και το Σάββατο και είμαι σίγουρος ότι θα είναι. Είναι φανερό ότι παίρνουμε ιδιαίτερη δύναμη όταν τον έχουμε στο πλευρό μας, μας δίνει ώθηση και μας κάνει να παίζουμε καλύτερα».</p>
    </article>
  </body>
</html>