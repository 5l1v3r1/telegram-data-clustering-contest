<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://news.bnt.bg/bg/a/putin-obeshcha-da-prodlzhi-rabotata-po-novata-yadrena-raketa"/>
    <meta property="og:site_name" content="Новини БНТ"/>
    <meta property="article:published_time" content="2019-11-22T18:30:43+00:00"/>
    <meta property="og:title" content="Путин обеща да продължи работата по новата ядрена ракета"/>
    <meta property="og:description" content="Владимир Путин обеща работата по най-новата руската ракета с ядрен двигател да продължи. Предполага се, че именно тя е причина за инцидента през авгус..."/>
  </head>
  <body>
    <article>
      <h1>Путин обеща да продължи работата по новата ядрена ракета</h1>
      <address><time datetime="2019-11-22T18:30:43+00:00">22 Nov 2019, 18:30</time> by <a rel="author">Теодора Гатева</a></address>
      <p>
        <b>Владимир Путин обеща работата по най-новата руската ракета с ядрен двигател да продължи. Предполага се, че именно тя е причина за инцидента през август тази година, при който загинаха седем души.</b>
      </p>
      <figure>
        <video src="https://nws2.bnt.bg/p/p/s/psn221119-20-putin-x264-725760.mp4"/>
      </figure>
      <p>На церемония в Кремъл руският президент връчи посмъртно ордени на вдовиците на военните, загинали при експлозията на полигона край Северодвинск. Той заяви, че близките им са избрали специална мисия - да защитават Русия.</p>
      <p>Путин не уточни какво е било тестваното оръжие на 8 август, но подчерта, че става дума за най-напредничавите технически идеи и решения, които нямат аналог в света. На 8 август, на най- големия тестов полигон край Северодвинск при ракетно изпитание избухва пожар, последван от взрив.</p>
      <p>За кратко, нивото на радиация в района скача 16 пъти над нормата. Предполага се, че е тествана ракета от ново поколение, но случаят и досега е обвит в мистерия.</p>
    </article>
  </body>
</html>