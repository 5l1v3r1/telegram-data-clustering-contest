<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://juzneslovensko.parameter.sk/sk/policia-prehladavala-miesto-kde-nasli-v-bratislave-zabitu-mladu-zenu"/>
    <meta property="og:site_name" content="Paraméter"/>
    <meta property="article:published_time" content="2019-11-22T18:37:00+00:00"/>
    <meta property="og:title" content="Polícia prehľadávala miesto, kde našli v Bratislave zabitú mladú ženu "/>
    <meta property="og:description" content="Bratislavskí policajti pokračujú vo vyšetrovaní prípadu zabitej mladej ženy na Prístavnej ulici v Bratislave. Miesto, kde ju našli, v piatok prehľadávali. Informovali o tom portály Čas.sk a Aktuality.sk."/>
  </head>
  <body>
    <article>
      <h1>Polícia prehľadávala miesto, kde našli v Bratislave zabitú mladú ženu </h1>
      <h2>Bratislavskí policajti pokračujú vo vyšetrovaní prípadu zabitej mladej ženy na Prístavnej ulici v Bratislave. Miesto, kde ju našli, v piatok prehľadávali. Informovali o tom portály Čas.sk a Aktuality.sk.</h2>
      <address>
        <time datetime="2019-11-22T18:37:00+00:00">22 Nov 2019, 18:37</time>
      </address>
      <figure>
        <img src="https://juzneslovensko.parameter.sk/sites/default/files/styles/image_of_article/public/photos/kepernyofoto_2019-11-22_-_18.07.34_0.png?itok=oMZuDHfO"/>
      </figure>
      <p>Foto: Plus jeden deň</p>
      <p>Policajti priebeh vyšetrovania naďalej nechcú komentovať. </p>
      <blockquote>„Policajti na prípade v súčasnosti intenzívne pracujú a v rámci prebiehajúceho vyšetrovania vykonávajú všetky potrebné procesné aj neprocesné úkony”</blockquote>
      <p>– uviedla pre TASR hovorkyňa Krajského riaditeľstva Policajného zboru v Bratislave Lucia Mihalíková. Doplnila, že bližšie informácie k prípadu nebude polícia poskytovať, aby nedošlo k mareniu vyšetrovania.</p>
      <p>Polícia v pondelok 11. novembra krátko po 9.00 h prijala oznámenie o náleze podchladenej ženy na Prístavnej ulici v Bratislave. Po príchode na miesto policajti zistili, že na uvedenom mieste sa nachádza žena s početnými zraneniami po celom tele. Oživiť sa ju nepodarilo.</p>
      <p>TASR</p>
    </article>
  </body>
</html>