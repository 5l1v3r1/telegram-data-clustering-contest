<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://adevarul.ro/locale/buzau/video-povestea-despre-minune-naturii-spatele-bradului-montat-centrul-buzaului-1_5dd829525163ec42714c3349/index.html"/>
    <meta property="og:site_name" content="adevarul.ro"/>
    <meta property="article:published_time" content="2019-11-22T18:38:56+00:00"/>
    <meta property="og:title" content="VIDEO Povestea despre o minune a naturii, din spatele bradului montat în centrul Buzăului"/>
    <meta property="og:description" content="Bradul de Crăciun instalat în centrul oraşului Buzău, de sărbători, a fost donat de un localnic din municipiu. Deşi pomul era un punct de reper al străzii Traian Vuia, proprietarul a fost nevoit să renunţe el pentru că, după aproape 50 de ani de viaţă, afecta fundaţia casei."/>
  </head>
  <body>
    <article>
      <h1>VIDEO Povestea despre o minune a naturii, din spatele bradului montat în centrul Buzăului</h1>
      <address><time datetime="2019-11-22T18:38:56+00:00">22 Nov 2019, 18:38</time> by <a rel="author">Iulian Bunila</a></address>
      <h4>Bradul de Crăciun instalat în centrul oraşului Buzău, de sărbători, a fost donat de un localnic din municipiu. Deşi pomul era un punct de reper al străzii Traian Vuia, proprietarul a fost nevoit să renunţe el pentru că, după aproape 50 de ani de viaţă, afecta fundaţia casei.</h4>
      <related>
        <h4>Ştiri pe aceeaşi temă</h4>
        <a href="https://adevarul.ro/locale/buzau/iluminat-festiv-doar-centrul-orasului-1_5dd806665163ec42714b4324/index.html"/>
      </related>
      <p>Arborele falnic măsoară peste 17 metri, are aproximativ 50 de ani şi a fost donat municipalităţii de Ovidiu Spirea. </p>
      <p>Primăria a apreciat gestul buzoianului, pentru că astfel s-a evitat tăierea unui arbore din pădure.</p>
      <p>Bradul din acest an are şi o poveste. În 1981, când era crud şi îşi croia drum înspre cer, un răuvoitor i-a rupt vârful. Atunci, străbunica domnului Spirea a căutat o metodă să îl salveze. </p>
      <p>”I-a legat o crenguţă în două atele improvizate să se înalţe spre albastrul cerului! Şi cum natura face minuni....iată-l semeţ din nou să ne bucurăm cu toţii de el”, a scris viceprimarul Ionuţ Apostu pe Facebook.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Fiulian.bunila%2Fvideos%2F10217268065591485%2F&amp;show_text=0&amp;width=560" width="560" height="314" data-service="Facebook" scrolling="no"/>
      </figure>
      <p>Falnicul brad a fost transportat cu un camion şi instalat cu ajutorul unei macarale, în centrul Buzăului, unde va fi împodobit cu ghirlande şi beteală. </p>
      <p>Un brad cu dimensiuni asemănătoare va fi amplasat şi în Parcul Crâng, zilele următoare.</p>
      <p>În aceste zile, în Piaţa Dacia din  Buzău se instalează şi scena unde, de la 1 decembrie şi până de Crăciun, zeci de artişti din ţară, şi din judeţ, vor susţine recitaluri. </p>
      <p>Totodată, municipalitatea amenajează şi căsuţele de men de unde buzoienii pot cumpăra produse de sezon. </p>
      <hr/>
    </article>
  </body>
</html>