<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tpo.nl/2019/11/22/burgemeester-liesbeth-spies-cda-van-alphen-aan-den-rijn-in-opspraak-wegens-ruim-een-ton-aan-bijverdiensten/"/>
    <meta property="og:site_name" content="ThePostOnline"/>
    <meta property="article:published_time" content="2019-11-22T18:27:00+00:00"/>
    <meta property="og:title" content="Burgemeester Liesbeth Spies (CDA) van Alphen aan den Rijn in opspraak wegens ruim een ton aan bijverdiensten"/>
    <meta property="og:description" content="Stortte deze tegen de regels in niet terug in gemeentekas"/>
  </head>
  <body>
    <article>
      <h1>Burgemeester Liesbeth Spies (CDA) van Alphen aan den Rijn in opspraak wegens ruim een ton aan bijverdiensten</h1>
      <h2>Stortte deze tegen de regels in niet terug in gemeentekas</h2>
      <address><time datetime="2019-11-22T18:27:00+00:00">22 Nov 2019, 18:27</time> by <a rel="author" href="https://www.tpo.nl/author/bas-paternotte" target="_blank">Bas Paternotte</a></address>
      <p>Burgemeester Liesbeth Spies van Alphen aan den Rijn is in verlegenheid gebracht vanwege ruim een ton aan bijverdiensten in de afgelopen vijf jaar. Dat <a href="https://www.ad.nl/alphen/oud-minister-en-burgemeester-van-alphen-in-verlegenheid-om-ton-salaris-uit-bijbanen~a75a8e01/">meldt het <i>AD</i></a>.</p>
      <p>Volgens Alphense gemeentelijke regels hadden alle neveninkomsten van de burgemeester in de gemeentekas gestort moeten worden. Volgens onderzoek van het AD is dat niet gebeurd. De 53-jarige Spies (CDA) heeft momenteel drie betaalde bijbanen. Ze krijgt daar jaarlijks 32.465 euro voor. Ze stort slechts een deel, 11.717 euro, in de gemeentekas en houdt het leeuwendeel, 26.607 euro, zelf. Dat bedrag komt bovenop haar jaarsalaris als burgemeester van 148.206 euro.</p>
      <p>Spies, oud-minister van Binnenlandse Zaken, werd in december 2014 burgemeester van Alphen. In vijf jaar heeftÂ  ze volgens de gemeentelijke gedragscode 103.740 euro te weinig teruggestort. De Alphense burgemeester heeft integriteit in haar portefeuille en is daarom persoonlijk betrokken bij elk onderzoek naar de integriteit van haar ambtenaren.</p>
    </article>
  </body>
</html>