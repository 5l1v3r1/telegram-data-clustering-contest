<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/zdravlje/nega/deca-koja-odrastaju-sa-psima-imaju-brojne-zdravstvene-koristi/"/>
    <meta property="og:site_name" content="Krstarica"/>
    <meta property="article:published_time" content="2019-11-22T18:09:01+00:00"/>
    <meta property="og:title" content="Deca koja odrastaju sa psima imaju brojne zdravstvene koristi"/>
    <meta property="og:description" content="Dve nove studije iz SAD pokazuju da psi nisu &quot;neprijatelji&quot;, naprotiv."/>
  </head>
  <body>
    <article>
      <h1>Deca koja odrastaju sa psima imaju brojne zdravstvene koristi</h1>
      <address><time datetime="2019-11-22T18:09:01+00:00">22 Nov 2019, 18:09</time> by <a rel="author" href="https://www.krstarica.com/author/d-c/" target="_blank">D. C.</a></address>
      <figure>
        <img src="https://www.krstarica.com/wp-content/uploads/2017/11/boy-dog-750x430.jpg"/>
        <figcaption>Foto: pen_ash/Pixabay.com</figcaption>
      </figure>
      <p>Do sada je važilo mišljenje da su životinje uobičajeni pokretači simptoma ekcema i astme kod ljudi. Dve nove studije iz SAD pokazuju da psi nisu „neprijatelji“, naprotiv.</p>
      <p>Prva studija pokazuje da su <b>bebe rođene u kući sa psom tokom trudnoće dobijale zaštitu od ekcema u ranim godinama</b>. Druga studija pokazuje da <b>psi mogu pružiti zaštitni efekat protiv astme, čak i kod dece alergične na pse</b>.</p>
      <p>
        <a href="https://www.krstarica.com/tag/ekcem/">
          <b>Ekcem</b>
        </a>
      </p>
      <p>Studija je pregledala majke i decu u Detroitu, izložene psima u zatvorenom prostoru najmanje 1 sat dnevno tokom trudnoće.</p>
      <p>Istraživači su pronašli da majčina izloženost psima pre rođenja deteta, značajno smanjuje rizik od ekcema dok je dete bilo staro 2 godine. Međutim, zaštitni efekat bio je manji nakon 10 godina.</p>
      <related>
        <h4>Slični tekstovi</h4>
        <a href="https://www.krstarica.com/zdravlje/tegobe/pilula-za-jednu-od-najsmrtonosnijih-alergija/"/>
        <a href="https://www.krstarica.com/zivot/ljubimci/macka-zagrlila-psa-on-joj-uzvratio-na-dirljiv-nacin-video/"/>
        <a href="https://www.krstarica.com/zivot/ljubimci/samo-je-zelela-da-napravi-selfi-sa-psom-rezultat-je-urnebesan-foto/"/>
        <a href="https://www.krstarica.com/zivot/ziveti-zivot/stravicno-psi-rastrgli-trudnicu-pre-smrti-muzu-ostavila-jezivu-poruku-foto/"/>
      </related>
      <p>
        <a href="https://www.krstarica.com/tag/astma/">
          <b>Astma</b>
        </a>
      </p>
      <p>U drugoj studiji istraživači su ispitivali efekte dve različite vrste izloženosti psima na 180 dece sa astmom u Baltimoru. Prvi tip bio je protein ili alergen koji pogađa decu alergičnu na pse. Drugi tip su bili drugi elementi, kao što su bakterije, koje bi psi mogli da nose.</p>
      <p>Istraživači su otkrili da među urbanom decom sa astmom koja su alergični na pse, izlaganje ovim elementima koje nose psi možu imati zaštitni efekt protiv simptoma astme. Međutim, izloženost samim alergenima može dovesti do toga da dete ima više simptoma astme.</p>
      <p>
        <b>Analiza</b>
      </p>
      <p>Dve studije predstavljene su na godišnjem sastanku Američkog koledža za alergije, astmu i imunologiju u Bostonu. To znači da iako su rezultati zanimljivi, oni još nisu validni jer nisu zvanično potvrđeni na nekom naučnom skupu.</p>
      <p>
        <b>Reakcije</b>
      </p>
      <p>Reagujući na nalaze u izjavi, dr Erika Kenington, šef istraživanja za astmu Velike Britanije, naglašava zanimljivost studije uz ograničenje da je uzorak relativno mali, 180 dece. Potrebno je više istraživanja o povezanosti ljubimaca i astme, kako bi osobe sa astmom, uključujući i decu, mogle dobiti pomoć koja im je potrebna.</p>
      <p>Životinje mogu izazvati alergije koje izazivaju napade astme. Postoji mišljenje da mačke i psi manje uzrokuju ove alergije, ali nema dovoljno dokaza da bi se to pokazalo. Krupnije domaće životinje proizvode ljuspice kože, perut, urin i pljuvačku koji mogu izazvati simptome astme.</p>
      <p>Još jedan stručnjak za alergiju iz Velike Britanije Holi Šov ističe kako ovo istraživanje naglašava vezu između rane izloženosti domaćim kućnim ljubimcima i pozitivnog zaštitnog efekta koji smanjuje broj dece sa razvojem alergijskih stanja.</p>
      <p><b>Druženje sa kućnim ljubimcima u mladosti može doprineti povećanju mikrobne raznovrsnosti koja je važna za pokretanje imunološkog sistema.</b> Ovo je naročito važno jer moderni način života dovodi kod dece do smanjenja mogućnosti za proširenje mikrobne raznovrsnosti.</p>
      <p>Važno je naglasiti da kod odraslih i dece koji već imaju postojeće alergijske uslove, domaći kućni ljubimci, posebno oni koji se uobičajeno gaje u domovima (mačke i psi), mogu biti okidač za astmu, ekcem i alergijski rinitis, koji pogoršavaju simptome.</p>
      <p>Upozorenja</p>
      <p>
        <b>Ljudi sa alergijom na pse trebalo bi da poštuju sledeće smernice:</b>
      </p>
      <p>Držite psa van spavaće sobe i ograničite njegov boravak na samo nekoliko soba u kući<br/>Operite ruke nakon druženja i igranja sa psom.<br/>Redovno čistite sobu i mebl-nameštaj usisivačem visokog stepena filtriranja (HEPA).<br/>Psu redovno obrisati krzno i oprati šape i njušku posle boravka van kuće.<br/>Kućnog ljubimca treba redovno kupati i češljati kako bi se prljavština očistila i uklonile otpale dlake.</p>
    </article>
  </body>
</html>