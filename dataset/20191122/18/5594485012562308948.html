<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/obshtestvo/zdraveopazvane/strashno-v-5-nashi-bolnitsi-otkrikha-superbakterii-za-koito-nyama-lechenie_news710716.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-22T18:15:00+00:00"/>
    <meta property="og:title" content="Страшно! В 5 наши болници откриха супербактерии, за които няма лечение"/>
    <meta property="og:description" content="Изолирани са 20 щама, срещу които не действа нито едно лекарство"/>
  </head>
  <body>
    <article>
      <h1>Страшно! В 5 наши болници откриха супербактерии, за които няма лечение</h1>
      <h2>Изолирани са 20 щама, срещу които не действа нито едно лекарство</h2>
      <address>
        <time datetime="2019-11-22T18:15:00+00:00">22 Nov 2019, 18:15</time>
      </address>
      <p>https://blitz.bg/obshtestvo/zdraveopazvane/strashno-v-5-nashi-bolnitsi-otkrikha-superbakterii-za-koito-nyama-lechenie_news710716.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1574404093-ress.jpg"/>
        <figcaption>Снимка: shutterstock</figcaption>
      </figure>
      <p><b>Бактерии, които са нелечими с нито един от съществуващите антибиотици, са открити в поне пет болници у нас. 20 щама на панрезистентни микроби, срещу които нито едно лекарство не действа, са изолирани в Националната референтна лаборатория „Контрол и мониториране на антибиотичната резистентност“, съобщиха от Националния център по заразни и паразитни болести.</b><br/> <br/>Шансът за лечение на такива пациенти е комбинация от различни антимикробни медикаменти, пише в. „Телеграф“.<br/> <br/>Специалистите уточниха, че резистентни бактерии се откриват в болниците в Европа и по цял свят, но у нас рядко се докладват. Вътрешноболничните инфекции в България остават скрити заради страх от наказание.<br/> <br/>По официални данни те са между 3 и 5%, което е нищожен процент.<br/> <br/>Оказва се, че в България не се използват много антибиотици като количество, но се използват неправилно. Страната ни е на първо място в Европа по консумация на широкоспектърни медикаменти, обяснява микробиологът доц. Иван Иванов, който завежда Националната референтна лаборатория по антибиотици.<br/> <br/>Тази група е най-употребяваната в болниците и в обществото у нас. Имено тя, обаче, предизвиква най-много резистентност. В болниците те са най-евтините, където се купуват чрез търгове, заради което се стига до свръхупотреба.<br/> <br/> <br/> </p>
    </article>
  </body>
</html>