<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mediagol.it/inter/inter-martin-palermo-icardi-o-lautaro-martinez-due-goleador-ecco-chi-preferisco/"/>
    <meta property="og:site_name" content="Mediagol"/>
    <meta property="article:published_time" content="2019-11-22T18:43:24+00:00"/>
    <meta property="og:title" content="Inter, senti Martín Palermo: “Icardi o Lautaro Martinez? Due goleador, ma il Toro…”"/>
    <meta property="og:description" content="Lo storico centravanti del Boca Juniors e dell'Argentina ha comparato nel corso di un'intervista caratteristiche e potenzialità dei due attaccanti argentini in orbita Inter..."/>
  </head>
  <body>
    <article>
      <h1>Inter, senti Martín Palermo: “Icardi o Lautaro Martinez? Due goleador, ma il Toro…”</h1>
      <h2>Lo storico centravanti del Boca Juniors e dell’Argentina ha comparato nel corso di un’intervista caratteristiche e potenzialità dei due attaccanti argentini in orbita Inter…</h2>
      <address><time datetime="2019-11-22T18:43:24+00:00">22 Nov 2019, 18:43</time> by <a rel="author" href="https://www.mediagol.it/author/castellidaniele/" target="_blank">Mediagol52</a></address>
      <p>22 novembre 2019 - 18:43</p>
      <p>La preferenza di Martín <b>Palermo</b>.</p>
      <p>La sessione estiva di calciomercato dell’<b>Inter</b> è stata fortemente caratterizzata dal caso Mauro <b>Icardi</b>, che a pochi giorni dalla chiusura del mercato ha scelto di trasferirsi in prestito al <b>PSG</b>, dove ha già realizzato <b>nove </b>reti in <b>dieci </b>partite. Il suo posto al centro del progetto <i>nerazzurro</i> è stato preso da <b>Lautaro Martinez</b>, autore di <b>otto </b>gol fino a questo momento della stagione, che con una serie di ottime prestazioni è diventato fondamentale per il gioco di Antonio <b>Conte</b> attirando le attenzioni dei top club europei come il <b>Barcellona</b>. Il <i>Toro </i>non sembra sentire il peso della maglia numero <b>dieci</b> sulle spalle, e ha dimostrato di poter trascinare i suoi compagni di squadra anche durante le gare più complicate, come quella contro la <b>Juventus</b>.</p>
      <p>
        <i>
          <b>
            <a href="https://www.mediagol.it/barcellona/barcellona-abidal-scopre-le-carte-rinnovo-messi-e-ritorno-neymar-vi-dico-tutto-cerchiamo-un-attaccante-lautaro/">Barcellona, Abidal scopre le carte: “Rinnovo Messi e ritorno Neymar? Vi dico tutto. Cerchiamo un attaccante, Lautaro…”</a>
          </b>
        </i>
      </p>
      <p>Asoffermarsi su doti e peculiarità dei due centravanti argentini è intervenuto Martín <b>Palermo</b>, storico attaccante dell’Argentina e del <b>Boca Juniors</b> e al momento tecnico del <b>Pachuca</b>, club che milita nella <i>Primera División messicana, </i>nel corso di un’intervista rilasciata ai microfoni di <i>Marca</i>: “<i>Per me<b> Lautaro è più completo di Icardi</b>. Sono entrambi giovani ma hanno caratteristiche differenti. Lautaro forse è più forte fisicamente, <b>un goleador</b>. Anche Icardi lo è, ma ammiro l’evoluzione che il numero dieci dell’Inter ha avuto in questi ultimi mesi. Sta approfittando molto bene della sua giovane età</i>, <i>può migliorare ancora di più</i>“.</p>
      <p>In seguito un commento su Lionel <b>Messi</b> e <b>Cristiano Ronaldo</b>: “<i>Sono due giocatori completamente diversi dalla media, ed è questo che li distingue dal resto. Messi segna tantissimi gol anche se non è una punta centrale di</i> <i>ruolo</i>“.</p>
      <p><b>Messi</b> non ha però mai vinto un trofeo con la maglia dell’<b>Argentina</b>: “<b>Spero</b><i> che la Pulga riesca a vincere qualcosa anche con l’Argentina prima di ritirarsi</i>“.</p>
      <p> </p>
      <p>
        <a href="https://www.mediagol.it/tag/cr7/">#cr7</a>
        <a href="https://www.mediagol.it/tag/cristiano-ronaldo/">#cristiano ronaldo</a>
        <a href="https://www.mediagol.it/tag/icardi/">#icardi</a>
        <a href="https://www.mediagol.it/tag/inter/">#INTER</a>
        <a href="https://www.mediagol.it/tag/lautaro-martinez/">#lautaro martinez</a>
        <a href="https://www.mediagol.it/tag/lautaro-martinez-iacrdi/">#Lautaro Martinez Iacrdi</a>
        <a href="https://www.mediagol.it/tag/martin-palermo/">#martin palermo</a>
        <a href="https://www.mediagol.it/tag/messi/">#messi</a>
      </p>
    </article>
  </body>
</html>