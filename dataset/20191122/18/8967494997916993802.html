<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hln.be/nieuws/binnenland/argenta-heropent-ruim-de-helft-van-zijn-bankautomaten-vanaf-begin-december~a758195a/"/>
    <meta property="og:site_name" content="HLN"/>
    <meta property="article:published_time" content="2019-11-22T18:16:34+00:00"/>
    <meta property="og:title" content="Argenta heropent ruim de helft van zijn bankautomaten vanaf begin december"/>
    <meta property="og:description" content="Nadat Argenta eind oktober - vanwege het gevaar voor plofkraken - had beslist om alle bankautomaten te sluiten, zal ruim de helft van de automaten terug geactiveerd worden in december.Â "/>
  </head>
  <body>
    <article>
      <h1>Argenta heropent ruim de helft van zijn bankautomaten vanaf begin december</h1>
      <address><time datetime="2019-11-22T18:16:34+00:00">22 Nov 2019, 18:16</time> by <a rel="author">AW</a></address>
      <p>
        <b>Nadat Argenta eind oktober - vanwege het gevaar voor plofkraken - had beslist om alle bankautomaten te sluiten, zal ruim de helft van de automaten terug geactiveerd worden in december.</b>
      </p>
      <p>Na drie plofkraken op Argenta-bankautomaten in oktober nam Argenta op 30 oktober de drastische beslissing om al zijn bankautomaten voor onbepaalde duur te sluiten in het belang van de veiligheid van zijn klanten, kantoorhouders, medewerkers, de omwonenden en eventuele voorbijgangers.</p>
      <related>
        <h4>Lees ook</h4>
        <a href="https://www.hln.be/geld/waarom-sluit-argenta-al-zijn-automaten-en-gaan-er-andere-banken-volgen-vijf-vragen-over-de-plofkrakenplaag~a78d8ac1/"/>
      </related>
      <p>Na een uitgebreide risicoanalyse en in overleg met de kantoorhouders heeft Argenta intussen beslist om ruim de helft van zijn bankautomaten opnieuw te activeren. Deze automaten zullen ten laatste vanaf begin december weer open zijn voor cashafhalingen en andere verrichtingen zoals het updaten van identiteitsgegevens en wijzigen van de pincode.</p>
      <p>De andere bankautomaten blijven nog voor onbepaalde duur gesloten.</p>
      <p>Argenta informeert zijn klanten in de loop van volgende week over welke bankautomaten opengaan.</p>
    </article>
  </body>
</html>