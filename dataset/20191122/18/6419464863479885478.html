<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neaselida.gr/ellada/glypta-parthenona-epitropi-diekdikisis-apo-toys-dikigorikoys-syllogoys/"/>
    <meta property="og:site_name" content="ΝΕΑ ΣΕΛΙΔΑ"/>
    <meta property="article:published_time" content="2019-11-22T18:39:06+00:00"/>
    <meta property="og:title" content="Γλυπτά Παρθενώνα: Επιτροπή διεκδίκησης από τους Δικηγορικούς Συλλόγους"/>
    <meta property="og:description" content="Η Ολομέλεια των προέδρων των Δικηγορικών Συλλόγων Ελλάδος συγκροτεί «Πανελλήνια Επιτροπή Διεκδίκησης Επιστροφής των Γλυπτών του Παρθενώνα»."/>
  </head>
  <body>
    <article>
      <h1>Γλυπτά Παρθενώνα: Επιτροπή διεκδίκησης από τους Δικηγορικούς Συλλόγους</h1>
      <address>
        <time datetime="2019-11-22T18:39:06+00:00">22 Nov 2019, 18:39</time>
      </address>
      <p>Η Ολομέλεια των προέδρων των Δικηγορικών Συλλόγων Ελλάδος συγκροτεί «Πανελλήνια Επιτροπή Διεκδίκησης Επιστροφής των <a href="https://neaselida.gr/tag/glypta-parthenona/"><b>Γλυπτών του Παρθενώνα</b></a>».</p>
      <p>Ειδικότερα, σύμφωνα με ανακοίνωση του <b>Δικηγορικού Συλλόγου Αθηνών</b>, σε εκτέλεση της απόφασης της Ολομέλειας των προέδρων των Δικηγορικών Συλλόγων Ελλάδος και αναγνωρίζοντας τον εθνικό χαρακτήρα της προσπάθειας και την ανάγκη ευρύτερης δυνατής εκπροσώπησης και συμμετοχής, <b>απεστάλη πρόσκληση</b> για τον ορισμό εκπροσώπων σε 58 φορείς της χώρας, μεταξύ των οποίων Πανεπιστήμια, ΝΠΔΔ σωματειακής μορφής, τριτοβάθμιες συνδικαλιστικές οργανώσεις και επιστημονικοί φορείς.</p>
      <p>Διευκρινίζεται ότι επειδή η επιτροπή αυτή θα είναι πολυμελής, θα συγκροτηθεί στη συνέχεια ολιγομελές <b>Εκτελεστικό Συμβούλιο</b>, το οποίο θα έχει την ευθύνη συντονισμού του έργου της επιτροπής και εκτέλεσης των αποφάσεών της, ενώ θα συγκροτηθεί και ομάδα ειδικών νομικών, για την παροχή νομικής κάλυψης σε σχέση με την διεκδίκηση των γλυπτών.</p>
      <related>
        <a href="https://neaselida.gr/efimerida/glypta-parthenona-i-epanenosi-toy-mnimeioy-tha-dosei-tin-pliri-aisthisi-toy/"/>
      </related>
    </article>
  </body>
</html>