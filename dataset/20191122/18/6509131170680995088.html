<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtvoost.nl/nieuws/321848/Tjaronn-Chery-kiest-voor-nationale-ploeg-van-Suriname"/>
    <meta property="og:site_name" content="RTV Oost"/>
    <meta property="article:published_time" content="2019-11-22T18:59:31+00:00"/>
    <meta property="og:title" content="Tjaronn Chery kiest voor nationale ploeg van Suriname"/>
    <meta property="og:description" content="De in Enschede opgegroeide Tjaronn Chery wil de nationale ploeg van Suriname naar een hoger plan tillen. De 31-jarige middenvelder van Maccabi Haifa is &amp;eacute;&amp;eacute;n van de zeven spelers die binnenkort uitkomt voor de selectie van bondscoach Dean Gorr&amp;eacute;."/>
  </head>
  <body>
    <article>
      <h1>Tjaronn Chery kiest voor nationale ploeg van Suriname</h1>
      <address>
        <time datetime="2019-11-22T18:59:31+00:00">22 Nov 2019, 18:59</time>
      </address>
      <slideshow>
        <figure>
          <img src="https://imgo.rgcdn.nl/60369e85f0d74c3cbb76e31a139236ac/opener/Tjaronn-Chery-Foto-Pro-Shots.jpg?v=Dha0z4G24m2JEqtPrb67pA2"/>
        </figure>
        <figure>
          <img src="https://imgo.rgcdn.nl/60369e85f0d74c3cbb76e31a139236ac/opener/Tjaronn-Chery-Foto-Pro-Shots.jpg?v=Dha0z4G24m2JEqtPrb67pA2"/>
        </figure>
        <figcaption>Tjaronn Chery (Foto: Pro Shots)</figcaption>
      </slideshow>
      <p>De in Enschede opgegroeide Tjaronn Chery wil de nationale ploeg van Suriname naar een hoger plan tillen. De 31-jarige middenvelder van Maccabi Haifa is één van de zeven spelers die binnenkort uitkomt voor de selectie van bondscoach Dean Gorré.</p>
      <p>Onlangs werd namelijk bekend dat Nederlandse voetballers met Surinaamse roots eindelijk een zogenoemd 'sportpaspoort' kunnen aanvragen. Dat houdt in dat zij voor Suriname mogen uitkomen, zonder daarbij hun Nederlandse paspoort te hoeven inleveren.</p>
      <p>Nigel Hasselbaink was de eerste die deze stap maakte. En met succes. Door te scoren in de met 2-1 gewonnen Nations League-wedstrijd tegen Nicaragua, verzekerde hij Suriname van een ticket voor de Gold Cup van 2021.</p>
      <p>Naast Chery hebben ook Kelvin Leerdam (Seattle Sounders), Ryan Donk (Galatasaray), Florian Jozefzoon (Derby County), Diego Biseswar (PAOK Saloniki en ex-Heracles), Mitchell Donald (Evkur Yeni Malatyaspor) en Miquel Nelom (Willem II) hun jawoord gegeven.</p>
      <aside>Heb je een nieuwstip of nieuwe informatie? Tip de redactie via een WhatsApp-bericht: <a href="https://wa.me/31657033333?text=Tjaronn+Chery+kiest+voor+nationale+ploeg+van+Suriname">06 - 57 03 33 33</a>.</aside>
    </article>
  </body>
</html>