<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hln.be/showbizz/celebrities/robbie-williams-bekent-elton-john-dwong-me-om-af-te-kicken~ad3d745b/"/>
    <meta property="og:site_name" content="HLN"/>
    <meta property="article:published_time" content="2019-11-22T18:00:51+00:00"/>
    <meta property="og:title" content="Robbie Williams bekent: “Elton John dwong me om af te kicken”"/>
    <meta property="og:description" content="Toen Robbie Williams in de jaren ‘90 dronken aan de deur van Elton John verscheen, was de maat vol. In ‘The Jonathan Ross Show’ vertelt Robbie dat Elton de volgende dag een arts en een psychiater h..."/>
  </head>
  <body>
    <article>
      <h1>Robbie Williams bekent: “Elton John dwong me om af te kicken”</h1>
      <address><time datetime="2019-11-22T18:00:51+00:00">22 Nov 2019, 18:00</time> by <a rel="author">Redactie</a></address>
      <p>
        <b>Toen Robbie Williams in de jaren ‘90 dronken aan de deur van Elton John verscheen, was de maat vol. In ‘The Jonathan Ross Show’ vertelt Robbie dat Elton de volgende dag een arts en een psychiater had laten komen om Robbie op te nemen.</b>
      </p>
      <p>Het voorval vond plaats tijdens de opnames van Robbies solodebuut ‘Life Thru a Lens’ uit 1997. "Ik moest twee nummer inzingen en Elton had me uitgenodigd om daarna bij hem thuis te komen luisteren naar wat we al hadden opgenomen", aldus de zanger. "Die ochtend besloot ik een spelletje te doen dat ik toen vaker speelde: dan stapte ik in een taxi en stopte bij elke pub die ik zag om een halve pint te drinken. Ik had er tien op toen ik in de studio aankwam, waar ik ook nog wat rode wijn dronk en onder de mengtafel eindigde.” Volgens Robbie is hij niet de enige aan wie de ‘Rocketman’-zanger een helpende hand heeft geboden. "Elton is de liefste, meest gulle man die je je maar kunt indenken, hij heeft ontzettend veel mensen geholpen.”</p>
    </article>
  </body>
</html>