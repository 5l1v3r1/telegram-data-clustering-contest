<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportnieuws.nl/schaatsen/antoinette-de-jong-pannenkoek/"/>
    <meta property="og:site_name" content="Sportnieuws"/>
    <meta property="article:published_time" content="2019-11-22T18:22:15+00:00"/>
    <meta property="og:title" content="Antoinette De Jong baalt als een stekker: Ik rijd als een pannenkoek"/>
    <meta property="og:description" content="Antoinette de Jong was begin deze maand nog de grote winnares bij de Nederlandse kwalificatiewedstrijden in Thialf. De Friese schaatsster pakte wereldbekertickets op 4 afstanden. Van dat goede gevoel in Heerenveen is niet veel meer over. “Ik rijd als een pannenkoek”, oordeelde ze bij de NOS hard over zichzelf. De Jong eindigde tijdens de 2e…"/>
  </head>
  <body>
    <article>
      <h1>Antoinette De Jong baalt als een stekker: Ik rijd als een pannenkoek</h1>
      <address>
        <time datetime="2019-11-22T18:22:15+00:00">22 Nov 2019, 18:22</time>
      </address>
      <p>
        <b>Antoinette de Jong was begin deze maand nog de grote winnares bij de Nederlandse kwalificatiewedstrijden in Thialf. De Friese schaatsster pakte wereldbekertickets op 4 afstanden. Van dat goede gevoel in Heerenveen is niet veel meer over. "Ik rijd als een pannenkoek”, oordeelde ze bij de NOS hard over zichzelf.</b>
      </p>
      <p>De Jong eindigde tijdens de 2e wereldbeker in Polen op de 3000 meter als 7e. Vorig weekeinde moest ze in Minsk genoegen nemen met de 5e plek. Ook op de 1000 m (8e) en 1500 m (10e) wilde het niet lukken. De Europees allroundkampioene dacht dat het in Wit-Rusland nog om een incident ging, maar kwam bedrogen uit.<br/><br/><b>Frustrerend</b><br/>"Dit is zwaar teleurstellend. Het slaat helemaal nergens op wat ik aan het doen ben”, verzuchtte De Jong (24). "Na 3 rondjes was het over. Ik mis iets, maar ik weet niet wat. Dit is niet hoe ik kan en wil schaatsen. Het is in elk geval verschrikkelijk frustrerend. Mijn hoofd zit vol vraagtekens. Ik hoop dat ik de komende weken tijdens een trainingskamp in Collalbo mezelf weer kan terugvinden.”</p>
      <figure>
        <img src="https://sportnieuws.nl/app/uploads/2019/11/imageName161222495_original.jpg"/>
      </figure>
    </article>
  </body>
</html>