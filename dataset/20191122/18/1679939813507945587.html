<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.publika.md/cum-sa-ti-speli-geaca-de-iarna-acasa-astfel-incat-sa-economisesti-timp-si-bani_3059863.html"/>
    <meta property="og:site_name" content="PUBLIKA"/>
    <meta property="article:published_time" content="2019-11-22T18:55:02+00:00"/>
    <meta property="og:title" content="Cum să-ți speli geaca de iarnă acasă, astfel încât să economisești timp și bani"/>
    <meta property="og:description" content="În timpul iernii, cel mai practic și confortabil lucru este o geacă călduroasă, dar pentru a o face să reziste mai mult trebuie să ai grijă de ea, scrie feminis.ro.1. Închide toate fermoarele și toți nasturii înainte de a băga geaca la mașină. Dacă aceast"/>
  </head>
  <body>
    <article>
      <h1>Cum să-ți speli geaca de iarnă acasă, astfel încât să economisești timp și bani</h1>
      <address><time datetime="2019-11-22T18:55:02+00:00">22 Nov 2019, 18:55</time> by <a rel="author">PUBLIKA.MD</a></address>
      <p>În timpul iernii, cel mai practic și confortabil lucru este o geacă călduroasă, dar pentru a o face să reziste mai mult trebuie să ai grijă de ea, scrie <a href="http://www.feminis.ro/cum-sa-ti-speli-geaca-de-iarna-cea-mai-buna-metoda_67607.html">feminis.ro</a>.</p>
      <p><b>1.</b> Închide toate fermoarele și toți nasturii înainte de a băga geaca la mașină. Dacă aceasta are blană sau alte accesorii atașate, mai ales pe dinăuntru, îndepărtează-le pe toate, pe cât posibil, apoi întoarce geaca pe dos.<br/><br/><b>2.</b> Bagă doar geaca într-un ciclu de spălare, fără alte haine.<br/><br/><b>3.</b> Folosește doar detergent lichid pentru a spăla materialele delicate, pentru că pudra nu se clătește foarte bine și face ca anumite părți de material să se lipească, mai ales puful cu care este umplută geaca și nu folosi balsam, deoarece poate lăsa pete.<br/><br/><b>4.</b> Alege programul cel mai simplu de spălare și temperatura cea mai mică, chiar rece dacă ai această opțiune și clătește-o de 3-4 ori.<br/><br/><b>5.</b> Când îți speli geaca de iarnă, trebuie să fii, în primul rând, atentă să previi strângerea căptușelii. Pentru a evita acest lucru, pune în mașină câteva mingii speciale de spălat sau mingii de tenis, ca materialul să nu adere la pereții mașinii. <br/><br/><b>6.</b> Uscarea gecii este la fel de importantă precum spălarea ei. Când ai scos-o din mașină, întoarce-o pe față și desfă-i nasturii și fermoarele, apoi las-o să se usuce natural, atârnată pe un umeraș, afară, pe balcon sau într-un spațiu aerisit și nu-i forța procesul de uscare lăsând-o lângă vreo sursă de căldură. <br/><br/><b>7.</b> S-ar putea să-i ia mai mult de o zi întreagă să se usuce, dar pentru a grăbi un pic procesul o poți scutura din când în când.</p>
    </article>
  </body>
</html>