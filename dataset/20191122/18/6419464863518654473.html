<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neaselida.gr/h-alli-selida/liagkas-pote-vgainei-i-apofasi-toy-esr-gia-tin-ekpompi-toy-skai/"/>
    <meta property="og:site_name" content="ΝΕΑ ΣΕΛΙΔΑ"/>
    <meta property="article:published_time" content="2019-11-22T18:19:40+00:00"/>
    <meta property="og:title" content="Λιάγκας: Πότε βγαίνει η απόφαση του ΕΣΡ για την εκπομπή του ΣΚΑΪ"/>
    <meta property="og:description" content="Αντιδράσεις είχαν προκαλέσει τα σχόλια που έκαναν ο Γιώργος Λιάγκας και οι συνεργάτες του στην εκπομπή του ΣΚΑΪ για το περιστατικό ασέλγειας στο ΑΠΘ."/>
  </head>
  <body>
    <article>
      <h1>Λιάγκας: Πότε βγαίνει η απόφαση του ΕΣΡ για την εκπομπή του ΣΚΑΪ</h1>
      <address>
        <time datetime="2019-11-22T18:19:40+00:00">22 Nov 2019, 18:19</time>
      </address>
      <p>Έντονες αντιδράσεις είχαν προκαλέσει τα σχόλια που έκαναν ο <a href="https://neaselida.gr/tag/giorgos-liagkas/"><b>Γιώργος Λιάγκας</b></a> και οι συνεργάτες του στην<b> <a href="https://neaselida.gr/tag/ekpobi/">εκπομπή</a></b> του <a href="https://neaselida.gr/tag/skai/"><b>ΣΚΑΪ</b> </a>για το περιστατικό ασέλγειας στο <b><a href="https://neaselida.gr/tag/apth/">ΑΠΘ</a>.</b></p>
      <p>Το <b><a href="https://neaselida.gr/tag/esr/">ΕΣΡ</a></b> κάλεσε σε απολογία τον σταθμό για όσα ακούστηκαν και η υπόθεση έχει πάρει τον δρόμο που προβλέπεται. Σύμφωνα με δημοσιεύματα, στις 3 Δεκεμβρίου ο <b>ΣΚΑΪ</b> θα υποβάλει τον φάκελο της απολογίας. Ο νόμος δίνει το δικαίωμα στο κανάλι να ζητήσει πέντε ημέρες περισσότερες από όσες έχει στη διάθεσή του.</p>
      <p>Όπως αναφέρει το tinasmess.gr, το <b>κατηγορητήριο</b> θα είναι βαρύ και καλά δεμένο ώστε να μην υπάρχουν περιθώρια θεραπείας.</p>
      <p>Μετά την απολογία των δικηγόρων και των εκπροσώπων του <b>καναλιού</b>, θα γίνει, με συνοπτικές διαδικασίες, η συνεδρίαση των μελών του <b>ΕΣΡ,</b> έτσι ώστε να πάρουν απόφαση για τα όσα έλαβαν χώρα και έχουν προκαλέσει σοβαρές αντιδράσεις από Ενώσεις και απλούς τηλεθεατές.</p>
      <figure>
        <iframe src="https://www.youtube.com/embed/kuaizPLzxYk" width="696" height="392" data-service="Youtube" scrolling="no"/>
      </figure>
      <p>Πρόκειται για μία πρωτοφανή υπόθεση, καθώς τα τελευταία χρόνια, δεν έχει συμβεί κάτι ανάλογο, το οποίο να ενεργοποιήσει τη διαδικασία του κατεπείγοντος.</p>
      <p>Τα μέλη του <b>ΕΣΡ</b> είναι αποφασισμένα να κινηθούν πολύ γρήγορα έτσι ώστε να μην αφήσουν περιθώρια καθυστερήσεων, αναβολών και προσπέρασης των συμβάντων. Να σημειωθεί ότι η αιτία για όλα όσα λαμβάνουν χώρα τις τελευταίες ημέρες και ώρες είναι ο σχολιασμός των συνεργατών της εκπομπής για τη σεξουαλική επίθεση του 20χρονου φοιτητή στο <b>ΑΠΘ,</b> εναντίον συμφοιτήτριάς του.</p>
      <h3>Λιάγκας: Σάλος με τα σχόλια για την ασέλγεια σε φοιτήτρια στο ΑΠΘ (video)</h3>
      <figure>
        <img src="https://neaselida.gr/nsmedia/uploads/2019/09/guess_my_age_liagkas.jpg"/>
      </figure>
      <p>Έντονες αντιδράσεις στα social media και όχι μόνο έχει προκαλέσει η <a href="https://neaselida.gr/tag/ekpobi/">εκπομπή</a> του <a href="https://neaselida.gr/tag/giorgos-liagkas/"><b>Γιώργου Λιάγκα</b></a> στον <a href="https://neaselida.gr/tag/skai/"><b>ΣΚΑΪ</b></a> και ο σχολιασμός που έγινε στο περιστατικό του <b>ΑΠΘ</b>.</p>
      <p>Συγκεκριμένα, ένας <b>φοιτητής</b> αντιμετωπίζει κατηγορίες ασέλγειας και προσβολής της γενετήσιας αξιοπρέπειας, όταν την Τετάρτη <a href="https://neaselida.gr/ellada/apisteyto-peristatiko-nearos-ekspermatose-stin-plati-foititrias-sti-vivliothiki-toy-apth/"><b>εκσπερμάτισε</b> </a>στην πλάτη ανυποψίαστης φοιτήτριας, στη βιβλιοθήκη του Αριστοτέλειου Πανεπιστημίου Θεσσαλονίκης.</p>
      <p>Ο τρόπος που σχολιάστηκε αυτή η είδηση στον αέρα της εκπομπές <a href="https://neaselida.gr/tag/mesimeri-me-ton-giorgo-liagka/"><b>«Μεσημέρι με τον Γιώργο Λιάγκα»</b></a> ξεσήκωσε θύελλα αντιδράσεων στα social media και σε ιστοσελίδες, με τους χρήστες να κατακεραυνώνουν την ελαφρότητα με την οποία αντιμετωπίστηκε το συμβάν από το πάνελ.</p>
      <p>Την επόμενη ημέρα, ο παρουσιαστής <b>Γιώργος Λιάγκας</b> και τα υπόλοιπα μέλη του πάνελ απολογήθηκαν στους τηλεθεατές και ζήτησαν <b>συγγνώμη</b> αν προσέβαλαν κάποιον, αφού όπως είπαν δεν είχαν τέτοια πρόθεση.</p>
      <p>Ξεκαθάρισε ότι η πράξη του φοιτητή είναι <b>καταδικαστέα</b> και παραδέχτηκε ότι ο σχολιασμός ήταν υπερβολικός. Παράλληλα ανέφερε και την εξέλιξη του ρεπορτάζ μέσω του ρεπόρτερ της εκπομπής ο οποίος αποκάλυψε τι είπε ο ίδιος ο <b>20χρονος φοιτητής</b> ενώπιον του εισαγγελέα.</p>
      <p>«Οποιαδήποτε πράξη σε βάρος αλλού ανθρώπου που γίνεται χωρίς τη συναίνεσή του είναι καταδικαστέα και ο σχολιασμός του θέματος ήταν <b>υπερβολικός</b>», είπε χαρακτηριστικά ο <b>Γιώργος Λιάγκας</b> μετά τον ντόρο που προκλήθηκε στα social media.</p>
      <figure>
        <iframe src="https://www.youtube.com/embed/mogqNsDAxtU" width="696" height="392" data-service="Youtube" scrolling="no"/>
      </figure>
      <related>
        <a href="https://neaselida.gr/h-alli-selida/liagkas-salos-me-ta-scholia-gia-tin-aselgeia-se-foititria-sto-apth-video/"/>
      </related>
    </article>
  </body>
</html>