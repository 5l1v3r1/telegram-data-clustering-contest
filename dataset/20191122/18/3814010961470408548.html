<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://news.bnt.bg/bg/a/istoriyata-na-bilyana-strshelova-edna-ot-dvamata-s-transplantiran-cheren-drob"/>
    <meta property="og:site_name" content="Новини БНТ"/>
    <meta property="article:published_time" content="2019-11-22T18:35:10+00:00"/>
    <meta property="og:title" content="Историята на Биляна - 13 години след трансплантацията"/>
    <meta property="og:description" content="Преди 13 години в болница &quot;Лозенец&quot; се извършва единствената у нас двойна трансплантация от един черен дроб. Биляна Стършелова е една от трансплантира..."/>
  </head>
  <body>
    <article>
      <h1>Историята на Биляна - 13 години след трансплантацията</h1>
      <address><time datetime="2019-11-22T18:35:10+00:00">22 Nov 2019, 18:35</time> by <a rel="author">Мая Димитрова</a></address>
      <p>
        <b>Преди 13 години в болница "Лозенец" се извършва единствената у нас двойна трансплантация от един черен дроб. Биляна Стършелова е една от трансплантираните.</b>
      </p>
      <figure>
        <video src="https://nws2.bnt.bg/p/p/s/psn221119-20-shans-za-nov-zhivot-x264-725775.mp4"/>
      </figure>
      <blockquote>Биляна Стършелова: Лесно е, когато трябва да дадеш нещо на любимия си човек, за любим човек, трудно е, когато вземеш решение да дадеш от любимия на някой друг.</blockquote>
      <p>"Просто ще чакаме". Така ѝ казал лекарят през 2006 г., след като ѝ обяснил, че ѝ остават най-много две години живот.</p>
      <blockquote>Биляна Стършелова: Страшно е, но човек винаги трябва да има надежда.</blockquote>
      <p>Биляна се оказала с късмет - чакането продължило само няколко месеца. Малко преди Коледа някой взел решение да даде от любимия на друг.</p>
      <blockquote>Биляна Стършелова - трансплантирана: Позвъня докторът и каза, нали знаеш защо ти се обаждам, аз казах да, и той каза - чакаме те.</blockquote>
      <p>Четирима души са спасени в болница "Лозенец", след като майката на млад мъж дарила органите му.</p>
      <blockquote>Биляна Стършелова: Тя ни спаси и живеем благодарение на нея. За нас е нещо като втора майка.</blockquote>
      <p>Срещнали се след време. Майката и Биляна, която получила шанс да продължи да бъде майка на малкото си дете.</p>
      <blockquote>То се усеща във въздуха. Много ме обгрижваше. Нещо живее от него и то не само в мен, ние сме поне четирима души, които тя спаси. Няма по-достойна постъпка от това да спасиш човешки живот.</blockquote>
      <p>Когато дадеш от любимия на друг и този друг става любим. А животът продължава.</p>
      <related>
        <h4>Свързани публикации</h4>
        <a href="http://news.bnt.bg/bg/a/ivelin-takorov-vma"/>
        <a href="http://news.bnt.bg/bg/a/da-za-zhivot"/>
        <a href="http://news.bnt.bg/bg/a/navrshvat-se-15-godini-ot-prvata-transplantatsiya-na-cheren-drob-u-nas"/>
        <a href="http://news.bnt.bg/bg/a/zasadikha-lirovo-drvo-do-ndk-v-pamet-na-khorata-spasili-choveshki-zhivot"/>
        <a href="http://news.bnt.bg/bg/a/borisov-poplni-zdravna-karta-za-donorstvo"/>
      </related>
    </article>
  </body>
</html>