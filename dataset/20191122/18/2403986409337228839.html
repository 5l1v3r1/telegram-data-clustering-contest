<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/sport/dinamo_mariupol_prognoz_stavki_na_match_24_11_2019_chempionat_ukrayini_n1237294"/>
    <meta property="og:site_name" content="24 Канал"/>
    <meta property="article:published_time" content="2019-11-22T18:40:00+00:00"/>
    <meta property="og:title" content="Динамо – Маріуполь: прогноз букмекерів на матч чемпіонату України"/>
    <meta property="og:description" content="У неділю, 24 листопада, київське &quot;Динамо&quot; зіграє проти &quot;Маріуполя&quot;. Букмекери оцінили шанси кожної команди на перемогу"/>
  </head>
  <body>
    <article>
      <h1>Динамо – Маріуполь: прогноз букмекерів на матч чемпіонату України</h1>
      <address><time datetime="2019-11-22T18:40:00+00:00">22 Nov 2019, 18:40</time> by <a rel="author" href="https://24tv.ua/yuriy_semenyuk_tag7072/" target="_blank">Юрій Семенюк</a></address>
      <p>
        <b>У неділю, 24 листопада, київське "Динамо" зіграє проти "Маріуполя". Букмекери оцінили шанси кожної команди на перемогу</b>
      </p>
      <h3>Динамо – Маріуполь: прогноз</h3>
      <p>Цей матч обидві команди будуть проводити після паузи на матчі національних збірних. Саме в цих іграх збірна України перемогла Естонію в товариському матчі та зіграла внічию з Сербією у відборі на Євро-2020, чим гарантувала собі місце у першому кошику при жеребкуванні. А також дізналася ім'я першого суперника.</p>
      <blockquote>Більше про це: <a href="https://24tv.ua/sport/yevro_2020_korzini_skladi_komand_ukrayini_z_kim_zigraye_na_yevro_2020_n1236543">Євро-2020: склади груп чемпіонату Європи та з ким зіграє збірна України</a></blockquote>
      <p>Також цей матч відбудеться після <a href="https://24tv.ua/sport/rasizm_na_matchi_shahtar__dinamo_tag7229/">расистського скандалу на грі між "Шахтарем" та "Динамо"</a>. Тоді фанати киян видавали звуки мавп (хоча вони переконують, що <a href="https://24tv.ua/sport/pidtrimali_sov_ultras_dinamo_rozpovili_shho_voni_krichali_taysonu_u_matchi_z_shahtarem_n1233814">імітували вигуки виду сов, що під загрозою вимирання</a>). На це образився гравець "Шахтаря" Тайсон, який показав їм непристойний жест та вибив м'яч на трибуни. Бразильця за це <a href="https://24tv.ua/sport/tayson_otrimav_pokarannya_za_netsenzurniy_zhest_na_matchi_shahtar__dinamo_n1237240">дискваліфікували на одну гру</a>, а <a href="https://24tv.ua/sport/dinamo_pokarali_groyu_bez_glyadachiv_ta_groshovim_shtrafom_cherez_skandal_na_matchi_z_shahtarem_n1237293">"Динамо" покарали одним матчем без глядачів</a>.</p>
      <p>Та на думку букмекерів, це не завадить "Динамо" здобути перемогу у цьому матчі. На них приймають з коефіцієнтом 1,21. Натомість на "Маріуполь" вдесятеро вищий показник – 12,50-13,00.</p>
      <h3>Прогноз Favorit</h3>
      <p>У них перемога "Динамо" отримала коефіцієнт 1,21. Перемога "Маріуполя" – 12,50. Нічия у матчі – 6,90.</p>
      <p>Букмекери очікують чимало голів у матчі. Ставка на "тотал матчу більше 2,5" приймається з коефіцієнтом 1,62. Що голів буде менше, аніж три (тотал матчу менше 2,5) – 2,21.</p>
      <h3>Прогноз PariMatch</h3>
      <p>Їх експерти очікують перемогу "Динамо" з коефіцієнтом 1,22. Більший в них коефіцієнті на перемогу "Маріуполя" – 13,00. Нічия – 6,30.</p>
    </article>
  </body>
</html>