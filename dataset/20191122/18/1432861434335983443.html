<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/worldfootball/spain/valverde-kym-edin-ot-liderite-na-barselona-ako-ne-e-fokusiran-nqma-da-igrae-1408886.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-22T18:37:00+00:00"/>
    <meta property="og:title" content="Валверде към един от лидерите на Барселона: Ако не е фокусиран, няма да играе"/>
    <meta property="og:description" content="Намиращият се в не най-добрата си форма Жерар Пике получи сериозно предупреждение от страна на треньора на Барселона Ернесто Валверде Напоследък все повече се говори за липсата на концентрация у защитника на каталунците, който беше зает с организирането на Купа Дейвис, която се провежда в Мадрид"/>
  </head>
  <body>
    <article>
      <h1>Валверде към един от лидерите на Барселона: Ако не е фокусиран, няма да играе</h1>
      <address><time datetime="2019-11-22T18:37:00+00:00">22 Nov 2019, 18:37</time> by <a rel="author">Sportlive.bg</a></address>
      <p>Намиращият се в не най-добрата си форма Жерар Пике получи сериозно предупреждение от страна на треньора на <b><a href="https://www.sportlive.bg/tags/2223">Барселона</a></b> Ернесто Валверде. Напоследък все повече се говори за липсата на концентрация у защитника на каталунците, който беше зает с организирането на "Купа Дейвис", която се провежда в Мадрид. И Валверде беше категоричен, че вторият капитан на "блауграна" може и да не играе за отбора, ако не е фокусиран. </p>
      <p>"Ще видим дали Пике е в кондиция, или не. Ако е концентриран, ще играе. Ако не - ще играе друг. Да, ще пътува за Мадрид. Ще видим дали ще отиде на тениса, или не", сподели Валверде, като Пике може да се опита да съчетае гостуването на Леганес с "Купа Дейвис", тъй като едноименният отбор играе мачовете си в периферията на Мадрид. </p>
      <p>Валверде беше помолен да коментира ситуацията около Иван Ракитич, както и тази около Антоан Гризман, който не се представя по най-убедителния начин. </p>
      <p>"Нямам много да кажа за личните разговори с играчите, те остават вътре. Истина е, че отборът се променя в някои аспекти, но не планирам нищо за зимния пазар. Зная, че има много погледи, насочени към Гризман, но той допринася с изявите си", сподели още Валверде. </p>
      <p>Опитният специалист може и да излъчва увереност, но оставането му на "Камп Ноу" е под сериозна заплаха, а <b><a href="https://www.sportlive.bg/worldfootball/spain/Kolos-kojto-Pochetino-se-zareche-da-ne-poema-nikoga-go-iska-za-trenxor-1408505.html">ръководството на Барселона вече има фаворит за нов треньор (подробности четете в тази статия)</a></b>. </p>
      <related>
        <h4>Още по темата</h4>
        <a href="https://www.sportlive.bg/worldfootball/italy/Barselona-i-Betis-s-interes-kym-nenuzhen-v-Yuventus-1408878.html"/>
        <a href="https://www.sportlive.bg/worldfootball/spain/Sportniqt-direktor-na-Barselona-obqvi-ot-kakvo-zavisi-bydeshteto-na-Valverde-1407106.html"/>
        <a href="https://www.sportlive.bg/timeout/timeoutother/Senzaciq-Titulqr-na-Barselona-ne-mozhe-da-kara-bashta-mu-go-vozi-na-trenirovki-1406655.html"/>
        <a href="https://www.sportlive.bg/worldfootball/spain/Valverde-za-konflikta-Mesi-Grizman-Ne-e-tolkova-zle-kolkoto-izglezhda-1404601.html"/>
        <a href="https://www.sportlive.bg/worldfootball/spain/Pike-obqvi-koga-i-kyde-shte-slozhi-kraj-na-karierata-si-1408454.html"/>
      </related>
    </article>
  </body>
</html>