<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blitzquotidiano.it/cronaca-italia/colorno-parma-trova-rolex-lavoro-3120526/"/>
    <meta property="og:site_name" content="Blitz quotidiano"/>
    <meta property="article:published_time" content="2019-11-22T18:25:52+00:00"/>
    <meta property="og:title" content="Colorno (Parma), trova un Rolex, lo restituisce e il proprietario gli offre un lavoro"/>
    <meta property="og:description" content="PARMA  –  Ritrova un Rolex smarrito, lo consegna ai carabinieri e trova anche un lavoro. E’ accaduto a Madou Gaye, un ragazzo senegalese di 22 anni residente a Colorno, in provincia di Parma. Il proprietario dell’orologio, perso a Parma durante una trasferta di lavoro, ha deciso infatti di ringraziare il giovane senegalese assumendolo nella sua azienda. Imprenditore della provincia di Mantova, l’uomo non si dava infatti pace di avere perso quel prezioso oggetto, del valore di circa trentamila euro. Lo scorso 9 novembre aveva fatto denuncia di smarrimento alla stazione dei carabinieri di Marmirolo, ma aveva anche messo alcuni appelli sui media locali nella disperata speranza di poterlo ritrovare. E la fortuna lo ha aiutato.Fiorenzuola d’Arda, prof minaccia gli studenti: “Chi si unisce alle Sardine sarà rimandato”Jesi, giovane travolto e ucciso da un’auto mentre cammina sulla provinciale Il giovane senegalese, infatti ha rinvenuto per terra in una centralissima via di Parma la piccola custodia verde scuro con all’interno…"/>
  </head>
  <body>
    <article>
      <h1>Colorno (Parma), trova un Rolex, lo restituisce e il proprietario gli offre un lavoro</h1>
      <address><time datetime="2019-11-22T18:25:52+00:00">22 Nov 2019, 18:25</time> by <a rel="author">redazione Blitz</a></address>
      <figure>
        <img src="https://static.blitzquotidiano.it/wp/wp-content/uploads/2019/11/rolex-1.jpg"/>
        <figcaption>(Foto Ansa)</figcaption>
      </figure>
      <p>PARMA  –  Ritrova un <b>Rolex</b> smarrito, lo consegna ai carabinieri e trova anche un lavoro. E’ accaduto a<b> Madou Gaye,</b> un ragazzo senegalese di 22 anni residente a<b> Colorno, in provincia di Parma</b>. Il proprietario dell’orologio, perso a Parma durante una trasferta di lavoro, ha deciso infatti di ringraziare il giovane senegalese assumendolo nella sua azienda.</p>
      <p>Imprenditore della provincia di Mantova, l’uomo non si dava infatti pace di avere perso quel <a href="https://www.blitzquotidiano.it/cronaca-italia/empoli-ladra-rolex-2894368/">prezioso oggetto,</a> del valore di circa trentamila euro. Lo scorso 9 novembre aveva fatto denuncia di smarrimento alla stazione dei carabinieri di Marmirolo, ma aveva anche messo alcuni appelli sui media locali nella disperata speranza di poterlo ritrovare. E la fortuna lo ha aiutato.</p>
      <figure>
        <a href="https://www.blitzquotidiano.it/cronaca-italia/fiorenzuola-darda-prof-minaccia-studenti-3120673/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/cronaca-italia/fiorenzuola-darda-prof-minaccia-studenti-3120673/">
          <img src="https://static.blitzquotidiano.it/wp/wp-content/uploads/2019/11/sardine-prof-1-300x300.jpg"/>
        </a>
      </figure>
      <h3>
        <a href="https://www.blitzquotidiano.it/cronaca-italia/fiorenzuola-darda-prof-minaccia-studenti-3120673/">Fiorenzuola d’Arda, prof minaccia gli studenti: “Chi si unisce alle Sardine sarà rimandato”</a>
      </h3>
      <figure>
        <a href="https://www.blitzquotidiano.it/cronaca-italia/jesi-giovane-travolto-ucciso-auto-3120652/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/cronaca-italia/jesi-giovane-travolto-ucciso-auto-3120652/">
          <img src="https://static.blitzquotidiano.it/wp/wp-content/uploads/2019/11/ambulanza-ansa-1-12-300x300.jpg"/>
        </a>
      </figure>
      <h3>
        <a href="https://www.blitzquotidiano.it/cronaca-italia/jesi-giovane-travolto-ucciso-auto-3120652/">Jesi, giovane travolto e ucciso da un’auto mentre cammina sulla provinciale</a>
      </h3>
      <p>Il giovane senegalese, infatti ha rinvenuto per terra in una centralissima via di Parma la piccola custodia verde scuro con all’interno l’orologio, l’ha raccolta e, non sapendo di cosa si trattasse, l’ha fatta vedere ad un gioielliere della strada. Poi, saputo il valore del Rolex, un Daytona d’oro, ha deciso di consegnarla ai carabinieri di Parma.</p>
      <p>I militari, dopo aver fatto alcune verifiche, hanno confrontato il Rolex in loro possesso con quello denunciato dall’imprenditore mantovano e alla fine lo hanno riconsegnato al legittimo proprietario. L’uomo ha voluto conoscere chi lo aveva ritrovato e così ha raggiunto Parma. Il giovane senegalese gli ha raccontato la sua vita e il fatto che cercava lavoro. A quel punto l’idea dell’imprenditore: assumerlo nella sua azienda. E così è stato. (Fonte: Ansa)</p>
    </article>
  </body>
</html>