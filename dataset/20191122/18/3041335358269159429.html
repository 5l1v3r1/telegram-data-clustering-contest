<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tanea.gr/2019/11/22/world/tramp-o-pens-tha-einai-ypopsifios-antiproedros-kai-stis-ekloges-tou-2020/"/>
    <meta property="og:site_name" content="ΤΑ ΝΕΑ"/>
    <meta property="article:published_time" content="2019-11-22T18:57:11+00:00"/>
    <meta property="og:title" content="Τραμπ: Ο Πενς θα είναι υποψήφιος αντιπρόεδρος και στις εκλογές του 2020"/>
    <meta property="og:description" content="Βάσει της φημολογίας που διακινείται, ο Τραμπ σκεφτόταν να αντικαταστήσει τον Πενς με την πρώην πρέσβειρα των ΗΠΑ στον ΟΗΕ, Νίκι Χέιλι. Αυτές οι φήμες συνεχίζονταν για πολύ καιρό, αφότου οι Τραμπ και Πενς ανακοίνωσαν επίσημα ότι κατεβαίνουν μαζί στις εκλογές του 2020"/>
  </head>
  <body>
    <article>
      <h6 class="kicker">ΗΠΑ</h6>
      <h1>Τραμπ: Ο Πενς θα είναι υποψήφιος αντιπρόεδρος και στις εκλογές του 2020</h1>
      <h2>Βάσει της φημολογίας που διακινείται, ο Τραμπ σκεφτόταν να αντικαταστήσει τον Πενς με την πρώην πρέσβειρα των ΗΠΑ στον ΟΗΕ, Νίκι Χέιλι. Αυτές οι φήμες συνεχίζονταν για πολύ καιρό, αφότου οι Τραμπ και Πενς ανακοίνωσαν επίσημα ότι κατεβαίνουν μαζί στις εκλογές του 2020</h2>
      <address><time datetime="2019-11-22T18:57:11+00:00">22 Nov 2019, 18:57</time> by <a rel="author" href="https://www.tanea.gr/author/tanea-team/" target="_blank">TANEA Team</a></address>
      <p>Ο πρόεδρος των ΗΠΑ, Ντόναλντ Τραμπ, επιβεβαίωσε ότι μένει πιστός στο πρόσωπο του Μάικ Πενς ως υποψηφίου αντιπροέδρου του στις εκλογές του 2020, αντικρούοντας τις φήμες που κυκλοφορούσαν περί αντικατάστασής του.</p>
      <p>Βάσει της φημολογίας που διακινείται, ο Τραμπ σκεφτόταν να αντικαταστήσει τον Πενς με την πρώην πρέσβειρα των ΗΠΑ στον ΟΗΕ, Νίκι Χέιλι. Αυτές οι φήμες συνεχίζονταν για πολύ καιρό, αφότου οι Τραμπ και Πενς ανακοίνωσαν επίσημα ότι κατεβαίνουν μαζί στις εκλογές του 2020.</p>
      <p>
        <a href="https://www.in.gr/2019/11/22/plus/perierga/lygizei-gramma-7xronis-agie-vasili-thelo-spiti-kai-fai/">«Ράγισε» καρδιές το γράμμα 7χρονης στον Άη Βασίλη</a>
      </p>
      <p>«Είναι ο άνθρωπός μου, είναι ο φίλος μου» σημείωσε ο Αμερικανός πρόεδρος στη συνέντευξη που παραχώρησε σήμερα στο Fox News, ενώ έσπευσε να εξάρει τη Χέιλι επιμένοντας ότι και εκείνη θα «εμπλακεί».</p>
      <p>Η Νίκι Χέιλι παραιτήθηκε από τη θέση της πρέσβειρας τον περασμένο χρόνο κι έκτοτε έγραψε ένα βιβλίο, όπου απέφυγε να ασκήσει κριτική στον πρόεδρο των ΗΠΑ, αν και άφησε να εννοηθεί ότι οι δυο τους δεν συμφωνούσαν πάντα.</p>
      <h3>Ο ρόλος του Πομπέο</h3>
      <p>Από την άλλη, ο Ντόναλντ Τραμπ απέφυγε να επιβεβαιώσει εάν ο νυν υπουργός Εξωτερικών Μάικ Πομπέο θα αποχωρήσει από το κυβερνητικό σχήμα και θα θέσει υποψηφιότητα για μια έδρα στη Γερουσία, από το Κάνσας, τη γενέτειρά του.</p>
      <p>Ο μεγιστάνας περιορίστηκε να πει ότι ο Πομπέο θα εκλεγόταν με άνεση, εάν έθετε υποψηφιότητα κι ότι ενδεχομένως θα το σκεφτόταν, εάν πίστευε ότι υπήρχε περίπτωση οι Ρεπουμπλικανοί να χάσουν εκεί.</p>
      <p>Πηγή: ΑΠΕ-ΜΠΕ</p>
      <p>
        <a href="https://www.tanea.gr/2019/11/22/greece/vomva-koumoutsakou-kata-240-ayksithikan-oi-afikseis-metanaston-apo-ton-maio/">Βόμβα Κουμουτσάκου: Κατά 240% αυξήθηκαν οι αφίξεις μεταναστών από τον Μάιο</a>
      </p>
    </article>
  </body>
</html>