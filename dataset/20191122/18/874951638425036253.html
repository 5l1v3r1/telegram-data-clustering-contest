<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kaldata.com/%d1%82%d0%b5%d0%bb%d0%b5%d1%84%d0%be%d0%bd%d0%b8/%d1%80%d0%b5%d0%bd%d0%b4%d0%b5%d1%80-%d0%bd%d0%b0-galaxy-s11-%d0%bf%d0%be%d0%ba%d0%b0%d0%b7%d0%b2%d0%b0-%d1%87%d0%b5%d1%82%d0%b2%d0%be%d1%80%d0%bd%d0%b0-%d0%b3%d0%bb%d0%b0%d0%b2%d0%bd%d0%b0-%d0%ba-323347.html"/>
    <meta property="og:site_name" content="kaldata.com"/>
    <meta property="article:published_time" content="2019-11-22T18:16:23+00:00"/>
    <meta property="og:title" content="Рендер на Galaxy S11 показва четворна главна камера и вградена в екрана предна камера - kaldata.com"/>
    <meta property="og:description" content="Samsung Galaxy S11 е едно от най-очакваните устройства през следващата година. OnLeaks и 91mobiles са се обединили и са пуснали първите рендери и"/>
  </head>
  <body>
    <article>
      <h1>Рендер на Galaxy S11 показва четворна главна камера и вградена в екрана предна камера - kaldata.com</h1>
      <address><time datetime="2019-11-22T18:16:23+00:00">22 Nov 2019, 18:16</time> by <a rel="author" href="https://www.kaldata.com/author/daniel_marinov" target="_blank">Даниел Маринов</a></address>
      <p>Samsung Galaxy S11 е едно от най-очакваните устройства през следващата година. <a href="https://www.kaldata.com/tag/onleaks">OnLeaks</a> и 91mobiles са се обединили и са пуснали първите рендери и хардуерни характеристики на очакваната флагман серия.</p>
      <h3>Могат да се похвалят с доста добра достоверност на информацията си</h3>
      <p>На гърба на телефона има 5 сензора, което значи минимум четворна камера. Разделителната способност трябва да е 108 мегапиксела. От 91mobiles имат информация, че три от тях ще са стандартни камера сензори, четвъртият ще е Time of Flight, но петия все още е неопределен. Единственото, което стои отзад, заедно с масивната конфигурация за снимане, е логото на Samsung.</p>
      <p>По-основна промяна е, че селфи камерата има ново място, спрямо S10. Тя ще е вградена по средата, в горната част на екрана. От ляво вече няма Bixby бутон. Бутоните за регулиране на звука и за захранването са отдясно. Отдолу ще имаме говорител и USB-C порт, микрофони ще има отдолу и отгоре. Не се вижда жак за слушалки.</p>
      <h3>От рендерите съдим, че ще видим черна и бяла версия, изцяло от стъкло.</h3>
      <p>От 91mobiles продължават и с информация по отношение на хардуера на S11. Очакват ни три версии на смартфона – S11, S11e и S11+. Първите две трябва да са налични и с 4G, и с 5G, а третата версия само с 5G. За пазара в САЩ устройствата ще имат Snapdragon 865 чипсет, а на останалите пазари ще видим Exynos 990.</p>
      <p>Не знаем дали всичките версии ще имат еднакви камери. Слуховете сочат, че ще видим ISOCELL HMX сензора, който стои и под капака на Xiaomi Mi Note 10. От там и предположението за 108MP резолюция. Другите сензори ще осигурят 5-кратен оптичен зуум, 8K видео заснемане, вертикални панорами и прочие.</p>
      <p>S11e ще бъде с 6.3 или 6.4 инча екран, а S11 и S11 Pro респективно с 6.7 и 6.9 инча. Тъй като говорим за Samsung, очакваме AMOLED матрица. Информацията сочи, че ще има поддръжка за HDR10+, резолюция до QHD+ и евентуално <a href="https://www.kaldata.com/%d1%82%d0%b5%d0%bb%d0%b5%d1%84%d0%be%d0%bd%d0%b8/samsung-galaxy-s11-%d0%bc%d0%be%d0%b6%d0%b5-%d0%b4%d0%b0-%d0%b8%d0%bc%d0%b0-120hz-%d0%b4%d0%b8%d1%81%d0%bf%d0%bb%d0%b5%d0%b9-323215.html">120 херца честота на опресняване</a>.</p>
      <p>Очакваме да вървят на Android 10 и One UI 2.0 интерфейс. Предполагаемата дата на представяне е 18 февруари.</p>
      <h3>Какво още остава да разберем?</h3>
      <p>Ще е интересно да научим по-подробно за останалите сензори, освен ISOCELL HMX, и най-вече какъв ще е мистериозният пети сензор. Какви други цветови варианти ще има? Колко и каква RAM памет, място за съхранение? Няма как да не видим и нещо ново по софтуерната част, както и някои малки детайли.</p>
      <p>Разгледайте 360-градусовите рендери във видеото най-отгоре и споделете какво мислите за устройството в коментарите.</p>
    </article>
  </body>
</html>