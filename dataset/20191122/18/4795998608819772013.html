<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://t24.com.tr/haber/son-3-ayda-yuzde-100-zamlandi-kilogram-fiyati-50-liraya-cikti,849276"/>
    <meta property="og:site_name" content="T24"/>
    <meta property="article:published_time" content="2019-11-22T18:13:00+00:00"/>
    <meta property="og:title" content="Son 3 ayda yüzde 100 zamlandı, kilogram fiyatı 50 liraya çıktı"/>
    <meta property="og:description" content="Son 3 ayda yüzde 100 zamlandı, kilogram fiyatı 50 liraya çıktı"/>
  </head>
  <body>
    <article>
      <h1>Son 3 ayda yüzde 100 zamlandı, kilogram fiyatı 50 liraya çıktı</h1>
      <h2>Son 3 ayda yüzde 100 zamlandı, kilogram fiyatı 50 liraya çıktı</h2>
      <address>
        <time datetime="2019-11-22T18:13:00+00:00">22 Nov 2019, 18:13</time>
      </address>
      <p>Adana’da kuyruk yağının kilogram fiyatı son 3 ayda neredeyse yüzde 100 zamlandı ve 50 TL’nin üzerine çıktı. Adanalı kasaplar, kuyruk yağı fiyatının et fiyatlarıyla yarıştığını söylerken; Adana Kasaplar Odası Başkanı <b>Murat Saruhan Yağmur</b> da darlığın canlı hayvan ihracatından kaynaklandığı yorumunda bulundu.<br/>Cumhurbaşkanı <b>Recep Tayyip Erdoğan</b> ile Tarım ve Orman Bakanlığı’nın talimatıyla canlı hayvan ihracatının durdurulduğunu kaydeden Saruhan, “Önümüzdeki günlerde fiyatların düşeceğine inanıyoruz. Doğu illerinde 45 liraya kadar düştüğünün bilgisi geldi” dedi.<br/>3-4 ay öncesinde 25 liraya satılan kuyruk yağının yüzde 100 zamlandığını aktaran Yağmur, “Kuyruk yağı şu anda 50, kemikli kuzu eti 50, kemiksiz kuzu eti ise 60 lira. 3-4 ay öncesinde 25 liraydı. Tekrar bu fiyatlar aşağıya inecek. İstanbul, Ankara, İzmir, Bursa ve Gaziantep gibi illere kuyruk yağı gönderiliyor. Evlerde kullanılıyor. Şimdi vatandaşlarımız artık eritip kuyruk yağı kullanıyor” ifadelerini kullandı.<br/><b>(İHA)</b></p>
    </article>
  </body>
</html>