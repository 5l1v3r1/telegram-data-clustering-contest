<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurointegration.com.ua/news/2019/11/22/7103398/"/>
    <meta property="og:site_name" content="Європейська правда"/>
    <meta property="article:published_time" content="2019-11-22T18:44:00+00:00"/>
    <meta property="og:title" content="Глава МЗС Німеччини проти одностороннього виведення ядерної зброї"/>
    <meta property="og:description" content="Міністр закордонних справ Німеччини Гайко Маас висловився проти того, щоб з Німеччини в односторонньому порядку вивезли дислокований ядерний арсенал союзників по НАТО."/>
  </head>
  <body>
    <article>
      <h1>Глава МЗС Німеччини проти одностороннього виведення ядерної зброї</h1>
      <address>
        <time datetime="2019-11-22T18:44:00+00:00">22 Nov 2019, 18:44</time>
      </address>
      <p>Міністр закордонних справ Німеччини Гайко Маас висловився проти того, щоб з Німеччини в односторонньому порядку вивезли дислокований ядерний арсенал союзників по НАТО.</p>
      <p>Про це Маас заявив в японському місті Хіросіма, повідомляє "Європейська правда" із посиланням на <a href="https://www.dw.com/">DW</a>.</p>
      <p>"Немає сенсу, якщо ядерну зброю просто перемістять з однієї країни в іншу. Якщо вона зникне, то вони повинна зникнути скрізь. Що стосується ядерного роззброєння, то нам потрібні угоди на широкій основі, не тільки в окремих країнах", - сказав Маас</p>
      <p>На даний момент Німеччина зберігає близько 20 ядерних боєголовок США. Збройні сили Німеччини мають в режимі очікування реактивні літаки "Торнадо" для їх розгортання.</p>
      <p>Німецький міністр прибув до Японії напередодні дводенного саміту глав МЗС країн "Великої двадцятки".</p>
      <p>Маас в ході візиту до Хіросіми відвідав Меморіальний музей миру, поклав вінок, ушанувавши пам'ять про десятки тисяч жертв ядерних бомбардувань міст Хіросіма й Нагасакі, а також зустрівся з людьми, які пережили ті трагічні події.</p>
    </article>
  </body>
</html>