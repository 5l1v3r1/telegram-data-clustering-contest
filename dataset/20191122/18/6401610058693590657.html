<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagelijksestandaard.nl/2019/11/demonstranten-boos-op-aboutaleb-wegens-verbod-op-stille-tocht-in-de-avond/"/>
    <meta property="og:site_name" content="De Dagelijkse Standaard"/>
    <meta property="article:published_time" content="2019-11-22T18:00:51+00:00"/>
    <meta property="og:title" content="Demonstranten boos op Aboutaleb wegens verbod op stille tocht in de avond"/>
    <meta property="og:description" content="Burgemeester Ahmed Aboutaleb jaagt demonstranten voor Rif-activisten tegen zich in het harnas door een stille tocht in de avond te verbieden. De Rif Werkgroep Rotterdam ‘pikt het niet’ dat ze van Aboutaleb wel tussen 15:00 en 17:00 uur mogen lopen, maar niet in de avond. Ze gaan zich er dan ook niet aan houden, tot grote ergernis van Aboutaleb. Het idee was simpel: een stille tocht door Rotterdam voor Rif-activisten in Marokko, die strijden voor mensenrechten. Mooi in de avond, rond een uur of 17:00 tot ongeveer 21:00 uur. Flyers, begeleiding, alles geregeld. ‘Mag niet’, zegt Aboutaleb twee dagen van te voren. Ja dan krijg je mensen wel op de kast natuurlijk. Abdennatij Benseddik van de Rif Werkgroep Rotterdam zegt niet akkoord te gaan met de veranderde tijdsindeling en voegt daaraan toe: “Als de burgemeester hard tegen ons laat ingrijpen, gaan we een week later bij het stadhuis demonstreren tegen Aboutaleb.” Aboutaleb geeft weliswaar diverse redenen voor zijn besluit, het zal de demonstranten voor Rif-activisten…"/>
  </head>
  <body>
    <article>
      <h1>Demonstranten boos op Aboutaleb wegens verbod op stille tocht in de avond</h1>
      <address><time datetime="2019-11-22T18:00:51+00:00">22 Nov 2019, 18:00</time> by <a rel="author">Wout Willemsen</a></address>
      <p>
        <b>Burgemeester Ahmed Aboutaleb jaagt demonstranten voor Rif-activisten tegen zich in het harnas door een stille tocht in de avond <a href="https://www.ad.nl/rotterdam/demonstranten-voor-rif-activisten-boos-op-aboutaleb-omdat-hij-stille-tocht-in-avond-verbiedt~a351b67f/?utm_source=whatsapp&amp;utm_medium=social&amp;utm_campaign=socialsharing_web">te verbieden</a>. De Rif Werkgroep Rotterdam ‘pikt het niet’ dat ze van Aboutaleb wel tussen 15:00 en 17:00 uur mogen lopen, maar niet in de avond. Ze gaan zich er dan ook niet aan houden, tot grote ergernis van Aboutaleb.</b>
      </p>
      <p>Het idee was simpel: een stille tocht door Rotterdam voor Rif-activisten in Marokko, die strijden voor mensenrechten. Mooi in de avond, rond een uur of 17:00 tot ongeveer 21:00 uur. Flyers, begeleiding, alles geregeld. ‘Mag niet’, zegt Aboutaleb twee dagen van te voren. Ja dan krijg je mensen wel op de kast natuurlijk.</p>
      <p>Abdennatij Benseddik van de Rif Werkgroep Rotterdam zegt niet akkoord te gaan met de veranderde tijdsindeling en voegt daaraan toe:</p>
      <blockquote>
        <i>“Als de burgemeester hard tegen ons laat ingrijpen, gaan we een week later bij het stadhuis demonstreren tegen Aboutaleb.”</i>
      </blockquote>
      <p>Aboutaleb geeft weliswaar diverse redenen voor zijn besluit, het zal de demonstranten voor Rif-activisten een zorg zijn. Aboutaleb had eerder al een nare ervaring met een Koerdische demonstratie in de avond waar de boel onveilig werd.</p>
      <p>En daarmee onderstreept dit hele artikel eigenlijk het grote probleem van de multiculturele samenleving. Zowel in het geval van de Koerdische demonstratie als de stille tocht voor Rif-demonstranten zien we dat volk in Rotterdam zich voornamelijk bekommert om hun eigen volk, cultuur, achtergrond etc. in plaats van hun huidige woonplaats.</p>
      <p>We hebben het hier namelijk niet over Koerden of Rifgebergte-bewoners die specifiek naar Rotterdam zijn gekomen voor een demonstratie. Het zijn in veruit de meeste gevallen officieel Nederlanders. Nederlanders die op veilige afstand aandacht willen vragen (van mensen die al zat andere dingen aan hun hoofd hebben) voor trammelant in andere delen van de wereld. We halen steeds meer buitenlandse politiek binnen en ook nog eens beide kampen (voor- en tegenstanders) rondom één thema. Hier schiet niemand wat mee op.</p>
    </article>
  </body>
</html>