<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.expres.cz/sport/jaroslav-baba-vyskar-ochrnuta-dcera-rebeka.A191122_115718_dx-sport_lare"/>
    <meta property="og:site_name" content="Expres"/>
    <meta property="article:published_time" content="2019-11-22T18:30:00+00:00"/>
    <meta property="og:title" content="Zvažovali jsme potrat. Výškař Bába se ženou popsali, jak se starají o ochrnutou dceru"/>
    <meta property="og:description" content="V roce 2004 přivezl výškař Jaroslav Bába (35) bronzovou medaili z olympiády v Aténách. Před třemi lety se mu narodilo první dítě, holčička Rebeka. Ještě před porodem se atlet s manželkou Martinou dozvěděli, že plod trpí rozštěpem páteře. Byla to pro ně tak silná rána, že chvíli přemýšleli i o potratu. Nakonec se ale rozhodli holčičku na svět přivést a ta jim dnes dělá samou radost."/>
  </head>
  <body>
    <article>
      <h1>Zvažovali jsme potrat. Výškař Bába se ženou popsali, jak se starají o ochrnutou dceru</h1>
      <address><time datetime="2019-11-22T18:30:00+00:00">22 Nov 2019, 18:30</time> by <a rel="author" href="https://www.expres.cz/novinari/ladislav-hrejzek.N3912" target="_blank">Ladislav Hrejzek</a></address>
      <p>
        <b>V roce 2004 přivezl výškař Jaroslav Bába (35) bronzovou medaili z olympiády v Aténách. Před třemi lety se mu narodilo první dítě, holčička Rebeka. Ještě před porodem se atlet s manželkou Martinou dozvěděli, že plod trpí rozštěpem páteře. Byla to pro ně tak silná rána, že chvíli přemýšleli i o potratu. Nakonec se ale rozhodli holčičku na svět přivést a ta jim dnes dělá samou radost.</b>
      </p>
      <p>Výškař <a href="https://www.expres.cz/sport/jaroslav-baba-dcera-rebeka.A190821_114824_dx-sport_stes">Jaroslav Bába</a> a jeho manželka Martina byli hostem pořadu České televize <i>13. komnata</i>. V díle, který má premiéru tento pátek, se manželé rozpovídali o náročné péči o zdravotně hendikepovanou dceru Rebeku.</p>
      <p>Když se během těhotenství pár dozvěděl, že se jim narodí dítě s rozštěpem páteře, napadli je myšlenky na to nejhorší. <b><i>„Přemýšleli jsme, zda nejít na potrat,“ </i></b>přiznala ve <i>13. komnatě</i> manželka bývalého skvělého atleta.</p>
      <p>Místo potratu ale rodiče zvolili prenatální operaci. Rebeka se narodila předčasně a původně se zdálo, že bude od pasu dolů ochrnutá.</p>
      <p><b><i>„Nemohla natáhnout nožičky, nešly ohnout v kolenou a kyčlích,“</i></b> svěřila se Martina, podle které nešlo Rebece ani nasadit plínku. </p>
      <h3>Snad mi nebude vyčítat, že jsme ji nechali žít</h3>
      <p>Rebeka tak v podstatě zahájila rehabilitaci už v inkubátoru. Rodiče jí pečlivě protahovali nožičky. Dva roky po propuštění z nemocnice měla Martina s Jaroslavem klid. Pak ale přišla další operace.</p>
      <p>V poslední době Rebeka dělá velké pokroky a rodiče z ní mají velkou radost. I přestože je ochrnutá od kolenou dolů, hraje si jako normální děti. Například spokojeně jezdí na koloběžce či na koni.</p>
      <p><b><i>„Moje 13. komnata je obava, zda jsme se s manželkou rozhodli správně v pokračování těhotenství. Doufám, že nám to Rebečka v bu</i></b><b><i>doucnu nevyčte,“</i></b> pravil dojemně Jaroslav Bába.</p>
      <figure>
        <img src="https://1gr.cz/fotky/bulvar/19/113/cl6/LAR7f8a49_komnatast.PNG"/>
        <figcaption>Takhle dnes Rebeka jezdí na tříkolce.</figcaption>
      </figure>
      <h3>Naším snem je, aby naše holčička chodila</h3>
      <p>Jaroslav s Martinou o příběhu své dcery píší také na svých <a href="http://rebekababova.eu/nas-pribeh/">webových stránkách</a>.</p>
      <p>V tuto chvíli má Bábova dcera za sebou třetí operaci, bohužel je ale od kolenou dolů zcela ochrnutá a ideálně na tom není ani v oblasti kyčlí. Bábovi o příběhu malé Rebeky píší na jejích speciálních <a href="http://rebekababova.eu/nas-pribeh/">webových stránkách</a>.</p>
      <p><b><i>„Život se nám opravdu změnil, těšíme se z maličkostí a na vše koukáme s nadhledem. Každý Rebeččin úsměv nás utvrzuje v tom, že jsme se rozhodli správně, <b><i>a rozhodli se společně za život naší dcery bojovat.</i></b> Na podzim jsme oslavili Rebeččiny třetí narozeniny a to, co je pro mnohé (vím, že zdaleka ne pro všechny) normální a běžné, pro nás prozatím zůstává velikým snem a přáním, a sice aby naše holčička chodila. My věříme, a i když naše laťka možná byla nastavena o něco výše, společně se přes ni přeneseme a v tom spočívá naše síla,“</i> </b>píší na stránkách například manželé Bábovi, kteří pro svou holčičku zveřejnili i transparentní účet (<b>4038394023/0800)</b>, kam štědří lidé posílají peníze. </p>
      <p>V současné chvíli jsou na účtu už téměř dva miliony korun.</p>
      <h3>
        <a href="https://www.expres.cz/sport/jaroslav-baba-vyskar-ochrnuta-dcera-rebeka.A191122_115718_dx-sport_lare/foto">Fotogalerie</a>
      </h3>
      <slideshow>
        <figure>
          <img src="https://1gr.cz/fotky/bulvar/19/113/org/LAR7f8a49_komnatast.PNG"/>
        </figure>
        <figure>
          <img src="https://1gr.cz/fotky/bulvar/19/113/org/LAR7f8a48_komnata.PNG"/>
        </figure>
        <figure>
          <img src="https://1gr.cz/fotky/bulvar/19/113/org/LAR7f8a47_426372452092_2797567108511671192_n.jpg"/>
        </figure>
        <figure>
          <img src="https://1gr.cz/fotky/bulvar/19/113/org/LAR7f8a46_843602400559_338340537633616609_n.jpg"/>
        </figure>
        <figure>
          <img src="https://1gr.cz/fotky/bulvar/19/083/org/STE7d7f2b_68290223210173_8560680302731591680_n.jpg"/>
        </figure>
        <figure>
          <img src="https://1gr.cz/fotky/bulvar/19/083/org/STE7d7f2b_18185894870863_5533827896449171456_n.jpg"/>
        </figure>
        <figure>
          <img src="https://1gr.cz/fotky/bulvar/19/083/org/STE7d7f2b_18185895110869_5622099468770869248_n.jpg"/>
        </figure>
        <figure>
          <img src="https://1gr.cz/fotky/bulvar/19/083/org/STE7d856a_profimedia_0157853922.jpg"/>
        </figure>
        <figure>
          <img src="https://1gr.cz/fotky/bulvar/19/083/org/STE7d856a_profimedia_0157853931.jpg"/>
        </figure>
        <figure>
          <img src="https://1gr.cz/fotky/bulvar/19/083/org/STE7d7f28_profimedia_0196590648.jpg"/>
        </figure>
        <figure>
          <img src="https://1gr.cz/fotky/bulvar/19/083/org/STE7d855f_profimedia_0157863607.jpg"/>
        </figure>
        <figure>
          <img src="https://1gr.cz/fotky/bulvar/19/083/org/STE7d856a_profimedia_0157863959.jpg"/>
        </figure>
      </slideshow>
      <related>
        <h4>Související</h4>
        <a href="https://www.expres.cz/sport/jaroslav-baba-dcera-rebeka.A190822_141712_dx-sport_stes"/>
        <a href="https://www.expres.cz/sport/jaroslav-baba-dcera-rebeka.A190821_114824_dx-sport_stes"/>
        <a href="https://www.example.com/"/>
      </related>
    </article>
  </body>
</html>