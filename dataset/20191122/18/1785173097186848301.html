<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.ro/sport/uefa-a-sanctionat-psg-fc-bruges-celtic-lazio-malmo-si-fc-copenhaga-dupa-meciuri-din-lc-si-le-1922401022372019111819177842"/>
    <meta property="og:site_name" content="News.ro"/>
    <meta property="article:published_time" content="2019-11-22T18:10:37+00:00"/>
    <meta property="og:title" content="UEFA a sancţionat PSG, FC Bruges, Celtic, Lazio, Malmo şi FC Copenhaga după meciuri din LC şi LE"/>
    <meta property="og:description" content="Corpul de Control, Etică şi Disciplină al UEFA a decis, vineri, sancţionarea grupărilor Paris Saint-Germain, FC Bruges, Celtic Glasgow, Lazio Roma, Malmo şi FC Copenhaga, ca urmare a abaterilor înregistrate la meciuri din Liga Campionilor şi Liga Europa. Forul continental a sancţionat şi federaţiile din Muntenegru şi Kosovo."/>
  </head>
  <body>
    <article>
      <h1>UEFA a sancţionat PSG, FC Bruges, Celtic, Lazio, Malmo şi FC Copenhaga după meciuri din LC şi LE</h1>
      <address><time datetime="2019-11-22T18:10:37+00:00">22 Nov 2019, 18:10</time> by <a rel="author">Leila Bolat</a></address>
      <p>
        <b>Corpul de Control, Etică şi Disciplină al UEFA a decis, vineri, sancţionarea grupărilor Paris Saint-Germain, FC Bruges, Celtic Glasgow, Lazio Roma, Malmo şi FC Copenhaga, ca urmare a abaterilor înregistrate la meciuri din Liga Campionilor şi Liga Europa. Forul continental a sancţionat şi federaţiile din Muntenegru şi Kosovo.</b>
      </p>
      <p>Deciziile sunt următoarele:</p>
      <p>După meciul FC Bruges – PSG, scor 0-5, din 22 octombrie, din LC: gazdele au fost amendate cu 14.000 de euro pentru blocarea scărilor; PSG a fost amendat cu 50.000 de euro pentur folosirea de obiecte pirotehnice şi are o pedeapsă cu suspendare pe o perioadă de un an constând în interdicţia de vânzare a biletelor pentru proprii fani la următorul meci din deplasare din cupele europene.</p>
      <p>După meciul Celtic – Lazio, scor 2-1, din 24 octombrie, din Liga Europa: Celtic a fost amendată cu 15.000 de euro pentru scandări interzise şi banner interzis; Lazio a primit o amendă de 10.000 de euro pentru scandări interzise.</p>
      <p>După meciul Malmo – FC Copenhaga, scor 1-1, din 3 octombrie, din Liga Europa: oaspeţii au primit o amendă de 70.000 de euro pentru folosirea de obiecte pirotehnice şi banner interzis; Malmo a primit o amendă de 50.000 de euro pentru folosirea de obiecte pirotehnice şi aruncarea de obiecte, dar şi o pedeapsă cu suspendare pe un an de închidere parţială a stadionului la următorul meci de acasă din cupele europene. În plus, gazdele au fost amendate cu 16.000 de euro pentur blocarea scărilor.</p>
      <p>După partida Kosovo – Muntenegru, scor 2-0, din 14 octombrie, din preliminariile Campionatului European: federaţia din Kosovo a fost amendată cu 5.000 de euro pentru aruncarea de obiecte; federaţia din Muntenegru a fost amendată cu 15.000 de euro pentru aruncarea de obiecte şi incidente în public.</p>
      <footer>Articolul de mai sus este destinat exclusiv informării dumneavoastră personale. Dacă reprezentaţi o instituţie media sau o companie şi doriţi un acord pentru republicarea articolelor noastre, va rugăm să ne trimiteţi un mail pe adresa <a href="mailto:abonamente@news.ro">abonamente@news.ro</a>.</footer>
    </article>
  </body>
</html>