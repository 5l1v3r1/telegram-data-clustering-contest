<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.republika.rs/vesti/srbija/170619/sinisa-mali-ponovo-svom-doktoratu-znam-koliko-sam-napora-ulozio"/>
    <meta property="og:site_name" content="REPUBLIKA"/>
    <meta property="article:published_time" content="2019-11-22T18:55:00+00:00"/>
    <meta property="og:title" content="Siniša Mali ponovo o svom doktoratu: Znam koliko sam napora uložio"/>
    <meta property="og:description" content="&quot;A kako mi je? Teško mi je&quot;. Ovo je ministar finansija Siniša Mali rekao povodom Odluke komisije za profesionalnu etiku BU o njegovoj doktorskoj disertaciji."/>
  </head>
  <body>
    <article>
      <h1>Siniša Mali ponovo o svom doktoratu: Znam koliko sam napora uložio</h1>
      <h2>"A kako mi je? Teško mi je". Ovo je ministar finansija Siniša Mali rekao povodom Odluke komisije za profesionalnu etiku BU o njegovoj doktorskoj disertaciji.</h2>
      <address><time datetime="2019-11-22T18:55:00+00:00">22 Nov 2019, 18:55</time> by <a rel="author">Republika</a></address>
      <p>Siniša Mali je ovo izjavio u narodnoj skupštini, gde se održava rasprava o budžetu za 2020. godinu. Povodom odluke Odbora za profesionalnu etiku on je dodao i da ne može da se pomiri sa tim da prihvati odluke političke komisije u kojoj se sve znalo unapred, te najavio dalju borbu kako bi dokazao šta je prava istina.</p>
      <p>- Mnogo truda sam uložio tokom školovanja i teško mi je da prihvatim odluke političke komisije. Boriću se i svojim angažmanom dokazati svoje znanje. Narod je najbolji sudija, a ne političke komisije. - rekao je Mali.</p>
      <p>Siniša Mali je naglasio da je svestan činjenice koliko je truda i rada uložio u svoje obrazovanje.</p>
      <p>- Mnogo mi je teško zato što sam ceo život naporno radio, znam koliko sam napora uložio da budem najbolji student. Mnogo sam napora uložio i za svoje diplomske i za postdiplomske studije, jedna magistratura, druga magistratura, doktorat i onda mi je teško da prihvatim odluke političkih komisija - rekao je on.</p>
      <p>Podsetimo, Odbor za profesionalnu etiku Beogradskog univerziteta preinačio je odluku Nastavno-naučnog veća FON-a, time je odlučeno da se Siniša Mali neakadmeski ponašao prilikom izrade doktorske disertacije.</p>
      <related>
        <h4>Pročitajte još:</h4>
        <a href="http://republika.rs/vesti/srbija/170437/Odluka-doktoratu-Sinise-Malog-nije-cestita-Svi-popustili-pod-politickim-pritiskom"/>
        <a href="http://republika.rs/vesti/srbija/170374/Rektorka-Ivanka-Popovic-progovorila-odluci-Odobora-profesionalnu-etiku-doktoratu-Sinise-Malog"/>
        <a href="http://republika.rs/vesti/ekonomija/170358/Oglasio-Sinisa-Mali-povodom-odluke-Odbora-Evo-sta-rekao"/>
        <a href="http://republika.rs/vesti/srbija/170357/Odbor-etiku-Univerziteta-Beogradu-doneo-odluku-doktoratu-Sinise-Malog"/>
        <a href="http://republika.rs/vesti/srbija/168310/Mali-Najradije-bih-pocepao-doktorat"/>
      </related>
    </article>
  </body>
</html>