<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/shiv-sena-ncp-cong-alliance-opportunistic-their-govt-unlikely-to-last-beyond-6-8-months-nitin-gadkari111.html"/>
    <meta property="og:site_name" content="DoolNews"/>
    <meta property="article:published_time" content="2019-11-22T18:23:00+00:00"/>
    <meta property="og:title" content="ശിവസേന-എന്‍.സി.പി-കോണ്‍ഗ്രസ്സ് സഖ്യം അവസരവാദപരം; മഹാരാഷ്ട്ര സര്‍ക്കാര്‍ രൂപീകരണത്തിന് മുന്‍പ് അന്ത്യം പ്രവചിച്ച് ഗഡ്കരി"/>
    <meta property="og:description" content="Bjp Congress Maharashtra National News NCP Shiva Sena India റാഞ്ചി: മഹാരാഷ്ട്രയിലെ ശിവസേന-എന്‍.സി.പി- കോണ്‍ഗ്രസ് സഖ്യത്തിനെതിരെ ബി.ജെ.പി മുതിര്‍ന്ന നേതാവും കേന്ദ്രമന്ത്രി"/>
  </head>
  <body>
    <article>
      <h1>ശിവസേന-എന്‍.സി.പി-കോണ്‍ഗ്രസ്സ് സഖ്യം അവസരവാദപരം; മഹാരാഷ്ട്ര സര്‍ക്കാര്‍ രൂപീകരണത്തിന് മുന്‍പ് അന്ത്യം പ്രവചിച്ച് ഗഡ്കരി</h1>
      <address><time datetime="2019-11-22T18:23:00+00:00">22 Nov 2019, 18:23</time> by <a rel="author">ന്യൂസ് ഡെസ്‌ക്</a></address>
      <p>റാഞ്ചി: മഹാരാഷ്ട്രയിലെ ശിവസേന-എന്‍.സി.പി- കോണ്‍ഗ്രസ് സഖ്യത്തിനെതിരെ ബി.ജെ.പി മുതിര്‍ന്ന നേതാവും കേന്ദ്രമന്ത്രിയുമായ നിതിന്‍ ഗഡ്കരി</p>
      <p>ശിവസേന, എന്‍.സി.പി, കോണ്‍ഗ്രസ് എന്നിവ തമ്മിലുള്ള സഖ്യം അവസരവാദപരമാണ്. മഹാരാഷ്ട്രയില്‍ സര്‍ക്കാര്‍ രൂപീകരിച്ചാലും ആറെട്ടുമാസത്തിനപ്പുറം നീണ്ടുനില്‍ക്കില്ലെന്നുംഅദ്ദേഹം പറഞ്ഞു.</p>
      <p>ബി.ജെ.പിയെ അധികാരത്തില്‍ നിന്ന് പുറത്താക്കുക എന്ന ലക്ഷ്യത്തോടെയാണ് വ്യത്യസ്ത പ്രത്യയശാസ്ത്രം മുന്നോട്ട് വെക്കുന്ന പാര്‍ട്ടികള്‍ തമ്മില്‍ സഖ്യമുണ്ടാക്കിയതെന്നും ഇത് നിര്‍ഭാഗ്യകരമാണെന്നും അദ്ദേഹം കൂട്ടിച്ചേര്‍ത്തു. ജാര്‍ഖണ്ഡ് തെരഞ്ഞെടുപ്പ് വേളയ്ക്കിടെ പി.ടി.ഐ യോട് സംസാരിക്കുകയായിരുന്നു അദ്ദേഹം.</p>
      <related>
        <a href="https://www.doolnews.com/mumbai-ahmedabad-bullet-train-project-may-be-scrapped-by-centre.html?utm_source=doolnews&amp;utm_medium=related"/>
      </related>
      <p>‘അവസരവാദമാണ് അവരുടെ സഖ്യത്തിന്റെ അടിസ്ഥാനം. ബി.ജെ.പിയെ അധികാരത്തില്‍ നിന്ന് മാറ്റിനിര്‍ത്തുക എന്ന ഏക മുദ്രാവാക്യവുമായി മൂന്ന് പാര്‍ട്ടികളും ഐക്യപ്പെട്ടു. ഈ സര്‍ക്കാര്‍ രൂപീകരിക്കപ്പെടുമോ എന്ന് എനിക്ക് സംശയമുണ്ട്. രൂപീകരിക്കപ്പെട്ടാലും അത് ആറെട്ട്മാസത്തിനപ്പുറം നിലനില്‍ക്കില്ല ഗഡ്കരി പി.ടി.ഐയോട് പറഞ്ഞു.</p>
      <p>
        <a href="https://goo.gl/jP9ABo">
          <b>ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</b>
        </a>
      </p>
      <p>മുഖ്യമന്ത്രിസ്ഥാനത്തെച്ചൊല്ലി അഭിപ്രായവ്യത്യാസങ്ങള്‍ക്കിടയിലാണ് ദീര്‍ഘകാല സഖ്യകക്ഷിയായ ശിവസേന ബിജെപിയുമായി പിരിഞ്ഞത്.</p>
      <p>മഹാരാഷ്ട്രയില്‍ സര്‍ക്കാര്‍ രൂപീകരണവുമായി ബന്ധപ്പെട്ട യോഗം മുംബൈയില്‍ നടന്നുകൊണ്ടിരിക്കുകയാണ്.</p>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <p>ശിവസേനയും എന്‍.സി.പിയും കോണ്‍ഗ്രസും മഹാരാഷ്ട്രയില്‍ സര്‍ക്കാര്‍ രൂപീകരിക്കുന്നതിനുള്ള പ്രഖ്യാപനം ഇന്ന് നടത്തുമെന്നാണ് അറിയുന്നത്. ‘മഹാരാഷ്ട്ര വികസന മുന്നണി’ എന്നാണ് സഖ്യം അറിയപ്പെടുക. ഡിസംബര്‍ ആദ്യവാരം പുതിയ സര്‍ക്കാര്‍ അധികാരത്തിലേല്‍ക്കുമെന്നാണ് സൂചന.</p>
      <figure>
        <iframe src="https://www.youtube.com/embed/JTERZRrOduc" width="500" height="281" data-service="Youtube" scrolling="no"/>
      </figure>
    </article>
  </body>
</html>