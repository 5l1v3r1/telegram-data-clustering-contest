<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rijnmond.nl/nieuws/188873/Burgemeester-Gorinchem-na-kopschopfilmpje-er-volgen-snel-aanhoudingen"/>
    <meta property="og:site_name" content="RTV Rijnmond"/>
    <meta property="article:published_time" content="2019-11-22T18:00:08+00:00"/>
    <meta property="og:title" content="Burgemeester Gorinchem na kopschopfilmpje: er volgen snel aanhoudingen"/>
    <meta property="og:description" content="Burgemeester Reinie Melissant verwacht dat er snel aanhoudingen volgen na de mishandelingen van drie tieners in Gorinchem. &quot;Het onderzoek is in volle gang, het heeft de hoogste prioriteit&quot;, zei ze vrijdag op Radio Rijnmond."/>
  </head>
  <body>
    <article>
      <h1>Burgemeester Gorinchem na kopschopfilmpje: er volgen snel aanhoudingen</h1>
      <address>
        <time datetime="2019-11-22T18:00:08+00:00">22 Nov 2019, 18:00</time>
      </address>
      <figure>
        <img src="https://imgr.rgcdn.nl/6d4bb0ec2e54481abe551dd368fc97ee/opener/Videostill-van-een-van-de-mishandelingen.jpg?v=RC0zFu64AQNFtwWZaoZGYQ2"/>
        <figcaption>Videostill van een van de mishandelingen</figcaption>
      </figure>
      <figure>
        <audio src="https://rijnmond.bbvms.com/custom/getDownload?sourceid=7F88D227DC5B5B48C12584BA005D185B"/>
        <figcaption>Burgemeester Gorinchem na kopschopfilmpje: er volgen snel aanhoudingen</figcaption>
      </figure>
      <h4>Burgemeester Reinie Melissant verwacht dat er snel aanhoudingen volgen na de mishandelingen van drie tieners in Gorinchem. "Het onderzoek is in volle gang, het heeft de hoogste prioriteit", zei ze vrijdag op Radio Rijnmond.</h4>
      <p>"Op dit moment is er al zicht op een aantal zaken. De politie is nu bezig om de puntjes op de i te zetten en er zullen binnenkort aanhoudingen volgen."</p>
      <p>Gorinchem is sinds een paar dagen in rep en roer over filmpjes die zijn opgedoken van meerdere mishandelingen. Vijf jongeren hebben inmiddels aangifte gedaan.</p>
      <related>
        <a href="http://www.rijnmond.nl/nieuws/188868/Vrienden-van-slachtoffers-doen-hun-verhaal-over-kopschopincident-Gorinchem"/>
      </related>
      <p>Eén van de jongens die in elkaar werd geslagen, zou op de kermis een meisje hebben betast. De vriend van het meisje kwam met zijn groep verhaal halen in het park waar de andere jongen met zijn vrienden vaak rondhangt.</p>
      <p>Er werd een filmpje van de matpartij gemaakt en dat ging vervolgens viraal op sociale media. Op wat beurse plekken na is overigens niemand ernstig gewond geraakt.</p>
    </article>
  </body>
</html>