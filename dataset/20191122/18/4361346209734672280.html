<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/tokeletes-bebiszitterkent-hirdette-magat-hogy-gyerekeket-ronthasson-meg/187171"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-22T18:00:00+00:00"/>
    <meta property="og:title" content="Tökéletes bébiszitterként hirdette magát, hogy gyerekeket ronthasson meg"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Tökéletes bébiszitterként hirdette magát, hogy gyerekeket ronthasson meg</mark>
      </h1>
      <address><time datetime="2019-11-22T18:00:00+00:00">22 Nov 2019, 18:00</time> by <a rel="author">Bors</a></address>
      <p>
        <b>A szülők teljesen megbíztak benne. Nem tudták, hogy egy rémet engedtek az otthonukba. A pedofil még barátai gyermekeinek sem kegyelmezett. </b>
        <b>A szülők teljesen megbíztak benne. Nem tudták, hogy egy rémet engedtek az otthonukba. A pedofil még barátai gyermekeinek sem kegyelmezett.</b>
      </p>
      <p>Több mint két éven keresztül rontotta meg a gondjaira bízott kisgyermekeket az a 35 éves férfi, akit a héten ítéltek el. A kaliforniai Travis Elconinnak - miután bűnösnek vallotta magát - 30 évet kell eltöltenie a rácsok mögött, de 2049-ben esedékes szabadulása után is regisztrálva lesz, mint szexuális bűnelkövető.</p>
      <p>A férfit januárban tartóztatta le az FBI, miután a német hatóságok elcsíptek pár kódolt üzenetet közte és más pedofilok között. <b>Kiderült, jó 10 ezer üzenetben tárgyalta ki a neten a gyermekek megrontását</b> - ugyanakkor sajnos jóval többet tett, mint hogy beszélt perverz vágyairól.</p>
      <figure>
        <img src="http://media.borsonline.hu/cikk/20/192785/big-lead/650x360/2032038_screen-shot-2019-11-22-at-141308.jpg"/>
        <figcaption>Legalább öt gyereket erőszakolt meg a pedofil - de a hatóságok szerint akár nyolc áldozat is lehet (képünk illusztráció) © Pixabay</figcaption>
      </figure>
      <p><b>Elconin bébiszitterként hirdette magát - méghozzá tökéletes bébiszitterként. Így volt lehetősége 2016 augusztusa és 2018 novembere közt több gyermeket is megrontani, valamint perverz tettét telefonjával rögzíteni.</b> A szülők bíztak benne. Online hirdetésében a következőket írta: <i>“Tudom, hogy egy szülőnek milyen fontos, hogy biztonságban tudja a gyermekét, amikor nincs mellette. Ez az én elsődleges feladatom.”</i></p>
      <p>A pedofilra végül öt - négy és kilenc év közötti - áldozat megrontását bizonyították rá, ám <b>a hatóságok szerint akár nyolc áldozata is lehetett</b> a kétéves időszakban. Barátok, rokonok gyermekeire is vigyázott - csak hogy sötét vágyait kielégíthesse.</p>
      <p>Az ítélethozatalkor Travis Elconin bocsánatot kért áldozataitól és áldozatai családjaitól, valamint beismerte: beteg ember, akinek a börtönben segítségre, kezelésre van szüksége - írja a Daily Mail.</p>
    </article>
  </body>
</html>