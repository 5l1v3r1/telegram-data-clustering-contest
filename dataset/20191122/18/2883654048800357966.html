<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ditjesendatjes.nl/rapper-stormzy-dropt-nieuwe-track/"/>
    <meta property="og:site_name" content="Ditjes &amp; Datjes"/>
    <meta property="article:published_time" content="2019-11-22T18:06:12+00:00"/>
    <meta property="og:title" content="Rapper Stormzy dropt nieuwe track"/>
    <meta property="og:description" content="De Britse rapper Stormzy heeft een nieuwe track gelanceerd. Daarop zijn speciale gasten te horen. Ed Sheeran en Burna Boy doen mee op Own It. De track staat op het nieuwe album van de Brit."/>
  </head>
  <body>
    <article>
      <h1>Rapper Stormzy dropt nieuwe track</h1>
      <address><time datetime="2019-11-22T18:06:12+00:00">22 Nov 2019, 18:06</time> by <a rel="author" href="https://www.ditjesendatjes.nl/author/ditjesdatjes/" target="_blank">DitjesDatjes</a></address>
      <p>De Britse rapper Stormzy heeft een nieuwe track gelanceerd. Daarop zijn speciale gasten te horen. Ed Sheeran en Burna Boy doen mee op Own It. De track staat op het nieuwe album van de Brit.</p>
      <p>Begin deze week kondigde Stormzy al aan dat zijn nieuwe plaat half december uitkomt. Op Heavy Is The Heart staan zestien nummers, die volledig door hemzelf zijn geproduceerd. Naast Ed Sheeran en Burna Boy doen er nog meer artiesten mee aan de plaat. Zo zijn er bijdragen van Headie One, H.E.R., Tiana Major9 en YEBBA.</p>
      <p>Overigens hebben Stormzy en Ed Sheeran al eerder samen een track opgenomen. Take Me Back To London staat op het album No.6 Collaborations Project dat Ed in juli van dit jaar uitbracht.</p>
      <p>BuzzE</p>
    </article>
  </body>
</html>