<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nieuwsblad.be/cnt/dmf20191121_04729376?utm_source=feedburner&amp;utm_medium=feed&amp;utm_campaign=Feed%3A+nieuws%2Fsnelnieuws+%28Nieuwsblad.be%3A+Snelnieuws%29"/>
    <meta property="og:site_name" content="Het Nieuwsblad"/>
    <meta property="article:published_time" content="2019-11-22T02:00:00+00:00"/>
    <meta property="og:title" content="Te koop: Mercedes van koning Albert II (inclusief oude Nokia)"/>
    <meta property="og:description" content="Een glimmend zwarte Mercedes, dat is wel vaker te vinden op een zoekertjessite. Maar één die heeft toebehoord aan koning Albert II? De gespecialiseerde ver..."/>
  </head>
  <body>
    <article>
      <h1>Te koop: Mercedes van koning Albert II (inclusief oude Nokia)</h1>
      <address>
        <time datetime="2019-11-22T02:00:00+00:00">22 Nov 2019, 02:00</time>
      </address>
      <p>
        <b>Een glimmend zwarte Mercedes, dat is wel vaker te vinden op een zoekertjessite. Maar één die heeft toebehoord aan koning Albert II? De gespecialiseerde verkoper Gem Classic Cars zet hem in de etalage. De koning kocht hem in 2002, intussen staat er 82.000 kilometer op de teller. Vooraan kunt u met een vlaggetje rondrijden – die met de Belgische driekleur worden zelfs meegeleverd.</b>
      </p>
      <p>In totaal zijn er van dit type zeventig exemplaren gebouwd. Vraagprijs: 43.900 euro. De origineel bijgeleverde Nokia zit er ook nog bij, net als het volledig ingevulde onderhoudsboekje. Enig nadeel als u er zelf mee wil rijden: de airco zit achterin, zoals het een echte limousine betaamt.</p>
      <figure>
        <img src="https://static.nieuwsblad.be/Assets/Images_Upload/2019/11/21/d131d438-0c89-11ea-97ee-655d192871aa_web_scale_0.3623188_0.3623188__.jpg?nomaxheight=513&amp;nomaxwidth=767&amp;scale=both"/>
        <figcaption>
          <cite>Foto: gem-classic-cars.com</cite>
        </figcaption>
      </figure>
    </article>
  </body>
</html>