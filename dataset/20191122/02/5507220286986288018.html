<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80187795/"/>
    <meta property="og:site_name" content="Janam TV"/>
    <meta property="article:published_time" content="2019-11-22T02:03:54+00:00"/>
    <meta property="og:title" content="മതങ്ങളുടെ പേരിലുള്ള കലഹത്തിന് പരിഹാരം ഇന്ത്യയുടെ അഹിംസയും കരുണയും മാത്രം : ദലൈലാമ"/>
    <meta property="og:description" content="ന്യൂഡല്‍ഹി: ഇന്ത്യ ലോകത്തിന് സമ്മാനിച്ച അഹിംസയും കരുണയും മതങ്ങളുടെ പേരില്‍ പോരടിക്കുന്ന ലോകത്തിനുള്ള ഏകപരിഹാരമെന്ന് ബുദ്ധമതാചാര്യനായ ദലൈലാമ പറഞ്ഞു."/>
  </head>
  <body>
    <article>
      <h1>മതങ്ങളുടെ പേരിലുള്ള കലഹത്തിന് പരിഹാരം ഇന്ത്യയുടെ അഹിംസയും കരുണയും മാത്രം : ദലൈലാമ</h1>
      <address><time datetime="2019-11-22T02:03:54+00:00">22 Nov 2019, 02:03</time> by <a rel="author">Janam TV Web Desk</a></address>
      <p>ന്യൂഡല്‍ഹി: ഇന്ത്യ ലോകത്തിന് സമ്മാനിച്ച അഹിംസയും കരുണയും മതങ്ങളുടെ പേരില്‍ പോരടിക്കുന്ന ലോകത്തിനുള്ള ഏകപരിഹാരമെന്ന് ബുദ്ധമതാചാര്യനായ ദലൈലാമ പറഞ്ഞു. ഇന്ത്യന്‍ ഇന്‍സ്റ്റിറ്റ്യൂട്ട് ഓഫ് അഡ്വാന്‍സ്ഡ് സ്റ്റഡീസിന്റെ ആഭിമുഖ്യത്തില്‍ സംഘടിപ്പിക്കപ്പെട്ട 24-ാംമത് ഡോ. എസ്.രാധാകൃഷ്ണന്‍ അനുസ്മരണ പരിപാടിയിലാണ് ബു്ദ്ധമതാചാര്യന്‍ ഇന്ത്യന്‍ നന്മകളെ ചൂണ്ടിക്കാട്ടിയത്.</p>
      <p>സത്യത്തെ അറിഞ്ഞു ജീവിക്കുന്നതാണ് ബുദ്ധ തത്വം. ഇന്ത്യ ലോകത്തിന് നല്‍കിയ സന്ദേശങ്ങളിലൊന്ന് അതാണ്. നമ്മുടെ ചിന്തകളെ നശീകരണ പ്രവണതകള്‍ കീഴടക്കാതിരിക്കണമെങ്കില്‍ ഈ നിമിഷത്തിന്റെ സത്യവും യഥാര്‍ത്ഥ്യത്തില്‍ ജീവിക്കണമെന്നും ദലൈലാമ അഭിപ്രായപ്പെട്ടു. സര്‍വ്വാശ്ലേഷിയാകലാണ് മനുഷ്യനുണ്ടാകേണ്ട ഏറ്റവും ശക്തമായ സ്വഭാവം. അത്തരം വ്യക്തികള്‍ക്ക് മാത്രമേ മറ്റുള്ളവരിലേക്ക് സന്തോഷം പകരാനാകൂ എന്നും ദലൈലാമ ഓര്‍മ്മിപ്പിച്ചു.</p>
      <p>ഡോ.എസ്.രാധാകൃഷ്ണന്റെ പ്രഭാഷണങ്ങള്‍ കേള്‍ക്കാന്‍ ഭാഗ്യം സിദ്ധിച്ചിട്ടുണ്ട്. സംസ്‌കൃതത്തില്‍ അദ്ദേഹത്തിന്റെ അവഗാഹം എന്നെ അല്‍ഭുതപ്പെടുത്തി.പൗരാണിക ഭാരതത്തിന്റെ വിജ്ഞാനത്തില്‍ അദ്ദേഹം ഏറെ ആകൃഷ്ഠനായിരുന്നുവെന്നും ദലൈലാമ ഓര്‍മ്മിപ്പിച്ചു.</p>
    </article>
  </body>
</html>