<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/152738-u-ssha-kit-podolav-2-tysiachi-kilometriv-ta-povernuvsia-dodomu"/>
    <meta property="og:site_name" content="ВолиньPost"/>
    <meta property="article:published_time" content="2019-11-22T02:12:00+00:00"/>
    <meta property="og:title" content="У США кіт подолав 2 тисячі кілометрів та повернувся додому"/>
    <meta property="og:description" content="Власник кота, Віктор Усов з Портленда (штат Орегон), несподівано для себе возз'єднався зі своїм домашнім улюбленцем."/>
  </head>
  <body>
    <article>
      <h1>У США кіт подолав 2 тисячі кілометрів та повернувся додому</h1>
      <address>
        <time datetime="2019-11-22T02:12:00+00:00">22 Nov 2019, 02:12</time>
      </address>
      <p>Власник кота, Віктор Усов з Портленда (штат Орегон), несподівано для себе возз'єднався зі своїм домашнім улюбленцем. Кіт на ім'я Саша знайшовся у притулку для тварин міста Санта-Фе (штат Нью-Мексико).<br/><br/>Співробітники притулку виявили кота на вулиці і встановили дані про його власника, відсканувавши мікрочіп Саші. Після чого кота повернули власникові, - пише радіо <a href="https://maximum.fm/vodilo-v-bezvisti-zhittya-kit-povernuvsya-dodomu-pislya-5-rokiv-podorozhej_n169910">maximum</a>.<br/><br/>Як кота занесло за 1900 кілометрів від рідного Портленда і де мешкала тварина, поки її не підібрали співробітники притулку, залишається загадкою. Віктор Усов передбачає, що велелюбний Саша, ймовірно, когось "підчепив". І що, напевно, це була його "велика американська пригода".<br/><br/>Хай там як, а господар давно втратив надію побачити кота знову. Тому його щастю не було меж.<br/><br/>Мурад Кірдар, співробітник зі зв'язків з громадськістю притулку Санта-Фе, зауважив, що ця історія підкреслює важливість мікрочіпування домашніх тварин. Адже мікрочіп – це єдиний спосіб ідентифікації домашніх улюбленців. Він не може випасти. Його не можна змінити або видалити.</p>
      <figure>
        <img src="http://www.volynpost.com/img/modules/news/c/74/3badf3bbbb3c787ef42389d9988bf74c/cb-5dd690e21199b335289882.jpg"/>
      </figure>
    </article>
  </body>
</html>