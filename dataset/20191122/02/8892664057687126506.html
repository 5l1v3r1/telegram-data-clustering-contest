<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blikk.hu/sztarvilag/sztarsztorik/curtis-oszinte-vallomasa-apa-csalad-kezeles/5esvej3"/>
    <meta property="og:site_name" content="Blikk.hu"/>
    <meta property="article:published_time" content="2019-11-22T02:50:00+00:00"/>
    <meta property="og:title" content="Curtis őszinte vallomása a drogokról: „Engem a gyerekem megmentett ettől az egésztől”"/>
    <meta property="og:description" content="Budapest — A mai napig jár kezelésre Széki Attila, azaz Curtis (30), hogy ellen tudjon állni a folyamatosan jelentkező kísértésnek."/>
  </head>
  <body>
    <article>
      <h1>Curtis őszinte vallomása a drogokról: „Engem a gyerekem megmentett ettől az egésztől”</h1>
      <address><time datetime="2019-11-22T02:50:00+00:00">22 Nov 2019, 02:50</time> by <a rel="author" href="https://www.blikk.hu/szerzo/bajko-panka" target="_blank">Bajkó Panka [Főmunkatárs]</a></address>
      <p>
        <i>
          <b><b>Budapest </b>— A mai napig jár kezelésre Széki Attila, azaz Curtis (30), hogy ellen tudjon állni a folyamatosan jelentkező kísértésnek.</b>
        </i>
      </p>
      <p>A rapper a Sony Maxon csütörtök este adásba kerülő Lakástalkshow-ban elárulta, leszokása után is kínáltak neki kábítószert.</p>
      <p>(<a href="https://www.blikk.hu/legfrissebb">A legfrissebb hírek itt</a>)</p>
      <p>– Kínáltak már amúgy, ezek a tipikus „jó haverok”. (...) De már levetkőztem azt a régi brigádot, megszakítottam a kapcsolatot velük, mert máshogy nem lehet – árulta el a fiatal apuka, akiről tavaly derült ki, hogy droghasználó. Curtis januárban bevonult az elvonóra, amelynek a kapujában állva tudta meg, hogy édesapa lesz.</p>
      <p>– <a href="https://www.blikk.hu/sztarvilag/sztarsztorik/curtis-oszinte-vallomasa-egyszer-a-fiam-is-tudni-fogja-hogyan-eltem/wcjvp2r">Nagyon nagy erőt adott, sokat tudtam abból meríteni</a>, hogy jön a baba. <u>Szerintem akiben van egy pici férfi-DNS, az azért kapcsol, hogy „haver, most már szedd össze magad, gyereked lesz, felelősséggel tartozol valaki iránt!” </u><a href="https://www.blikk.hu/sztarvilag/sztarsztorik/nezze-mekkorat-nott-curtis-kisfia-foto/l66s8l6"><u>Engem a gyerekem megmentett ettől az egésztől </u></a>– mondta el Lovász László műsorvezetőnek a rapper.</p>
      <p>– Heti három kezelés, ahova most is járok, pedig már nem kell, de megszoktam, meg tök jó valakivel beszélgetni ezekről a dolgokról, hiszen most is érnek impulzusok. Nem tudok olyan fesztiválra menni, ahol ne találkoznék cuccal – mondta Curtis.</p>
    </article>
  </body>
</html>