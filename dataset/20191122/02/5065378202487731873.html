<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsbomb.gr/kosmos/story/1031422/hpa-neo-freno-tis-geroysias-se-apofasi-gia-ti-genoktonia-ton-armenion"/>
    <meta property="og:site_name" content="Newsbomb"/>
    <meta property="article:published_time" content="2019-11-22T02:20:19+00:00"/>
    <meta property="og:title" content="ΗΠΑ: Νέο «φρένο» της Γερουσίας σε απόφαση για τη γενοκτονία των Αρμενίων"/>
    <meta property="og:description" content="Ρεπουμπλικανός γερουσιαστής μπλόκαρε την Πέμπτη (21/11) την υιοθέτηση από την αμερικανική Γερουσία της απόφασης που αναγνωρίζει τη γενοκτονία των Αρμενίων από την Οθωμανική Αυτοκρατορία, μετά την επίσημη αναγνώρισή της από τη Βουλή των Αντιπροσώπων με συντριπτική πλειοψηφία."/>
  </head>
  <body>
    <article>
      <h1>ΗΠΑ: Νέο «φρένο» της Γερουσίας σε απόφαση για τη γενοκτονία των Αρμενίων</h1>
      <h2>Ρεπουμπλικανός γερουσιαστής μπλόκαρε την Πέμπτη (21/11) την υιοθέτηση από την αμερικανική Γερουσία της απόφασης που αναγνωρίζει τη γενοκτονία των Αρμενίων από την Οθωμανική Αυτοκρατορία, μετά την επίσημη αναγνώρισή της από τη Βουλή των Αντιπροσώπων με συντριπτική πλειοψηφία.</h2>
      <address><time datetime="2019-11-22T02:20:19+00:00">22 Nov 2019, 02:20</time> by <a rel="author">Newsroom</a></address>
      <p>Είναι η δεύτερη φορά που ένας Ρεπουμπλικανός γερουσιαστής εμποδίζει την τελεσίδικη υιοθέτηση στο Κογκρέσο αυτού του κειμένου, η ψήφιση του οποίου στη Βουλή των Αντιπροσώπων με 405 ψήφους υπέρ επί συνόλω 435, στις 29 Οκτωβρίου, είχε προκαλέσει την οργή της Τουρκίας.</p>
      <p>«<i><b>Η υιοθέτησή της σήμερα θα μπορούσε να υπονομεύσει τη δέσμευση της (αμερικανικής) κυβέρνησης να ξεπεράσει τις πραγματικές προκλήσεις των διμερών μας σχέσεων με την Τουρκία</b></i>», δήλωσε ο Ρεπουμπλικανός γερουσιαστής Ντέιβιντ Πέρντιου για να εξηγήσει την αντίθεσή του.</p>
      <p>Έτσι μπλόκαρε την προσπάθεια να ψηφιστεί η απόφασή αυτή μέσω μιας συνοπτικής διαδικασίας που απαιτούσε την ομοφωνία στη Γερουσία.</p>
      <p>
        <i><b>Δείτε όλες τις τελευταίες</b> <b><a href="https://www.newsbomb.gr/oles-oi-eidhseis">Ειδήσεις</a></b> <b>από την Ελλάδα και τον Κόσμο, τη στιγμή που συμβαίνουν, στο </b><b>Newsbomb</b><b>.</b><b>gr</b></i>
      </p>
      <p>Ο Δημοκρατικός γερουσιαστής Ρόμπερτ Μενέντεζ, που είχε ζητήσει την επικύρωση του ψηφίσματος και από τη Γερουσία, δήλωσε ότι θα επιμείνει. «<i><b>Μου φαίνεται απίστευτο που η μεγαλύτερη δύναμη στον κόσμο δεν μπορεί να εκφράσει την αλήθεια για την Ιστορία</b></i>», τόνισε.</p>
      <p>
        <b>Πηγή: <a href="https://www.cnn.gr/news/kosmos/story/198204/hpa-neo-freno-tis-geroysias-se-apofasi-gia-ti-genoktonia-ton-armenion">Cnn.gr</a></b>
      </p>
    </article>
  </body>
</html>