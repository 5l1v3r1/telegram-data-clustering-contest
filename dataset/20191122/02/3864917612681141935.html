<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-polytics/2823138-danilov-pidgotovka-deportacii-meskanciv-donbasu-fejk.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-22T02:23:00+00:00"/>
    <meta property="og:title" content="Данілов: Підготовка депортації мешканців Донбасу - фейк"/>
    <meta property="og:description" content="Жодних документів про начебто підготовку депортації мешканців Донбасу - як про це твердять російські ЗМІ - не існує, заявив секретар РНБО Олексій Данілов."/>
  </head>
  <body>
    <article>
      <h1>Данілов: Підготовка депортації мешканців Донбасу - фейк</h1>
      <h2>Жодних документів про начебто підготовку депортації мешканців Донбасу - як про це твердять російські ЗМІ - не існує, заявив секретар РНБО Олексій Данілов.</h2>
      <address>
        <time datetime="2019-11-22T02:23:00+00:00">22 Nov 2019, 02:23</time>
      </address>
      <p>Про це Данілов сказав у коментарі проєкту <a href="https://www.radiosvoboda.org/a/news-rnbo-deportatsii-donbas-feyk/30284841.html">Радіо Свобода, Радіо Донбас.Реалії</a>.</p>
      <p>За його словами, відповідний «документ», який поширюють російські ЗМІ та інформаційні ресурси підконтрольних Росії угруповань «Л/ДНР» є фейковим.</p>
      <p>«Ми до нього не маємо ніякого відношення. Перш за все треба уважно дивитися на те, що там написано. Навіть такої вулиці не існує, яка там є в цьому «документі», – зазначив секретар РНБО.</p>
      <p>Він наголосив: «Росія продовжує працювати з фейками. Їм треба чимось підживлюватися, для того, щоб вони щось там говорили. Більшої дурниці  складно було б знайти».</p>
      <blockquote>
        <b>Читайте також: </b>
        <a href="https://www.ukrinform.ua/rubric-society/2815181-sivoho-postaviv-pid-sumniv-pravdivist-opituvanna-meskanciv-ordlo.html">Сивохо поставив під сумнів правдивість опитування мешканців ОРДЛО</a>
      </blockquote>
      <p>Раніше низка російських ЗМІ й інформаційних ресурсів «Л/ДНР» поширили повідомлення про «лист», який секретаря РНБО нібито надіслав на адресу Офісу Президента, <a href="https://www.ukrinform.ua/tag-sbu">СБУ</a> та Прем’єр-міністра України. У ньому, зокрема, буцімто йдеться про те, що більшість жителів Донбасу не є «проукраїнськими» і мають бути переселені в Росію або центральні й західні області України.</p>
      <p>
        <i>Фото: Олексій Данілов, Facebook</i>
      </p>
    </article>
  </body>
</html>