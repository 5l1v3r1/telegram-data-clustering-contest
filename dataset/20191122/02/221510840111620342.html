<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.davidemaggio.it/archives/179790/programmi-tv-di-stasera-venerdi-22-novembre-2019-su-rai3-in-1tv-margherita-buy-e-valeria-golino-in-la-vita-possibile"/>
    <meta property="og:site_name" content="DavideMaggio.it"/>
    <meta property="article:published_time" content="2019-11-22T02:39:00+00:00"/>
    <meta property="og:title" content="Programmi TV di stasera, venerdì 22 novembre 2019. Su Rai3 in 1^Tv Margherita Buy in «La vita possibile»"/>
    <meta property="og:description" content="Rai1, ore 21.45: Tali e Quali – Novità"/>
  </head>
  <body>
    <article>
      <h1>Programmi TV di stasera, venerdì 22 novembre 2019. Su Rai3 in 1^Tv Margherita Buy in «La vita possibile»</h1>
      <address><time datetime="2019-11-22T02:39:00+00:00">22 Nov 2019, 02:39</time> by <a rel="author">Salvatore Cau</a></address>
      <figure>
        <img src="https://images.davidemaggio.it/pics3/2019/11/Margherita-Buy-in-La-vita-possibile.jpg"/>
        <figcaption>Margherita Buy in La vita possibile</figcaption>
      </figure>
      <p>
        <b>Rai1, ore 21.45: Tali e Quali – Novità</b>
      </p>
      <p>Tale e Quale Show, il varietà condotto da Carlo Conti, chiude i battenti e per terminare alla grande questa nona edizione, regala al pubblico una puntata speciale dal titolo Tali e Quali, un inedito appuntamento che vedrà protagonisti i migliori imitatori “non professionisti”, scelti tra quelli che hanno inviato i loro video al sito o alla redazione del programma. Una puntata nel quale sarà dato spazio ad artisti bravissimi quanto sconosciuti, che vivranno l’emozione di calcare lo stesso palcoscenico dei “Big” che li hanno preceduti, di presentarsi davanti alla stessa giuria (Loretta Goggi, Giorgio Panariello e Vincenzo Salemme), arricchita per l’occasione da tre giudici speciali (Antonella Clerici, Gigi D’Alessio e Vanessa Incontrada), e di affrontare lo stesso meccanismo di voto, alla caccia del titolo e della targa-ricordo di “Tali e Quali – Campione 2019”.</p>
      <p>
        <b>Rai2, ore 21.20: N.C.I.S. Los Angeles – 1^Tv</b>
      </p>
      <p><b>10×21 – Niente è come sembra:</b> Anna Kolchek, ex agente dell’ATF condannata per omicidio, evade di prigione insieme alla sua compagna di cella, Kate Miller. Qualcuno dall’esterno ha aiutato le due a fuggire. Le indagini prendono una piega inaspettata quando si scopre che Kate Miller, la compagna di cella di Anna, non è quella che diceva di essere.</p>
      <p><b>10×22 – Niente più segreti:</b> Callen riesce a sapere per chi lavora Anna, ossia Joelle. Anna adesso è Cuba ed è in contatto con Joelle, la quale dalle ultime notizie ricevute capisce che la situazione è precipitata e che Anna ora è in pericolo. La squadra dell’ NCIS decide di andare a recuperarla e insieme a Joelle va Cuba in una missione non autorizzata. Traditi da un uomo della CIA all’Avana, Joelle e Callen vengono catturati da Volkoff e portati in un bunker segreto dove Callen incontra suo padre.</p>
      <p>
        <b>Rai3, ore 21.20: La vita possibile - 1^Tv</b>
      </p>
      <p><b>Film</b> di Ivan De Matteo del 2016, con Margherita Buy, Valeria Golino, Caterina Shulha. Prodotto in Italia. <b>Durata:</b> 100 minuti. <b>Trama: </b>Anna e suo figlio Valerio, scappano da un uomo che ha demolito l’amore con le sue mani. Che ha picchiato la donna fino a distruggerla e che ha reso suo figlio un ragazzo chiuso, fragile, pieno di risentimento. Anna sarebbe dovuta finire tra le colonne di un giornale, una notizia tra le notizie, il corpo frantumato di una donna che va ad aggiungersi alle centinaia di corpi di donne che ogni anno raccogliamo nelle nostre case, nelle nostre strade. Vittime dell’inganno di sentimenti malati.</p>
      <p>
        <b>Canale5, ore 21.40: L’Isola di Pietro 3 - 1^Tv – Ultima Puntata</b>
      </p>
      <p><b>Fiction</b> di Alexis Sweet e Luca Brignone del 2019, con Gianni Morandi, Chiara Baschetti, Alma Noce, Francesco Arca, Francesca Chillemi, Caterina Murino. Prodotta in Italia. <b>Trama: </b>Cosa cercava l’intruso che è entrato nel magazzino reperti della polizia? Elena e Diego indagano su una comune felpa trovata fuori posto. Valerio, intanto, cerca di depistare i colleghi, ma è costretto a fronteggiare un nuovo imprevisto. Intanto, Caterina spera di riavvicinare Diego, ma le speranze sembrano frenate da una rivelazione inattesa. E Pietro dovrà aiutare sua nipote ad affrontarla. Il cerchio intorno all’assassino di Chiara si sta stringendo. Monica confessa l’omicidio, ma forse sta solo coprendo qualcuno. Forse sua figlia Stella? Intanto, Pietro dovrà stare vicino a Diego, sempre più convinto di voler costruire una nuova famiglia con Margherita. Elena e Valerio sono in un momento difficile, tanto che il poliziotto sta pensando di chiedere un trasferimento.</p>
      <p>
        <b>Italia1, ore 21.20: Batman Begins</b>
      </p>
      <p><b>Film</b> di Christopher Nolan del 2005, con Christian Bale, Michael Caine, Morgan Freeman, Katie Holmes. Prodotto in Usa. <b>Durata: </b>140 minuti. <b>Trama: </b>Di giorno è Bruce Wayne, miliardario filantropo. Di notte i criminali, branco di codardi e superstiziosi, lo chiamano… Batman. La genesi dell’Uomo Pipistrello nella prima parte della trilogia di Christopher Nolan.</p>
      <p>
        <b>Rete4, ore 21.30: Quarto Grado</b>
      </p>
      <p>Nuovo appuntamento con Quarto Grado. Gianluigi Nuzzi con Alessandra Viero continuano ad indagare su episodi di nera del momento e sui cold case che attendono ancora la verità. Il programma a cura di Siria Magri torna sulla morte di Lorys Stival, il bambino di 8 anni di Santa Croce Camerina (Ragusa), ucciso il 29 novembre 2014. Per il delitto è stata condannata in secondo grado a 30 anni di reclusione la madre Veronica Panarello (la sentenza aveva confermato l’esito del processo di primo grado). In giornata, con la decisione della Cassazione, è attesa l’ultima parola della Giustizia. La difesa della donna punta su due argomenti: il disturbo della personalità e il concorso di terzi. Al centro della puntata anche il caso di Peppe Lucifora, il cuoco di Modica trovato senza vita nella propria casa, lo scorso 10 novembre. L’autopsia ha chiarito che l’uomo è stato ucciso ed è morto per asfissia, provocata meccanicamente. Ma le indagini, anche per il mancato ritrovamento dello smartphone del 57enne siciliano, risultano quanto mai complicate. I RIS di Messina, nei prossimi giorni entreranno nell’appartamento dell’uomo, per cercare nuove tracce, scansionarne il tablet e conoscerne gli ultimi contatti.</p>
      <p>
        <b>La7, ore 21.15: Propaganda Live</b>
      </p>
      <p>Nuovo appuntamento con Diego Bianchi e la banda di Propaganda Live. In primo piano, analizzata come di consueto con ironia, l’attualità sociale e politica italiana ed internazionale. Ospite in studio il cantautore Niccolò Fabi.</p>
      <p>
        <b>TV8, ore 21.30: MasterChef Italia 8 - 1^Tv Free</b>
      </p>
      <p>Per essere un grande chef servono anche organizzazione e razionalità, per fare un buon piatto bastano pochi ingredienti e qualche utensile. È questo il “mantra” che i cuochi amatoriali di MasterChef Italia dovranno adottare in occasione della nuova Mystery Box. Gli aspiranti chef dovranno così dimostrare le proprie capacità organizzative in cucina, elemento fondamentale per lavorare in un grande ristorante. E a seguire, per la prova dell’Invention Test saranno chiamati a rivisitare con creatività e fantasia uno degli abbinamenti di sapore più classici e succulenti. La MasterClass si trasferirà quindi – insieme ai giudici Bruno Barbieri, Joe Bastianich, Antonino Cannavacciuolo e Giorgio Locatelli – nel cuore delle Langhe: la prova in esterna di questa settimana si svolgerà nel giardino del Castello di Grinzane Cavour, riconosciuto dall’Unesco come Patrimonio Mondiale dell’Umanità insieme ai paesaggi viticoli di Langhe, Roero e Monferrato. È la patria del vino e del Tartufo Bianco d’Alba: proprio per questo, il lavoro delle due brigate in cui saranno divisi gli aspiranti chef – che dovranno preparare due menu liberi utilizzando ingredienti e vini della zona – sarà giudicato dai produttori vinicoli e dai Trifulau, i cercatori di tartufo. La squadra che otterrà meno voti tornerà nella cucina di MasterChef Italia per affrontare il Pressure Test.</p>
      <p>
        <b>Nove: ore 21.25: Fratelli di Crozza</b>
      </p>
      <p>Nuovo appuntamento in diretta con Maurizio Crozza e Fratelli di Crozza. Al centro della puntata, come sempre, la stretta attualità politica e sociale. Tanti i nuovi personaggi proposti dal comico: “The New Conte” ispirato alla serie tv di Sorrentino, il nuovo “Ministro-chitarrista” dell’Economia Roberto Gualtieri, il tenore Placido Domingo, la star delle spiagge Jovanotti, l’imprenditore Luciano Benetton e il re del cachemire Brunello Cucinelli.</p>
      <p><b>INFINITY: Life of the Party</b> (<a href="https://www.infinitytv.it/">clicca qui per vedere il film</a>)</p>
      <p>Non è mai troppo tardi: ce lo insegna la spumeggiante Melissa McCarthy in “Life of the Party”. Il marito chiede il divorzio: una tragedia per Deanna, casalinga e madre di mezza età. Ma piangere sul latte versato non porta a nulla, anzi: questa è l’occasione giusta per rimediare al suo più grande rimpianto, ovvero non aver terminato il college. Iscritta alla Decatur University, proprio l’università in cui si è iscritta la figlia Maddie, l’esplosiva Deanna, o meglio, Dee Rock, riuscirà a diventare la vera star del campus. Guarda “Life of the Party” su Infinity: risate assicurate!</p>
      <p><b>20, ore 21.15: The Island </b>- Film</p>
      <p><b>Rai4, ore 21.10: Max Payne</b> – Film</p>
      <p><b>Iris, ore 21.10: Arma Letale 2 </b>- Film</p>
      <p><b>Rai5, ore 21.15: Art Night </b>- Documenti</p>
      <p><b>RaiMovie, ore 21.10: Vertical Limit </b>- Film</p>
      <p><b>RaiPremium, ore 21.20: Enrico Piaggio – Un sogno italiano</b> – Film Tv</p>
      <p><b>Cielo, ore 21.15: Felicity – Sexy Adolescenza</b> - Film</p>
      <p><b>RealTime, ore 21.10: Bake Off Italia: dolci in forno</b> – Talent Show</p>
      <p><b>La5, ore 21.10: Quel mostro di suocera</b> – Film</p>
      <p><b>MediasetExtra, ore 21.15: Zelig</b> – Intrattenimento</p>
      <p><b>Mediaset Italia2, ore 21.30: Oculus – Il riflesso del male </b>- Film – <b>1^Tv</b></p>
      <p><b>TopCrime, ore 21.15: Major Crimes</b> - Serie Tv</p>
      <related>
        <h4>Articoli che potrebbero interessarti</h4>
        <a href="https://www.davidemaggio.it/archives/179825/programmi-tv-di-stasera-sabato-23-novembre-2019-su-rai2-al-via-la-seconda-stagione-di-instinct"/>
        <a href="https://www.davidemaggio.it/archives/179817/ascolti-tv-venerdi-22-novembre-2019"/>
        <a href="https://www.davidemaggio.it/archives/179772/programmi-tv-di-stasera-giovedi-21-novembre-2019-su-rai2-in-1tv-life-non-oltrepassare-il-limite"/>
        <a href="https://www.davidemaggio.it/archives/179750/programmi-tv-di-stasera-mercoledi-20-novembre-2019-sul-nove-nuovo-appuntamento-con-daria-bignardi-e-lassedio"/>
      </related>
    </article>
  </body>
</html>