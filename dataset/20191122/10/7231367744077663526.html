<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.investireoggi.it/certificati/linnovazione-di-prodotto-targata-exane-i-nuovi-crescendo-one-star/"/>
    <meta property="og:site_name" content="InvestireOggi"/>
    <meta property="article:published_time" content="2019-11-22T10:28:43+00:00"/>
    <meta property="og:title" content="L’innovazione di prodotto targata Exane: i nuovi Crescendo One Star"/>
    <meta property="og:description" content="Due certificati Crescendo One Star a stampo Exane negoziati su Euro TLX, FREXA0021289 e FREXA0021297; cedole mensili condizionate, opzione di rimborso anticipato trimestrale, ed effetto One Star per ottenere il rimborso integrale del capitale"/>
  </head>
  <body>
    <article>
      <h1>L’innovazione di prodotto targata Exane: i nuovi Crescendo One Star</h1>
      <h2>Due certificati Crescendo One Star a stampo Exane negoziati su Euro TLX, FREXA0021289 e FREXA0021297; cedole mensili condizionate, opzione di rimborso anticipato trimestrale, ed effetto One Star per ottenere il rimborso integrale del capitale</h2>
      <address><time datetime="2019-11-22T10:28:43+00:00">22 Nov 2019, 10:28</time> by <a rel="author" href="https://www.investireoggi.it/certificati/author/danilofieni/" target="_blank">Danilo Fieni</a></address>
      <p>Exane prosegue sul fronte emissioni nell’ottica dell’innovazione di prodotto, con la novità dei certificati <b>Crescendo One Star </b>che conferiscono maggiore protezione, aumentando le probabilità che il capitale venga rimborsato integralmente a scadenza.</p>
      <p>Exane, in data 22/11/2019, ha emesso due certificati Crescendo <b>One Star</b>  su basket azionario WO (Worst Of). I certificati sono quotati e negoziati su Euro TLX ed hanno scadenza a 3 anni. Prevedono cedole mensili condizionate (con effetto memoria), opzione di rimborso anticipato, protezione condizionata del capitale a scadenza ed <b>effetto One Star </b>che ora spiegheremo.</p>
      <p>Ogni certificato ha inoltre un prezzo di emissione di 1000 € (uguale al valore nominale).</p>
      <p>Vediamo più nel dettaglio.</p>
      <h3>Punti di forza in sintesi</h3>
      <ul>
        <li>Cedole mensili condizionate con effetto memoria fino a un max annuo del 7,80% o del 9%</li>
        <li>Trigger pagamento cedole mensili/ Barriera europea protezione capitale al 60% dei livelli iniziali dei sottostanti</li>
        <li>A partire dal 2° trimestre (20 maggio 2020), ogni trimestre vi è la possibilità di ottenere il rimborso anticipato, grazie all’autocall trigger del 100% dei livelli iniziali, al prezzo di emissione di 1000 € più le cedole eventualmente dovute.</li>
        <li><b>Effetto One Star</b>: possibilità di ottenere il rimborso integrale del capitale a scadenza se almeno un sottostante è pari o superiore al 100% del rispettivo livello iniziale.</li>
      </ul>
      <h3>Caratteristiche</h3>
      <figure>
        <img src="https://www.investireoggi.it/certificati/wp-content/uploads/sites/18/2019/11/201119-ex-cresc-one-st_1.png"/>
      </figure>
      <h3>Meccanismo cedolare</h3>
      <p>Se non si verifica il rimborso anticipato, dal 1° al 36° mese, ad ogni data di valutazione (mensile) l’investitore percepisce, per ogni certificato, una cedola calcolata in % sul valore nominale di 1000 €  se il valore di ogni sottostante è pari o maggiore al trigger posto al 60% del rispettivo livello iniziale; nel caso inverso non viene corrisposta alcuna cedola. Tuttavia l’effetto memoria fa si che, se alla data di valutazione successiva si verifica la condizione del pagamento, l’investitore, oltre alla cedola del mese in questione, riceverà tutte le cedole precedenti non distribuite.</p>
      <h3>Rimborso anticipato mensile condizionato</h3>
      <p>Dal 2° all’ultimo trimestre il certificate viene rimborsato anticipatamente se, ad ogni data di valutazione trimestrale del rimborso automatico, il prezzo di ogni sottostante è pari o superiore al 100% del rispettivo livello iniziale. Se la condizione si attiva l’investitore riceve 1000 € per ogni certificato più l’importo della eventuale cedola.</p>
      <h3>Scadenza</h3>
      <p>Se non si verifica la condizione di rimborso anticipato, alla data di scadenza si prospettano 3 scenari:</p>
      <ol>
        <li>l’investitore percepisce 1000 € se, alla data di valutazione finale, il prezzo di chiusura di ogni sottostante è pari o superiore al 60% del relativo livello iniziale;</li>
        <li>grazie all’<b>effetto One Star</b> l’investitore percepisce 1000 € se, alla data di valutazione finale almeno un sottostante è pari o superiore al 100% del rispettivo livello iniziale;</li>
        <li>in caso contrario viene percepito un importo inferiore a 600 euro, calcolato moltiplicando la performance del titolo peggiore (determinata come valore finale in rapporto al valore iniziale del sottostante con quotazione minore rispetto al fixing iniziale), per il valore nominale di 1000 €.</li>
      </ol>
    </article>
  </body>
</html>