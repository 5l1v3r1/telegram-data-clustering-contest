<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webnews.it/2019/11/22/bonus-tv-digitale-terrestre-incentivi-guida/"/>
    <meta property="og:site_name" content="Webnews"/>
    <meta property="article:published_time" content="2019-11-22T10:15:00+00:00"/>
    <meta property="og:title" content="Bonus TV: cosa c’è da sapere sugli incentivi"/>
    <meta property="og:description" content="Il bonus TV per il digitale terrestre sarà fruibile dal 18 dicembre; tutto quello che c'è da sapere per poterne usufruire."/>
  </head>
  <body>
    <article>
      <h1>Bonus TV: cosa c’è da sapere sugli incentivi</h1>
      <h2>Il bonus TV per il digitale terrestre sarà fruibile dal 18 dicembre; tutto quello che c'è da sapere per poterne usufruire.</h2>
      <address><time datetime="2019-11-22T10:15:00+00:00">22 Nov 2019, 10:15</time> by <a rel="author" href="https://www.webnews.it/author/filippovendrame/" target="_blank">Filippo Vendrame</a></address>
      <p>All’inizio del 2020 inizierà un periodo di cambiamenti per il <b>digitale terrestre</b> che si concluderà a luglio del 2022. Si passerà progressivamente ad un nuovo standard che porterà alcuni importanti vantaggi tecnici come una minore occupazione di banda ma con la garanzia sempre di un’elevata qualità delle trasmissioni. Entro il 2022, dunque, le trasmissioni del digitale terrestre abbracceranno lo standard standard DVB-T2. Questo passaggio è dovuto anche alla necessità di liberare le frequenze dei <a href="https://www.webnews.it/2018/09/14/asta-5g-tim-vodafone-iliad-700-mhz/">700 MHz</a> che serviranno per le nuove reti <a href="https://www.webnews.it/speciale/5g/">5G</a>.</p>
      <p>Il <a href="https://www.webnews.it/2019/11/18/nuovo-digitale-terrestre-tv-compatibile/">passaggio</a> sarà graduale, tuttavia questo significa per qualcuno dover cambiare televisore o decoder. Una spesa non prevista che per qualcuno potrebbe risultare “fastidiosa”. Fortunatamente è in arrivo un <a href="https://www.webnews.it/2019/11/12/digitale-terrestre-cambio-segnale-bonus/">bonus di 50 euro</a> a famiglia che potrà essere utilizzato per l’acquisto dell’apparecchio compatibile con il nuovo standard. Per capire chi ne potrà usufruire e la prassi da seguire per accedervi, ADUC – Associazione Diritti Utenti e Consumatori, ha predisposto una comoda <a href="https://www.aduc.it/articolo/nuovo+digitale+terrestre+bonus+tv+fruibile+dal+18_30303.php">guida</a>.</p>
      <h3>Bonus TV: cosa c’è da sapere</h3>
      <p>Innanzitutto, i 50 euro di bonus sono destinati ai residenti in Italia appartenenti a nuclei familiari con <b>valore ISEE non superiore a 20.000 euro</b> per un solo acquisto (a nucleo) effettuato nell’arco temporale 18 Dicembre 2019 – 31 Dicembre 2022. In secondo luogo, il contributo è valido solamente per apparecchi TV o decoder idonei alla ricezione dei programmi trasmessi con le nuove tecnologie <b>DVB-T2</b>, per i quali fa fede la dichiarazione del produttore.</p>
      <p>Il bonus sarà erogato come <b>sconto</b> che il venditore dovrà applicare al momento dell’acquisto del prodotto. Il contributo si potrà erogare fino all’esaurimento dei fondi dedicati (25 milioni di euro per il 2019, 76 milioni di euro il 2020 e 25 milioni di euro per ciascuno degli anni 2021 e 2022).</p>
      <p>Tuttavia, è necessario seguire un piccolo iter per ottenere il bonus dei 50 euro:</p>
      <ul>
        <li>consegna al venditore da parte dell’utente di un’autocertificazione contenente il valore del proprio ISEE e la dichiarazione di non aver già fruito del bonus;</li>
        <li>l’invio telematico, da parte del venditore, dei dati della transazione al Ministero (MISE);</li>
        <li>verifica del Ministero, anche relativamente alla disponibilità dei fondi, con eventuale rilascio al venditore di un’attestazione riguardante la disponibilità dello sconto.</li>
      </ul>
      <p>Il venditore recupererà il contributo come credito d’imposta in sede di dichiarazione dei redditi.</p>
      <p>Se vuoi aggiornamenti su <i>Bonus TV: cosa c'è da sapere sugli incentivi</i> inserisci la tua email nel box qui sotto:</p>
      <p>Iscriviti <br/>Si<br/>No<br/>Acconsento al trattamento dei dati per attività di marketing.<br/>Si<br/>No<br/>Acconsento al trattamento dei dati ai fini della comunicazione a terzi per loro attività di marketing.</p>
      <p>Compilando il presente form acconsento a ricevere le informazioni relative ai servizi di cui alla presente pagina ai sensi dell'<a href="https://www.webnews.it/privacy-policy">informativa sulla privacy</a>.</p>
      <p>La tua iscrizione è andata a buon fine. Se vuoi ricevere informazioni personalizzate compila anche i seguenti campi opzionali:</p>
      <p>Anno di nascita<br/>Sesso<br/>Provincia<br/>Professione<br/>Titolo di studio<br/>Telefono <br/>Si<br/>No<br/>Acconsento al trattamento dei dati per attività di marketing.<br/>Si<br/>No<br/>Acconsento al trattamento dei dati ai fini della comunicazione a terzi per loro attività di marketing.<br/>Completa</p>
    </article>
  </body>
</html>