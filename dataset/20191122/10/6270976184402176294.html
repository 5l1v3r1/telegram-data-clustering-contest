<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/22/kuleba-znahodytsya-z-ofitsijnym-vizytom-u-lytvi/"/>
    <meta property="og:site_name" content="Рубрика"/>
    <meta property="article:published_time" content="2019-11-22T10:12:59+00:00"/>
    <meta property="og:title" content="Кулеба знаходиться з офіційним візитом у Литві: що заплановано"/>
    <meta property="og:description" content="Сьогодні віцепрем’єр-міністр з питань європейської та євроатлантичної інтеграції України Дмитро Кулеба знаходиться з візитом у Литовській Республіці, де проведе кілька двосторонніх зустрічей та візьме участь в комеморативних заходах. У нього заплановані зустрічі з Міністром закордонних справ Литви Лінасом Лінкявічюсом, Спікером Сеймаса Литви Вікторасом Пранцкєтісом, також відвідає Центр передового досвіду НАТО з питань енергетичної безпеки та […]"/>
  </head>
  <body>
    <article>
      <h1>Кулеба знаходиться з офіційним візитом у Литві: що заплановано</h1>
      <address><time datetime="2019-11-22T10:12:59+00:00">22 Nov 2019, 10:12</time> by <a rel="author" href="https://rubryka.com/author/daria-trokhimovich/" target="_blank">Daria Trokhimovich</a></address>
      <figure>
        <img src="https://rubryka.com/wp-content/uploads/2019/08/dmytro-kuleba-e1567151091738-860x580-c-1.jpg"/>
      </figure>
      <p>Фото УНІАН<br/><b><b>Сьогодні віцепрем’єр-міністр з питань європейської та євроатлантичної інтеграції України Дмитро Кулеба знаходиться з візитом у Литовській Республіці, де проведе кілька двосторонніх зустрічей та візьме участь в комеморативних заходах.</b></b></p>
      <p>У нього заплановані зустрічі з Міністром закордонних справ Литви Лінасом Лінкявічюсом, Спікером Сеймаса Литви Вікторасом Пранцкєтісом, також відвідає Центр передового досвіду НАТО з питань енергетичної безпеки та Національного центру кібернетичної безпеки при Міністерстві оборони Литви, передає <a href="https://www.facebook.com/UA.EU.NATO/photos/a.973146359466651/2613711768743427/?type=3&amp;__tn__=-R">Офіс віцепрем’єра.</a></p>
      <p>“Сьогодні (22 листопада) у Литві особливий день. У Вільнюському кафедральному соборі Св. Станіслава та Св. Владислава, який є найважливішим католицьким храмом у Литві, сьогодні відбудеться церемонія перепоховання рештків лідерів “Січневого повстання” 1863-1864 рр.</p>
      <p><b>Січневе повстання</b> — шляхетське повстання на землях колишньої Речі Посполитої. Разом з поляками у ньому взяли участь литовці, білоруси й українці. Це найбільше повстання, що мало характер партизанської війни, під час якої відбулося близько 1200 битв і сутичок та яке скінчилося поразкою повстанців і жорстокою розправою над ними. Кількадесят тисяч загинули в сутичках, близько однієї тисячі були страчені, близько 38 тис. були засуджені до каторги чи заслані до Сибіру, а близько 10 тис. емігрували”.</p>
      <p>Після участі в церемонії Дмитро Кулеба разом з іншими главами делегацій зустрінеться з Президентом Литви Ґітанасом Науседою, а також з головним зовнішньополітичним радником Президента ЛР Астою Скайсгірітє.</p>
      <p>Увечері віцепрем’єр візьме участь у комеморативному заході з вшанування пам’яті жертв Голодомору в Україні 1932-1933 рр.</p>
    </article>
  </body>
</html>