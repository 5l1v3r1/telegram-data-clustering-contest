<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wprost.pl/kosmos/10272169/czarna-dziura-na-czarnej-dziurze-czarna-dziura-pogania-a-wszystko-to-w-centrum-galaktyki.html"/>
    <meta property="og:site_name" content="Wprost"/>
    <meta property="article:published_time" content="2019-11-22T10:35:00+00:00"/>
    <meta property="og:title" content="Czarna dziura na czarnej dziurze, czarną dziurą pogania. A wszystko to w centrum galaktyki"/>
    <meta property="og:description" content="Badacze kosmosu natrafili na niezwykle rzadkie zjawisko. Jak dowiadujemy się z magazynu „Astronomy &amp; Astrophysics”, w centrum galaktyki NGC 6240 odkryto trzy czarne dziury, opisywane przez naukowców jako „supermassive”."/>
  </head>
  <body>
    <article>
      <h1>Czarna dziura na czarnej dziurze, czarną dziurą pogania. A wszystko to w centrum galaktyki</h1>
      <address>
        <time datetime="2019-11-22T10:35:00+00:00">22 Nov 2019, 10:35</time>
      </address>
      <p>
        <b>Badacze kosmosu natrafili na niezwykle rzadkie zjawisko. Jak dowiadujemy się z magazynu „Astronomy &amp; Astrophysics”, w centrum galaktyki NGC 6240 odkryto trzy czarne dziury, opisywane przez naukowców jako „supermassive”.</b>
      </p>
      <p>Zauważona przez naukowców galaktyka znajduje się w odległości ok. 300 mln lat świetlnych od Ziemi. Zdaniem przeczesujących kosmos astronomów może ona pomóc w odpowiedzi na pytanie dotyczące powstawania największych zbiorów gwiazd. Już od pewnego czasu zwracano uwagę na fakt, że galaktyki z setkami miliardów gwiazd posiadają w centrum ogromne czarne dziury. „Ogromne”, czyli posiadające masę milion razy większą od masy Słońca.</p>
      <p>Galaktyka NGC 6240 już wcześniej przykuła uwagę badaczy. Sądzono, że jest efektem zderzenia dwóch różnych galaktyk, ponieważ w jej centrum zauważono nie jedną, a dwie czarne dziury. Teraz stwierdzono jednak, że obserwacja była błędna, a gigantycznych czarnych dziur jest tam jeszcze więcej. Mowa o trzech takich zjawiskach, oddalonych od siebie „zaledwie” o 3 tys. lat świetlnych, z których każde ma masę 90 milionów większą od słonecznej. Zdaniem autorów tekstu w „Astronomy &amp; Astrophysics”, najnowsze odkrycie może dowodzić zjawiska łączenia się ze sobą galaktyk.</p>
      <related>
        <h4>Czytaj także:</h4>
        <a href="https://www.wprost.pl/kosmos/10271928/naukowcy-odkryli-cukry-w-meteorytach-to-dowod-na-istnienie-zycia-pozaziemskiego.html"/>
      </related>
      <related>
        <h4>Czytaj także:</h4>
        <a href="https://www.wprost.pl/kosmos/10271188/nasa-potwierdza-na-ksiezycu-jowisza-jest-woda-jest-jednak-pewien-problem.html"/>
      </related>
      <related>
        <h4>Czytaj także:</h4>
        <a href="https://www.wprost.pl/nauka/10264007/polska-agencja-kosmiczna-ma-porozumienie-z-nasa-chodzi-o-eksploracje-kosmosu.html"/>
      </related>
      <footer>Źródło: Newsweek</footer>
    </article>
  </body>
</html>