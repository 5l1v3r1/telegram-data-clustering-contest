<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://skaties.lv/sports/basketbols/latvija-un-pasaule-basketbols/kurucs-atkartoti-nosutits-uz-nba-attistibas-ligas-komandu/"/>
    <meta property="og:site_name" content="skaties.lv"/>
    <meta property="article:published_time" content="2019-11-22T10:57:00+00:00"/>
    <meta property="og:title" content="Kurucs atkārtoti nosūtīts uz NBA attīstības līgas komandu"/>
    <meta property="og:description" content="Latvijas basketbolists Rodions Kurucs ceturtdien atkārtoti no Nacionālās basketbola asociācijas (NBA) vienības Bruklinas “Nets” nosūtīts uz attīstības līgu jeb G līgu."/>
  </head>
  <body>
    <article>
      <h1>Kurucs atkārtoti nosūtīts uz NBA attīstības līgas komandu</h1>
      <address><time datetime="2019-11-22T10:57:00+00:00">22 Nov 2019, 10:57</time> by <a rel="author">LETA</a></address>
      <p>Latvijas basketbolists Rodions Kurucs ceturtdien atkārtoti no Nacionālās basketbola asociācijas (NBA) vienības Bruklinas “Nets” nosūtīts uz attīstības līgu jeb G līgu.</p>
      <p>Kurucs šosezon Longailendas “Nets” rindās jau aizvadīja vienu spēli, kurā izcēlās ar 14 punktiem.</p>
      <p>G līgas vienībai “Nets” nākamais duelis paredzēts piektdien pret Kantonas “Charge”. Tāpat mačs paredzēts arī Anžeja Pasečņika komandai Vašingtonas “Capital City Go-Go”, kas tiksies ar Erijas “Bayhawks”.</p>
      <p>Kurcs šajā sezonā laukumā bijis deviņās NBA cīņās, kurās vidēji nospēlējis 10,9 minūtes, guvis 2,3 punktus un izcīnījis 2,4 atlēkušās bumbas.</p>
      <p>Bruklinas “Nets” komandai nākamā spēle paredzēta piektdien mājās pret Sakramento “Kings”.</p>
    </article>
  </body>
</html>