<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/techno/google_zaplatit_15_milyona_dolariv_za_viyavlennya_urazlivostey_v_smartfonah_pixel_n1237775"/>
    <meta property="og:site_name" content="24 Канал"/>
    <meta property="article:published_time" content="2019-11-22T10:26:00+00:00"/>
    <meta property="og:title" content="Google заплатить 1,5 мільйона доларів за виявлення уразливостей в смартфонах Pixel"/>
    <meta property="og:description" content="Компанія Google регулярно оновлює системи безпеки операційної системи Android та своїх смартфонів лінійки Pixel. Пошуковик оголосив про збільшення винагороди за виявлення уразливостей в смартфонах Google Pixel."/>
  </head>
  <body>
    <article>
      <h1>Google заплатить 1,5 мільйона доларів за виявлення уразливостей в смартфонах Pixel</h1>
      <address><time datetime="2019-11-22T10:26:00+00:00">22 Nov 2019, 10:26</time> by <a rel="author" href="https://24tv.ua/techno/yeva_shvarts_tag7087/" target="_blank">Єва Шварц</a></address>
      <p>
        <b>Компанія Google регулярно оновлює системи безпеки операційної системи Android та своїх смартфонів лінійки Pixel. Пошуковик оголосив про збільшення винагороди за виявлення уразливостей в смартфонах Google Pixel.</b>
      </p>
      <h3>Що відомо про програму винагород Android Security Rewards</h3>
      <p>Програма Android Security Rewards зачіпає смартфони сімейства Google Pixel (крім <a href="https://24tv.ua/techno/google_pixel_4_google_pixel_4_xl_harakteristiki_tsina_v_ukrayini_data_vihodu_n1219577">Pixel 4</a> на даний момент), і передбачає виплати за виявлені вразливості в системі безпеки їх прошивок, повідомляє <a href="http://4pda.ru/pages/go/?u=https%3A%2F%2Fandroidpolice.com%2F2019%2F11%2F21%2Fandroid-security-reward-top-payout-increase%2F">Android Police</a>.</p>
      <blockquote>До теми: <a href="https://24tv.ua/techno/populyarni_dodatki_kameri_mozhut_slidkuvati_za_koristuvachami_hto_pid_zagrozoyu_n1237146">Популярні додатки камери можуть слідкувати за користувачами: хто під загрозою</a></blockquote>
      <p>Наприклад, за виявлення повного ланцюжка віддаленого коду, компрометуючого чіп безпеки Titan M передбачена нагорода в <b>1 мільйон доларів</b>. А якщо "діру" знайдуть в попередній версії збірки до її релізу, сума виплати може скласти максимально можливі <b>1,5 мільйона доларів</b>.</p>
      <p>Крім вразливостей, пов'язаних з чіпом Titan M, компанія додала в програму нові "номінації". При виявленні можливостей крадіжки даних або обходу екрану блокування користувач може отримати <b>до 500 000 доларів</b> в залежності від категорії уразливості.</p>
      <h3>Скільки Google вже виплатила хакерам</h3>
      <p>За даними Google, тільки в рамках програми Android Security Rewards вже виплатили понад 4 мільйони доларів В середньому кожен з добровільних тестувальників в цьому році отримав по 15 000 доларів, що на на 20% більше, ніж в минулому.</p>
      <p>Нова "система винагороди для хакерів" починає діяти від 22 листопада 2019 року. З правилами участі в програмі і розмірами гонорарів можна ознайомитися на <a href="https://www.google.com/about/appsecurity/android-rewards/">офіційному сайті Google</a>.</p>
      <blockquote>Більше новин, що стосуються подій зі світу технологій, ґаджетів, штучного інтелекту, а також космосу читайте у розділі <b><a href="https://24tv.ua/techno/tehno_tag5908/">Техно</a></b></blockquote>
    </article>
  </body>
</html>