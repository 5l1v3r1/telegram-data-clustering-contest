<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://adevarul.ro/tech/retele-sociale/whatsapp-face-parte-secret-dintr-un-program-spionaj-conform-fondatorului-telegram-1_5dd7b9395163ec427148d167/index.html"/>
    <meta property="og:site_name" content="adevarul.ro"/>
    <meta property="article:published_time" content="2019-11-22T10:40:18+00:00"/>
    <meta property="og:title" content="WhatsApp „face parte, în secret, dintr-un program de spionaj“, conform fondatorului Telegram"/>
    <meta property="og:description" content="Pavel Durov, fondatorul principalului rival al WhatsApp, spune că ”este foarte puţin probabil ca cineva să comită, accidental, atât de multe erori de securitate care permit supravegherea utilizatorilor, în mod repetat”."/>
  </head>
  <body>
    <article>
      <h1>WhatsApp „face parte, în secret, dintr-un program de spionaj“, conform fondatorului Telegram</h1>
      <address><time datetime="2019-11-22T10:40:18+00:00">22 Nov 2019, 10:40</time> by <a rel="author">Andrei Brînduşescu</a></address>
      <h4>Pavel Durov, fondatorul principalului rival al WhatsApp, spune că ”este foarte puţin probabil ca cineva să comită, accidental, atât de multe erori de securitate care permit supravegherea utilizatorilor, în mod repetat”.</h4>
      <related>
        <h4>Ştiri pe aceeaşi temă</h4>
        <a href="https://adevarul.ro/economie/business-international/trump-cere-apple-contribuie-dezvoltarea-retelelor-5g-statele-unite-1_5dd792855163ec427147afa7/index.html"/>
      </related>
      <p>WhatsApp a avut câteva probleme majore în ceea ce priveşte securitatea utilizatorilor săi în acest an, iar Durov consideră că aceasta nu este o coincidenţă. Chiar ieri, utilizatorii aplicaţiei au fost încurajaţi să updateze WhatsApp la ultima versiune disponibilă, datorită unei probleme care permitea hackerilor accesul la mesajele utilizatorilor printr-un simplu share al unui fişier MP4, conform <a href="https://www.independent.co.uk/life-style/gadgets-and-tech/news/whatsapp-surveillance-privacy-telegram-pavel-durov-facebook-a9211151.html">Independent</a>.</p>
      <p>Această ultimă vulnerabilitate este şi motivul pentru care Durov a atacat aplicaţia deţinută de Facebook, menţionând că o problemă similară fusese descoperită cu doar câteva luni în urmă.</p>
      <p>Într-o postare pe Telegram, Durov descrie WhatsApp ca fiind un ”cal troian”, folosit pentru a spiona mesajele şi fotografiile utilizatorilor din alte aplicaţii. ”Facebook a fost parte a unui program de supraveghere cu mult timp înainte să achiziţioneze WhatsApp” scrie Durov. ”Este o naivitate să credem că această companie şi-a schimbat politica după achiziţie”.</p>
      <h3>”Ar trebui să ştergi WhatsApp-ul”</h3>
      <p>Facebook spune că niciun utilizator de WhatsApp nu a fost afectat ca urmare a ultimei vulnerabilităţi descoperite, însă Durov spune că acest anunţ este ”convenabil”, indicând faptul că lipsa unor date stocate în serverele companiei face ca descoperirea unor exploatări ale vulnerabilităţii să fie imposibilă.</p>
      <p>Durov a lăudat şi propria aplicaţie, menţionând că, în cei 6 ani în care Telegram a fost activă, nu au existat probleme de securitate ca cele înregistrate de WhatsApp în ultimele luni. ”Dacă nu ţi se pare în regullă ca toate mesajele şi fotografiile tale să devină publice într-o zi, atunci ar trebui să îţi ştergi WhatsApp-ul din telefon” a încheiat fondatorul Telegram.</p>
      <hr/>
    </article>
  </body>
</html>