<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hirtv.hu/hirtvszines/mintegy-20-millio-forintnyi-marihuanat-talaltak-egy-fovarosi-apanal-es-fianal-2490713"/>
    <meta property="og:site_name" content="hírTV"/>
    <meta property="article:published_time" content="2019-11-22T10:36:00+00:00"/>
    <meta property="og:title" content="Mintegy 20 millió forintnyi marihuánát találtak egy fővárosi apánál és fiánál"/>
    <meta property="og:description" content="A 44 éves B. Botond XVI. kerületi, 66 éves édesapja pedig XI. kerületi lakásán árulta a drogot."/>
  </head>
  <body>
    <article>
      <h1>Mintegy 20 millió forintnyi marihuánát találtak egy fővárosi apánál és fiánál</h1>
      <address><time datetime="2019-11-22T10:36:00+00:00">22 Nov 2019, 10:36</time> by <a rel="author">MTI</a></address>
      <h4>Mintegy 20 millió forint értékű, 6,5 kilogrammnyi marihuánát találtak a rendőrök egy fővárosi apánál és fiánál, akik, a gyanú szerint, árulták a drogot - közölte a rendőrség pénteken a honlapján. A közlemény szerint a 44 éves B. Botond XVI. kerületi, 66 éves édesapja pedig XI. kerületi lakásán árulta a drogot.</h4>
      <p>Úgy buktak le, hogy a rendőrök elfogtak négy fogyasztót, akik B. Botondtól vásároltak marihuánát. A terjesztőket végül a lakásukon fogták el, ahol a több kiló kábítószer mellett 260 ezer forintot is találtak.</p>
      <p>A két férfit kábítószer-kereskedelem bűntett miatt gyanúsítottként hallgatták ki, majd B. Botondot őrizetbe vették és indítványozták letartóztatását.</p>
      <p> </p>
      <p>MTI</p>
    </article>
  </body>
</html>