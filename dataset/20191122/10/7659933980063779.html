<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aawsat.com/turkish/home/article/2003421/%E2%80%8B%C3%A7in-abd-ile-bir-anla%C5%9Fmaya-varmak-istiyoruz-ancak-herhangi-bir-ticaret"/>
    <meta property="og:site_name" content="ŞARKUL AVSAT"/>
    <meta property="article:published_time" content="2019-11-22T10:00:00+00:00"/>
    <meta property="og:title" content="​Çin: ABD ile bir anlaşmaya varmak istiyoruz, ancak herhangi bir ticaret savaşından da çekinmiyoruz"/>
    <meta property="og:description" content="Çin Devlet Başkanı Şi Cinping, bugün yaptığı açıklamada, ülkesinin ABD ile ticaret anlaşmasına varmak istediğini, ancak herhangi bir ticaret savaşının patlak vermesinden de çekinmediklerinin altını çizdi. AFP’nin haberine göre Cinping, yaptığı açıkla"/>
  </head>
  <body>
    <article>
      <h1>​Çin: ABD ile bir anlaşmaya varmak istiyoruz, ancak herhangi bir ticaret savaşından da çekinmiyoruz</h1>
      <address>
        <time datetime="2019-11-22T10:00:00+00:00">22 Nov 2019, 10:00</time>
      </address>
      <p>Çin Devlet Başkanı Şi Cinping, bugün yaptığı açıklamada, ülkesinin ABD ile ticaret anlaşmasına varmak istediğini, ancak herhangi bir ticaret savaşının patlak vermesinden de çekinmediklerinin altını çizdi.<br/><br/>AFP’nin haberine göre Cinping, yaptığı açıklamada, “Gerektiğinde mücadeleye gireceğiz. Ancak ticaret savaşından kaçınmak için çalışıyoruz. Karşılıklı saygı ve eşitlik temelinde ilk aşamada bir anlaşma için çalışmak istiyoruz” ifadelerini kullandı.<br/><br/>Washington ve Pekin uzun zamandır ticaret savaşlarının sona ermesi için ateşkes görüşmeleri gerçekleştiriyor. Ancak müzakerelerin son haftalarda çıkmaza girdiği görülüyor.<br/><br/>Çin Ticaret Bakanlığı, bu ayın başlarında, bazı tarifelerin ticaret anlaşmasının ‘ilk aşaması’ uyarınca geri çekileceğini bildirdi. Ancak ABD Başkanı Donald Trump ilerleyen zaman içinde vergi indirimini reddetti. Buna karşılık, herhangi bir anlaşmaya varılmadığı takdirde Çin’e uyguladığı vergileri artırmakla tehdit etti.</p>
    </article>
  </body>
</html>