<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.ro/politic-intern/alegeri-prezidentiale-2019-mae-la-ora-9-00-votul-era-in-curs-de-desfasurare-in-24-de-sectii-de-votare-din-strainatate-1922403722372019111019177347"/>
    <meta property="og:site_name" content="News.ro"/>
    <meta property="article:published_time" content="2019-11-22T10:37:37+00:00"/>
    <meta property="og:title" content="Alegeri prezidenţiale 2019 - MAE: La ora 9.00, votul era în curs de desfăşurare în 24 de secţii de votare din străinătate"/>
    <meta property="og:description" content="Ministerul Afacerilor Externe (MAE) anunţă că, vineri, la ora 9.00, ora României, votul era în curs de desfăşurare în 24 de secţii de votare organizate în străinătate, iar la ora 10.00 s-a închis prima zi a votării la secţia din Auckland, Noua Zeelandă. Potrivit Biroului Electoral Central (BEC), în total în străinătate au votat 17.969 de persoane, din care 466 - la secţii şi 17.503 - prin corespondenţă."/>
  </head>
  <body>
    <article>
      <h1>Alegeri prezidenţiale 2019 - MAE: La ora 9.00, votul era în curs de desfăşurare în 24 de secţii de votare din străinătate</h1>
      <address><time datetime="2019-11-22T10:37:37+00:00">22 Nov 2019, 10:37</time> by <a rel="author">News.ro</a></address>
      <p>
        <b>Ministerul Afacerilor Externe (MAE) anunţă că, vineri, la ora 9.00, ora României, votul era în curs de desfăşurare în 24 de secţii de votare organizate în străinătate, iar la ora 10.00 s-a închis prima zi a votării la secţia din Auckland, Noua Zeelandă. Potrivit Biroului Electoral Central (BEC), în total în străinătate au votat 17.969 de persoane, din care 466 - la secţii şi 17.503 - prin corespondenţă.</b>
      </p>
      <p>MAE arată, într-un comunicat de presă, că votul pentru cel de-al doilea tur al alegerilor pentru desemnarea Preşedintelui României a început în străinătate, vineri, 22 noiembrie, la Auckland, în Noua Zeelandă, la ora 01.00, ora României (ora 12.00 ora locală), la secţia de votare nr. 17, cea mai îndepărtată secţie de votare organizată în afara graniţelor României.</p>
      <p>Următoarele secţii de votare au fost deschise în Australia, Japonia, Coreea de Nord, Coreea de Sud, China, Filipine, Republica Indonezia, Vietnam, Regatul Thailandei, Malaysia, Singapore, Kazahstan, Sri Lanka, India, Pakistan, Turkmenistan.</p>
      <p>"La ora 9.00, ora României, votul este în curs de desfăşurare în 24 de secţii de votare organizate în străinătate, iar la ora 10.00, ora României, se va închide prima zi a votării la secţia din Auckland, Noua Zeelandă", a transmis MAE.</p>
      <p>Votul în cadrul celor 835 de secţii organizate în străinătate se desfăşoară pe parcursul a trei zile: vineri, 22 noiembrie 2019, în intervalul orar 12.00 – 21.00, sâmbătă, 23 noiembrie 2019, şi duminică, 24 noiembrie 2019, în intervalul orar 07.00 – 21.00.</p>
      <p>MAE reiterează recomandarea adresată cetăţenilor aflaţi în străinătate pe durata alegerilor prezidenţiale de a se prezenta la vot pe durata celor trei zile (vineri, sâmbătă şi duminică) pentru a evita aglomerarea în ultima zi.</p>
      <p>Cetăţenii români care votează în străinătate pot accesa harta interactivă a secţiilor de votare pe site-ul oficial al MAE: http://www.mae.ro/maps/4083.</p>
      <p>Conform datelor publicate de BEC, până în prezent în străinătate au votat 466 de persoane la secţiile de votare şi 17.503 - prin corespondenţă, totalul fiind de 17.969.</p>
      <footer>Articolul de mai sus este destinat exclusiv informării dumneavoastră personale. Dacă reprezentaţi o instituţie media sau o companie şi doriţi un acord pentru republicarea articolelor noastre, va rugăm să ne trimiteţi un mail pe adresa <a href="mailto:abonamente@news.ro">abonamente@news.ro</a>.</footer>
    </article>
  </body>
</html>