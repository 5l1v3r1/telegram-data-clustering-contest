<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurzy.cz/zpravy/520958-penzijni-fondy-upi-pod-tihou-nizkych-urokovych-sazeb-v-holandsku-varuji-o-snizovani-penzi/"/>
    <meta property="og:site_name" content="KurzyCZ"/>
    <meta property="article:published_time" content="2019-11-22T10:31:26+00:00"/>
    <meta property="og:title" content="Penzijní fondy úpí pod tíhou nízkých úrokových sazeb. V Holandsku varují o snižování penzí"/>
    <meta property="og:description" content="Holandsko je proslulé v mnoha ohledech a mimo jiné má důchodový systém, který je hodnocen a odborníky považován za nejlepší na světě. V zemi funguje průběžný státní důchodový systém a také systém soukromých penzijních fondů."/>
  </head>
  <body>
    <article>
      <h1>Penzijní fondy úpí pod tíhou nízkých úrokových sazeb. V Holandsku varují o snižování penzí</h1>
      <address><time datetime="2019-11-22T10:31:26+00:00">22 Nov 2019, 10:31</time> by <a rel="author">Vladimír Urbánek</a></address>
      <p>Holandsko je proslulé v mnoha ohledech a mimo jiné má <a href="https://www.kurzy.cz/duchod/">důchodový</a> systém, který je hodnocen a odborníky považován za nejlepší na světě. V zemi funguje průběžný státní <a href="https://www.kurzy.cz/duchod/">důchodový</a> systém a také systém soukromých <a href="https://www.kurzy.cz/penzijni-pripojisteni/penzijni-fondy/">penzijních fondů</a>. Drtivá většina důchodců využívá oba dva pilíře dohromady. <a href="https://www.kurzy.cz/duchod/">Důchody</a> v zemi dosahují až 80% předchozích průměrných výdělků. <br/><br/>Vedení jednoho z největších <a href="https://www.kurzy.cz/penzijni-pripojisteni/penzijni-fondy/">penzijních fondů</a> v zemi ABP v souvislosti s extrémně nízkými úrokovými sazbami a výnosy varovalo své klienty, že je velmi pravděpodobné, že příští rok dojde ke snížení výplat <a href="https://www.kurzy.cz/duchod/">penzí</a> a výhled pro další roky také není příznivý.<br/>Podle odhadů holandské vlády se nějaké snížení <a href="https://www.kurzy.cz/duchod/">důchodů</a> v příštím roce dotkne až poloviny důchodců v zemi.<br/><br/>Analytici upozorňují, že podobné problémy se týkají nebo budou týkat také dalších zemí. <a href="https://www.kurzy.cz/penzijni-pripojisteni/penzijni-fondy/">Penzijním fondům</a> se totiž v prostředí silné regulace a obecně nízkých <a href="https://www.kurzy.cz/urokove-sazby/">úrokových sazeb</a>, jež je do značné míry výsledkem měnové politiky <a href="https://www.kurzy.cz/tema/ecb/">ECB</a>, nedaří dostatečně zhodnocovat spravované prostředky. Navíc dochází v <a href="https://www.kurzy.cz/tema/evropa/">Evropě</a> k obecnému stárnutí populace a tím k úbytku pracujících, kteří by přispívali lidem v <a href="https://www.kurzy.cz/duchod/odchod-do-duchodu/">důchodovém věku</a>.<br/><br/>Podle expertů může dojít k růstu nedůvěry v <a href="https://www.kurzy.cz/penzijni-pripojisteni/penzijni-fondy/">penzijní fondy</a>, což by bylo výrazné systémové riziko. Menší důvěra by mohla snižovat snahu lidí <a href="https://www.kurzy.cz/sporeni/">spořit</a> a to by mohlo vážně ohrozit celý systém.<br/><br/>Holandská vláda pro řešení problému pracuje na <a href="https://www.kurzy.cz/duchod/reforma-duchodu/">reformě důchodového systému</a> zahrnující především posunutí <a href="https://www.kurzy.cz/duchod/odchod-do-duchodu/">důchodového věku</a> až na 67 let a následné je další automatické posunování podle vývoje a odhadů doby dožití. V plánu jsou zřejmě také některé regulatorní změny směrem ke zmírnění požadavků na fungování <a href="https://www.kurzy.cz/podilove-fondy/">fondů</a> v zájmu zachování úrovně výplat.</p>
      <related>
        <h4>Příbuzné stránky</h4>
        <a href="https://www.kurzy.cz/penzijni-pripojisteni/penzijni-fondy/csob-pf-progres-zemsky-pf"/>
        <a href="https://www.kurzy.cz/zpravy/416344-recko-nadale-upi-pod-tihou-dluhu/"/>
        <a href="https://www.kurzy.cz/cnb/ekonomika/zavazky-stavy-penzijni-fondy/"/>
        <a href="https://www.kurzy.cz/penzijni-pripojisteni/penzijni-fondy/csob-pf-progres-zemsky-pf/tc-l/"/>
        <a href="https://www.kurzy.cz/cnb/ekonomika/aktiva/ucastnicke-fondy/"/>
        <a href="https://www.kurzy.cz/cnb/ekonomika/sdds-plus/penzijni-fondy/financni-aktiva-stavy-penzijni-fondy/"/>
        <a href="https://oz.kurzy.cz/penzijni-fond-ceske-pojistovny-as/penzijni-pripojisteni-start-penzijni-fond-ceske-pojistovny-p448406z294824u.htm"/>
        <a href="https://oz.kurzy.cz/penzijni-spolecnost-ceske-pojistovny-as/penzijni-pripojisteni-start-penzijni-fond-ceske-pojistovny-p448406z294824u.htm"/>
        <a href="https://www.kurzy.cz/cnb/ekonomika/zavazky-transakce-penzijni-fondy/"/>
        <a href="https://www.kurzy.cz/cnb/ekonomika/aktiva/transformovane-fondy/"/>
        <a href="https://www.kurzy.cz/cnb/ekonomika/aktiva/duchodove-fondy/"/>
        <a href="https://www.kurzy.cz/cnb/ekonomika/ucastnicke-fondy-v-tis-kc-82/"/>
      </related>
    </article>
  </body>
</html>