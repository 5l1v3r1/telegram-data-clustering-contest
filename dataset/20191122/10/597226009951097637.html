<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.telegraf.in.ua/kremenchug/10082089-polceysk-podaruvali-kremenchuckim-dtyam-flkeri-ta-rozpovli-pro-pravila-dorozhnogo-ruhu.html"/>
    <meta property="og:site_name" content="ТелеграфЪ"/>
    <meta property="article:published_time" content="2019-11-22T10:01:00+00:00"/>
    <meta property="og:title" content="Поліцейські подарували кременчуцьким дітям флікери та розповіли про правила дорожнього руху"/>
    <meta property="og:description" content=" Патрульні відвідали 9 шкіл та 2 дитячих садочка Кременчука у рамках «Тижня безпеки дорожнього руху» У рамках «Тижня безпеки дорожнього руху» інспектори відділення зв’язків із громадськістю завітали"/>
  </head>
  <body>
    <article>
      <h1>Поліцейські подарували кременчуцьким дітям флікери та розповіли про правила дорожнього руху</h1>
      <address><time datetime="2019-11-22T10:01:00+00:00">22 Nov 2019, 10:01</time> by <a rel="author">Катерина Турубара</a></address>
      <figure>
        <img src="https://www.telegraf.in.ua/uploads/posts/2019-11/1574362286_polcya-dti.jpg"/>
      </figure>
      <p>
        <b>Патрульні відвідали 9 шкіл та 2 дитячих садочка Кременчука у рамках «Тижня безпеки дорожнього руху»</b>
      </p>
      <p>У рамках «Тижня безпеки дорожнього руху» інспектори відділення зв’язків із громадськістю завітали до 9 шкіл та 2 дитячих садочків Кременчука, аби провести для малечі пізнавальні заняття та розповісти про правила дорожнього руху. Про це інформує пресслужба патрульної поліції міста.</p>
      <figure>
        <img src="https://www.telegraf.in.ua/uploads/posts/2019-11/1574362259_polcya-dti-3.jpg"/>
      </figure>
      <p>Завдяки їм діти точно знають, що переходити дорогу можна лише по пішохідному переходу чи на світлофорі, що в жодному разі не можна вибігати перед автомобілем, що в темну пору доби варто забезпечити себе світловідбивними елементами.</p>
      <figure>
        <img src="https://www.telegraf.in.ua/uploads/posts/2019-11/1574362269_polcya-dti-2.jpg"/>
      </figure>
      <p>Шкільні офіцери поліції подарували діткам флікери, що дозволить водіям у темну пору доби та сутінках вчасно помітити їх на дорозі.</p>
      <blockquote>Говоріть зі своїми дітьми про поведінку на дорогах частіше, адже безпека дітей — понад усе, - звертаються поліцейські до батьків.</blockquote>
      <p>Автор: <a href="https://www.telegraf.in.ua/user/%CA%E0%F2%E5%F0%E8%ED%E0+%D2%F3%F0%F3%E1%E0%F0%E0/">Катерина Турубара</a> Источник фото: патрульна поліція Кременчука</p>
    </article>
  </body>
</html>