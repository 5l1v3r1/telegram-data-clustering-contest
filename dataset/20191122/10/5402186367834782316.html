<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mobil.se/nyheter/alla-recensioner-mystiskt-forsvunna-fran-apple-store"/>
    <meta property="og:site_name" content="Mobil"/>
    <meta property="article:published_time" content="2019-11-22T10:20:00+00:00"/>
    <meta property="og:title" content="Alla recensioner mystiskt försvunna från Apple Store"/>
    <meta property="og:description" content="Samtliga användarrecensioner av Apples produkter har plötsligt och utan förklaring försvunnit från Apples nätbutik."/>
  </head>
  <body>
    <article>
      <h6 class="kicker">Plockades bort den 17 november</h6>
      <h1>Alla recensioner mystiskt försvunna från Apple Store</h1>
      <address><time datetime="2019-11-22T10:20:00+00:00">22 Nov 2019, 10:20</time> by <a rel="author" href="mailto:redaktion@mobil.se" target="_blank">Mats Karlsson</a></address>
      <p>Nyheter <br/><b>Samtliga användarrecensioner av Apples produkter har plötsligt och utan förklaring försvunnit från Apples nätbutik.</b></p>
      <p>Den 17 november försvann plötsligt samtliga användarrecensioner av Appleprodukter från Apples nätbuik Apple Store globalt. Och det tycks av allt att döma inte ha handlat om något tillfälligt fel, för recensionerna lyser fortfarande med sin frånvaro. Apple har inte heller kommenterat saken, vilket gör det hela ännu ett snäpp mer mystiskt. Det finns i princip tre möjliga förklaringar som inte utesluter varandra: Apple kan ha valt att inte visa recensionerna till följd av att man inte gillar negativa omdömen kring sina produkter, något som dock känns rätt orimligt med tanke på hur transparenta man varit så här långt. Det kan också bero på att det sprids skräpinlägg via omdömena, något som kräver både tid och resurser att övervaka, som Apple kanske inte anser vara värt mödan. En tredje förklaring är att någonting är fel eller att man pysslar med något slags systemunderhåll, men å andra sidan borde det rimligen vara något som Apple i så fall skulle kommentera. Vad som hänt med produktrecensionerna återstår att se, och vi lär få anledning att återkomma om saken i händelse av att Apple lyfter lite på locket och förklar det hela. Till dess får den som vill veta vad kunderna tycker om Apples produkter vända sig till andra sajter. </p>
      <p>Annons</p>
      <footer>Källa <br/><a href="https://thenextweb.com/apple/2019/11/21/where-did-the-apple-stores-online-reviews-go/">Produktrecensionerna bortplockade ur Apple Store</a></footer>
      <related>
        <h4>Relaterade artiklar</h4>
        <a href="https://www.mobil.se/tester/produkttester/test-apple-airpods-pro-sa-mycket-battre"/>
        <a href="https://www.mobil.se/nyheter/apples-sparningsbricka-tycks-fa-namnet-airtag"/>
      </related>
    </article>
  </body>
</html>