<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/borodyanskiy-pro-finansuvannya-movlennya-na-okupovanih-teritoriyah-novini-ukrajini-50054970.html"/>
    <meta property="og:site_name" content="НВ"/>
    <meta property="article:published_time" content="2019-11-22T10:17:00+00:00"/>
    <meta property="og:title" content="Бородянський розповів, скільки витратять на фінансування мовлення на окупованих територіях"/>
    <meta property="og:description" content="Міністр культури, молоді та спорту Володимир Бородянський розповів НВ, скільки витратять на фінансування мовлення на тимчасово окупованих територіях України."/>
  </head>
  <body>
    <article>
      <h1>Бородянський розповів, скільки витратять на фінансування мовлення на окупованих територіях</h1>
      <h2>Міністр культури, молоді та спорту Володимир Бородянський розповів НВ, скільки витратять на фінансування мовлення на тимчасово окупованих територіях України.</h2>
      <address>
        <time datetime="2019-11-22T10:17:00+00:00">22 Nov 2019, 10:17</time>
      </address>
      <p>За словами міністра, мовлення на окупованих територіях буде здійснюватися на базі каналу UATV. Він також повідомив, що міністерство веде переговори про наявність на цьому каналі контенту українських телевізійних груп.</p>
      <p>На питання про те, чи закладено в держбюджет необхідне фінансування діяльності телеканалу, який здійснюватиме мовлення на окуповані території, Бородянський відповів ствердно.</p>
      <p>«У нас є на UATV приблизно 440 млн грн. На наш погляд, на сьогоднішній день цього достатньо. Далі будемо дивитися», - сказав він.</p>
      <p>Читайте також:</p>
      <figure>
        <img src="https://images.weserv.nl/?url=https://nv.ua/system/opinion_authors/avatars/000/008/436/original/43da9e359218bdb014afc59bb6738da7.png?stamp=1&amp;q=85&amp;w=115"/>
      </figure>
      <p>Євген Кисельов<br/>Як перемогти пропаганду Кремля</p>
      <p>За даними НВ, ця сума також передбачає фінансування інформаційного агентства Укрінформ.</p>
      <p>Нагадаємо, 7 листопада Бородянський повідомив, що жителям 80% окупованих територій можна буде доставити телесигнал українського каналу <a href="https://nv.ua/ukr/ukraine/politics/ukrajinskiy-kanal-na-okupovanomu-donbasi-novini-ukrajini-50052297.html">через три місяці</a>. Він допустив мовлення російською мовою, але наголосив, що це буде двомовний канал.</p>
      <p>
        <i>Більше читайте у свіжому номері <a href="https://magazine.nv.ua/">журналу НВ</a> - № 43 від 21 листопада 2019 року</i>
      </p>
    </article>
  </body>
</html>