<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.diarilaveu.com/dalmau-mostra-a-sagredo-preocupacio-intu-mediterrani-no-sostenibilitat"/>
    <meta property="og:site_name" content="Diari La Veu"/>
    <meta property="article:published_time" content="2019-11-22T10:05:00+00:00"/>
    <meta property="og:title" content="Dalmau mostra a Sagredo la seua &quot;preocupació&quot; per Intu Mediterrani: &quot;No està en sintonia amb la sostenibilitat&quot;"/>
    <meta property="og:description" content="El conseller ha mostrat la seua &quot;preocupació&quot; als representants municipals, ja que considera &quot;important que coneguen la posició del Govern del Botànic, convençut que cal avançar cap a una transició ecològica, una sostenibilitat ambiental i la lluita contra el canvi climàtic&quot;."/>
  </head>
  <body>
    <article>
      <h1>Dalmau mostra a Sagredo la seua "preocupació" per Intu Mediterrani: "No està en sintonia amb la sostenibilitat"</h1>
      <h2>El conseller d'Habitatge s'ha reunit amb l'alcalde de Paterna i li ha manifestat que "plantejar projectes basats en més ciment i més vehicles circulant per les carreteres" no encaixa amb la posició 'verda' del Botànic</h2>
      <address><time datetime="2019-11-22T10:05:00+00:00">22 Nov 2019, 10:05</time> by <a rel="author">DLV</a></address>
      <p>VALÈNCIA. El vicepresident segon i conseller d'Habitatge, Rubén Martínez Dalmau, ha mostrat a l'alcalde de Paterna, Juan Antonio Sagredo, la seua "preocupació" pel projecte d'Intu Mediterrani, una iniciativa que considera que "no estaria possiblement en sintonia" amb el "marc de major sostenibilitat ecològica" que pretén la Generalitat.<br/><br/>Dalmau s'ha reunit amb l'alcalde de Paterna per a analitzar la situació de l'habitatge públic en el municipi, especialment al barri de la Coma. En aquesta trobada també han tractat el projecte d'Intu Mediterrani i el paratge de les Moles, segons ha explicat l'administració valenciana en un comunicat.<br/><br/>El conseller ha mostrat la seua "preocupació" als representants municipals, ja que considera "important que coneguen la posició del Govern del Botànic, convençut que cal avançar cap a una transició ecològica, una sostenibilitat ambiental i la lluita contra el canvi climàtic".<br/><br/>Després d'escoltar els arguments de l'Alcaldia, Martínez Dalmau ha assegurat que l'Ajuntament de Paterna "ha d'entendre que plantejar projectes basats en més ciment i més vehicles circulant per les carreteres no estaria possiblement en sintonia amb eixe marc de major sostenibilitat ecològica" que persegueix la Generalitat.</p>
      <related>
        <h4>Les més llegides</h4>
        <a href="https://www.diarilaveu.com/educacio-amenaces-vox-petrer-professor-del-seu-fill"/>
        <a href="https://www.diarilaveu.com/antifrau-pregunta-jutge-investigacio-oberta-francis-puig-tancar-expedient"/>
        <a href="https://www.diarilaveu.com/bea-guanya-eleccions-estudiantils-universitat-de-valencia"/>
        <a href="https://www.diarilaveu.com/juga-en-valencia-reclama-normalitat-linguistica-clubs-esportius-valencians"/>
        <a href="https://www.diarilaveu.com/morera-obri-porta-canviar-reglament-corts-perque-vox-no-bloquege-declaracions-institucionals"/>
      </related>
    </article>
  </body>
</html>