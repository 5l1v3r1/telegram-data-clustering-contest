<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/bu-bulusma-olay-olmustu-burak-sergenden-eski-esine-dava-215898h.htm"/>
    <meta property="og:site_name" content="OLAY"/>
    <meta property="article:published_time" content="2019-11-22T10:59:24+00:00"/>
    <meta property="og:title" content="Bu buluşma olay olmuştu! Burak Sergen'den eski eşine dava!"/>
    <meta property="og:description" content="Oyuncu Burak Sergen, 19 yıl evli kaldıktan sonra geçen yıl anlaşmalı olarak boşandığı meslektaşı Işıl Sergen’le mahkemelik oldu."/>
  </head>
  <body>
    <article>
      <h1>Bu buluşma olay olmuştu! Burak Sergen'den eski eşine dava!</h1>
      <h2>Oyuncu Burak Sergen, 19 yıl evli kaldıktan sonra geçen yıl anlaşmalı olarak boşandığı meslektaşı Işıl Sergen’le mahkemelik oldu.</h2>
      <address>
        <time datetime="2019-11-22T10:59:24+00:00">22 Nov 2019, 10:59</time>
      </address>
      <p>Burak Sergen, eski eşinin artık soyadını kullanmaması için İstanbul Aile Mahkemesi’nde dava açtı.</p>
      <p>
        <b>"YANLIŞ ANLAŞILABİLİR"</b>
      </p>
      <p>Ünlü sanatçının avukatı Şule Taşkan, mahkemeye sunduğu dilekçede şu ifadelere yer verdi: “Burak Sergen’in artık eski eşinin soyadını kullanmasına rızası kalmamıştır. Işıl Sergen’in halen ‘Sergen’ soyadını kullanması, tarafların evli olduklarına dair yanlış anlaşılmalara sebebiyet vermektedir.</p>
      <figure>
        <img src="https://www.olay.com.tr/d/other/bdfbdf-qisg.jpg"/>
      </figure>
      <p>
        <b>"HAKARET ETTİ"</b>
      </p>
      <p>Burak Sergen ile Işıl Sergen arasında çocuklarına takdir edilen nafakanın indirilmesi konusunda anlaşmazlık çıkmıştır. Işıl Sergen, ayrıca Burak Sergen ile nişanlısı Nihan Ünsal’a hakaret içerikli mesajlar göndermiş ve aralarında husumet doğmuştur. ‘Sergen’ soyadının kullanılması hususundaki iznin kaldırılmasını ve nüfus kayıtlarında değişiklik yapılmasını istiyoruz.”</p>
      <p>
        <b>BU BULUŞMA OLAY OLMUŞTU </b>
      </p>
      <p>Burak Sergen, boşandıktan birkaç ay sonra nişanlısı Nihan Ünsal, eski eşi Işıl Sergen ve onun erkek arkadaşı Anıl Pinaz’la yemek yemiş, bu buluşma sosyal medyada büyük yankı uyandırmıştı.</p>
    </article>
  </body>
</html>