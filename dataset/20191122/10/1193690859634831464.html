<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.5.ua/regiony/v-odeskii-zatotsi-zaznav-avarii-tanker-tryvaie-operatsiia-z-poriatunku-ekipazhu-203269.html"/>
    <meta property="og:site_name" content="5 канал"/>
    <meta property="article:published_time" content="2019-11-22T10:12:00+00:00"/>
    <meta property="og:title" content="В Одеській затоці зазнав аварії танкер: триває операція з порятунку екіпажу"/>
    <meta property="og:description" content="За різними джерелами, на борту знаходяться від 3 до 15 осіб"/>
  </head>
  <body>
    <article>
      <h1>В Одеській затоці зазнав аварії танкер: триває операція з порятунку екіпажу</h1>
      <address>
        <time datetime="2019-11-22T10:12:00+00:00">22 Nov 2019, 10:12</time>
      </address>
      <p>Невеликий танкер "Делфі" під прапором Молдови терпить лихо в Одеській затоці. Наразі проводять операції з порятунку. Про таке повідомляє "<a href="https://dumskaya.net/news/na-reyde-odesskogo-porta-terpit-bedstvie-suhogru-105683/">Думська</a>".</p>
      <p>Слід зазначити, що спочатку судно було в акваторії порту "Південний". Його зірвало з якоря і віднесло в бік Одеси.</p>
      <p>"У ці хвилини на рейді одеського порту терпить лихо невеликий танкер "Делфі" (IMO 8866266) під прапором Молдови. Поки достеменно не відомо, що саме сталося із судном, але рятувальні катери намагаються підійти і зняти з нього екіпаж. Сильний шторм (швидкість вітру 12 м/с, висота хвиль 2,3 м) заважає рятувальній операції", – зазначили у повідомленні.</p>
      <p>Повідомляється, що з порту на порятунок вийшли великий приватний буксир "Австралія" і потужний буксир "Іванов".</p>
      <p>Також у затоці працюють катери Морської пошуково-рятувальної служби.</p>
      <p>Сильний шторм заважає рятувальній операції.</p>
      <p>За різними джерелами, на борту знаходяться від 3 до 15 осіб.</p>
      <p><b>Довідка</b>. Довжина "Делфі" 60 метрів, ширина – 10 метрів, водотоннажність – близько 1600 тонн.</p>
      <blockquote>Як повідомляв 5.UA, судно з українцями на борту <a href="https://www.5.ua/suspilstvo/v-atlantychnomu-okeani-znyk-korabel-z-ukraintsiamy-na-bortu-200068.html">зникло в Атлантичному океані</a>. </blockquote>
    </article>
  </body>
</html>