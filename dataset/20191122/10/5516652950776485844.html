<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/426327/dhlwsh-toy-boyleyth-iwannh-pappa-gia-ta-20-xronia-leitoyrgias-toy-tmhmatos-mesogeiakwn-spoydwn"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-22T10:30:02+00:00"/>
    <meta property="og:title" content="Δήλωση του βουλευτή Ιωάννη Παππά για τα 20 χρόνια λειτουργίας του τμήματος Μεσογειακών Σπουδών"/>
    <meta property="og:description" content="Ο Βουλευτής Δωδεκανήσου Ιωάννης Παππάς επί τη αφορμή της επετείου των 20 χρόνων λειτουργίας του Τμήματος Μεσογειακών Σπουδών του Πανεπιστημίου Αιγαίου έκανε την εξής δήλωση:"/>
  </head>
  <body>
    <article>
      <h1>Δήλωση του βουλευτή Ιωάννη Παππά για τα 20 χρόνια λειτουργίας του τμήματος Μεσογειακών Σπουδών</h1>
      <address>
        <time datetime="2019-11-22T10:30:02+00:00">22 Nov 2019, 10:30</time>
      </address>
      <p>
        <b>Ο Βουλευτής Δωδεκανήσου Ιωάννης Παππάς επί τη αφορμή της επετείου των 20 χρόνων λειτουργίας του Τμήματος Μεσογειακών Σπουδών του Πανεπιστημίου Αιγαίου έκανε την εξής δήλωση:</b>
      </p>
      <p>«Το Τμήμα Μεσογειακών Σπουδών γιορτάζει τα 20 χρόνια λειτουργίας του και μαζί του γιορτάζει όλη η Ρόδος, όλο το Πανεπιστήμιο Αιγαίου.</p>
      <p>Η συμβολή του τμήματος στην τοπική κοινωνία της Ρόδου από τον πρώτο κιόλας χρόνο λειτουργίας του είναι άμεση και καθοριστική, στη διαμόρφωση των καταστάσεων στη Ρόδο, αφού το τμήμα απασχολεί πλήθος φοιτητριών και φοιτητών.</p>
      <p>Η σημαντικότητα έχει να κάνει και με το αντικείμενο σπουδών, αφού πρόκειται για το μοναδικό πανεπιστημιακό τμήμα «Σπουδών Περιοχής» με κατευθύνσεις στη Γλωσσολογία, Αρχαιολογία και στις Διεθνείς Σχέσεις και Οργανισμούς και με την εκμάθηση τριών πολύ σημαντικών γλωσσών των τουρκικών, αραβικών και εβραϊκών.</p>
      <p>Είναι εύλογο λοιπόν πως το τμήμα είναι ένα στολίδι για το νησί μας, ένας «αγωγός» γαλούχησης εξειδικευμένων και άξιων επιστημόνων με πλήρη άποψη στο γνωστικό τους αντικείμενο, μια πηγή φωτός και μάθησης».</p>
    </article>
  </body>
</html>