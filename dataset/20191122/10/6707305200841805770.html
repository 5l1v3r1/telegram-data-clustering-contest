<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dilei.it/vip/eros-ramazzotti-carolina-stramare-caterina-balivo-commenta-marica-pellegrinelli/658445/"/>
    <meta property="og:site_name" content="DiLei"/>
    <meta property="article:published_time" content="2019-11-22T10:34:20+00:00"/>
    <meta property="og:title" content="Eros e Carolina Stramare, la Balivo dice la sua (citando Marica Pellegrinelli)"/>
    <meta property="og:description" content="Caterina Balivo commenta il gossip su un flirt fra Carolina Stramare ed Eros Ramazzotti, e cita anche Marica Pellegrinelli."/>
  </head>
  <body>
    <article>
      <h1>Eros e Carolina Stramare, la Balivo dice la sua (citando Marica Pellegrinelli)</h1>
      <h2>Caterina Balivo commenta il gossip su un flirt fra Carolina Stramare ed Eros, e cita anche Marica Pellegrinelli</h2>
      <address>
        <time datetime="2019-11-22T10:34:20+00:00">22 Nov 2019, 10:34</time>
      </address>
      <p><b>Caterina Balivo</b> dice la sua riguardo il gossip su un flirt fra Carolina Stramare ed Eros Ramazzotti, citando anche <b>Marica Pellegrinelli</b>. Miss Italia 2019 è stata ospite del salotto di <b><i>Vieni da Me</i> </b>dove si è raccontata insieme a Patrizia Mirigliani.</p>
      <p>Nelle scorse settimane Carolina è stata, sua malgrado, protagonista del <a href="https://dilei.it/vip/eros-ramazzotti-dimentica-marica-innamorato-miss-italia-carolina-stramare/653909/">gossip</a> a causa di una presunta <b>love story con Eros Ramazzotti</b>, tornato single da qualche mese dopo la fine del matrimonio con <a href="https://dilei.it/vip/eros-marica-pellegrinelli-di-nuovo-insieme-dopo-addio-figli/655996/">Marica Pellegrinelli.</a> Il pettegolezzo <a href="https://dilei.it/vip/eros-dimentica-marica-pellegrinelli-con-miss-italia-carolina-stramare-rompe-silenzio/654207/">è stato smentito</a> prima dalla stessa<b> Miss Italia</b>, poi anche dal cantante romano <b>su Instagram.</b></p>
      <p>“Mi è spiaciuto perché lo stimo come artista – <b>ha commentato</b> la modella nel salotto di <b><i>Vieni da Me</i> </b>-. Mi sono tatuata una frase per mia mamma, “Voglio solo vederti sorridere, voglio solo vederti così”. È tratta da una canzone che Eros dedicò a sua madre e mi piace molto questo testo. Me lo feci in occasione della festa della mamma, lei c’era ancora e mi disse: “Se i regali sono questi, non farmi più regali!”. Per me ha un grande significato – <b>ha concluso</b> -. Sporcarlo con questo gossip mi è sembrata una malizia enfatizzata, anche se capisco che è lecito dal momento che sono diventata un personaggio, tra virgolette, pubblico”.</p>
      <p>“Carolina somiglia a Marica, l’ex moglie di Eros” ha commentato la Balivo, notando <b>una grande somiglianza</b> di <b>Miss Italia 2019</b> con la modella che per dieci anni è stata la moglie del cantante. “Sì è vero – ha risposto la Mirigliani -. Però Eros avrebbe dovuto chiedere la mano a me”.</p>
      <p>Nel corso della chiacchierata, la Stramare ha parlato anche del legame con <a href="https://dilei.it/vip/video/carolina-stramare-niente-eros-flirt-ex-tronista-uomini-e-donne/655343/">Mattia Marciano</a>, ex tronista di <b><i>Uomini e Donne</i></b> con cui è stata avvistata più volte.</p>
      <p>“Credo che a 20 anni sia abbastanza normale fare un pranzo o una cena con amici – <b>ha spiegato Carolina</b> -. Eravamo 6 persone e c’era anche Mattia. Lui è una persona con cui riesco a parlare, è un bel ragazzo. Viene tutto tanto enfatizzato. Stressano più questi gossipini che il lavoro”.</p>
      <related>
        <h4>Leggi anche</h4>
        <a href="https://dilei.it/vip/eros-ramazzotti-dimentica-marica-innamorato-miss-italia-carolina-stramare/653909/"/>
        <a href="https://dilei.it/vip/eros-dimentica-marica-pellegrinelli-con-miss-italia-carolina-stramare-rompe-silenzio/654207/"/>
        <a href="https://dilei.it/vip/eros-ramazzotti-risponde-gossip-flirt-miss-italia-instagram/655741/"/>
        <a href="https://dilei.it/vip/eros-marica-pellegrinelli-aurora-ramazzotti-hanno-litigato-indiscrezione/654451/"/>
        <a href="https://dilei.it/vip/video/carolina-stramare-niente-eros-flirt-ex-tronista-uomini-e-donne/655343/"/>
      </related>
    </article>
  </body>
</html>