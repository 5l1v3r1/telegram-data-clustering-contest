<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fcinternews.it/news/verona-cori-razzisti-a-balotelli-sospesa-la-squalifica-del-settore-poltrone-est-323670"/>
    <meta property="og:site_name" content="FcInterNews.it"/>
    <meta property="article:published_time" content="2019-11-22T10:22:41+00:00"/>
    <meta property="og:title" content="Verona, cori razzisti a Balotelli: sospesa la squalifica del settore Poltrone Est"/>
    <meta property="og:description" content="Dietrofront dalla Corte sportiva d'appello della Figc sul caso Balotelli-Verona. Le Poltrone Est dello stadio Bentegodi saranno regolarmente aperte per la partita tra Hellas e..."/>
  </head>
  <body>
    <article>
      <h1>Verona, cori razzisti a Balotelli: sospesa la squalifica del settore Poltrone Est</h1>
      <address><time datetime="2019-11-22T10:22:41+00:00">22 Nov 2019, 10:22</time> by <a rel="author">Mattia Zangari</a></address>
      <p>Dietrofront dalla Corte sportiva d'appello della Figc sul caso <b>Balotelli-Verona.</b> Le Poltrone Est dello stadio <b>Bentegodi</b> saranno regolarmente aperte per la partita tra <b>Hellas</b> e <b>Fiorentina</b>, in programma domenica alle 15. Una decisione che va nel senso opposto a a quanto aveva decretato il Giudice Sportivo dopo che gli ispettori federali avevano ravvisato che un ristretto gruppo di tifosi scaligeri avrebbero intonato dei cori razzisti all'indirizzo <i>SuperMario</i> nella gara con il Brescia.</p>
      <p>Sono state riconosciute, dunque, le ragioni del club gialloblù, con l'effetto della sospensione della sanzione e la conseguente disposizione del supplemento d’indagine. Premiata la linea del Verona e del suo legale, l’avvocato Stefano Fanini. Il direttore operativo dell’Helllas, Francesco Barresi, commenta: "E’ un provvedimento ragionevole che ci soddisfa: siamo riusciti con grande impegno e determinazione, in un momento molto delicato, come facilmente comprensibile a tutti, ad evidenziare minuziosamente all’Organo Giudicante le varie incongruenze emerse dall’analisi degli atti ufficiali di gara, ora meritevoli di approfondimento, soprattutto in merito all’assoluta ingiustizia di colpevolizzare un intero settore". </p>
      <p>
        <a href="https://www.videointer.it/watch.php?vid=35a85bbea">
          <b>VIDEO - COSI' DE PAUL HA CONQUISTATO L'ARGENTINA IN COPPA AMERICA</b>
        </a>
      </p>
    </article>
  </body>
</html>