<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.timpul.md/articol/cetaenii-romani-din-r-moldova-vor-putea-vota-la-alegerile-preedintelui-romaniei-incepand-de-astazi-22-noiembrie-148799.html"/>
    <meta property="og:site_name" content="Timpul.md"/>
    <meta property="article:published_time" content="2019-11-22T10:12:00+00:00"/>
    <meta property="og:title" content="Cetățenii români din R.Moldova, vor putea vota la alegerile președintelui României, începând de astăzi, 22 noiembrie"/>
    <meta property="og:description" content="Cetățenii români din Diaspora, inclusiv cei din Republica Moldova, vor putea vota la alegerile președintelui României, începând cu ziua de astăzi, 22 noiembrie, ora..."/>
  </head>
  <body>
    <article>
      <h1>Cetățenii români din R.Moldova, vor putea vota la alegerile președintelui României, începând de astăzi, 22 noiembrie</h1>
      <address>
        <time datetime="2019-11-22T10:12:00+00:00">22 Nov 2019, 10:12</time>
      </address>
      <p>Cetățenii români din Diaspora, inclusiv cei din Republica Moldova, vor putea vota la alegerile președintelui României, începând cu ziua de astăzi, 22 noiembrie, ora 12.00.</p>
      <p>Alegerile prezidențiale, turul II, vor avea loc în România pe 24 noiembrie, însă cetățenii din străinătate vor avea la dispoziție trei zile pentru a putea vota, a menționat anterior ambasadorul României la Chișinău, Daniel Ioniță.</p>
      <p>Astfel, cetățenii români din R. Moldova vor putea vota:</p>
      <p>vineri, 22 noiembrie 2019 de la ora 12.00,<br/>sâmbăta, 23 noiembrie intre orele 7.00-21.00<br/>și duminică, 24 noiembrie 2019, intre orele 7.00-21.00.<br/>Votul în strinătate va putea fi exercitat în baza următoarelor actele:</p>
      <p>cartea de identitate, cartea electronică de identitate, cartea de identitate provizorie;<br/>buletinul de identitate;<br/>paşaportul diplomatic, paşaportul diplomatic electronic, paşaportul de serviciu, paşaportul de serviciu electronic, paşaportul simplu, paşaportul simplu electronic, paşaportul simplu temporar;<br/>în cazul elevilor din şcolile militare, carnetul de serviciu militar.<br/>Toate actele trebuie să se afle în stare de valabilitate în ziua alegerilor. Pot vota persoanele care au împliniți 18 ani în ziua scrutinului.</p>
      <p>Paşaportul simplu, paşaportul simplu electronic, paşaportul simplu temporar pot fi folosite pentru exercitarea dreptului de vot numai de cetăţenii români care votează în străinătate sau de cetăţenii români cu domiciliul în străinătate care votează în România, a precizat Daniel Ioniță.</p>
      <p>Pentru alegerile prezidențiale din România în Republica Moldova vor fi deschide 37 de secții de votare.</p>
    </article>
  </body>
</html>