<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/8bdb87192f027ade/primul-copil-biologic-al-actorilor-angelina-jolie-si-brad-pitt-s-ar-afla-in-proces-de-schimbare-a-sexului.html"/>
    <meta property="og:site_name" content="Jurnal.md"/>
    <meta property="article:published_time" content="2019-11-22T10:50:43+00:00"/>
    <meta property="og:title" content="Primul copil biologic al actorilor Angelina Jolie și Brad Pitt s-ar afla în proces de schimbare a sexului"/>
    <meta property="og:description" content="Shiloh Jolie Pitt, primul copil biologic al fostului cuplu de actori Angelina Jolie și Brad Pitt, în vârstă de 13 ani, ar fi în plin proces de schimbare a sexului, urmînd un tratament hormonal, potrivit El Pais."/>
  </head>
  <body>
    <article>
      <h1>Primul copil biologic al actorilor Angelina Jolie și Brad Pitt s-ar afla în proces de schimbare a sexului</h1>
      <address><time datetime="2019-11-22T10:50:43+00:00">22 Nov 2019, 10:50</time> by <a rel="author">Jurnal.md</a></address>
      <p>
        <b>Shiloh Jolie Pitt, primul copil biologic al fostului cuplu de actori Angelina Jolie și Brad Pitt, în vârstă de 13 ani, ar fi în plin proces de schimbare a sexului, urmînd un tratament hormonal, potrivit El Pais.</b>
      </p>
      <p>Shiloh s-a născut pe 27 mai 2006, într-un spital din Namibia, iar nașterea ei a ajuns pe prima pagină a ziarelor, fiind primul copil biologic al unui cuplu celebru de actori. Shiloh este, de altfel, primul copil celebru care are o statuie din ceară la celebrul Muzeu Madame Tussauds din New York, potrivit Mediafax.</p>
      <p>Însă Shiloh a început să se îmbrace ca un băiețel încă de la vârsta de 4 ani. Într-un interviu acordat de Angelina Jolie, în 2010, publicației Vanity Fair, aceasta vorbea despre preferința lui Shiloh de a se îmbrăca masculin și sublinia că pentru ea nu reprezintă o problemă acest lucru. "Crede că este ca unul dintre frații ei. Brad și cu mine nu credem că trebuie să îi spunem cum să se poarte sau cum ar trebui să se simtă. Credem că ea trebuie să-și găsească singură drumul".</p>
      <p>Brad Pitt a declarat apoi, într-un interviu acordat celebrei Oprah Winfrey în 2014, pe când Shiloh avea 8 ani, că aceasta preferă să fie strigată John. Și-a ales numele pentru că îi plăcea povestea lui Peter Pan, iar John era unul dintre frații lui Wendy.</p>
      <p>La vârsta de 13 ani, Shiloh-John se poartă ca un băiat, purtând părul scurt și haine masculine.</p>
      <p>În aprilie anul acesta, presa americană a scris că Shiloh Jolie-Pitt a început un tratament hormonal pentru a-și schimba sexul.</p>
      <p>"Poți alege genul cu care te identifici mai târziu", ar fi spus Angelina Jolie în urmă cu câțiva ani. Intrând în adolescență, Shiloh-John a ales să urmeze un astfel de tratament cu hormoni masculini, pe care l-a început la Younique Surgery Center din Santa Monica, California.</p>
      <p>Actorul Brad Pitt nu a fost de acord cu această procedură, dar Angelina a sprijinit demersul copilului și a plătit tratamentul.</p>
      <p>Shiloh este unul dintre cei șase copii ai actorilor Angelina Jolie și Brad Pitt. Trei dintre ei sunt adoptaţi - Maddox, născut în august 2001, în Cambodgia, Zahara, născută în ianuarie 2005, în Etiopia, şi Pax, născut în noiembrie 2003, în Vietnam - şi trei sunt biologici, în afară de Shiloh, cei doi fiind părinții gemenilor Knox şi Vivienne, născuţi în iulie 2008.</p>
      <p>Angelina Jolie și Brad Pitt s-au căsătorit în august 2014, după o relație de aproape zece ani, și s-au separat în septembrie 2016.</p>
    </article>
  </body>
</html>