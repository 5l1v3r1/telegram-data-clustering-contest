<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://touchit.sk/zrusenie-dress-code-v-postovej-banke-ocenili-na-feiea-grand-prix-2019-v-zurichu/265068"/>
    <meta property="og:site_name" content="touchIT"/>
    <meta property="article:published_time" content="2019-11-22T10:08:08+00:00"/>
    <meta property="og:title" content="Zrušenie Dress code v Poštovej banke ocenili na FEIEA Grand Prix 2019 v Zürichu"/>
    <meta property="og:description" content="Poštová banka si odniesla cenu Európskej asociácie internej komunikácie FEIEA Grand Prix 2019 v kategórii Best Change Communication Strategy za zrušenie Dress Code. Na výročnej súťažnej prehliadke tak"/>
  </head>
  <body>
    <article>
      <h1>Zrušenie Dress code v Poštovej banke ocenili na FEIEA Grand Prix 2019 v Zürichu</h1>
      <address><time datetime="2019-11-22T10:08:08+00:00">22 Nov 2019, 10:08</time> by <a rel="author">redakcia touchIT</a></address>
      <p>
        <b>Poštová banka si odniesla cenu Európskej asociácie internej komunikácie FEIEA Grand Prix 2019 v kategórii </b>
        <b>Best Change Communication Strategy za zrušenie Dress Code. </b>
        <b>Na výročnej súťažnej prehliadke tak zabodovala medzi TOP projektmi internej komunikácie firiem z celej Európy.</b>
      </p>
      <figure>
        <img src="https://touchit.sk/wp-content/uploads/2019/11/PostovaBanka_AICO_nowat.jpg"/>
      </figure>
      <p>26. ročník medzinárodnej FEIEA Grand Prix 2019 sa konal vo štvrtok, 21. novembra, v Zürichu. Z každej kategórie sa do užšieho výberu dostane vždy maximálne 5 najlepších prác. Na shortlist sa tento rok prebojovala aj Poštová banka, a to hneď s dvoma projektmi. Spomedzi piatich európskych krajín sa napokon stala víťazom v kategórii Best Change Communication Strategy.</p>
      <p><b><i>„Odborná porota rozhodla o tom, že sme spoločnosťou, ktorá najlepšie komunikovala zmenu firemnej kultúry, konkrétne zrušenie Dress Code.</i></b><i> Za úspech sme považovali už aj ocenenie na národnej úrovni súťaže – </i><i>AICO Grand Prix, ktoré bolo vstupenkou do európskeho finálne FEIEA Grand Prix. Obstáť v tak silnej konkurencii je pre nás veľkými úspechom a potvrdením, že ľudia z internej komunikácie Poštovej banky pracujú na projektoch, ktoré majú zmysel a robia tak na špičkovej európskej úrovni. Ďakujem celému tímu odboru komunikácie a PR, ktorý sa podieľal na vzniku a realizácii myšlienky zrušenia formálneho oblečenia. Veľkú vďaku však adresujem aj vedeniu banky, ktoré nás v tomto kroku maximálne podporilo,“</i> hovorí vedúca oddelia internej a externej komunikácie Poštovej banky Jana Jarošová.</p>
      <figure>
        <img src="https://touchit.sk/wp-content/uploads/2019/11/PostovaBanka_cena_2_nowat.jpg"/>
      </figure>
      <p>Práca Dress Release bola včera ocenená aj bronzom na EPICA AWARDS 2019 v Amsterdame, na svetovej súťaži, kde ceny za kreativitu v reklame udeľujú šéfredaktori z viac než 40 svetových časopisov a webov o reklame.</p>
      <p>Poštová banka, ako prvá finančná inštitúcia na Slovensku, zrušila Dress Code na svojej centrále ešte v apríli tohto roku s presvedčením, že úspech firmy nestojí na kravatách a lodičkách. Na komunikovanie tejto novinky si zvolila netradičný nosič – bielu košeľu s potlačou správy o zrušení Dress Code. Tú si v deň oficiálnej rozlúčky s biznis oblečením oblieklo celé vedenie firmy. Generálny riaditeľ, odetý do tlačovej správy, oznámil zamestnancom radostnú novinu na internom evente ´Kafe s Andrejom Zaťkom´. Revolučná novinka na inovatívnom nosiči sa následne dostala aj k novinárom.</p>
      <p>Takmer všetci zamestnanci prijali voľnosť v obliekaní s nadšením. V  prieskume sa vyjadrili, že sa vďaka neformálnemu oblečeniu cítia pohodlnejšie, sú efektívnejší a prispelo to aj k priateľskejšej atmosfére na jednotlivých oddeleniach. <i>„´Zbohom dress code´ je iba jeden z mnohých krásnych projektov, ktorý sme tento rok zrealizovali a vďaka ktorému sa naši kolegovia cítia v práci príjemnejšie a spokojnejšie,“</i> hodnotí J. Jarošová. O jeho význame, prínose pre zamestnancov i samotnú banku, ako aj o  inšpiratívnom rozmere pre ostatné spoločnosti svedčí aj víťazstvo v súťaži <i><b>HERMES KOMUNIKÁTOR ROKA 2019, </b></i>kde sa projekt ´Zbohom Dress code´ stal víťazom v kategórii Interná komunikácia. Zabodoval aj na <b>Zlatom klinci 2019</b>, odkiaľ si odniesol dve bronzové ocenenia – za kreatívne použitie netradičných alebo nových nosičov a za kreativitu v PR kampani. <i>„Som vďačný kolegom za tento nápad a hlavne za to, že sa im podarilo presvedčiť ma, aby nezostal iba na papieri. Výborná práca! Všetkým sa nám chodí v teniskách do práce lepšie,“</i> konštatuje generálny riaditeľ Poštovej banky Andrej Zaťko.</p>
      <related>
        <h4>Súvisiace články</h4>
        <a href="https://touchit.sk/tatra-banka-predstavila-novy-dizajn-mobilnej-aplikacie/265066"/>
        <a href="https://touchit.sk/spustenie-seriovej-vyroby-modelu-skoda-citigoe-iv-s-bateriovym-elektrickym-pohonom/265027"/>
        <a href="https://touchit.sk/verejnost-povazuje-allianz-sp-za-najlepsie-komunikujucu-poistovnu/265022"/>
      </related>
    </article>
  </body>
</html>