<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.log.com.tr/samsung-galaxy-a71-icin-onemli-bir-detay-daha-belli-oldu/"/>
    <meta property="og:site_name" content="LOG"/>
    <meta property="article:published_time" content="2019-11-22T10:00:55+00:00"/>
    <meta property="og:title" content="Samsung Galaxy A71 için önemli bir detay daha belli oldu"/>
    <meta property="og:description" content="Dün tasarımsal olarak sızdırılan yakında karşımıza çıkacak Samsung Galaxy A71 için önemli bir detay netlik kazandı. İşte modelin pil kapasitesi;"/>
  </head>
  <body>
    <article>
      <h1>Samsung Galaxy A71 için önemli bir detay daha belli oldu</h1>
      <address><time datetime="2019-11-22T10:00:55+00:00">22 Nov 2019, 10:00</time> by <a rel="author">Can TUNÇER</a></address>
      <p>Dün tasarımsal olarak sızdırılan yakında karşımıza çıkacak<b> Samsung Galaxy A71</b> için önemli bir detay netlik kazandı. İşte modelin pil <a href="https://www.gsmarena.com/samsung_galaxy_a71s_4500_mah_battery_pictured_in_korean_certification-news-40208.php">kapasitesi</a>;</p>
      <p>Resmi CAD dosyalarından hazırlandığı kadarıyla <b>Samsung Galaxy A71,</b> ön kamerayı içerisine alan <b>merkeze konumlandırılmış bir ekran deliği</b> ve ince çerçeveler ile yolda bulunuyor. Arkasında geniş bir kamera modülü yer alan ve parmak izi sensörünü de <b>ekranına entegre </b>eden telefon, yeni sızıntıya göre <b>4.500 mAh</b> pil üstüne kuruluyor. Günümüz için ne çok büyük ne de ufak olan bu pil, modelin normal kullanımda bir günü rahatlıkla çıkarabileceğini gösteriyor. Resmi olarak Türkiye’de satılması şimdilik beklenmeyen telefon, arkasındaki dörtlü kamera kurulumunda 48 megapiksel + 12 megapiksel ultra geniş açı + 12 megapiksel telefoto + ToF sensörü barındırıyor. Cihaz kamera konusunda çok iddialı durmuyor.</p>
      <h3>Samsung Galaxy A71 gücünü Exynos 980 işlemciden alacak deniyordu</h3>
      <p>8 nm üretim sürecinden çıkan sekiz çekirdekli <b>Exynos 980,</b> kısaca hatırlamak adına iki adet <b>Cortex-A77</b> ve altı adet <b>Cortex-A55</b> çekirdeği üstüne kuruluyor. Grafik tarafında ise <b>Mali G76</b> kullanan işlemci, özel bir <b>NPU</b> yani <b>yapay zeka birimine</b> de sahip. Bu sayede yapay zeka işlemleri için ana çekirdeklere yük bindirmeyen donanım, <b>108 megapiksel kamera</b> sensörlerine aktif olarak destek veriyor. 5G desteğine de sahip bu işlemci, Galaxy A71 için çok güzel görünüyordu. Ancak son kaynakların modelin Snapdragon 675 ile gelebileceği de söylemeye başladı.</p>
      <related>
        <h4>İLGİNİZİ ÇEKEBİLİR</h4>
        <a href="https://www.log.com.tr/samsungun-kayitladigi-dikkat-cekici-yeni-telefon-tasarimi/"/>
      </related>
    </article>
  </body>
</html>