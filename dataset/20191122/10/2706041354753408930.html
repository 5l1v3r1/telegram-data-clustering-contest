<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportky.zoznam.sk/c/220775/kolumbijsky-reprezentant-zotrva-v-turine-ofenzivny-zaloznik-podpisal-s-juventusom-novy-kontrakt"/>
    <meta property="og:site_name" content="Športky.sk"/>
    <meta property="article:published_time" content="2019-11-22T10:50:00+00:00"/>
    <meta property="og:title" content="Kolumbijský reprezentant zotrvá v Turíne: Ofenzívny záložník podpísal s Juventusom nový kontrakt"/>
    <meta property="og:description" content="TURÍN - Kolumbijský futbalista Juan Cuadrado predĺžil zmluvu so svojím klubom Juventus Turín až do roku 2022. Tridsaťjedenročný krídelník nasledoval kroky spoluhráča Leonarda Bonucciho, ktorý ..."/>
  </head>
  <body>
    <article>
      <h1>Kolumbijský reprezentant zotrvá v Turíne: Ofenzívny záložník podpísal s Juventusom nový kontrakt</h1>
      <address>
        <time datetime="2019-11-22T10:50:00+00:00">22 Nov 2019, 10:50</time>
      </address>
      <p>TURÍN - Kolumbijský futbalista Juan Cuadrado predĺžil zmluvu so svojím klubom Juventus Turín až do roku 2022. Tridsaťjedenročný krídelník nasledoval kroky spoluhráča Leonarda Bonucciho, ktorý podpísal nový kontrakt s úradujúcim talianskym majstrom už v utorok.</p>
      <p>Cuadrado, ktorý okrem pravého krídla dokáže nastupovať aj na poste pravého obrancu, prišiel do Juventusu v roku 2015 na hosťovanie z Chelsea. O dva roky neskôr sa zmenil jeho transfer na trvalý, "stará dáma" zaplatila za neho Londýnčanom 20 miliónov eur. Kolumbijský reprezentant odohral za Juventus dokopy 151 zápasov, v ktorých strelil 15 gólov, pri ďalších 28 asistoval. S klubom získal štyri ligové tituly, trikrát vyhral domáci pohár a raz taliansky Superpohár. Informovala o tom agentúra AFP.</p>
      <footer><b>Zdroj:</b> TASR<br/><b>Foto:</b> TASR</footer>
      <related>
        <h4>SÚVISIACE ČLÁNKY</h4>
        <a href="https://sportky.zoznam.sk/c/220749/real-chce-slovensku-hviezdu-interu-stoj-co-stoj-za-skriniara-je-ochotny-zaplatit-takyto-balik"/>
        <a href="https://sportky.zoznam.sk/c/220737/byvaly-taliansky-reprezentant-odstartoval-novu-karieru-musia-vediet-ze-v-tom-nie-su-osamote"/>
        <a href="https://sportky.zoznam.sk/c/220715/ac-milano-sa-snazi-ziskat-ibrahimovica-problemom-su-extremne-poziadavky-svedskej-superhviezdy"/>
        <a href="https://sportky.zoznam.sk/c/220663/pohneval-si-fanusikov-arsenalu-teraz-je-na-odchode-o-xhaku-sa-zaujimaju-milanski-giganti"/>
      </related>
    </article>
  </body>
</html>