<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.republika.rs/vesti/drustvo/170498/baletski-spektakl-ledu-krcko-orascic"/>
    <meta property="og:site_name" content="REPUBLIKA"/>
    <meta property="article:published_time" content="2019-11-22T10:19:00+00:00"/>
    <meta property="og:title" content="Baletski spektakl na ledu Krcko Oraščić"/>
    <meta property="og:description" content="Zbog izuzetnog interesovanja za spektakularnu baletsku predstavu na ledu &quot;Krcko Oraščić&quot; prvaci ruske škole baleta izvešće je dva puta u Beogradu."/>
  </head>
  <body>
    <article>
      <h1>Baletski spektakl na ledu Krcko Oraščić</h1>
      <h2>Zbog izuzetnog interesovanja za spektakularnu baletsku predstavu na ledu "Krcko Oraščić" prvaci ruske škole baleta izvešće je dva puta u Beogradu.</h2>
      <address><time datetime="2019-11-22T10:19:00+00:00">22 Nov 2019, 10:19</time> by <a rel="author">Republika</a></address>
      <p>Pored prvobitnog termina 7. decembra u 20 časova od danas počinje prodaja ulaznica za izvođenje Krčka Oraščića na ledu u 18 časova. Karte su u prodaji na blagajnama Sava Centra, Tickets. Rs I DDTickets, kao i online na pomenutim sajtovima Tickets. Rs i DDTickets. Rs</p>
      <p>Na čelu ove baletske trupe se nalazi umetnčki direktor Konstantin Rasadin, koji je ruski zaslužni umetnik i bivši solista čuvenog i svetski poznatog Marinski baleta, kao i školski drug Rudolfa Nurieva. On je učestvovao u predstavama zajedno sa Mihailom Barišnjikovim i Natalijom Makarovom. Ovo je prvi put u svetu da se pravi klasični balet, u klasičnim baletskim kostimima, izvodi na klizalištu koje se postavlja na samoj sceni pozorišta i opera.</p>
      <p>U Baletu na ledu su u različitim periodima učestvovali višestruki svetski i evropski prvaci u umetničkom klizanju, kao i olimpijski šampioni Ljudmila Belousova, Oleg Protopopov, Aleksej Ulanov, Ljudmila Smirnova...Oko 20 plesača imaju titule Majstora sporta Rusije zbog svojih pobeda na svim ruskim i međunarodnim takmičenjima u umetničkom klizanju.</p>
      <p>Od 1995. godine, Balet na ledu iz Sankt Peterburga je izvođen na mnogobrojnim scenama operskih pozorišta a 7.12. će dva puta "zalediti" veliku scenu Sava Centra.</p>
    </article>
  </body>
</html>