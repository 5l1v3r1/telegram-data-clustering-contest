<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsit.gr/ellada/nees-taytotites-me-egxromi-fotografia-kai-yper-tsip/2921037/"/>
    <meta property="og:site_name" content="Newsit.gr"/>
    <meta property="article:published_time" content="2019-11-22T10:28:19+00:00"/>
    <meta property="og:title" content="Νέες ταυτότητες: Με έγχρωμη φωτογραφία και… υπέρ-τσιπ!"/>
    <meta property="og:description" content="Με πιστωτικές κάρτες στο μοντέλο της Εσθονίας οι νέες ταυτότητες. Θα έχουν δυο αριθμούς, εκ των οποίων ο ένας μοναδικός. Ποιο ρόλο θα έχει το υπέρ-τσιπ που θα μπει στις νέες ταυτότητες."/>
  </head>
  <body>
    <article>
      <h1>Νέες ταυτότητες: Με έγχρωμη φωτογραφία και… υπέρ-τσιπ!</h1>
      <h2>Με πιστωτικές κάρτες στο μοντέλο της Εσθονίας οι νέες ταυτότητες. Θα έχουν δυο αριθμούς, εκ των οποίων ο ένας μοναδικός. Ποιο ρόλο θα έχει το υπέρ-τσιπ που θα μπει στις νέες ταυτότητες.</h2>
      <address><time datetime="2019-11-22T10:28:19+00:00">22 Nov 2019, 10:28</time> by <a rel="author">Newsit Newsroom</a></address>
      <p>Από το 2021 αναμένονται οι νέες ταυτότητες. Κάθε μέρα όμως έρχονται στο φως νέες πληροφορίες για το πως θα είναι και ποια χαρακτηριστικά θα έχουν.</p>
      <p>Εδώ και καιρό ήταν γνωστό πως οι νέες ταυτότητες θα μοιάζουν με εκείνες της Εσθονίας. Θα μοιάζουν με πιστωτικές κάρτες και όπως αναφέρουν Τα Νέα, θα έχουν έγχρωμη φωτογραφία του κατόχου τους.</p>
      <related>
        <a href="https://www.newsit.gr/politikh/etsi-tha-einai-oi-nees-taytotites-me-enan-monadiko-arithmo-7/2919669/"/>
      </related>
      <p>Από τα κύρια χαρακτηριστικά τους θα είναι δυο αριθμοί, ο ένας εκ των οποίων μοναδικός και το υπέρ-τσιπ, που θα πιστοποιεί ανά πάσα στιγμή τα στοιχεία του κατόχου της ταυτότητας και θα του δίνει τη δυνατότητα, από το σπίτι ή το γραφείο, να συνδέεται με δημόσιες υπηρεσίες, αποφεύγοντας έτσι τις ουρές.</p>
      <p>Ο μοναδικός αριθμός που θα έχουν οι νέες ταυτότητες θα είναι αυτός που θα αντικαταστήσει τον ΑΜΚΑ και το ΑΦΜ.</p>
      <p>Η βασική αλλαγή, όμως, είναι το τσιπ που θα ενσωματωθεί στις νέες ταυτότητες και το οποίο θα περιλαμβάνει όλα τα στοιχεία του κατόχου όπως ονοματεπώνυμο, φορολογικά και ασφαλιστικά στοιχεία ακόμα και στοιχεία από το δίπλωμα οδήγησης.</p>
      <p>Το υπέρ-τσιπ στις νέες ταυτότητες θα διευκολύνει τους πολίτες στις συναλλαγές τους με υγειονομικές υπηρεσίες, ασφαλιστικά ταμεία, τραπεζικές συναλλαγές που γίνονται ηλεκτρονικά, στην υπογραφή συμβάσεων, ακόμα και στις μετακινήσεις με τα Μέσα Μαζικής Μεταφοράς.</p>
      <p>Στις νέες ταυτότητες θα αναγράφονται τα στοιχεία που ξέρουμε έως σήμερα, όπως το ονοματεπώνυμο. Θα προστεθούν δυο αριθμοί: ο αριθμός της ταυτότητας και ο εθνικός αριθμός αναγνώρισης (που θα αντικαταστήσει ΑΦΜ και ΑΜΚΑ) και ο οποίος ονομάζεται και αριθμός φορολογικού και κοινωνικού ενδιαφέροντος, τον οποίο ο πολίτης θα χρησιμοποιεί για συναλλαγές με το Δημόσιο.</p>
      <p>Αυτός ο δεύτερος αριθμός θα είναι που θα «ακολουθεί» τον κάθε πολίτη για όλη του τη ζωή. Ακόμη κι αν κάποιος χάσει την ταυτότητά του, δεν χάνει τον μοναδικό αριθμό του.</p>
    </article>
  </body>
</html>