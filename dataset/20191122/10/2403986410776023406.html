<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/ukrayinski_prikordonniki_obstrilyali_kontrabandistiv_na_kordoni_z_moldovoyu_ye_poraneni_n1237787"/>
    <meta property="og:site_name" content="24 Канал"/>
    <meta property="article:published_time" content="2019-11-22T10:37:00+00:00"/>
    <meta property="og:title" content="Українські прикордонники обстріляли контрабандистів на кордоні з Молдовою: є поранені"/>
    <meta property="og:description" content="У Гвіздцях Чернівецької області 21 листопада прикордонники помітили, що група людей намагалася незаконно перемістити сигарети через кордон з Молдови в Україну. Порушники намагалися завантажити контрабанду в автомобілі на іноземній реєстрації."/>
  </head>
  <body>
    <article>
      <h1>Українські прикордонники обстріляли контрабандистів на кордоні з Молдовою: є поранені</h1>
      <address><time datetime="2019-11-22T10:37:00+00:00">22 Nov 2019, 10:37</time> by <a rel="author" href="https://24tv.ua/irina_koshanska_tag7066/" target="_blank">Ірина Кошанська</a></address>
      <p>
        <b>У Гвіздцях Чернівецької області 21 листопада прикордонники помітили, що група людей намагалася незаконно перемістити сигарети через кордон з Молдови в Україну. Порушники намагалися завантажити контрабанду в автомобілі на іноземній реєстрації.</b>
      </p>
      <p>Помітивши прикордонників, контрабандисти почали тікати на своїх авто. Під час спроби затримання втікачі проігнорували законні вимоги прикордонників зупинитися, повідомила <a href="https://dpsu.gov.ua/ua/news/SHCHob-zupiniti-porushnikiv-yaki-stvorili-zagrozu-zhittyu-skladu-prikordonnogo-naryadu-ohoronci-kordonu-zastosuvali-zbroyu/">пресслужба Держприкордонслужби </a>Укрїни. Більше того – порушники спрямували одне з авто прикордонників, створивши явну загрозу їхнім життю та здоров’ю.</p>
      <blockquote>До теми кордону: <a href="https://24tv.ua/na_zakarpatti_cholovik_perevodiv_cherez_derzhkordon_vyetnamtsiv_maskuyuchi_yih_pid_dikih_tvarin_n1229129">На Закарпатті чоловік переводив через держкордон в'єтнамців, маскуючи їх під диких тварин</a></blockquote>
      <p><b>Тоді прикордонники застосували зброю, адже попереджувальні постріли не зупиняли порушників</b>. Контрабандисти продовжили втечу: їхали у напрямку Гвіздівців.</p>
      <p>Про ситуацію прикордонники повідомили правоохоронцям. А згодом поліція дізналася, що <b>в центральну райлікарню звернулися 3 людей з вогнепальними пораненнями.</b></p>
      <p>Щоб з’ясувати всі обставини інциденту, на кордон прибув голова ДПСУ Сергій Дейнеко. Зараз прикордонники разом з іншими правоохоронцями встановлюють особи всіх правопорушників та проводять подальшу перевірку.</p>
    </article>
  </body>
</html>