<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://cosmopolitan.hu/sztarhirek/2019/11/22/kiderult-igy-jott-ossze-puskas-peti-es-dallos-bogi/"/>
    <meta property="og:site_name" content="Cosmopolitan.hu"/>
    <meta property="article:published_time" content="2019-11-22T10:11:00+00:00"/>
    <meta property="og:title" content="Kiderült: Így jött össze Puskás Peti és Dallos Bogi"/>
    <meta property="og:description" content="Nem titkolják tovább a szerelmüket."/>
  </head>
  <body>
    <article>
      <h1>Kiderült: Így jött össze Puskás Peti és Dallos Bogi</h1>
      <h2>Nem titkolják tovább a szerelmüket.</h2>
      <address><time datetime="2019-11-22T10:11:00+00:00">22 Nov 2019, 10:11</time> by <a rel="author">Cosmopolitan.hu</a></address>
      <p>Tegnap a<i> <a href="https://www.facebook.com/starmagazin2002/photos/a.384760378245084/2495567810497653/?type=3&amp;theater">Star magazin</a></i> címlapján jelent meg egy lesifotó, ami után mindenki azt találgatta, hogy vajon <a href="https://cosmopolitan.hu/te_te_te/2019/11/21/dallos-bogi-es-puskas-peti-osszejottek/">Dallos Bogi és Puskás Peti</a> összejöttek-e. <b>Az ölelkezős kép végigszántott a neten</b>, és valószínűleg gyorsan eljutott az X-Faktor két mentorához is, mivel pár órával később <b>ők maguk erősítették meg a szerelmükről szóló pletykát</b>. Közös <b>Insta-fotójuk</b> alatt rengetegen gratuláltak a románchoz.</p>
      <figure>
        <embed-post data-src="https://www.instagram.com/p/B5Id9vulcXG" data-service="Instagram"/>
      </figure>
      <p>Most az énekesnő egyik barátja mesélte el a <i><a href="https://www.blikk.hu/sztarvilag/sztarsztorik/kiderult-titok-ossze-jott-x-faktoros-mentor-puskas-peti-es-dalos-bogi/0zdg6ts">Blikk</a></i>nek, hogy <b>hogyan jöttek össze a sztárok</b>: <i>„már a műsor előtt is ismerték egymást, és bár akkor is szimpatikusak voltak egymának, mindkettejüknek volt párja, így nem történt semmi.”</i> Bogi előző kapcsolata egyébként tavaly decemberben, Petié pedig <a href="https://cosmopolitan.hu/sztarhirek/2019/03/29/breking-puskas-peti-ujra-szingli/">idén tavasszal ért véget</a>, így nem akarták elsietni a dolgot. A bennfentes hozzátette, hogy <b>minden mentor örült annak, hogy Bogi érkezik Radics Gigi helyére, de Peti különösen boldog volt</b>.</p>
      <p><i>„Amikor a válogatóknak vége lett, és jó pár napot együtt töltöttek augusztusban a mentorházban, akkor<b> vált egyértelművé: talán többet éreznek a másik iránt</b>”</i> – mesélte a barát a Blikknek, és hozzátette, hogy <b>Bogi eleinte félt felvállalni a kapcsolatot</b>, nehogy azt gondolják az emberek, hogy emiatt a versenyben részrehajló lesz. Miután a baráti társaságukban is egyre többször tűntek fel együtt, és megjelent a lebuktató fotó, úgy gondolták, ideje elárulni, mit éreznek egymás iránt.</p>
    </article>
  </body>
</html>