<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tanea.gr/2019/11/22/politics/parliament/mitsotakis-se-gennimata-i-ellada-den-einai-ksefrago-ampeli/"/>
    <meta property="og:site_name" content="ΤΑ ΝΕΑ"/>
    <meta property="article:published_time" content="2019-11-22T10:53:56+00:00"/>
    <meta property="og:title" content="Μητσοτάκης σε Γεννηματά: Η Ελλάδα δεν είναι ξέφραγο αμπέλι"/>
    <meta property="og:description" content="Τα σύνορα φυλάσσονται και η Ελλάδα δεν είναι ξέφραγο αμπέλι απάντησε κατηγορηματικά από το βήμα της Βουλής ο πρωθυπουργός Κυριάκος Μητσοτάκης στην προόεδρο του Κινήματος Αλλαγής Φώφη Γεννηματά σχετικά με το Προσφυγικό."/>
  </head>
  <body>
    <article>
      <h1>Μητσοτάκης σε Γεννηματά: Η Ελλάδα δεν είναι ξέφραγο αμπέλι</h1>
      <h2>Τα σύνορα φυλάσσονται και η Ελλάδα δεν είναι ξέφραγο αμπέλι απάντησε κατηγορηματικά από το βήμα της Βουλής ο πρωθυπουργός Κυριάκος Μητσοτάκης στην προόεδρο του Κινήματος Αλλαγής Φώφη Γεννηματά σχετικά με το Προσφυγικό.</h2>
      <address><time datetime="2019-11-22T10:53:56+00:00">22 Nov 2019, 10:53</time> by <a rel="author" href="https://www.tanea.gr/author/tanea-team/" target="_blank">TANEA Team</a></address>
      <p>Τα σύνορα φυλάσσονται και η Ελλάδα δεν είναι ξέφραγο αμπέλι απάντησε κατηγορηματικά από το βήμα της Βουλής ο πρωθυπουργός Κυριάκος Μητσοτάκης στην προόεδρο του Κινήματος Αλλαγής Φώφη Γεννηματά σχετικά με το Προσφυγικό.</p>
      <p>Ο πρωθυπουργός ανέδειξε και πάλι την ευρωπαϊκή – διεθνή διάσταση του προβλήματος, ενώ αναφέρθηκε διεξοδικά στα μέτρα που λαμβάνει η κυβέρνηση.</p>
      <p>
        <a href="https://www.in.gr/2019/11/22/greece/giatros-panagiotis-rafail-se-treis-mines-tha-exoume-kali-eikona-gia-ta-apotelesmata-tis-therapeias/">Γιατρός Παναγιώτης Ραφαήλ : Σε τρεις μήνες θα έχουμε καλή εικόνα για τα αποτελέσματα της θεραπείας</a>
      </p>
      <p>Το πρόβλημα έχει σοβαρό κοινωνικό αντίκτυπο και πολλές αντικειμενικές δυσκολίες διαχείρισης. Δυστυχώς άστοχες αποφάσεις του πρώτου καιρού το γιγάντωσαν και οι αρχικές προσφυγικές ροές έχουν μετατραπεί σε μεταναστευτική καταιγίδα. Από την στιγμή που λήφθηκε η απόφαση να κλείσουν τα βόρεια σύνορά μας, ο πυρήνας του προβλήματος που εντοπίζεται στα ανατολικα σύνορα έχουν οδηγήσει σε έκρηξη του προβλήματος που καλούμαστε να αντιμετωπίσουμε. Δεν μπροούμε να αναλωθούμε στις ευθύνες των προηγούμενων. Εχουμε χρέος να ανταποκριθούμε στις δικές μας ευθύνες και να στηριχθούμε και στην δική σας βοήθεια.</p>
      <p>Επεσημανε ότι έθεσε το θέμα στο ΕΛΚ τονίζοντας την ανάγκη να αντιμετωπιστεί το πρόβλημα από την ΕΕ και επισήμανα τις ευθύνες κομμάτων που ανήκουν στη δική μας ευρωπαϊκή οικογένεια.</p>
      <p>Ο κ. Σχοινάς έχει δεσμευτεί ότι εως Φεβρουάριο θα καταθέσεις πρώτες προτάσεις για την αντιμετώπιση αυτού του ζητήματος.</p>
      <p>Πρόσθεσε ότι το πρόβλημα είναι ευρωπαϊκό όχι διμερές με την Τουρκία, επισημαίνοντας ότι η χώρα χρειάζεται εθνική πολιτική διαχείρισης του ζητήματος που δεν είμαστε βέβαιοι ότι θα καλυτερεύσει. Η δική μας πολιτική έχει αλλάξει από την πολιτική του ΣΥΡΙΖΑ. Τα σύνορά μας φυλάσσονται και θα φυλάσσονται γιατί έχουμε σύνορα και στην ξηρά και στην θάλασσα. Ο νέος νόμος επιταχύνει τη διαδικασία ασύλου.  Η Ελλάδα έχει τις αντοχές της αλλά ξέφραγο αμπελι δεν είναι. Αυτή η εποχή τελειώσε. Αυτό σημαίνει αυστηρότερη πολιτική φύλαξης συνόρων, κλειστοί χώροι φιλοξενίας.</p>
      <p>
        <b>Γεννηματά: Η Ελλάδα δεν αντέχει άλλες Μόριες</b>
      </p>
      <p>Η κ. Γεννηματά στην ερώτηση της κατά τη διάρκεια της «Ωρας του Πρωθυπουργού» είπε ότι τα νησία και όλη η κοινωνία εκπέμπουν SOS. Δυστυχώς και η δική σας πολιτική δεν εκπέμπει αυτό το μηνυμα στην Ευρώπη. Ο Ερντογάν έχει τη δυνατότητα να μας εκβιάζει, εμάς και την Ευρώπη. Η Ευρώπη χαίδεύει τον Ερντογάν.</p>
      <p>Ο πληθυσμός των εγκλωβισμένων στα νησιά χθες ήταν πάνω από 38.000 είπε και πρόσθεσε ότι εχει ξεπεραστεί κάθε όριο αντοχής .</p>
      <p>Ο κ. Tσίπρας δέσμευσε τη χώρα μας σε αυτή την περιπέτεια για καθαρά μικροκομματικούς λόγους από ιδιοτέλεια. Μετέτρεψε την χώρα μας στο κορόιδο της Ευρώπης. Εσείς τι κάνετε; Συνεχίζετε την ίδια, ρώτησε η κ. Γεννηματά, λέγοντας ότι το μεταναστευτικό μπορεί να εξελιχθεί σε εθνική τραγωδία. Δεν μπορεί εμείς να φορτωνόμαστε όλο το πρόβλημα. «Αλλάξτε τώρα ρότα και αφήστε την επικοινωνία και ασχοληθείτε με την ουσία γιατί το αυγό του φιδιού παραμονεύει», επεσήμανε η κ. Γεννηματά.</p>
      <p>Να υπάρξει άμεσα απόφαση της ΕΕ. για νέα προγράμματα μετεγκατάστασης προσφύγων, σε όλες τις χώρες της Ένωσης.  Να υπάρξει επί τέλους αναλογική κατανομή των βαρών.</p>
      <p>Με συγκεκριμένα μέτρα κατά χωρών όπως η  Ουγγαρία που αρνούνται να εφαρμόσουν τις αποφάσεις. Να υπάρξουν κυρώσεις οικονομικές.</p>
      <p>Να αλλάξει η κοινή δήλωση Ε.Ε.-Τουρκίας και να γίνονται επιστροφές  και από την ενδοχώρα.</p>
      <p>Να προχωρήσουν οι διαδικασίες αναθεώρησης του Κανονισμού του Δουβλίνου.</p>
      <p>Δεν αρκούν  μόνο οι χρηματοδοτήσεις. Δεν ξεμπερδεύει η Ευρώπη μόνο με αυτές, έχει μεγαλύτερες και ευρύτερες ευθύνες.</p>
      <p>Δεύτερο  ζήτημα για την αντιμετώπιση του προβλήματος είναι η φύλαξη των συνόρων. «Φυλάξτε επιτέλους τα σύνορα μας κύριε Μητσοτάκη», είπε η Φώφη Γεννηματά.</p>
      <p>Ενισχύστε τις δυνάμεις αποτροπής. Απαιτείστε κοινές περιπολίες με την Frontex, ώστε να γίνει σαφές ότι πρόκειται για ευρωπαϊκά σύνορα.</p>
      <p>Δεν μπορεί η FRONTEX να επιχειρεί και να είναι αποτελεσματική στη φύλαξη των συνόρων στο Βορρά και στα ανατολικά να κάνει τον παρατηρητή. Με κλειστά σύνορα στο Βορρά και ανοιχτά στην ανατολή δεν υπάρχει λύση κ. Μητσοτάκη. Δεν υπάρχει. Κοροιδευόμαστε και μεταξύ μας.</p>
      <p>«Οι συνθήκες επιβάλλουν να ταρακουνήσετε τις ευρωπαϊκές ηγεσίες και τα ευρωπαϊκά όργανα, να ακουστεί η κραυγή αγωνίας της ελληνικής κοινωνίας. Να ακουστεί η κραυγή αγωνίας σε ολόκληρη την Ευρώπη », είπε η πρόεδρος του ΚΙΝΑΛ</p>
      <p>Δεν ξέρω αν δεν θέλετε ή αν δεν μπορείτε. Δεν ενδιαφέρει τι λέτε κατ΄ιδίαν στις επικοινωνίες σας με την κ. Μέρκελ και τους άλλους Ευρωπαίους ηγέτες.</p>
      <p>Σε ότι αφορά την κατάσταση στις δομές στη χώρα, είπε ότι η Ελλάδα δεν αντέχει άλλες Μόριες, ζητώντας μέτρα για την αποσυμφόρηση των νησιών.</p>
      <p>
        <a href="https://www.tanea.gr/2019/11/22/greece/vomva-koumoutsakou-kata-240-ayksithikan-oi-afikseis-metanaston-apo-ton-maio/">Βόμβα Κουμουτσάκου: Κατά 240% αυξήθηκαν οι αφίξεις μεταναστών από τον Μάιο</a>
      </p>
      <related>
        <h4>Σχετικά άρθρα</h4>
        <a href="https://www.tanea.gr/2019/11/22/politics/parliament/live-o-mitsotakis-apanta-se-tsipra-kai-gennimata-sti-vouli/"/>
        <a href="https://www.tanea.gr/2019/11/20/politics/government/anakoinose-ta-metra-gia-to-metanasteytiko-i-kyvernisi/"/>
        <a href="https://www.tanea.gr/2019/11/20/politics/gennimata-i-ellada-den-antexei-alles-mories/"/>
      </related>
    </article>
  </body>
</html>