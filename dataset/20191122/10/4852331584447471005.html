<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webnews.it/2019/11/22/black-friday-honor-9x-offerta-unieuro/"/>
    <meta property="og:site_name" content="Webnews"/>
    <meta property="article:published_time" content="2019-11-22T10:53:00+00:00"/>
    <meta property="og:title" content="Black Friday, Honor 9X in offerta da Unieuro"/>
    <meta property="og:description" content="Il nuovo Honor 9X è in vendita da Unieuro ad un prezzo di 229,00 euro durante il periodo dedicato al Black Friday (dal 22 novembre al 2 dicembre 2019)."/>
  </head>
  <body>
    <article>
      <h1>Black Friday, Honor 9X in offerta da Unieuro</h1>
      <h2>Il nuovo Honor 9X è in vendita da Unieuro ad un prezzo di 229,00 euro durante il periodo dedicato al Black Friday (dal 22 novembre al 2 dicembre 2019).</h2>
      <address><time datetime="2019-11-22T10:53:00+00:00">22 Nov 2019, 10:53</time> by <a rel="author" href="https://www.webnews.it/author/lucacolantuoni/" target="_blank">Luca Colantuoni</a></address>
      <p>Da oggi è possibile acquistare in Italia il nuovo <b>Honor 9X</b>. La data coincide con l’inizio della settimana del <a href="https://www.webnews.it/speciale/black-friday/">Black Friday</a>, quindi il produttore cinese ha deciso di offrire lo smartphone ad un prezzo scontato. Gli utenti che acquisteranno questo interessante dispositivo di fascia media presso gli store di <b>Unieuro</b> (online e offline) potranno risparmiare 20 euro sul prezzo di listino.</p>
      <p><a href="https://www.webnews.it/recensioni/produttore/honor/">Honor</a> ha sempre prestato molta attenzione al design dei suoi smartphone. Per il nuovo <a href="https://www.webnews.it/recensioni/honor-9x/">Honor 9X</a> è stato scelto il <b>Dynamic X Design</b> con una cover in vetro formata da migliaia di prismi che riflettono e rifrangono la luce in varie direzioni. Lo schermo FullView da <b>6,53 pollici</b> ha una risoluzione full HD+ (2340×1080 pixel). Non ci sono né notch né fori perché la fotocamera frontale da 16 megapixel è nascosta nel bordo superiore. Un meccanismo motorizzato spinge il modulo verso l’alto.</p>
      <slideshow>
        <figure>
          <img src="https://www.webnews.it/app/uploads/2019/11/honor-9x-1.jpg"/>
        </figure>
        <figure>
          <img src="https://www.webnews.it/app/uploads/2019/11/honor-9x-3.jpg"/>
        </figure>
        <figure>
          <img src="https://www.webnews.it/app/uploads/2019/11/honor-9x-2.jpg"/>
        </figure>
        <figure>
          <img src="https://www.webnews.it/app/uploads/2019/11/honor-9x-5.jpg"/>
        </figure>
        <figure>
          <img src="https://www.webnews.it/app/uploads/2019/11/honor-9x-4.jpg"/>
        </figure>
      </slideshow>
      <p>La dotazione hardware comprende inoltre il processore octa core Kirin 710F, 4 GB di RAM e 128 GB di storage, espandibili con schede microSD fino a 512 GB. Le tre fotocamere posteriori hanno sensori da <b>48, 8 e 2 megapixel</b> (standard, grandangolare e profondità). Una delle funzionalità IA più interessanti è Super Night Mode che permette di ottenere foto nitide anche in condizioni di scarsa illuminazione.</p>
      <p>La connettività è garantita dai moduli WiFi 802.11ac, Bluetooth 4.2, GPS e LTE (dual SIM). Sono presenti inoltre il lettore di impronte digitali sul retro, il <b>jack audio</b> da 3,5 millimetri e la porta USB Type-C. La batteria da 4.000 mAh supporta la ricarica rapida da 10 Watt. Il sistema operativo è <b>Android 9 Pie</b> con interfaccia EMUI 9.1.</p>
      <figure>
        <img src="https://www.webnews.it/app/uploads/2019/11/honor-9x-unieuro.jpg"/>
      </figure>
      <p>Il prezzo ufficiale di Honor 9X è 249,00 euro. Dal 22 novembre al 2 dicembre 2019 è possibile acquistare lo smartphone da Unieuro ad un prezzo di <b>229,00 euro</b>.</p>
      <p>Se vuoi aggiornamenti su <i>Black Friday</i> inserisci la tua email nel box qui sotto:</p>
      <p>Iscriviti <br/>Si<br/>No<br/>Acconsento al trattamento dei dati per attività di marketing.<br/>Si<br/>No<br/>Acconsento al trattamento dei dati ai fini della comunicazione a terzi per loro attività di marketing.</p>
      <p>Compilando il presente form acconsento a ricevere le informazioni relative ai servizi di cui alla presente pagina ai sensi dell'<a href="https://www.webnews.it/privacy-policy">informativa sulla privacy</a>.</p>
      <p>La tua iscrizione è andata a buon fine. Se vuoi ricevere informazioni personalizzate compila anche i seguenti campi opzionali:</p>
      <p>Anno di nascita<br/>Sesso<br/>Provincia<br/>Professione<br/>Titolo di studio<br/>Telefono <br/>Si<br/>No<br/>Acconsento al trattamento dei dati per attività di marketing.<br/>Si<br/>No<br/>Acconsento al trattamento dei dati ai fini della comunicazione a terzi per loro attività di marketing.<br/>Completa</p>
    </article>
  </body>
</html>