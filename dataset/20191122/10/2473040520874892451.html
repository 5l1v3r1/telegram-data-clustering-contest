<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wall-street.ro/articol/Companii/247100/metro-cash-carry-incepe-sa-faca-mici-si-carnati-in-romania.html"/>
    <meta property="og:site_name" content="Wall-Street"/>
    <meta property="article:published_time" content="2019-11-22T10:27:40+00:00"/>
    <meta property="og:title" content="Metro Cash&amp;Carry intra pe piata procesarii de carne si incepe sa faca mici si carnati in Romania"/>
    <meta property="og:description" content="Retailerul german Metro Cash&amp;Carry va incepe productia de preparate din carne in noul sau centru de procesare a carnii, care va fi amplasat pe platforma logistica de la Steanestii de Jos a companiei, care va fi complet functionala in aprilie 2020, scrie economica.net."/>
  </head>
  <body>
    <article>
      <h1>Metro Cash&amp;Carry intra pe piata procesarii de carne si incepe sa faca mici si carnati in Romania</h1>
      <address>
        <time datetime="2019-11-22T10:27:40+00:00">22 Nov 2019, 10:27</time>
      </address>
      <p>
        <b>Retailerul german Metro Cash&amp;Carry va incepe productia de preparate din carne in noul sau centru de procesare a carnii, care va fi amplasat pe platforma logistica de la Steanestii de Jos a companiei, care va fi complet functionala in aprilie 2020, scrie <a href="https://www.economica.net/metro-va-produce-mici-si-carnati_176660.html">economica.net</a>.</b>
      </p>
      <p>Procesarea carnii se va realiza intr-un centru specializat care va face parte din noul centru logistic de la Stefanestii de Jos al companiei, aflat deocamdata intr-o faza avansata de amenajare. "In centrul de procesare a carnii se va procesa, se va produce (mici, carnati) si se va ambala - vom produce aproximativ 150 articole preparate, feliate, marinate, maturate. Productia va incepe in iulie 2020", au declarat pentru publicatia citata oficialii companiei, care au explicat ca investitia in acest centru ajunge la 2,5 milioane de euro.</p>
      <p>Centrul de procesare va avea o capacitate de 20 de tone produs finit pe zi si va presupune munca a 35-40 de angajati si se va procesa carne de porc, oaie, vita pentru realizarea de produse congelate, produse afumate si dry aged.</p>
      <p>In ceea ce priveste inaugurarea depozitului de la Stefanestii de Jos, al treilea al companiei, retailerul este pe ultima suta de metri cu pregatirile pentru ca o parte va fi gata in luna ianuarie 2020.</p>
      <p>Metro opereaza in 36 de tari si numara peste 150.000 de angajati la nivel mondial. In anul financiar 2017/2018, <a href="http://www.retail.ro/catalog-metro/index.html">Metro</a> a inregistrat vanzari in valoare de 36,5 miliarde de euro. Metro Cash &amp; Carry Romania a fost lansata oficial in Romania in luna octombrie a anului 1996, prin deschiderea primului centru de distributie, in Bucuresti. Distributia nationala a magazinelor Metro Romania este urmatoarea: 5 centre in Bucuresti, cate doua centre in Brasov, Constanta, Timisoara si cate un centru in fiecare din urmatoarele orase: Cluj, Bacau, Iasi, Craiova, Baia Mare, Pitesti, Galati, Ploiesti, Oradea, Sibiu, Suceava, Tg. Mures, Arad, Deva, Satu Mare, Piatra Neamt, Buzau, Targoviste si Turda.</p>
      <p>
        <a href="https://www.wall-street.ro/articol/Auto/246986/renault-ar-putea-iesi-de-pe-unele-piete.html">Citeste si:<br/>Renault ar putea iesi de pe unele piete</a>
      </p>
      <figure>
        <img src="https://img.wall-street.ro/image_thumbs/thumbs/229/229c62e6a17fb3b7541a67005e1a469b-400x250-00-65.jpg?v=1574236800"/>
      </figure>
    </article>
  </body>
</html>