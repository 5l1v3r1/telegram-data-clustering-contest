<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://handbollskanalen.se/handbollsligan/viktig-seger-for-ifk-skovde-andra-halvlek-avgjorde/"/>
    <meta property="og:site_name" content="Handbollskanalen"/>
    <meta property="article:published_time" content="2019-11-22T10:56:03+00:00"/>
    <meta property="og:title" content="Viktig seger för IFK Skövde – andra halvlek avgjorde"/>
    <meta property="og:description" content="Efter en jämn första halvlek och ledning 16–12 ökade IFK Skövde i den andra halvleken och kunde till slut besegra Redbergslids IK med 33–24. IFK Skövde har inte riktigt fått spelet att stämma på samma sätt i år som under den succéfyllda fjolårssäsongen. Å andra sidan hade torsdagens motståndare Redbergslid heller ingen kul trend inför […]"/>
  </head>
  <body>
    <article>
      <h1>Viktig seger för IFK Skövde – andra halvlek avgjorde</h1>
      <address><time datetime="2019-11-22T10:56:03+00:00">22 Nov 2019, 10:56</time> by <a rel="author" href="https://handbollskanalen.se/author/ola-selby/" target="_blank">Ola Selby</a></address>
      <p>
        <b>Efter en jämn första halvlek och ledning 16–12 ökade IFK Skövde i den andra halvleken och kunde till slut besegra Redbergslids IK med 33–24.</b>
      </p>
      <p>IFK Skövde har inte riktigt fått spelet att stämma på samma sätt i år som under den succéfyllda fjolårssäsongen. Å andra sidan hade torsdagens motståndare Redbergslid heller ingen kul trend inför matchen. Därför var känslan att det var mer än två poäng som stod på spel.</p>
      <p>Den första halvleken var jämn, även om IFK Skövde var i förarsätet rätt igenom. Redbergslid hängde dock på och underläget var endast fyra bollar i paus.</p>
      <p>Men i den andra fick IFK Skövde igång sitt spel på ett helt annat sätt medan Redbergslid inte riktigt orkade. Hemmalaget kunde därför vinna med 33–24, två mycket viktiga poäng. Redbergslid fortsätter att ha det jobbigt – tränaren Jasmin Zuta har trollat med armbågarna under flera säsonger, men nu ser det tungt ut. Efter 14 spelade matcher är RIK utanför slutspelsplatserna.</p>
      <p>
        <b>IFK Skövde – Redbergslids IK 33–24 (16–12)</b>
      </p>
      <p><b>IFK Skövde:</b> Kristian Stranden 7, Jack Thurin 6, Jesper Jensen 5, Richard Hanisch 4, Christopher Hedberg 4, Rasmus Wremer 2, Dan Beck Hansen 2, Erik Sääf 1, Hampus Söderman 1, Matias Jepsen 1</p>
      <p><b>Redbergslid:</b> Tobias Johansson 6, Niclas Fingren 4, Anton Gustafsson 2, Carl Hamberg 2, Emil Mellegård 2, August Wiger 2, Oskar Ysander 2, Elliot Stenmalm 1, Albin Stenberg 1, Ludvig Högberg 1, Eric Forsell Schefvert 1</p>
    </article>
  </body>
</html>