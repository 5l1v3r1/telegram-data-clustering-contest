<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/proisshestvija/20191122-v-odesi-odnorichna-dytyna-otruyilasya-narkotykamy-maty-vtekla/"/>
    <meta property="og:site_name" content="ФАКТИ"/>
    <meta property="article:published_time" content="2019-11-22T10:54:54+00:00"/>
    <meta property="og:title" content="В Одесі однорічна дитина отруїлася наркотиками – мати втекла"/>
    <meta property="og:description" content="В Одесі однорічна дівчинка отруїлася метадоном, її госпіталізували до лікарні у непритомному стані."/>
  </head>
  <body>
    <article>
      <h1>В Одесі однорічна дитина отруїлася наркотиками – мати втекла</h1>
      <address>
        <time datetime="2019-11-22T10:54:54+00:00">22 Nov 2019, 10:54</time>
      </address>
      <p>В Одесі однорічна дівчинка отруїлася метадоном, її госпіталізували до лікарні у непритомному стані.</p>
      <p>Дівчинку в непритомному стані доставили у лікарню на кареті швидкої допомоги. Мати дитини до останнього відмовлялася говорити лікарям, чим саме отруїлася її дочка.</p>
      <p>Тільки після того, як медики провели низку реанімаційних заходів та аналізів, то констатували, що маленька пацієнтка отруїлася метадоном, її <b>мати зізналася в тому, що вживає препарати замісної терапії</b>, і припустила, що дівчинка могла взяти в рот якісь ліки.</p>
      <p>У Суворовському ОП відкрили кримінальне провадження за ст. 166 КК України. За злісне невиконання обов’язків з догляду за дитиною <b>жінці загрожує від двох до п’яти років позбавлення волі.</b></p>
      <p><b>Читайте</b>: <a href="https://fakty.com.ua/ua/proisshestvija/20191018-nagoduvala-kasheyu-na-kysloti-u-sevastopoli-maty-otruyila-odnorichnu-dytynu/">Нагодувала кашею на кислоті: у Севастополі мати отруїла однорічну дитину</a></p>
      <p>Зараз мама дівчинки переховується. Її розшукують. Медики роблять все можливе для порятунку однорічної дівчинки. Її стан оцінюють як важкий.</p>
      <figure>
        <iframe src="https://www.youtube.com/embed/2vMK0shfudg" width="560" height="315" data-service="Youtube" scrolling="no"/>
      </figure>
      <p>До слова, раніше Факти ICTV писали про те, що на Рівненщині <a href="https://fakty.com.ua/ua/ukraine/20190814-na-rivnenshhyni-dvomisyachna-dytyna-otruyilasya-vodoyu-z-nitratamy/">двомісячна дитина отруїлася водою</a> з нітратами.</p>
    </article>
  </body>
</html>