<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ziuaconstanta.ro/stiri/actualitate/live-text-istoricul-tasin-gemil-dubla-lansare-de-carte-la-medgidia-invitati-de-seama-la-liceul-teoretic-nicolae-balcescu-galerie-foto-705774.html"/>
    <meta property="og:site_name" content="ZIUA de Constanta"/>
    <meta property="article:published_time" content="2019-11-22T10:11:00+00:00"/>
    <meta property="og:title" content="Istoricul Tasin Gemil, dublă lansare de carte, la Medgidia. Invitați de seamă, la Liceul Teoretic &quot;Nicolae Bălcescu&quot; (galerie foto)"/>
    <meta property="og:description" content="In aceste momente, orasul Medgidia il are ca oaspete de onoare pe istoricul Tasin Gemil. Cele doua volume ale sale, Pe drumurile istoriei , se lanseaza astazi, incepand cu ora 10, la Liceul Teoretic ..."/>
  </head>
  <body>
    <article>
      <h6 class="kicker"> LIVE TEXT</h6>
      <h1>Istoricul Tasin Gemil, dublă lansare de carte, la Medgidia. Invitați de seamă, la Liceul Teoretic "Nicolae Bălcescu" (galerie foto) </h1>
      <address><time datetime="2019-11-22T10:11:00+00:00">22 Nov 2019, 10:11</time> by <a rel="author">Cătălina BĂLTĂREȚU, Claudia CORBU</a></address>
      <p>
        <a href="https://www.ziuaconstanta.ro/stiri/actualitate/live-text-istoricul-tasin-gemil-dubla-lansare-de-carte-la-medgidia-invitati-de-seama-la-liceul-teoretic-nicolae-balcescu-galerie-foto-705774.html?imagini=1#scroll">🖼️ Galerie foto (8)</a>
      </p>
      <p>În aceste momente, oraşul Medgidia îl are ca oaspete de onoare pe istoricul Tasin Gemil.<br/><br/>Cele două volume ale sale, „Pe drumurile istoriei”, se lansează astăzi, începând cu ora 10, la Liceul Teoretic „Nicolae Bălcescu” din localitate.<br/><br/>Evenimentul este moderat de prof.dr. Adrian Ilie, invitaţi fiind Valentin Ciorbea, Gafar Ekrem, Marius Furtuna şi Eden Kurtasan. Cercetător neobosit în arhive, profesor universitar, deputat în Parlamentul României, ambasador al României în Azerbaidjan şi Turkmenistan, prof. univ. dr. Tasin Gemil ne propune, în noua sa carte, o nouă abordare a istoriei româneşti, din ultimii 50 de ani.<br/> <br/>Lucrarea a apărut recent la Editura Presa Universitară Clujeană şi cuprinde două volume însumând peste o mie de pagini, unde sunt antologate interviuri luate istoricului de către foşti studenţi sau colaboratori ai săi: regretatul Virgil Coman, Vasile Soare, Adina Fodor, Laura Cornea şi Melek Fetisleam.<br/> <br/>Cuvântul-înainte al cărţii este semnat de fostul preşedinte al României, Emil Constantinescu, iar prefaţa este realizată de acad. prof. univ. dr. Ioan Aurel Pop, preşedintele Academiei Române şi rector al Universităţii „Babeş-Bolyai“ din Cluj-Napoca.<br/><br/>Impresionanta lucrare a mai avut parte de lansări-eveniment la Cluj, Bucureşti şi Constanţa, fiecare dintre manifestări onorând personalitatea autorului şi contribuţia recentului volum la evocarea unei perioade importante din istoria Dobrogei şi a ţării.<br/><br/><b>UPDATE 5 </b><br/><br/>În aceste momente istoricul Tasin Gemil ține un discurs.<br/><br/>"Dragii mei, eu am ținut neaparat să fac această lansare aici, in liceul ăsta. Aș fi vrut să fie exact sala unde am învățat. Aceasta care se adresează tinerilor din Medgidia, apoi tinerilor din România. Am considerat că trebuie să împărtășesc experienta vieții mele, asa cum am văzut eu viața și așa cum am trăit. Anumite clipe le puteți lua ca model. Așadar, aici s-au spus multe cuvinte laudative la adresa mea. Este normal. Le mulțumesc prietenilor mei care au vorbit până acum. Mă bucur pentru aceasta popularitate a cărții", a precizat Tasin Gemil. <br/><br/> "Întreaga învățatura din aceasta carte este ca trebuie sa traiti cum doriți, să vă dăruiți meseriei pe care ati ales-o și să o faceți asa cum trebuie. Trebuie să credeți în dreptate și adevăr", a mai punctat Tasin Gemil. <br/><br/>Tasin Gemil a tinut să țină o lecție de viață copiilor prezenți, oferindu-le sfaturi prețioase pe care să le folosească în viață.  <br/><br/><b>UPDATE 4 </b><br/><br/>Edem Kurtasan a luat cuvântul. <br/><br/>"La un târg de carte l-am cunoscut pe domnul profesor. Modelul a fost preluat in Dobrogea. Domnii profesori, sunt onorat să fiu alături de voi. Aș îndrăzni să vorbesc dintr-o alta perspectivă. Este o carte accesibila si se poate citi pe nerasuflate. În carte il veți găsi pe domnul profesor aăa cum este în realitate",  a menționat Edem Kurtasan. <br/><br/><b>UPDATE 3 </b><br/><br/>Prof.dr. Adrian Ilie îi oferă cuvântul lui Ekrem Gafar. <br/><br/>"Am o situație ingrată. Aș fi putut spune multe despre excelența sa prof. univ. dr. Tasin Gemil, dar domnul profesor Valentin Ciorbea și Adrian ilie au spus multe. Eu o să mă axez pe un alt domeniu.L-am cunoscut în urmă cu 60 de ani, in 1959. Locuia pe strada Nicolae Bălecescu nr.21. Eu locuiam pe strada Scarlat la nr. 21. Mătușa mea era bună prietenă și vecină cu mama domnului Tasin Gemil. Unchiul meu era în relație foarte bună cu tatăl domnului.<br/><br/>Dumnealui era în ultimii ani de liceu, iar eu eram în clasa a IV-a a Școlii Tătare. Îl admiram în costumul său de licean, cușapca pusă puțin într-o parte, cu emblema LNB pe șapcă, scrisul cu galben-aurium, am vazut poza aici. Am fost impresionat de chipeșul licean, care îmi era și vecin - Tasin. Mătușa mea mi-l dădea  ca exemplu în toate cele. Până și părinții mei, care fuseseră martori de câteva ori la discuțiile cu mătușa. Modelul meu a devenit el. A plecat la studii din Medgidia. Nu l-am văzut de mulți ani. Fiind de vârste apropiate cu sora lui, ne întâlneam în oraș și vorbeam de dumnealui. Așa am aflat mai multe detalii", a  menționat Ekrem Gafar.<br/><br/>"Nea Tasin pentru mine este tătarul prin excelență. Dacă cumva l-am copiat, să știti că mă simt onorat și mândru pentru că sunt tătar, ca și dumnealui, mă simt chiar mândru ", a mai punctat Ekrem Gafar. <br/><br/>Gafar le-a recomandat elevilor sa iși aleagă un model bun în viață.<br/> <br/><br/><b>UPDATE 2 </b><br/><br/>Prof. univ. dr. Valentin Ciorbea a luat cuvântul: <br/><br/>"Dragi elevi și profesori, am venit astăzi alături de cotidianul ZIUA de Constanța din respectul pe care îl avem pentru domnul Tasin Gemil. Este a patra lansare a acestor două volume. Aceasta este cea mai de suflet - se întoarce în liceul  „Nicolae Bălcescu”, acolo unde în 1960 a absolvit și s-a decis să plece la Iași, la Facultatea de istorie. Cele două volume sunt de o valoare informativă deosebită. Sunt prefatate de Ioan Aurel Pop - directorul Academiei Române și de fostul președinte al României, Emil Constantinescu."<br/><br/>"A crescut cu calități intelectuale deosebite și cu un apetit de a citi, și a citi creativ. Alegerea dintre medicină și istorie a fost fericită. I se potrivește mai bine cu poziția de cercetător și istoric. Pe mine cărtile m-au interesat din mai multe motive. Am avut cam aceiași profesori la Iași. Când el termina, eu intram la facultate. Am regăsit pagini cu profesori dragi", a mai menționat Prof. univ. dr. Valentin Ciorbea. <br/><br/>"În anii '70 Școala Istorică Ieșeană excela prin Institutul A.D.Xenopol. Scotea un anuar foarte spectaculos. Nici un cuvânt legat de Nicolae Ceaușescu nu a apărut acolo. S-a aplecat ulterior spre istoria turcilor și otomană. Istoria noastră medievală nu poate fi cunoscută foarte bine. Lucrează în Institut o perioadă de timp. Este cunoscut deja. Își schimbă locul de muncă și vine la Arhivele Naționale, studiind pe documente osmane", a mai punctat Prof. univ. dr. Valentin Ciorbea. <br/><br/>Profesorul Ciorbea a punctat că după ce a citit cărțile profesorului Tasin Gemil, a înteles exact relația României cu Imperiul Otoman.<br/><br/>În volume sunt mărturii cum studia la Arhivele turcești.<br/><br/>"Există două mari arhive istorice în lume. Arhiva Imperiului Otoman și Arhiva Spaniei. Banii nu erau foarte mulți, dar atât cât a avut - intra la ora 9 și la ora 17 se ridica de pe scaun. Ajunsese să se hrăneasca dintr-un covrig", a subliniat profesorul Ciorbea. <br/><br/>Profesorul Ciorbea a spus că cea mai frumoasă și importantă propunere pe care a primit-o Tasin Gemil a fost să devină ambasador în Azerbaidjan.<br/><br/>Al doilea mandat de ambasador l-a avut în Turkmenistan, iar Valentin Ciorbea spune că și-a coordonat activitatea cu profesionalism. La Cluj a înființat Institutul de Turcologie.<br/><br/><br/><b>UPDATE 1 </b><br/><br/>Prof.dr.Adrian Ilie moderează lansarea de carte și în sală sunt prezenți elevii liceului dar și apropiați ai autorului.<br/><br/>"Sunt date importante din viața domnului profesor. Am citit-o cu sufletul la gură. Despre domnul profesor pot să spun multe. Este absolvent al liceului  „Nicolae Bălcescu”, în care ne aflăm astăzi", a spus  prof.dr. Adrian Ilie.<br/><br/> Adrian Ilie a subliniat cariera sa de profesor universitar la Universitatea Ovidius, fiind și prorector. A înființat un institut la Universitatea „Babeş-Bolyai“ din Cluj.<br/> <br/><br/>Citește și: <br/><br/><a href="https://www.ziuaconstanta.ro/stiri/cultura/pe-drumurile-istoriei-o-noua-lansare-a-lucrarii-lui-tasin-gemil-la-medgidia-705196.html">„Pe drumurile istoriei“ - o nouă lansare a lucrării lui Tasin Gemil, la Medgidia</a><br/> </p>
      <related>
        <h4>Articole asemanatoare</h4>
        <a href="https://www.ziuaconstanta.ro/stiri/cultura/pe-drumurile-istoriei-o-noua-lansare-a-lucrarii-lui-tasin-gemil-la-medgidia-705196.html"/>
        <a href="https://www.ziuaconstanta.ro/stiri/cultura/volumele-pe-drumurile-istoriei-lansate-la-constanta-tasin-gemil-nu-suntem-urmasii-mongolilor-galerie-foto-703132.html"/>
        <a href="https://www.ziuaconstanta.ro/stiri/cultura/institutul-de-turcologie-si-studii-central-asiatice-din-cluj-napoca-fondat-de-istoricul-dobrogean-tasin-gemil-sarbatoreste-zece-ani-de-la-infiintare-702920.html"/>
        <a href="https://www.ziuaconstanta.ro/stiri/cultura/lansarea-la-constanta-a-lucrarii-lui-tasin-gemil-pe-drumurile-istoriei-702755.html"/>
        <a href="https://www.ziuaconstanta.ro/stiri/cultura/pe-drumurile-istoriei-fragmente-de-viata-si-de-istorie-traita-in-volumele-impresionante-ale-profesorului-tasin-gemil-galerie-foto-video-701745.html"/>
        <a href="https://www.ziuaconstanta.ro/stiri/cultura/live-text-prof-tasin-gemil-o-remarcabila-personalitate-a-dobrogei-isi-lanseaza-astazi-volumele-pe-drumurile-istoriei-la-bucuresti-galerie-foto-701662.html"/>
        <a href="https://www.ziuaconstanta.ro/stiri/actualitate/pe-drumurile-istoriei-traite-si-scrise-de-prof-univ-dr-tasin-gemil-lansare-de-carte-la-casa-titulescu-bucuresti-document-701430.html"/>
        <a href="https://www.ziuaconstanta.ro/stiri/cultura/o-noua-aparitie-editoriala-a-prof-univ-dr-tasin-gemil-pe-drumurile-istoriei-700033.html"/>
        <a href="https://www.ziuaconstanta.ro/stiri/actualitate/ziua-etniei-tatare-679060.html"/>
        <a href="https://www.ziuaconstanta.ro/stiri/ziua-nationala-1-decembrie/mesajul-istoricului-tasin-gemil-de-ziua-nationala-a-romaniei-document-677989.html"/>
        <a href="https://www.ziuaconstanta.ro/stiri/ziua-dobrogei/dobrogeaetnica-laudatio-mihai-irimia-677931.html"/>
        <a href="https://www.ziuaconstanta.ro/diverse/stiri-calde/constanta-va-fi-lansata-cartea-lui-virgil-coman-aromanii-si-meglenoromanii-din-banat-emotionanta-poveste-a-cartii-607291.html"/>
        <a href="https://www.ziuaconstanta.ro/diverse/stiri-calde/eveniment-expozitia-intoarcerea-la-natura-la-palatul-parlamentului-cine-a-participat-de-la-constanta-576134.html"/>
        <a href="https://www.ziuaconstanta.ro/stiri/cultura/volum-despre-turcologie-si-studii-eurasiatice-lansat-la-constanta-gemil-tasin-noi-nu-avem-niciun-specialist-in-islamologie-galerie-foto-575550.html"/>
        <a href="https://www.ziuaconstanta.ro/informatii/udttmr-comunicate/comunicat-de-presa-udttmr-08-ianuarie-2015-527393.html"/>
      </related>
    </article>
  </body>
</html>