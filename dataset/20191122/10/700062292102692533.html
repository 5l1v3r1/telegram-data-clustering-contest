<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.madata.gr/epikairotita/economy/714704-Black-Friday-kai-Cyber-Monday-eykairies-gia-agores-toys-se-chamhloteres-times.html"/>
    <meta property="og:site_name" content="madata.gr"/>
    <meta property="article:published_time" content="2019-11-22T10:04:00+00:00"/>
    <meta property="og:title" content="Black Friday και Cyber Monday:Ευκαιρίες για αγορές τους σε χαμηλότερες τιμές"/>
    <meta property="og:description" content="Ευκαιρίες να κάνουν τις αγορές τους σε χαμηλότερες τιμές, σε περιόδους ή ημέρες με εκπτώσεις, θα έχουν οι καταναλωτές μέχρι το τέλος του 2019.H Black"/>
  </head>
  <body>
    <article>
      <h1>Black Friday και Cyber Monday:Ευκαιρίες για αγορές τους σε χαμηλότερες τιμές</h1>
      <address>
        <time datetime="2019-11-22T10:04:00+00:00">22 Nov 2019, 10:04</time>
      </address>
      <p>Ευκαιρίες να κάνουν τις αγορές τους σε χαμηλότερες τιμές, σε περιόδους ή ημέρες με εκπτώσεις, θα έχουν οι καταναλωτές μέχρι το τέλος του 2019.<br/><br/>H Black Friday ή αλλιώς Μαύρη Παρασκευή, ορίζεται συνήθως την τέταρτη Παρασκευή του Νοεμβρίου, αλλά πάντα ακολουθεί την ημέρα των Ευχαριστιών.<br/><br/>Έτσι, φέτος η Black Friday θα πέσει στις <b>29 Νοεμβρίου 2019.</b></p>
      <p><b>Μετά την Black Friday, η Cyber Monday</b><br/><br/>Βέβαια, δεν πρέπει να ξεχνάμε ότι τρεις ημέρες μετά την Black Friday, έρχεται η Cyber Monday, μια ακόμα ευκαιρία για φθηνές αγορές, που αφορά τις αγορές που γίνονται αποκλειστικά μέσω διαδικτύου.<br/><br/>Φέτος η Cyber Monday «πέφτει» τη Δευτέρα 2 Δεκεμβρίου 2019.</p>
      <p><b>Πώς προέκυψε η Black Friday</b><br/><br/>Ξεκίνησε ως συνήθεια στις ΗΠΑ και εξαιτίας της επιτυχίας που γνώρισε, έγινε θεσμός που υιοθέτησαν και άλλες χώρες.<br/><br/>Στις αρχές της δεκαετίας του '60 τα λογιστικά φύλλα και οι αποδείξεις ήταν βεβαίως χειρόγραφα και τα καταστήματα είχαν δύο χρώματα μελανιού για να καταγράφουν τα στοιχεία.<br/><br/>Με κόκκινο γράφονταν οι ημέρες με αρνητικό ισολογισμό πωλήσεων και με μαύρο οι ημέρες με θετικό απολογισμό.<br/><br/>Καθιερώθηκε λοιπόν η τελευταία Παρασκευή του Νοέμβρη ως η πρώτη ημέρα των πωλήσεων της Χριστουγεννιάτικης περιόδου, με σημαντικά αυξημένους τζίρους, εξ' ου και η ονομασία Black Friday.<br/><br/>Ο θεσμός τα τελευταία χρόνια έχει εξαπλωθεί σε πολλές ευρωπαϊκές χώρες, μεταξύ των οποίων η Αγγλία, η Γερμανία, η Γαλλία, η Δανία, η Ιταλία, η Ισπανία, η Αυστρία, η Φινλανδία, η Πολωνία και κάθε χρονιά συμμετέχουν όλο και περισσότεροι λιανέμποροι.</p>
      <figure>
        <iframe src="https://www.youtube.com/embed/OqNyY7snL2Y" width="560" height="315" data-service="Youtube" scrolling="no"/>
      </figure>
    </article>
  </body>
</html>