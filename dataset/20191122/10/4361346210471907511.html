<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/bosszubol-rantotta-vissza-a-nyugdijas-a-buszra-a-kisdiakot/187116"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-22T10:30:00+00:00"/>
    <meta property="og:title" content="Bosszúból rántotta vissza a nyugdíjas a buszra a kisdiákot"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Bosszúból rántotta vissza a nyugdíjas a buszra a kisdiákot</mark>
      </h1>
      <address><time datetime="2019-11-22T10:30:00+00:00">22 Nov 2019, 10:30</time> by <a rel="author">Bors</a></address>
      <p>
        <b>Az idős hölgy azt sérelmezte, hogy a tízéves hátizsákos gyerek az iskolába menet nem adta át neki az ülőhelyét. A kisdiák a buszon rekedt, mert a néni nem engedte leszállni. </b>
        <b>Az idős hölgy azt sérelmezte, hogy a tízéves hátizsákos gyerek az iskolába menet nem adta át neki az ülőhelyét. A kisdiák a buszon rekedt, mert a néni nem engedte leszállni.</b>
      </p>
      <p>Reggelente a tömegközlekedési eszközök zsúfolásig megtelnek suliba igyekvő kisiskolásokkal, táskának is helyet fenntartó tinikkel, rohanó felnőttekkel és nyugdíjasokkal.</p>
      <p>Olykor kőkemény harc megy az ülőhelyekért. Az illem azt diktálja, hogy az időseknek, a várandósoknak és a kisgyerekeseknek át kell adni a helyet.</p>
      <p>Egy vidéki nagyvárosban élő édesanya a Facebookon tette közzé, hogy 10 éves kisfiát az ajtóból rántotta vissza a táskájánál fogva egy idős nő, amikor a gyerek le akart szállni, mert nem adta át neki az ülőhelyét. Az asszony beszámolója szerint azt mondta a néni a fiúnak: ha eddig ült, akkor most se menjen seho­vá.</p>
      <figure>
        <img src="http://media.borsonline.hu/cikk/20/192727/gallery-picture/645w/2031160_img-20191121-0002.jpg"/>
        <figcaption>© Pintér Péter</figcaption>
      </figure>
      <p>Az ajtó bezáródott, az iskolába siető fiú pedig fent ragadt a buszon akarata ellenére. A posztot azonnal több százan osztották meg. A Bors megkereste az édesanyát, hogy mesélje el pontosan a részleteket, de nem szeretett volna nyilatkozni, azt viszont elmondta, hogy azért írta ki magából a Facebookra a történetet, mert szerette volna felhívni az emberek figyelmét arra, hogy jobban figyeljenek oda egymásra.</p>
      <p>
        <a href="http://www.borsonline.hu/aktualis/helytelen/187130">Kapcsolódó jegyzetünk itt olvasható.</a>
      </p>
    </article>
  </body>
</html>