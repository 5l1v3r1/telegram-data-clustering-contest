<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.real.gr/oikonomia/arthro/mnimonio_synergasias_me_to_koubeit_gia_themata_georgias-588897/"/>
    <meta property="og:site_name" content="Real.gr"/>
    <meta property="article:published_time" content="2019-11-22T10:17:00+00:00"/>
    <meta property="og:title" content="Eurostat: Στα 8 εκατομμύρια οι υποαπασχολούμενοι εργαζόμενοι στην ΕΕ το 2018"/>
    <meta property="og:description" content="Υπεγράφη, με τη σύμφωνη γνώμη του Υπουργού Αγροτικής Ανάπτυξης και Τροφίμων, Μάκη Βορίδη το μνημόνιο κατανόησης στο πλαίσιο προώθησης των διμερών πολιτικών και οικονομικών σχέσεων ανάμεσα στις δυο χώρες με το οποίο ενισχύεται η συνεργασία μεταξύ Ελλάδος και Κουβέιτ σε θέματα γεωργίας."/>
  </head>
  <body>
    <article>
      <h1>
        <a href="https://www.real.gr/oikonomia/arthro/eurostat_sta_8_ekatommyria_oi_ypoapasxoloumenoi_ergazomenoi_stin_ee_to_2018-588844/">Eurostat: Στα 8 εκατομμύρια οι υποαπασχολούμενοι εργαζόμενοι στην ΕΕ το 2018</a>
      </h1>
      <address><time datetime="2019-11-22T10:17:00+00:00">22 Nov 2019, 10:17</time> by <a rel="author">Real.gr</a></address>
      <figure>
        <img src="https://media.real.gr/filesystem/images/20191122/low/21-11--19-makis-voridis_252863_180162.JPG"/>
      </figure>
      <p>
        <b>Υπεγράφη, με τη σύμφωνη γνώμη του Υπουργού Αγροτικής Ανάπτυξης και Τροφίμων, Μάκη Βορίδη το μνημόνιο κατανόησης στο πλαίσιο προώθησης των διμερών πολιτικών και οικονομικών σχέσεων ανάμεσα στις δυο χώρες με το οποίο ενισχύεται η συνεργασία μεταξύ Ελλάδος και Κουβέιτ σε θέματα γεωργίας.</b>
      </p>
      <p>Το σχετικό μνημόνιο το οποίο εκπονήθηκε από τις υπηρεσίες του Υπουργείου Αγροτικής Ανάπτυξης και Τροφίμων αφορά τους τομείς της φυτικής παραγωγής, της παραγωγής φαρμακευτικών φυτών, της γενετικής βελτίωσης και των φυτογενετικών πόρων, της βιολογικής γεωργίας, της προστασίας της φυτικής παραγωγής και της καταπολέμησης παρασίτων, της κτηνοτροφίας, της Προστασίας Γεωγραφικών Ενδείξεων, καθώς και της παραγωγής αγροτικών προϊόντων υψηλής ποιότητας και της ασφάλειας των τροφίμων.</p>
      <p>Παράλληλα, θα υπάρξει συνεργασία των δύο χωρών σε εγγειοβελτιωτικά έργα, στη διαχείριση εδαφοϋδατικών πόρων, στην αποτελεσματική χρήση του νερού άρδευσης αλλά και στην ιχθυοκαλλιέργεια, στην αγροτική έρευνα, στην υγεία των ζώων και στην αντιμετώπιση της κλιματικής αλλαγής καθώς επίσης και την προσαρμογή των φυτών.</p>
      <p>Η συνεργασία αυτή θα υλοποιηθεί μέσω της ανταλλαγής τεχνικών πληροφοριών, τεκμηρίωσης, επιστημονικών ερευνητικών πληροφοριών, τεχνογνωσίας, εμπειρίας, επισκέψεων εμπειρογνωμόνων και συμβούλων.</p>
      <p>Επιπροσθέτως, θα διοργανωθούν εκπαιδευτικά προγράμματα, μαθήματα, σεμινάρια, συνέδρια, εκθέσεις, επιτόπιες επισκέψεις και συναντήσεις και στις δύο χώρες ενώ πρόκειται να ενθαρρυνθούν δραστηριότητες μικτών επιχειρήσεων για συνεργασία μεταξύ συνεταιριστικών και ιδιωτικών φορέων των δύο χωρών.</p>
      <p>Για την προώθηση του μνημονίου συνεργασίας συμφωνήθηκε η δημιουργία Μικτής Ελληνοκουβεϊτιανής Επιτροπής.</p>
      <p>Το μνημόνιο υπεγράφη από ελληνικής πλευράς από τον Υπουργό Εξωτερικών, Νίκο Δένδια ο οποίος βρίσκεται σε επίσημη επίσκεψη στο Κουβέιτ, για σειρά πολιτικών επαφών προκειμένου να προωθήσει τις διμερείς σχέσεις.</p>
    </article>
  </body>
</html>