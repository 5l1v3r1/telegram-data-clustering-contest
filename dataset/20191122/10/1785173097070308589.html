<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.ro/eveniment/dambovita-camion-cu-lemne-rasturnat-peste-o-femeie-care-mergea-pe-marginea-soselei-pe-dn-71-1922405322352019111019177345"/>
    <meta property="og:site_name" content="News.ro"/>
    <meta property="article:published_time" content="2019-11-22T10:53:35+00:00"/>
    <meta property="og:title" content="Dâmboviţa: Camion cu lemne, răsturnat peste o femeie care mergea pe marginea şoselei, pe DN 71"/>
    <meta property="og:description" content="O femeie a fost rănită, vineri, după ce un camion încărcat cu lemne s-a răsturnat peste ea, în zona localităţii Moţăieni din judeţul Dâmboviţa. Centrul Infotrafic arată că accidentul a avut loc pe DN 71 Târgovişte - Sinaia, întrucât şoferul camionului nu a adaptat viteza la şoseaua umedă şi din cauza unei surpări mai vechi a drumului."/>
  </head>
  <body>
    <article>
      <h1>Dâmboviţa: Camion cu lemne, răsturnat peste o femeie care mergea pe marginea şoselei, pe DN 71</h1>
      <address><time datetime="2019-11-22T10:53:35+00:00">22 Nov 2019, 10:53</time> by <a rel="author">News.ro</a></address>
      <p>
        <b>O femeie a fost rănită, vineri, după ce un camion încărcat cu lemne s-a răsturnat peste ea, în zona localităţii Moţăieni din judeţul Dâmboviţa. Centrul Infotrafic arată că accidentul a avut loc pe DN 71 Târgovişte - Sinaia, întrucât şoferul camionului nu a adaptat viteza la şoseaua umedă şi din cauza unei surpări mai vechi a drumului.</b>
      </p>
      <p>Potrivit Poliţiei Judeţene Dâmboviţa, pe DN 71, în zona localităţii Moţăieni, un camion încarcat cu material lemnos s-a răsturnat în afara şoselei, o femeie care se deplasa pe marginea drumului, ca pieton, fiind prinsă sub camion.</p>
      <p>Acolo au intervenit trei autospeciale ale ISU, dintre care una de descarcerare grea, şi o ambulanţă SAJ.</p>
      <p>Femeia a fost scoasă de sub camion, în viaţă, dar era inconştientă, fiind preluată de echipajele medicale, arată sursa citată.</p>
      <p>Potrivit Centrului Infotrafic, accidentul s-a produs după ce şoferul camionului cu lemne nu a adaptat viteza la condiţiile unui carosabil umed şi, din cauza unei surpări mai vechi a părţii carosabile, s-a răsturnat peste femeie.</p>
      <footer>Articolul de mai sus este destinat exclusiv informării dumneavoastră personale. Dacă reprezentaţi o instituţie media sau o companie şi doriţi un acord pentru republicarea articolelor noastre, va rugăm să ne trimiteţi un mail pe adresa <a href="mailto:abonamente@news.ro">abonamente@news.ro</a>.</footer>
    </article>
  </body>
</html>