<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dainiksaveratimes.com/punjab/news/sgpc-officials-members-notified-election-262938"/>
    <meta property="og:site_name" content="Dainik Savera Times"/>
    <meta property="article:published_time" content="2019-11-22T10:29:39+00:00"/>
    <meta property="og:title" content="एसजीपीसी पदाधिकारियों, सदस्यों के चुनाव अधिसूचित"/>
    <meta property="og:description" content="चंडीगढ़ : केंद्र ने शिरोमणि गुरुद्वारा प्रबंधक कमेटी (एस.जी.पी.सी.) की 15 सदस्यीय कार्यकारी समिति के चुनाव को अधिसूचित कर दिया है। यह सिखों के पवित्र स्थलों का प्रबंधन करने वाला शीर्ष निकाय है। इसके तहत गोबिंद सिंह उसके अध्यक्ष और रघुजीत सिंह वरिष्ठ उपाध्यक्ष बने हैं। गृह मंत्रलय की एक अधिसूचना में कहा गया, सिख गुरुद्वारा बोर्ड (पदाधिकारियों और कार्यकारी समिति का चुनाव) नियम, 1925 के नियम 11 के उप-नियम (2) में निहित प्रावधानों के अनुपालन के तहत केंद्र सरकार निम्नलिखित व्यक्तियों के नाम प्रकाशित करती है जो 13 नवंबर, 2018 को शिरोमणि गुरुद्वारा प्रबंधक कमेटी की आम बैठक में उसकी कार्यकारी समिति के पदाधिकारी और सदस्य के तौर निर्वाचित हुए थे। एसजीपीसी के अन्य पदाधिकारियों में कनिष्ठ उपाध्यक्ष बिक्कर सिंह, महासचिव गुरबचन सिंह करमुवाला शामिल हैं। सदस्यों में गुरमीत सिंह, अमरीक सिंह, भूपिंदर सिंह, जरनैल सिंह, जगजीत सिंह तलवंडी, खुशविंदर सिंह, भाई मनजीत सिंह, अमरीक सिंह वछोआ, तारा सिंह, बीबी जसबीर कौर जफरवाल और श्रृंगारा सिंह लोहियां शामिल हैं।"/>
  </head>
  <body>
    <article>
      <h1>एसजीपीसी पदाधिकारियों, सदस्यों के चुनाव अधिसूचित</h1>
      <address><time datetime="2019-11-22T10:29:39+00:00">22 Nov 2019, 10:29</time> by <a rel="author">Harman</a></address>
      <p>चंडीगढ़ : केंद्र ने शिरोमणि गुरुद्वारा प्रबंधक कमेटी (एस.जी.पी.सी.) की 15 सदस्यीय कार्यकारी समिति के चुनाव को अधिसूचित कर दिया है। यह सिखों के पवित्र स्थलों का प्रबंधन करने वाला शीर्ष निकाय है। इसके तहत गोबिंद सिंह उसके अध्यक्ष और रघुजीत सिंह वरिष्ठ उपाध्यक्ष बने हैं। गृह मंत्रलय की एक अधिसूचना में कहा गया, सिख गुरुद्वारा बोर्ड (पदाधिकारियों और कार्यकारी समिति का चुनाव) नियम, 1925 के नियम 11 के उप-नियम (2) में निहित प्रावधानों के अनुपालन के तहत केंद्र सरकार निम्नलिखित व्यक्तियों के नाम प्रकाशित करती है जो 13 नवंबर, 2018 को शिरोमणि गुरुद्वारा प्रबंधक कमेटी की आम बैठक में उसकी कार्यकारी समिति के पदाधिकारी और सदस्य के तौर निर्वाचित हुए थे। एसजीपीसी के अन्य पदाधिकारियों में कनिष्ठ उपाध्यक्ष बिक्कर सिंह, महासचिव गुरबचन सिंह करमुवाला शामिल हैं। सदस्यों में गुरमीत सिंह, अमरीक सिंह, भूपिंदर सिंह, जरनैल सिंह, जगजीत सिंह तलवंडी, खुशविंदर सिंह, भाई मनजीत सिंह, अमरीक सिंह वछोआ, तारा सिंह, बीबी जसबीर कौर जफरवाल और श्रृंगारा सिंह लोहियां शामिल हैं।</p>
      <blockquote>DainikSavera APP डाउनलोड करें। <a href="https://play.google.com/store/apps/details?id=com.readwhere.whitelabel.dainiksavera">ANDROID</a> लिंक और <a href="https://itunes.apple.com/in/app/dainik-savera-times/id954789238?mt=8">iOS</a></blockquote>
      <p><b>Web Title:</b> SGPC officials members notified election</p>
    </article>
  </body>
</html>