<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.ro/sport/mourinho-cand-ajung-la-un-club-port-pijamaua-clubului-si-dorm-cu-ea-1922400222002019111019177289"/>
    <meta property="og:site_name" content="News.ro"/>
    <meta property="article:published_time" content="2019-11-22T10:02:00+00:00"/>
    <meta property="og:title" content="Mourinho: Când ajung la un club, port pijamaua clubului şi dorm cu ea"/>
    <meta property="og:description" content="Noul antrenor al echipei Tottenham, Jose Mourinho, a prezentat într-un mod inedit cât de ataşat este de clubul la care lucrează."/>
  </head>
  <body>
    <article>
      <h1>Mourinho: Când ajung la un club, port pijamaua clubului şi dorm cu ea</h1>
      <address><time datetime="2019-11-22T10:02:00+00:00">22 Nov 2019, 10:02</time> by <a rel="author">Adrian Petculescu</a></address>
      <p>
        <b>Noul antrenor al echipei Tottenham, Jose Mourinho, a prezentat într-un mod inedit cât de ataşat este de clubul la care lucrează.</b>
      </p>
      <p>"Oamenii mă pot vedea ca domnul (n.r. - mister) Inter, domnul Real Madrid, domnul Porto, în realitate sunt domnul Club. Asta înseamnă că atunci când ajund la un club, port pijamaua clubului şi dorm cu ea. Muncesc şi dorm, trec de la trening la pijama, chiar pot fi confundate. Sunt un om de club, de fapt un om de multe cluburi", a declarat Mourinho, joi, într-o conferinţă de presă.</p>
      <p>Portughezul spune că nu vrea să repete greşelile pe care le-a făcut în trecut în cariera lui.</p>
      <p>"Am realizat că am comis greşeli. Nu am de gând să fac aceleaşi greşeli. Voi face alte greşeli, nu pe aceleaşi. Sunt umil, suficient de umil să încerc să-mi analizez cariera mea, nu doar anul trecut, toată, evoluţia, problemele, soluţiile. Nu să-i blamez pe alţii. A fost un lucru extraordinar, am mers adânc cu această analiză. O pauză a fost foarte pozitivă pentru mine. A fost prima vară în care nu am lucrat şi am simţit un pic ca o pierdere în timpul presezonului. Am fost întotdeauna umil, în felul meu, problema este că voi nu înţelegeţi asta", a spus el, potrivit BBC.</p>
      <p>"Când nu câştig nu pot fi fericit şi nu pot schimba asta. Sper că voi putea să-mi inflenţez jucătorii, deoarece dacă eşti fericit pierzând meciuri de fotbal este foarte greu să fii un învingător. Uneori trebuie să lucrezi cu oameni pe care nu-i placi şi să munceşti bine. Am principii pe care nu le pot schimba şi unul dintre acestea este că nu mă gândesc că pot să le schimb", şi-a dezvoltat Mourihno filozofia.</p>
      <p>Mourinho a cheltuit aproape 400 de milioane de lire sterline pe 11 jucători, în mnadatul său de doi ani la Manchester United, dar spune că la Spurs nu are nevoie de alţi jucători.</p>
      <p>"Cel mai bun cadou pentru mine este că nu am nevoie de jucători. Sunt fericit cu cei pe care îi am. Am doar nevoie de mai mult timp cu ei. Îi ştiu foarte bine după ce am jucat împotriva lor, dar niciodată nu ajungi să-i cunoşti suficient de bine. Nu putem câştiga Premier League în acest sezon, dar putem să o facem sezonul viitor. Nu &lt;o vom&gt; face, &lt;putem&gt; să o facem", a precizat tehnicianul.</p>
      <p>El a vorbit frumos de predecesorul său, Mauricio Pochettino: "Trebuie să-l felicit pentru munca depusă. Clubul acesta va fi întotdeauna casa lui. Terenul de antrenament va fi întotdeauna terenul lui de antrenament. Vine când vrea, când simte că-i lipsesc jucătorii, oamenii cu care a lucrat, Uşa este întotdeauna deschisă pentru el. Va găsi din nou fericirea, va găsi din nou un mare club. El va avea un mare viitor&gt;."</p>
      <p>Clubul Tottenham Hotspur a anunţat, miercuri dimineaţă, numirea lui Jose Mourinho în funcţia de antrenor al echipei.</p>
      <p>Mourinho a semnat un contract până la finalul sezonului 2022/2023.</p>
      <p>După Chelsea şi Manchester United, Jose Mourinho, 56 de ani, va conduce astfel o a treia echipă din Anglia. El nu a mai antrenat de 11 luni, din decembrie 2018, când a fost demis de la Manchester United.</p>
      <p>Argentinianul Mauricio Pochettino, în vârstă de 47 de ani, a fost demis, marţi seară, din cauza rezultatelor slabe, formaţia fiind pe locul 14 în clasament. El antrena Tottenham din 2014.</p>
      <footer>Articolul de mai sus este destinat exclusiv informării dumneavoastră personale. Dacă reprezentaţi o instituţie media sau o companie şi doriţi un acord pentru republicarea articolelor noastre, va rugăm să ne trimiteţi un mail pe adresa <a href="mailto:abonamente@news.ro">abonamente@news.ro</a>.</footer>
    </article>
  </body>
</html>