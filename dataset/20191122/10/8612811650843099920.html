<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dainiksaveratimes.com/national/haryana/news/bjp-set-a-record-by-forming-government-for-the-second-time-262941"/>
    <meta property="og:site_name" content="Dainik Savera Times"/>
    <meta property="article:published_time" content="2019-11-22T10:43:28+00:00"/>
    <meta property="og:title" content="भाजपा ने दूसरी बार सरकार बनाकर किया रिकॉर्ड कायम"/>
    <meta property="og:description" content="हिसार: भाजपा के सैक्टर-14 जिला कार्यालय में विधानसभा चुनाव के बाद आज हिसार के 4 हलकों आदमपुर, नारनौंद, उकलाना व बरवाला के भाजपा कार्यकर्त्ताओं के साथ बैठक कर चुनाव की समीक्षा की गई और आगामी रणनीति के लिए सुझाव मांगे गए। बैठक लेने हरियाणा के शिक्षा मंत्री कंवर पाल गुर्जर पहुंचे। इस अवसर पर जिला प्रभारी ओपी पहल, जिलाध्यक्ष सुरेंद्र पुनिया व कार्यकारी जिलाध्यक्ष सुजीत कुमार विशेष रूप से मौजूद रहे। मंच संचालन जिला महामंत्री आशा खेदड़ ने किया। इस दौरान कार्यकर्त्ताओं ने शिक्षा मंत्री के सामने अपने मन की बात रखी। इस अवसर पर कार्यकर्त्ताओं को संबोधित करते हुए शिक्षा मंत्री कंवर पाल गुर्जर ने कहा कि हिसार जिला में कार्यकर्त्ताओं ने खूब मन लगाकर मेहनत की। "/>
  </head>
  <body>
    <article>
      <h1>भाजपा ने दूसरी बार सरकार बनाकर किया रिकॉर्ड कायम</h1>
      <address><time datetime="2019-11-22T10:43:28+00:00">22 Nov 2019, 10:43</time> by <a rel="author">bhavnajoshi</a></address>
      <p>हिसार: भाजपा के सैक्टर-14 जिला कार्यालय में विधानसभा चुनाव के बाद आज हिसार के 4 हलकों आदमपुर, नारनौंद, उकलाना व बरवाला के भाजपा कार्यकर्त्ताओं के साथ बैठक कर चुनाव की समीक्षा की गई और आगामी रणनीति के लिए सुझाव मांगे गए। बैठक लेने हरियाणा के शिक्षा मंत्री कंवर पाल गुर्जर पहुंचे। इस अवसर पर जिला प्रभारी ओपी पहल, जिलाध्यक्ष सुरेंद्र पुनिया व कार्यकारी जिलाध्यक्ष सुजीत कुमार विशेष रूप से मौजूद रहे। मंच संचालन जिला महामंत्री आशा खेदड़ ने किया। इस दौरान कार्यकर्त्ताओं ने शिक्षा मंत्री के सामने अपने मन की बात रखी। इस अवसर पर कार्यकर्त्ताओं को संबोधित करते हुए शिक्षा मंत्री कंवर पाल गुर्जर ने कहा कि हिसार जिला में कार्यकर्त्ताओं ने खूब मन लगाकर मेहनत की। </p>
      <p>उन्होंने कहा की आज हरियाणा प्रदेश में गठबंधन की सरकार है। जो हरियाणा की जनता की आशा और अपेक्षा पर खरा उतरने का काम करेगी। 7 में से 3 हलकों में चुनाव जीता और बाकी 4 हलकों में प्रतिद्वंद्वी को कड़ी टक्कर देकर दिल जीतने का काम किया है। अब इन अनुकूल परिस्थितियों में थोड़ी और मेहनत से कार्यकर्त्ता संगठन को मजबूत कर सकते हैं। इस पर शिक्षा मंत्री कंवर पाल गुर्जर ने कार्यकर्त्ताओं द्वारा दिए गए फीडबैक को प्रदेश संगठन की बैठक में रखने का आश्वासन दिया। साथ ही उन्होंने कार्यकर्त्ताओं का हौसला बढ़ाते हुए कहा कि लगातार दूयरी बार राज में आकर बीजेपी ने हरियाणा में एक रिकॉर्ड बनाया है। </p>
      <p>साथ ही इस बार पिछले चुनाव की अपेक्षा 3 प्रतिशत बढ़कर जो जनादेश मिला है उसे हमे कार्यकर्त्ताओं की फौज में तब्दील करना चाहिए। आजएक-एक कर हर विधानसभा क्षेत्र की समीक्षा हुई। इस दौरान कार्यकर्त्ताओं ने भी अपनी बात रखी है। जिला मीडिया सह प्रभारी संदीप गंगवा ने बताया कि 22 नवंबर को हांसी, नलवा व हिसार विधानसभा क्षेत्रों के कार्यकर्त्ताओं की बैठक होगी है। इस अवसर पर सोनाली फोगाट, राजेन्द्र लाम्बा, मनदीप मलिक, सुदेश चौधरी, विक्रम कासनिया, ओम प्रकाश खिचड़, महेंद्र वर्मा, रमेश ढांडा, चांदी राम, आजाद शर्मा, अजय सिंधु, लक्ष्मी नारायण गुर्जर, रामस्वरूप डाटा, सतेंद्र, हंसराज जाजूदा, सूरजभान महला, शशीकांत, बलदेव नंबरदार, सतीस सुरलिया, राजकुमार इंदौरा, अरुण शर्मा व अन्य मौजूद रहे।</p>
      <blockquote>DainikSavera APP डाउनलोड करें। <a href="https://play.google.com/store/apps/details?id=com.readwhere.whitelabel.dainiksavera">ANDROID</a> लिंक और <a href="https://itunes.apple.com/in/app/dainik-savera-times/id954789238?mt=8">iOS</a></blockquote>
      <p><b>Web Title:</b> BJP set a record by forming government for the second time</p>
    </article>
  </body>
</html>