<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ditjesendatjes.nl/gescheiden-roel-van-velzen-gaat-weer-daten/"/>
    <meta property="og:site_name" content="Ditjes &amp; Datjes"/>
    <meta property="article:published_time" content="2019-11-22T10:31:13+00:00"/>
    <meta property="og:title" content="Gescheiden Roel van Velzen gaat weer daten"/>
    <meta property="og:description" content="Roel van Velzen is na zijn scheiding weer klaar voor een nieuwe liefde. De zanger is momenteel aan het daten. &quot;En dat is gezellig&quot;, vertelde hij in de ochtendshow van 100% NL."/>
  </head>
  <body>
    <article>
      <h1>Gescheiden Roel van Velzen gaat weer daten</h1>
      <address><time datetime="2019-11-22T10:31:13+00:00">22 Nov 2019, 10:31</time> by <a rel="author" href="https://www.ditjesendatjes.nl/author/ditjesdatjes/" target="_blank">DitjesDatjes</a></address>
      <p>Roel van Velzen is na zijn scheiding weer klaar voor een nieuwe liefde. De zanger is momenteel aan het daten. “En dat is gezellig”, vertelde hij in de ochtendshow van 100% NL.</p>
      <p>Het liefdesgeluk zoekt Van Velzen overigens niet via een datingapp. “Een heleboel van mijn vrienden zeiden: ‘wij gaan je natuurlijk wel op Tinder zetten'”, zegt Roel, die daar zelf niet zo’n heil in ziet. “Een bevriende collega van mij zat op Tinder en die moest continu uitleggen dat hij het écht was. Daar geloof ik dus niet in.”</p>
      <p>De zanger vertelde ook dat hij zich sinds kort weer kan richten op het maken van nieuwe muziek. “Ik had even wat dingen om op een rijtje te zetten. Eerst ging mijn vader dood, dat was pittig. Hij was mijn muzikale klankbord. En in april ben ik gescheiden. Dat gaat je natuurlijk niet in de koude kleren zitten, dus dan is het fijn om even minder te moeten. Het maken van nieuwe muziek duurde daarom eventjes.”</p>
      <p>Van Velzen en zijn vrouw Marloes waren twintig jaar samen, waarvan acht jaar getrouwd. De twee zouden “als goede vrienden gelukkiger zijn dan als geliefden”.</p>
      <p>BuzzE</p>
    </article>
  </body>
</html>