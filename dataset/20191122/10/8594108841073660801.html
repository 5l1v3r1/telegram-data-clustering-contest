<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://touchit.sk/tatra-banka-predstavila-novy-dizajn-mobilnej-aplikacie/265066"/>
    <meta property="og:site_name" content="touchIT"/>
    <meta property="article:published_time" content="2019-11-22T10:01:21+00:00"/>
    <meta property="og:title" content="Tatra banka predstavila nový dizajn mobilnej aplikácie"/>
    <meta property="og:description" content="Najoceňovanejšia banková mobilná aplikácia oslavuje svoje deviate narodeniny. Pri tej príležitosti priniesla Tatra banka klientom nový intuitívny dizajn aplikácie a viacero noviniek. Nová verzia 3.0"/>
  </head>
  <body>
    <article>
      <h1>Tatra banka predstavila nový dizajn mobilnej aplikácie</h1>
      <address><time datetime="2019-11-22T10:01:21+00:00">22 Nov 2019, 10:01</time> by <a rel="author">redakcia touchIT</a></address>
      <p>
        <b>
          <b>Najoceňovanejšia banková mobilná aplikácia oslavuje svoje deviate narodeniny. Pri tej príležitosti priniesla Tatra banka klientom nový intuitívny dizajn aplikácie a viacero noviniek. Nová verzia 3.0 je dostupná pre operačné systémy iOS aj Android.</b>
        </b>
      </p>
      <p>Mobilnú aplikáciu Tatra banka využíva pravidelne viac ako 390 000 klientov mesačne. Medzi najvyužívanejšie funkcionality patria napríklad platba z účtu, zobrazenie pohybov a výber z bankomatu mobilom. Práve preto je jednou z hlavných zmien práve zmena základného menu. V novej verzii sa nachádza menu v spodnej lište a najvyužívanejšie funkcie sú priamo na lište.</p>
      <h3>Ďalšie zmeny v aplikácii:</h3>
      <ul>
        <li>Aktualizovaný dizajn celej aplikácie</li>
        <li>Online chat s virtuálnym bankárom Adamom<sup>TB</sup></li>
        <li>Zjednodušenie nastavenia domovskej obrazovky</li>
        <li>Možnosť nastaviť si na domovskej obrazovke až 5 bežných účtov</li>
        <li>Možnosť vytvorenia príjemcu automaticky po platbe</li>
        <li>Jednoduchá možnosť zdieľania IBAN-u</li>
        <li>Niekoľko ďalších drobných zmien pre zlepšenie používateľského zážitku</li>
      </ul>
      <p>Pre novú verziu aplikácie Tatra banka 3.0 bola zvýšená minimálna požadovaná verzia operačného systému:</p>
      <ul>
        <li>Android od verzie 5.0 (doteraz 4.4)</li>
        <li>iOS od verzie 10 (doteraz 9)</li>
      </ul>
      <p>„Nová verzia aplikácie Tatra banka 3.0 štartuje novú éru nášho mobilného bankovníctva. Pri návrhu zmien sme vychádzali z viacerých zdrojov, pričom rozhodujúce boli názory a podnety práve od klientov. Významnou zmenou, ktorú by som rád spomenul, je online chat s našim virtuálnym bankárom AdamomTB. S touto službou v aplikácii prichádzame ako prvá banka na Slovensku. Na ďalšie zaujímavé zmeny sa môžu klienti tešiť už čoskoro“, hovorí Lukáš Mochňák, vedúci oddelenia rozvoja mobilných aplikácií.</p>
      <p>Zažite krásu digitálneho sveta s najnovšou verziou aplikácie Tatra banka 3.0 aj vy</p>
      <related>
        <h4>Súvisiace články</h4>
        <a href="https://touchit.sk/zrusenie-dress-code-v-postovej-banke-ocenili-na-feiea-grand-prix-2019-v-zurichu/265068"/>
        <a href="https://touchit.sk/spustenie-seriovej-vyroby-modelu-skoda-citigoe-iv-s-bateriovym-elektrickym-pohonom/265027"/>
        <a href="https://touchit.sk/verejnost-povazuje-allianz-sp-za-najlepsie-komunikujucu-poistovnu/265022"/>
      </related>
    </article>
  </body>
</html>