<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.apparata.nl/nieuws/netflix-eist-de-hoogste-kwaliteit-van-zijn-films-33204"/>
    <meta property="og:site_name" content="Apparata"/>
    <meta property="article:published_time" content="2019-11-22T10:56:00+00:00"/>
    <meta property="og:title" content="Netflix eist de hoogste kwaliteit van zijn films"/>
    <meta property="og:description" content="De Amerikaanse streamingdienst neemt niet met minder genoegen."/>
  </head>
  <body>
    <article>
      <h1>Netflix eist de hoogste kwaliteit van zijn films</h1>
      <h2>De Amerikaanse streamingdienst neemt niet met minder genoegen.</h2>
      <address><time datetime="2019-11-22T10:56:00+00:00">22 Nov 2019, 10:56</time> by <a rel="author" href="https://www.apparata.nl/nieuws/author/rubenpriest" target="_blank">RubenPriest</a></address>
      <p>Natuurlijk heeft <a href="https://www.apparata.nl/nieuws/officieel-fast-furious-serie-komt-naar-netflix-33189">Netflix</a> een eisenpakket als je een Original voor hen wil produceren. Aan dat eisenpakket hebben de Amerikanen nu een nieuwe strenge eis toegevoegd. Wie voor Netflix een film wil maken moet dat doen met minimaal HDR-kwaliteit. Dat schrijft Variety.</p>
      <p>Niet eens alle moderne TV’s beschikken tegenwoordig over HDR. Wat dat betreft zijn we nog in het beginstadium van dit proces. Netflix wil de toekomst echter al voor zijn door HDR aan te bieden op al zijn films. Zo kun je altijd genieten van de hoogste kwaliteit met je HDR-televisie. Of filmmakers ook zo blij zijn met deze ontwikkeling is nog maar de vraag. Het neemt een stukje vrijheid weg in de equipment dat ze willen gebruiken.</p>
      <p>Voorlopig zijn het alleen de films die met deze eis krijgen te maken. De Netflix-series die gemaakt worden vallen nog niet onder deze eis. Daar kan natuurlijk in een toekomstig stadium verandering in komen, maar voor nu is er nog niets aan de hand.</p>
      <p>Niet alleen steeds meer TV’s ondersteunen HDR. Zelfs smartphones, zoals de <a href="https://www.apparata.nl/tag/galaxy-s10">Samsung Galaxy S10</a>, hebben ondersteuning voor HDR10+.</p>
    </article>
  </body>
</html>