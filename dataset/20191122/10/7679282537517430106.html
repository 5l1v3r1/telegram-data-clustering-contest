<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/cricket/story-india-vs-bangaldesh-pink-ball-test-match-wicket-keeper-wriddiman-saha-become-the-fifth-indian-to-100-dismissals-2862701.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-22T10:58:11+00:00"/>
    <meta property="og:title" content="ऋद्धिमान साहा ने रचा इतिहास, इस खास क्लब में बनाई जगह"/>
    <meta property="og:description" content="कोलकाता के ईडन गार्डन्स पर खेला जा रहा ऐतिहासिक डे-नाइट टेस्ट मैच के पहले दिन का पहला सेशन पूरी तरफ भारत की तरफ रहा। भारत के तेज गेंदबाजों ने शानदार गेंदबाजी करते हुए बांग्लादेश का बैकफुट पर धकेल..."/>
  </head>
  <body>
    <article>
      <h1>ऋद्धिमान साहा ने रचा इतिहास, इस खास क्लब में बनाई जगह</h1>
      <address><time datetime="2019-11-22T10:58:11+00:00">22 Nov 2019, 10:58</time> by <a rel="author">लाइव हिन्दुस्तान टीम,नई दिल्ली</a></address>
      <p>कोलकाता के ईडन गार्डन्स पर खेला जा रहा ऐतिहासिक डे-नाइट टेस्ट मैच के पहले दिन का पहला सेशन पूरी तरफ भारत की तरफ रहा। भारत के तेज गेंदबाजों ने शानदार गेंदबाजी करते हुए बांग्लादेश का बैकफुट पर धकेल दिया। लंच ब्रेक तक बांग्लादेश ने सीरीज के दूसरे टेस्ट मैच के पहले दिन छह विकेट महज 73 रनों पर ही गंवा दिए। इसमें भारत की तरफ से उमेश यादव ने सबसे ज्यादा तीन विकेट लिए।</p>
      <p>यह ऐतिहासिक मैच विकेटकीपर बल्लेबाज ऋद्धिमान के लिए यादगार बन गया। क्योंकि इस मैच में 35 वर्षीय इंडियन विकेटकीपर बल्लेबाज साहा टेस्ट में 100 से ज्यादा शिकार करने वाले पांचवें भारतीय विकेटकीपर बन गए हैं। साहा ने अपना 100वां शिकार बांग्लादेश के बल्लेबाज शादमान इस्लाम को बनाया।</p>
      <p>
        <b>
          <a href="https://www.livehindustan.com/cricket/story-india-vs-bangladesh-pink-ball-test-umesh-yadav-praise-by-fans-after-he-bags-three-wicket-against-bangladesh-social-reactions-2862594.html">INDvBAN: उमेश यादव ने बांग्लादेश को दिए तगड़े झटके, फैंस ने की ये मजेदार मांग</a>
        </b>
      </p>
      <p>उमेश यादव की गेंद पर कट लगाने के चक्कर में बॉल इस्लाम के बल्ले का बाहरी किनारा लेते हुए विकेटकीपर साहा के दस्तानों में चली गई। इधर उमेश को विकेट मिला, उधर बतौर विकेटकीपर साहा ने अपना 100वां डिसमिसल भी कर लिया।</p>
      <p>विकेट के पीछे साहा से ज्यादा शिकार करने वाले भारतीय खिलाड़ियों में नयन मोंगिया(107), किरन मोरे(110), सैय्यद किरमानी(160) और महान कप्तानों में से एक महेंद्र सिंह धौनी का नाम शामिल है।</p>
      <p>
        <b>
          <a href="https://www.livehindustan.com/cricket/story-india-vs-bangladesh-pink-ball-test-match-here-is-what-head-coach-ravi-shastri-has-his-over-before-starting-match-2862530.html">INDvsBAN: ऐतिहासिक मैच शुरू होने से पहले क्या बोले कोच रवि शास्त्री?</a>
        </b>
      </p>
    </article>
  </body>
</html>