<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbal24.be/news/emotionele-refaelov-onthult-privproblemen-ik-wens-dit-niemand-toe"/>
    <meta property="og:site_name" content="Voetbal24"/>
    <meta property="article:published_time" content="2019-11-22T10:00:00+00:00"/>
    <meta property="og:title" content="Emotionele Refaelov onthult privéproblemen: &quot;Ik wens dit niemand toe&quot;"/>
    <meta property="og:description" content="Lior Refaelov maakte donderdagavond het mooie weer bij Royal Antwerp FC. Met een penaltydoelpunt zette hij zijn team op weg naar een deugddoende zege tegen AA Gent. Na de match verscheen een emotionele Refaelov bij de pers."/>
  </head>
  <body>
    <article>
      <h1>Emotionele Refaelov onthult privéproblemen: "Ik wens dit niemand toe"</h1>
      <address><time datetime="2019-11-22T10:00:00+00:00">22 Nov 2019, 10:00</time> by <a rel="author" href="https://www.voetbal24.be/authors/46" target="_blank">Redactie</a></address>
      <p>
        <b>Lior Refaelov maakte donderdagavond het mooie weer bij Royal Antwerp FC. Met een penaltydoelpunt zette hij zijn team op weg naar een deugddoende zege tegen AA Gent. Na de match verscheen een emotionele Refaelov bij de pers.</b>
      </p>
      <p>Refaelov heeft een moeilijke periode achter de rug, zo onthulde hij. Niet het penaltygeval met Dieumerci Mbokani, maar wel problemen op privévlak zorgden ervoor dat <i>Rafa</i> het de jongste weken moeilijk had. Er werd een tijdje terug ingebroken in het huis van het gezin Refaelov en dat liet zijn sporen na bij de Israëli.</p>
      <p>“Er is nooit een echt sportief probleem geweest, ik heb vooral een lastige periode achter de rug op privévlak. Wat er mijn gezin is overkomen, wens ik niemand toe. Beetje bij beetje bekomen we ervan. Ik ben blij dat de club het de voorbije weken binnenskamers heeft gehouden en dat ik nu weer op het veld sta en weer kan genieten", aldus een emotionele Refaelov in <i>Het Nieuwsblad</i>.</p>
    </article>
  </body>
</html>