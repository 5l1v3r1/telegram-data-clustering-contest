<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://news.bnt.bg/bg/a/premiert-i-glavniyat-prokuror-se-sreshchnakha-s-kmeta-na-pernik-zaradi-vodniya-rezhim"/>
    <meta property="og:site_name" content="Новини БНТ"/>
    <meta property="article:published_time" content="2019-11-22T10:10:00+00:00"/>
    <meta property="og:title" content="Премиерът и главният прокурор се срещнаха с кмета на Перник заради водния режим"/>
    <meta property="og:description" content="Главният прокурор се самосезира за кризата с водата в Перник. Кметът на града Станислав Владимиров беше повикан в Съдебната палата за среща с обвините..."/>
  </head>
  <body>
    <article>
      <h1>Премиерът и главният прокурор се срещнаха с кмета на Перник заради водния режим</h1>
      <address><time datetime="2019-11-22T10:10:00+00:00">22 Nov 2019, 10:10</time> by <a rel="author">Десислава Маркова</a></address>
      <p>
        <b>Главният прокурор се самосезира за кризата с водата в Перник. Кметът на града Станислав Владимиров беше повикан в Съдебната палата за среща с обвинител номер едно. Тази сутрин той беше и на среща с премиера Бойко Борисов. Правителството се ангажира да отпусне 2,7 млн. лв за пречиствателната станция.</b>
      </p>
      <p>
        <b>Повече информация за срещите вижте в прякото включване на Десислава Маркова.</b>
      </p>
      <figure>
        <video src="https://nws2.bnt.bg/p/p/s/psn221119-12-pari-za-pernik-priako-x264-725559.mp4"/>
      </figure>
      <p>Отпуснатите 2,7 млн. лв от правителството ще отидат за спешен ремонт на утаителниците в пречиствателната станция на Перник, за да се подобри качеството на питейната вода.</p>
      <p>Премиерът Бойко Борисов се е ангажирал да бъдат осигурени и спешни аварийни екипи в града.</p>
      <related>
        <a href="http://news.bnt.bg/bg/a/ms-otpuska-27-mln-lv-za-prechistvatelnata-stantsiya-za-piteyna-voda-v-pernik"/>
      </related>
      <p>От обвинител номер Сотир Цацаров кметът е получил уверение, че в спешен порядък ще бъде проверена дейността на ВиК дружеството и дали е можело кризата с водата да се избегне.</p>
      <blockquote>Станислав Владимиров- кмет на Перник: Влизаме вече в параметрите зададе от МОСВ за не повече отток от язовир Студена от 1 милион кубика , така че това е една от добрите новини , че ако всички ние се ограничим в харченето на вода, ако водният режим, така както е зададен, се спазва, от ВиК дружеството имаме период от около 3-4 месеца , както е начертан графика за воден режим, а перничани да имат вода в тези параметри, които сме ги задавали.</blockquote>
      <related>
        <a href="http://news.bnt.bg/bg/a/glavniyat-prokuror-se-samosezira-zaradi-krizata-s-vodata-v-pernik"/>
      </related>
    </article>
  </body>
</html>