<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rtva.nl/2019/11/amstelveense-taxichauffeur-24-overleden-na-eenzijdig-ongeval/"/>
    <meta property="og:site_name" content="RTVA"/>
    <meta property="article:published_time" content="2019-11-22T10:55:42+00:00"/>
    <meta property="og:title" content="Amstelveense taxichauffeur (24) overleden na eenzijdig ongeval"/>
    <meta property="og:description" content="AMSTERDAM – Een 24-jarige Amstelveense taxichauffeur is donderdagavond overleden na een ernstig ongeval in Amsterdam-Westpoort. Een bijrijder is gewond naar het ziekenhuis overgebracht. Het ongeval vond plaats op de kruising van de Theemsweg met de Seineweg. De taxi belandde daarbij frontaal tegen een boom. Die klap was zo hard dat de bestuurder aan zijn verwondingen …"/>
  </head>
  <body>
    <article>
      <h1>Amstelveense taxichauffeur (24) overleden na eenzijdig ongeval</h1>
      <address>
        <time datetime="2019-11-22T10:55:42+00:00">22 Nov 2019, 10:55</time>
      </address>
      <p>
        <b>AMSTERDAM – Een 24-jarige Amstelveense taxichauffeur is donderdagavond overleden na een ernstig ongeval in Amsterdam-Westpoort. Een bijrijder is gewond naar het ziekenhuis overgebracht.</b>
      </p>
      <p>Het ongeval vond plaats op de kruising van de Theemsweg met de Seineweg. De taxi belandde daarbij frontaal tegen een boom. Die klap was zo hard dat de bestuurder aan zijn verwondingen overleed. Toen de hulpdiensten ter plaatse kwamen, troffen zij de 20-jarige bijrijder in benarde positie aan. Hij is door de brandweer bevrijd en naar het ziekenhuis gebracht.</p>
      <p>Foto: Inter Visual Studio</p>
    </article>
  </body>
</html>