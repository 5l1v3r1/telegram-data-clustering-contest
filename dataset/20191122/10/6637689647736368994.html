<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sumy.today/policiya-sumshchyny-rozshukuye-bezvisty-znyklogo-volodymyra-taranenka-foto"/>
    <meta property="og:site_name" content="Суми Сьогодні"/>
    <meta property="article:published_time" content="2019-11-22T10:05:00+00:00"/>
    <meta property="og:title" content="Поліція Сумщини розшукує безвісти зниклого Володимира Тараненка (фото)"/>
    <meta property="og:description" content="Тростянецьким відділенням поліції розшукується Тараненко Володимир Степанович, семидесятиоднорічний уродженець та житель міста Тростянець. Чоловік 19 листопада пішов з дому у невідомому напрямку та до теперішнього часу не повернувся. Через вади здоров‘я погано розмовляє. Документів, грошей та мобільного телефону при собі не мав."/>
  </head>
  <body>
    <article>
      <h1>Поліція Сумщини розшукує безвісти зниклого Володимира Тараненка (фото)</h1>
      <address>
        <time datetime="2019-11-22T10:05:00+00:00">22 Nov 2019, 10:05</time>
      </address>
      <figure>
        <img src="http://sumy.today/sites/default/files/77326710_2407222882733611_8136667164036825088_n.jpg"/>
      </figure>
      <p>Тростянецьким відділенням поліції розшукується Тараненко Володимир Степанович, семидесятиоднорічний уродженець та житель міста Тростянець. Чоловік 19 листопада пішов з дому у невідомому напрямку та до теперішнього часу не повернувся. Через вади здоров‘я погано розмовляє. Документів, грошей та мобільного телефону при собі не мав.</p>
      <p>На вигляд чоловіку 70-75 років, худорлявої статури, згорблений, зростом близько 182 см., обличчя овальне, волосся коротке сиве, має лобне облисіння, очі сірі, брови дугоподібні, ніс прямий, губи тонкі, підборіддя виступаюче. Зуби майже всі відсутні.</p>
      <p>Особливі прикмети: з правої сторони голови мається жировик, на лівій стороні грудей мається шрам від опіку, при собі мав катетер «Фолея».</p>
      <p>Був одягнутий у куртку темно-синього кольору довжиною до середини стегна на ґудзиках, з написом на спині «Промгаз» білого кольору; шапку в’язану чорного кольору; кофту гірчичного кольору; футболку синього кольору з ґудзиками в районі комірця; штани спортивні синього кольору. На ногах мав чорні шкарпетки та ґумові чорні калоші.</p>
      <p>Працівники поліції звертаються до громадян з проханням не залишатися байдужими, і просто озирнутися навколо: можливо, хворий чоловік перебуває десь поруч вас, і йому потрібна допомога. Якщо ви маєте інформацію, що допоможе встановити місцеперебування літнього чоловіка, прохання повідомити про це за телефоном Тростянецького відділення поліції: (05458) 5-15-02, тел. моб. 050-307-97-92, 066-504-44-29, або 102, повідомляє Відділ комунікації поліції Сумської області.</p>
    </article>
  </body>
</html>