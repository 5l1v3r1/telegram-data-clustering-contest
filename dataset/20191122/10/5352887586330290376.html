<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ve.lt/naujienos/sveikata/sveikata/e-recepto-kelione-nuo-israsymo-iki-vaistu-isigijimo-1751784/"/>
    <meta property="og:site_name" content="Vakaru ekspresas VE"/>
    <meta property="article:published_time" content="2019-11-22T10:14:00+00:00"/>
    <meta property="og:title" content="E. recepto kelionė: nuo išrašymo iki vaistų įsigijimo"/>
    <meta property="og:description" content="Reklama"/>
  </head>
  <body>
    <article>
      <h1>E. recepto kelionė: nuo išrašymo iki vaistų įsigijimo</h1>
      <address><time datetime="2019-11-22T10:14:00+00:00">22 Nov 2019, 10:14</time> by <a rel="author">Registrų centras</a></address>
      <p>Reklama</p>
      <p>
        <b>Atėjus šaltajam metų laikui nenumaldomai užklumpa ir ligų sezonas, gydytojų kabinetus užplūsta pacientai. Norint išvengti nemalonaus laukimo eilėse ir siekiant taupyti medikų bei pacientų laiką ligos atveju gelbsti elektroninis receptas.</b>
      </p>
      <p>Registrų centro tvarkomoje didžiausioje pagal duomenų kiekį E. sveikatos sistemoje sukaupti duomenys leidžia nupiešti tipinę e. recepto kelionę – nuo išrašymo pas gydytoją iki vaisto įsigijimo vaistinėje.</p>
      <p>Per visus šiuos metus gydytojai jau išrašė daugiau kaip 10 mln. e. receptų. Analizuojant duomenis nesunkiai galima matyti, kad daugiausiai e. receptų medikai išrašo šaltuoju metų laiku – sausio, rugsėjo ir spalio mėnesiais buvo išrašyta po daugiau kaip 1,1 mln. e. receptų.</p>
      <p>Turbūt nieko nuostabaus, kad didžiausios eilės pas gydytojus būna pirmadieniais. Šį teiginį pagrindžia ir e. receptų išrašymo statistika – būtent pirmadienis yra ta savaitės diena, kai gydytojai išrašo daugiausiai e. receptų. Pavyzdžiui, lapkričio mėnesio pirmadieniais visoje Lietuvoje medikai savo pacientams išrašė po daugiau kaip 60 tūkst. e. receptų.</p>
      <p>Kitomis savaitės dienomis išrašytų e. receptų skaičius yra keliais tūkstančiais mažesnis ir mažiausiais aktyvumas pastebimas savaitės pabaigoje. Penktadieniais išrašytų receptų skaičius yra apie 10 tūkst. mažesnis nei savaitės pradžioje ir siekia maždaug 50 tūkstančių.</p>
      <p>Na o e. receptą gavę pacientai, kaip rodo E. sveikatos statistika, neskuba tą pačią dieną į vaistines įsigyti jiems išrašytų vaistų ar medikamentų – vieni apsilankymą pas vaistininkus suplanuoja kitą dieną, kiti gi kelionę į vaistinę atideda darbo savaitės pabaigai. Analizuojant vaistų išdavimo vaistinėse duomenis matyti, kad daugiausiai vaistų su e. receptais išduodama antradieniais (apie 55 tūkst.) ir penktadieniais (apie 50 tūkst.).</p>
      <p>Reklama</p>
      <p>Šiuo metu pacientai turi galimybę e. receptą gauti ir neišėję iš namų, o tiesiog telefonu susisiekę su savo šeimos gydytoju. O prisijungę prie savo paskyros E. sveikatos portale, pacientai gali įgalioti savo šeimos narį ar kitą artimą asmenį už juos atsiimti vaistus vaistinėje.</p>
      <related>
        <h4>Daugiau susijusių straipsnių</h4>
        <a href="https://www.ve.lt/naujienos/sveikata/sveikata/pradeda-veikti-elektroninio-recepto-sistema-1409004/?utm_source=susije&amp;utm_medium=referal&amp;utm_campaign=blokas"/>
      </related>
    </article>
  </body>
</html>