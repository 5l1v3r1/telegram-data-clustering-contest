<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/business/parte-il-26-novembre-smau-genova-2019/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-22T10:43:00+00:00"/>
    <meta property="og:title" content="Parte il 26 novembre Smau Genova 2019 | B2BLabs"/>
    <meta property="og:description" content="La nuova edizione dell'appuntamento ligure vede un fitto calendario di incontri anche in live streaming, per dar voce ai partecipanti del roadshow dell'innovazione"/>
  </head>
  <body>
    <article>
      <h1>Parte il 26 novembre Smau Genova 2019 | B2BLabs</h1>
      <address>
        <time datetime="2019-11-22T10:43:00+00:00">22 Nov 2019, 10:43</time>
      </address>
      <p>Il <b>Roadshow Smau</b> farà tappa martedì 26 novembre in Liguria per la terza edizione di <b>Smau Genova</b>. Realizzato in collaborazione con la Regione Liguria, FILSE e Liguria International, l’evento sarà l’occasione per mettere in connessione imprese, startup, player del digitale, soggetti intermedi e attori della pubblica amministrazione, per condividere esperienze di innovazione e favorire la nascita di nuove partnership.</p>
      <p><b>Dedicato a imprese e professionisti del territorio</b>, l’appuntamento è un incontro tra aziende, stakeholder e imprese innovative <b>sui temi dell’Open Innovation</b>, con un focus particolare su Fabbrica Intelligente e Sicurezza e qualità della vita nel territorio attraverso momenti trasmessi anche in Live Streaming sui canali ufficiali e workshop di co-progettazione, con l’obiettivo di facilitare la condivisione di esperienze tra domanda e offerta di innovazione.</p>
      <figure>
        <img src="https://www.tomshw.it/images/images/2019/11/smau-genova-2019-64106.jpg"/>
      </figure>
      <p>Questi ultimi <b>sono eventi in cui aziende del territorio, realtà nazionali e internazionali, imprese innovative, startup e soggetti intermedi si confrontano</b> su un tema specifico, portando la propria esperienza, le proprie idee e proposte, finalizzate alla condivisione di attività in corso, all’avvio di nuove collaborazioni e alla nascita di partnership tra i partecipanti.</p>
      <p>Gli Smau Live Streaming sono appuntamenti in cui <b>società e PA presentano progetti, iniziative ed esperienze di innovazione</b> e una selezione di startup che offrono prodotti e soluzioni specifiche si presentano nell’ambito di uno speed pitching.</p>
      <p>Inoltre, contestualmente alle attività in programma nel corso della giornata, <b>verrà realizzato un hackathon sul tema “Impresa 4.0”</b>, un evento che avrà un focus sull’Internet of Things e che prevede il coinvolgimento di studenti, laureandi e neolaureati delle facoltà scientifiche delle università locali.</p>
    </article>
  </body>
</html>