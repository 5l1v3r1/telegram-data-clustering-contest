<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/lifestyle/vidmak_netflix_opubilkuvav_ofitsiyniy_treyler_do_serialu_i_rozsekretiv_datu_premyeri_n1227517"/>
    <meta property="og:site_name" content="24 Канал"/>
    <meta property="article:published_time" content="2019-11-22T10:51:00+00:00"/>
    <meta property="og:title" content="&quot;Відьмак&quot;: вслід за трейлером в мережі з'явився новий ефектний постер серіалу"/>
    <meta property="og:description" content="Наприкінця жовтня в мережі з'явився довгоочікуваний трейлер до майбутньої вибухової прем'єри &quot;Відьмак&quot;. З несподіваного – Netflix потішив своїх фанатів не лише новим роликом, але й точною датою прем'єри серіалу &quot;Відьмак&quot;, свіжими ефектними кадрами, а також новим постером."/>
  </head>
  <body>
    <article>
      <h1>"Відьмак": вслід за трейлером в мережі з'явився новий ефектний постер серіалу</h1>
      <address><time datetime="2019-11-22T10:51:00+00:00">22 Nov 2019, 10:51</time> by <a rel="author" href="https://24tv.ua/marta_veresyuk_tag6433/" target="_blank">Марта Вересюк</a></address>
      <p>
        <b>Наприкінця жовтня в мережі з'явився довгоочікуваний трейлер до майбутньої вибухової прем'єри "Відьмак". З несподіваного – Netflix потішив своїх фанатів не лише новим роликом, але й точною датою прем'єри серіалу "Відьмак", свіжими ефектними кадрами, а також новим постером.</b>
      </p>
      <p>Про зйомки серіалу "Відьмак" (The Witcher) за мотивами популярної комп'ютерної гри <a href="https://24tv.ua/techno/serial_za_motivami_kultovoyi_gri_vidmak_otrimaye_prodovzhennya_n1086322">стало відомо у грудні </a>2018 року. Вже тоді його назвали однією з найочікуваніших прем'єр 2019 року. Про правдивість цього факту яскраво може свідчити офіційний трейлер, який з'явився на <a href="https://www.youtube.com/channel/UCWOA1ZGywLbqmigxE4Qlvuw">ютуб</a>-каналі Netflix напередодні, 31 жовтня, і менше, ніж за годину, зібрав майже 500 тисяч переглядів, за добу – понад 5 мільйонів, а за три тижні – майже 13 мільйонів.</p>
      <blockquote>Читайте також: <a href="https://24tv.ua/lifestyle/vidmak_z_genri_kavillom_prodovzhat_na_2_sezon_n1234632">"Відьмак" з Генрі Кавіллом продовжать на 2 сезон</a></blockquote>
      <p>У двохвилинному ролику можна побачити бездоганні спецефекти, ефектні бої, а також несподівані сцени з самим Відьмаком, якого зіграв англійський актор Генрі Кавілл. Варто додати, що раніше на сайті видання <a href="https://variety.com/2018/tv/features/tv-salaries-top-stars-2018-1203008118/">Variety </a>з'явилася інформація, що за зйомки в кожному епізоді стрічки зірка британського кіно отримає по 400 тисяч доларів. Також фанати майбутньої прим'єри дізналися дату виходу першого епізоду "Відьмака". Він з'явиться на стрімінговому сервісі Netflix 20 грудня. І, оскільки до прем'єри залишилося менше, ніж місяць, творці серіалу підігрівають інтерес у глядачів, які чекають на вихід стрічки, новим ефектним постером. </p>
      <figure>
        <img src="https://24tv.ua/resources/photos/news/620_DIR/201910/1227517_10192590.jpg?201911103817"/>
        <figcaption>Постер до серіалу "Відьмак" / Netflix</figcaption>
      </figure>
      <p>Також незадовго після виходу трейлера на офіційному сайті <a href="https://thewitcher.tv/the-witcher-trailer-revealed">The Witcher</a> з'явилися нові кадри з першого сезону серіалу з головними героями, серед яких відьмак Геральт, чародійка Йеннефер і королева Цірілла. Також на одному зі знімків можна побачити запеклу сутичку Відьмака та Ренфрі. <br/> </p>
      <slideshow>
        <figure>
          <img src="https://24tv.ua/resources/photos/news/620_DIR/201910/1227517_9960639.jpg?201911165535"/>
        </figure>
        <figure>
          <img src="https://24tv.ua/resources/photos/news/620_DIR/201910/1227517_9960640.jpg?201911165535"/>
        </figure>
        <figure>
          <img src="https://24tv.ua/resources/photos/news/620_DIR/201910/1227517_9960644.jpg?201911165535"/>
        </figure>
        <figure>
          <img src="https://24tv.ua/resources/photos/news/620_DIR/201910/1227517_9960645.jpg?201911165535"/>
        </figure>
        <figure>
          <img src="https://24tv.ua/resources/photos/news/620_DIR/201910/1227517_9960650.jpg?201911165535"/>
        </figure>
        <figure>
          <img src="https://24tv.ua/resources/photos/news/620_DIR/201910/1227517_9960651.jpg?201911165535"/>
        </figure>
      </slideshow>
      <p><b>Фото:</b> TheWitcher.tv</p>
      <p>
        <b>"Відьмак": дивитися трейлер до серіалу</b>
      </p>
      <figure>
        <iframe src="https://www.youtube.com/embed/ndl1W4ltcmg" width="560" height="315" data-service="Youtube" scrolling="no"/>
      </figure>
      <p><b>Що відомо про серіал "Відьмак"?</b>"Відьмак" – це екранізований серіал, знятий за мотивами серії книг польського письменника Анджея Сапковського, а також культової однойменної гри The Witcher.<br/>У комп'ютерній грі події відбуваються у середньовічному фентезійному світі. У ній розповідається про одного з відьмаків того часу – Геральта, який, власне, став головним героєм майбутнього серіалу. Весь сюжет багатоепізодної стрічки розгортатиметься навколо його історії.<br/><br/>Режисером серіалу "Відьмак" став Томек Багінскі, шоураннером проекту – Лорен Шмідт, а виконавчими продюсерами – Шон Деніел, Джейсон Браун та Ярек Савко.<br/>Над постановками боїв працював знаменитий словацький каскадер Володимир Фурдик, який раніше виконував складні трюки у серіалі "Гра престолів". У першому сезоні буде представлено вісім епізодів.</p>
    </article>
  </body>
</html>