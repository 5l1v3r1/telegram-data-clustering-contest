<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%ce%bc%ce%b7%cf%84%cf%83%ce%bf%cf%84%ce%ac%ce%ba%ce%b7%cf%82-%cf%84%ce%b1-%cf%83%cf%8d%ce%bd%ce%bf%cf%81%ce%b1-%cf%86%cf%85%ce%bb%ce%ac%cf%83%cf%83%ce%bf%ce%bd%cf%84%ce%b1%ce%b9-%ce%ba%ce%b1%ce%b9.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-22T10:50:43+00:00"/>
    <meta property="og:title" content="Μητσοτάκης: Τα σύνορα φυλάσσονται και θα φυλάσσονται"/>
    <meta property="og:description" content="Το μεταναστευτικό είναι πρόβλημα ευρωπαϊκό και όχι διμερές τόνισε ο Πρωθυπουργός Κυριάκος Μητσοτάκης από το βήμα της Βουλής, υποστηρίζοντας ότι το ζήτημα θα τεθεί άμεσα καθώς η νέα Ευρωπαϊκή Επιτροπή αναλαμβάνει άμεσα καθήκοντα και η Ελλάδα έχει την τύχη να έχει για πρώτη φορά δικό της αντιπρόεδρο."/>
  </head>
  <body>
    <article>
      <h1>Μητσοτάκης: Τα σύνορα φυλάσσονται και θα φυλάσσονται</h1>
      <address>
        <time datetime="2019-11-22T10:50:43+00:00">22 Nov 2019, 10:50</time>
      </address>
      <p>
        <b>Το μεταναστευτικό είναι πρόβλημα ευρωπαϊκό και όχι διμερές τόνισε ο Πρωθυπουργός Κυριάκος Μητσοτάκης από το βήμα της Βουλής, υποστηρίζοντας ότι το ζήτημα θα τεθεί άμεσα καθώς η νέα Ευρωπαϊκή Επιτροπή αναλαμβάνει άμεσα καθήκοντα και η Ελλάδα έχει την τύχη να έχει για πρώτη φορά δικό της αντιπρόεδρο.</b>
      </p>
      <p>Όσον αφορά τη φύλαξη των συνόρων, ο Πρωθυπουργός τόνισε ότι τα σύνορα φυλάσσονται και θα φυλάσσονται. Το μήνυμα της ελληνικής κυβέρνησης είναι ξεκάθαρο, υπογράμμισε: «<i>Η Ελλάδα έχει τις αντοχές της, αλλά ξέφραγο αμπέλι δεν είναι</i>».</p>
      <p>Ο Κυριάκος Μητσοτάκης αναφέρθηκε στη σταδιακή ανακούφιση των νησιών. Σημείωσε ότι αυτή τη στιγμή μεταφέρονται πρωτίστως οικογένειες. «Δεν υπάρχει μαγικός αλγόριθμός, καταβάλουμε προσπάθεια να μετακινηθούν δίκαια σε δομές και συνθήκες ανθρώπινες», σημείωσε ο Πρωθυπουργός και πρόσθεσε ότι οι αρμόδιοι υπουργοί κάνουν το καλύτερο δυνατό για την αντιμετώπιση του προβλήματος. «Είμαστε ανοιχτοί σε προτάσεις όμως», υπογράμμισε.</p>
      <p>Ο Κυριάκος Μητσοτάκης τόνισε επίσης ότι πρέπει να συγκρτηθεί ενιαίο σύστημα επιτήρησης συνόρων και γι’ αυτό η κυβέρνηση χρειάζεται περισσότερο κόσμο, περισσότερους συνοριοφύλακες.</p>
      <p>Άφησε ωστόσο αιχμές και για την προηγούμενη κυβέρνηση, από την οποία κληρονόμησε 70.000 εκρεμείς αιτήσεις ασύλου. «Θα γίνουν επιστροφές σήμερα, δεν θα πω αριθμό», ξεκαθάρισε ο Πρωθυπουργός σημειώνοντας ότι αυτή δεν είναι η λύση του προβλήματος, αλλά η κυβέρνηση θέλει να στείλει ένα κυρίως συμβολικό μήνυμα στους διακινητές, ότι «ευπρόσδεκτοι στην Ελλάδα είναι αυτοί που επιλέγουμε εμείς, οι υπόλοιποι θα επιστρέφονται πίσω».</p>
      <p>«Ο πολιτισμός μας είναι πολύ ισχυρός για να επηραστεί από άλλους. Η σημαία μας είναι πολύ μεγάλη για να αγκαλιάσει όποιον το επιθυμεί», δήλωσε ο Πρωθυπουργός κλείνοντας.</p>
    </article>
  </body>
</html>