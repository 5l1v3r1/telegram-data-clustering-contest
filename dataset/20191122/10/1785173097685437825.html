<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.ro/eveniment/arad-sapte-copii-la-spital-dupa-un-accident-in-care-au-fost-implicate-un-microbuz-de-transport-elevi-si-un-autoturism-1922401422042019111019177328"/>
    <meta property="og:site_name" content="News.ro"/>
    <meta property="article:published_time" content="2019-11-22T10:14:04+00:00"/>
    <meta property="og:title" content="Arad: Şapte copii, la spital după un accident în care au fost implicate un microbuz de transport elevi şi un autoturism"/>
    <meta property="og:description" content="Şapte copii cu vârste între 7 şi 8 ani sunt transportaţi la spital, vineri dimineaţă, în urma unui accident rutier produs în Ghioroc, judeţul Arad, fiind implicate un microbuz de transport elevi şi un autoturism. În microbuz se aflau 12 copii, ei primind asistenţă psihologică întrucât s-au speriat în urma accidentului."/>
  </head>
  <body>
    <article>
      <h1>Arad: Şapte copii, la spital după un accident în care au fost implicate un microbuz de transport elevi şi un autoturism</h1>
      <address><time datetime="2019-11-22T10:14:04+00:00">22 Nov 2019, 10:14</time> by <a rel="author">News.ro</a></address>
      <p>
        <b>Şapte copii cu vârste între 7 şi 8 ani sunt transportaţi la spital, vineri dimineaţă, în urma unui accident rutier produs în Ghioroc, judeţul Arad, fiind implicate un microbuz de transport elevi şi un autoturism. În microbuz se aflau 12 copii, ei primind asistenţă psihologică întrucât s-au speriat în urma accidentului.</b>
      </p>
      <p>Potrivit Inspectoratului pentru Situaţii de Urgenţă (ISU) Arad, un accident rutier s-a produs în centrul localităţii Ghioroc, la staţia de tramvai, fiind implicate un autoturism şi un microbuz de transport copii.</p>
      <p>În microbuz se aflau 12 copii, care s-au speriat în urma accidentului.</p>
      <p>Acolo au intervenit mai multe echipaje SMURD şi două de la Serviciul de Ambulanţă Judeţean, dar şi psihologul ISU. Intervenţia a fost condusă de către inspectorul şef al instituţiei.</p>
      <p>Copiii au fost evaluaţi medical şi li s-a acordat asistenţă psihologică.</p>
      <p>Ulterior, s-a luat decizia ca şapte dintre ei - patru băieţi şi trei fete, cu vârste între 7 şi 8 ani, să fie transportaţi la Unitatea de Primiri Urgenţe, având traumatisme minore.</p>
      <footer>Articolul de mai sus este destinat exclusiv informării dumneavoastră personale. Dacă reprezentaţi o instituţie media sau o companie şi doriţi un acord pentru republicarea articolelor noastre, va rugăm să ne trimiteţi un mail pe adresa <a href="mailto:abonamente@news.ro">abonamente@news.ro</a>.</footer>
    </article>
  </body>
</html>