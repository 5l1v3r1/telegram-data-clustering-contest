<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hvg.hu/tudomany/20191122_Toroltek_a_marsi_rovarokrol_szolo_kozlemenyt"/>
    <meta property="og:site_name" content="HVG.hu"/>
    <meta property="article:published_time" content="2019-11-22T10:17:00+00:00"/>
    <meta property="og:title" content="Törölték a marsi rovarokról szóló közleményt"/>
    <meta property="og:description" content="Véletlen? Aligha!"/>
  </head>
  <body>
    <article>
      <h1>Törölték a marsi rovarokról szóló közleményt</h1>
      <address><time datetime="2019-11-22T10:17:00+00:00">22 Nov 2019, 10:17</time> by <a rel="author">hvg.hu</a></address>
      <p>
        <b>Véletlen? Aligha!</b>
      </p>
      <p>Az Ohiói Egyetem tette közzé korábban William Romoser elismert rovarkutató tanulmányát arról, hogy a Marson ízeltlábúak, sőt hüllők is élhettek, vagy élnek ma is.</p>
      <blockquote>A szöveget az egyetem most eltávolította Romoser kérésére.</blockquote>
      <p>A tudós a NASA marsjáróinak fotói alapján állította, hogy a bolygón rovarok maradványai láthatók, emellett egy kígyó fosszíliáját is azonosította.</p>
      <figure>
        <iframe src="https://www.youtube.com/embed/eRGZa14sVKY" width="640" height="360" data-service="Youtube" scrolling="no"/>
      </figure>
      <p>Romoser állításai nagy visszhangot keltettek, maga a <a href="https://www.cnet.com/news/scientist-claims-to-spot-insects-on-mars-but-i-think-theyre-just-rocks/">NASA is cáfolta</a> a "felfedezést", és számos kutató is szót emelt ellene. Többen arról beszéltek, hogy Romoser, aki egész életében rovarokkal foglalkozott, valószínűleg bármibe belelátja kedvenc állatait, így hallucinálhat bogarakat a marsi fotókra.</p>
      <blockquote>A NASA azt is említi, hogy a Marson nincs elég oxigén összetett, többsejtű állatok eltartásához.</blockquote>
      <p>Az egyetem közleménye szerint Romoser maga döntött úgy, hogy nem szeretne a nyilvánosság előtt többet nyilatkozni az ügyről, és ő kérte a dolgozat eltávolítását.</p>
    </article>
  </body>
</html>