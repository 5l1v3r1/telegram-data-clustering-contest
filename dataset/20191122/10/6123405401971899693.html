<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.affaritaliani.it/affari-europei/germania-al-via-il-congresso-cdu-tra-5g-migranti-c-e-la-sfida-leadership-638782.html?ref=ig"/>
    <meta property="og:site_name" content="Affari Italiani"/>
    <meta property="article:published_time" content="2019-11-22T10:39:00+00:00"/>
    <meta property="og:title" content="Germania, al via il congresso Cdu. Tra 5G e migranti c'è la sfida leadership"/>
    <meta property="og:description" content="il partito di Angela Merkel è sempre più nervoso, e diffuso è il malcontento nei confronti della sua erede Kramp Karrenbauer"/>
  </head>
  <body>
    <article>
      <h1>Germania, al via il congresso Cdu. Tra 5G e migranti c'è la sfida leadership</h1>
      <h2>il partito di Angela Merkel è sempre più nervoso, e diffuso è il malcontento nei confronti della sua erede Kramp Karrenbauer</h2>
      <address>
        <time datetime="2019-11-22T10:39:00+00:00">22 Nov 2019, 10:39</time>
      </address>
      <h3>GERMANIA, CDU A CONGRESSO: DIETRO LE QUINTE IL TEMA DEL FUTURO LEADER</h3>
      <p>Si apre tra voci di fronda interna e smentite, mea culpa e sondaggi rivelatori i lavori del Congresso della Cdu che oggi e domani riuniranno a Lipsia un migliaio di delegati. Al centro della discussione temi di attualità, dai possibili limiti all'espansione di Huawei con il 5G al ruolo delle donne all'interno del partito, al velo all'asilo e nella scuola primaria. Il tema del candidato cristiano democratico alla cancelleria nel dopo-Merkel, in vista del voto del 2021, non è in agenda ma domina ugualmente il dibattito alla vigilia dell'inizio dei lavori e sarà presente nel dietro le quinte a Lipsia.</p>
      <h3>Merz sostenuto dall'ala conservatrice insidia la Kramp-Karrenbauer</h3>
      <p>il partito di Angela Merkel è sempre più nervoso, e diffuso è il malcontento nei confronti della donna succeduta alla cancelliera alla guida dei cristiano-democratici l'anno scorso, quando sconfisse Friedrich Merz e Jens Spahn. Dopo il saluto della Bundeskanzlerin, Akk prenderà la parola, ma c'è molta apprensione anche per il ruolo di Merz, spinto dall'ala conservatrice del partito e pronto a dire la sua anche in questa circostanza. Il ricco avvocato non è sparito dalla scena, e intende far valere il consenso che ha all'interno del partito, dove molti lo vorrebbero alla leadership. In gioco, anche se non in modo esplicito, c'è la scelta del futuro candidato alla cancelleria. </p>
    </article>
  </body>
</html>