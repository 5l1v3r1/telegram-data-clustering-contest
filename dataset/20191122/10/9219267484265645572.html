<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.srugim.co.il/392333-%d7%99%d7%a8%d7%95%d7%a9%d7%9c%d7%99%d7%9d-%d7%9e%d7%94%d7%9e%d7%95%d7%91%d7%99%d7%9c%d7%95%d7%aa-%d7%91%d7%a2%d7%a8%d7%99%d7%9d-%d7%94%d7%97%d7%9b%d7%9e%d7%95%d7%aa-%d7%91%d7%a2%d7%95%d7%9c%d7%9d"/>
    <meta property="og:site_name" content="סרוגים"/>
    <meta property="article:published_time" content="2019-11-22T10:24:45+00:00"/>
    <meta property="og:title" content="ירושלים מהמובילות בערים החכמות בעולם לתחבורה"/>
    <meta property="og:description" content="פרויקט הרמזורים החכמים שיושמו בעירית ירושלים זכה להוקרה עולמית בכנס ערים חכמות שהתקיים בברצלונה"/>
  </head>
  <body>
    <article>
      <h1>ירושלים מהמובילות בערים החכמות בעולם לתחבורה</h1>
      <h2>פרויקט הרמזורים החכמים שיושמו בעירית ירושלים זכה להוקרה עולמית בכנס ערים חכמות שהתקיים בברצלונה</h2>
      <address><time datetime="2019-11-22T10:24:45+00:00">22 Nov 2019, 10:24</time> by <a rel="author">בשיתוף עיריית ירושלים</a></address>
      <p>בתחרות המתקיימת בכנס 'ערים חכמות' 2019 החודש בברצלונה, העפיל לגמר, פרויקט אופטימיזציה מבוססת בינה מלאכותית AI של רמזורי הרכבת הקלה בירושלים של חברת אקסיליון המבוסס על תשתית ענן Azure של חברת מייקרוסופט.</p>
      <p>הפרויקט הוגש בקטגוריית תחבורה, ונבחר מתוך 450 פרויקטים שהוגשו לתחרות. כנס 'ערים חכמות' בברצלונה נחשב למוביל בתחום החדשנות בערים, והתקיים בין ה-19 ל-21 בנובמבר והשתתפו בו מעל 700 ערים מ- 140 מדינות. התחרות מהווה אחד האירועים המרכזיים בכנס, במטרה לזהות רעיונות חדשניים לקידום ופיתוח הערים ברחבי העולם. הרכבת הקלה בירושלים היא פרויקט דגל תשתיתי לאומי בבירת ישראל לרווחת תושבי העיר ומיליוני התיירים הפוקדים אותה מידי שנה.</p>
      <p>הטמעת הפתרון של אקסיליון, מאפשר ניהול חכם ואופטימיזציה של התחבורה בעיר, תוך מתן עדיפות להולכי רגל ולרכבת הקלה ברמזורים. מספר הנוסעים ברכבת הקלה, עלה מכ- 40 אלף ל- 160 אלף בממוצע ביום וזמן הנסיעה התקצר מכ- 80 דקות ל- 42 דקות. התשתית של חברת אקסיליון נבחרה ליישום גם בהרחבות הקו האדום, הקו הירוק החדש, וכן ליישום גלים ירוקים חכמים בעיר באמצעות יישום חיישנים מתקדמים וניתוח מידע ממצלמות.</p>
      <p>מנכ"ל עירית ירושלים, אציק לארי: "עירית ירושלים, בהתאם למדיניות ראש העיר, משה ליאון, הציבה לעצמה יעד אסטרטגי להעדיף תחבורה ציבורית חכמה על פני רכב פרטי באמצעות יישום טכנולוגייות חדשניות מבוססות בינה מלאכותית. התשתית הטכנולוגית המתקדת מאפשרת לנו לנהל את הרמזורים באופן גמיש ומיידי תוך העדפת הולכי רגל, בטיחות המשתמשים בדרך, גלים ירוקים לרכבים פרטיים, תוך כדי שמירה על זמינות, אמינות ואפקטיביות התחבורה הציבורית באוטובוסים וברכבת הקלה"</p>
      <p>אורן דרור מנכ"ל אקסיליון תחבורה חכמה: "בחרנו בתשתית של חברת מיקרוסופט וטכנולוגיית הענן Azure כדי לאפשר לנו יישם במהירות טכנולוגיות חדשניות מהפכניות שמשנות פנים של עיר, מקצרות משך זמן נסיעה, מגבירות בטיחות, ובעיקר מסייעות להפחתת זיהום אוויר במרכזי ערים. בארה"ב לדוגמא, רכבות קלות ואוטובוסים מתעכבים בממוצע כ-40 שניות בכל רמזור במהלך נסיעתם בעיר, ורוב הערים מתקשות לתכנן, ליישם ולתחזק גלים ירוקים שמעלים את עומסי התנועה לעיתים אף ב-70%".</p>
      <p>"החברה נמצאת בתהליכים שונים בשת"פ מלא והדוק עם חברת מיקרוסופט ליישום הפתרונות שפותחו בשיתוף פעולה עם הטכניון ואוניברסיטת תל אביב בכ-30 ערים, מהגדולות והפקוקות ביותר בעולם."</p>
    </article>
  </body>
</html>