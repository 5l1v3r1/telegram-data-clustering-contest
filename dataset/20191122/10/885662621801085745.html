<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.insider.gr/diethni/tehnologia/125801/ipa-anastoli-ton-emporikon-kyroseon-kata-tis-huawei"/>
    <meta property="og:site_name" content="Insider"/>
    <meta property="article:published_time" content="2019-11-22T10:00:00+00:00"/>
    <meta property="og:title" content="Εγκρίθηκε η πώληση λογισμικού Microsoft στην Huawei"/>
    <meta property="og:description" content="Η Microsoft Corp έλαβε άδεια για την εξαγωγή λογισμικού στην κινεζική Huawei Technologies Co Ltd."/>
  </head>
  <body>
    <article>
      <h1>Εγκρίθηκε η πώληση λογισμικού Microsoft στην Huawei</h1>
      <h2>Η Microsoft Corp έλαβε άδεια για την εξαγωγή λογισμικού στην κινεζική Huawei Technologies Co Ltd.</h2>
      <address>
        <time datetime="2019-11-22T10:00:00+00:00">22 Nov 2019, 10:00</time>
      </address>
      <p>Άδεια για την πώληση λογισμικού στην κινεζική <b>Huawei Technologies Co Ltd</b>, έλαβε χθες η <b>Microsoft Corp</b>, σύμφωνα με σχετική ανακοίνωση της εταιρείας.</p>
      <p>Συγκεκριμένα, εκπρόσωπος Τύπου της Microsoft ενημέρωσε πως «στις 20 Νοεμβρίου το υπουργείο Εμπορίου των ΗΠΑ ενέκρινε το αίτημα της Microsoft για την <b>χορήγηση άδειας σχετικά με την εξαγωγή λογισμικού μαζικής αγοράς στην Huawei. </b>Εκτιμούμε τις ενέργειες του υπουργείου για την υλοποίηση του αιτήματός μας».</p>
      <p>Η κυβέρνηση Τραμπ ενέκρινε την Τετάρτη, τη <b>δεύτερη αναστολή εφαρμογής των εμπορικών κυρώσεων κατά της Huawei</b> μέσα σε μία εβδομάδα, επιτρέποντας σε ορισμένους Αμερικανούς προμηθευτές να ξαναρχίσουν τις πωλήσεις προς την κινεζική εταιρεία.</p>
      <h3>Συνεχίζεται ο εμπορικός πόλεμος</h3>
      <p>Η Huawei εντάχθηκε στην μαύρη λίστα των εταιρειών που χαρακτηρίζονται ως απειλές για την εθνική ασφάλεια των ΗΠΑ, πριν από έξι μήνες.</p>
      <p>Συγκεκριμένα, ο Ντόναλντ Τραμπ<a href="https://www.insider.gr/epiheiriseis/diethni/125541/nea-trimini-paratasi-sti-huawei-apo-tis-ipa"> είχε προσθέσει τη Huawei στη «μαύρη λίστα» το Μάιο, </a>επικαλούμενος λόγους εθνικής ασφάλειας. Έκτοτε όμως έχουν ληφθεί μια σειρά από τρίμηνες άδειες προκειμένου να μην υπάρξει μεγαλύτερη κλιμάκωση της έντασης ΗΠΑ - Κίνας.</p>
      <p>«Η επέκταση της Προσωρινής Γενικής Άδειας θα επιτρέψει στις εταιρείες να συνεχίσουν να εξυπηρετούν πελάτες σε μερικές από τις πιο απομακρυσμένες περιοχές των ΗΠΑ, οι οποίες διαφορετικά θα έμεναν στο σκοτάδι», δήλωσε ο υπουργός Εμπορίου των ΗΠΑ Γουίλμπορ Ρος σε δήλωση. «Θα συνεχίσουμε να παρακολουθούμε αυστηρά τις ευαίσθητες τεχνολογίες για να διασφαλίσει ότι οι καινοτομίες μας δεν θα αξιοποιηθούν από εκείνους που θα απειλούσαν την εθνική μας ασφάλεια».</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.insider.gr/epiheiriseis/diethni/125423/reuters-paratasi-dyo-ebdomadon-sti-synergasia-amerikanikon-epiheiriseon"/>
        <a href="https://www.insider.gr/epiheiriseis/tehnologia/125126/mponoys-ypsoys-286-ekat-dolarion-moirazei-i-huawei-stoys"/>
        <a href="https://www.insider.gr/epiheiriseis/tehnologia/123977/kykloforei-i-syllektiki-ekdosi-huawei-mate-30-pro-5g"/>
      </related>
    </article>
  </body>
</html>