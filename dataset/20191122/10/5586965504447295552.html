<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gandul.info/lovitura-pentru-iohannis-dancila-beneficiaza-de-aliati-surpriza-voturile-care-ar-putea-intoarce-rezultatul-la-urne-in-turul-2-decizia-luata-in-urma-consultarilor-cu-liderul-psd-18604845.html"/>
    <meta property="og:site_name" content="Gândul"/>
    <meta property="article:published_time" content="2019-11-22T10:21:45+00:00"/>
    <meta property="og:title" content="Lovitură pentru Iohannis. Dăncilă beneficiază de aliaţi-surpriză. Voturile care ar putea întoarce rezultatul la urne în turul 2: Decizia, luată în urma consultărilor cu liderul PSD"/>
    <meta property="og:description" content="Mai multe detalii pe gândul.info"/>
  </head>
  <body>
    <article>
      <h1>Lovitură pentru Iohannis. Dăncilă beneficiază de aliaţi-surpriză. Voturile care ar putea întoarce rezultatul la urne în turul 2: Decizia, luată în urma consultărilor cu liderul PSD</h1>
      <h2>Uniunea Militarilor şi Poliţiştilor „Mihai Viteazul” şi sindicatele din Armată şi Poliţie au anunţat că o vor susţine pe Viorica Dăncilă în turul 2, în lupta cu Klaus Iohannis pentru Cotroceni.</h2>
      <address><time datetime="2019-11-22T10:21:45+00:00">22 Nov 2019, 10:21</time> by <a rel="author" href="https://www.gandul.info/autor/gandul" target="_blank">Gandul</a></address>
      <p>Anunţul a fost făcut printr-un comunicat oficial: membrii uniunii şi sindicatele din Armată şi Poliţie o vor susţine pe Dăncilă în turul 2 al alegerilor prezidenţiale.<br/><br/>"Decizia a fost luată în urma întâlnirii conducerii Uniunii cu preşedintele PSD, Viorica Dăncilă, întâlnire încheiată cu semnarea, în data de 14 noiembrie, a unui Protocol de colaborare.</p>
      <p>Conform protocolului, PSD va continua să apere, împreună cu Uniunea Militarilor şi Poliţiştilor "Mihai Viteazul", demnitatea şi drepturile militarilor şi poliţiştilor, activi şi rezervişti, din toate instituţiile din domeniul apărare, ordine publică şi siguranţă naţională", se arată într-un comunicat al uniunii.<br/><br/>Protocolul arată că Dăncilă nu consideră pensiile militare ca fiind pensii speciale, ci ocupaţionale, iar Partidul Social Democrat nu va accepta ca pensiile acestei categorii de personal să fie tăiate prin modificări legislative.<br/><br/>"De asemenea, PSD s-a angajat să susţină în Parlament revenirea la prevederile iniţiale ale Legii 223/2015, promovată şi susţinută de generalul Gabriel Oprea, în calitate de vicepremier pentru securitate naţională, asumată de PSD, votată de Parlament şi promulgată de preşedinte", se arată în comunicat.</p>
    </article>
  </body>
</html>