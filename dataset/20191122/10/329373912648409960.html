<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sport7.sk/149465/transfer-news-2211-torreira-mourinho-bale-ci-giroud"/>
    <meta property="og:site_name" content="Sport7"/>
    <meta property="article:published_time" content="2019-11-22T10:09:40+00:00"/>
    <meta property="og:title" content="TRANSFER NEWS (22.11.): Torreira, Mourinho, Bale či Giroud"/>
    <meta property="og:description" content="Špekulácií zo sveta futbalu je napriek koncu prestupového obdobia stále dostatok. Prinášame vám výber tých najzaujímavejších špekulácii za posledných 24 hodín."/>
  </head>
  <body>
    <article>
      <h1>TRANSFER NEWS (22.11.): Torreira, Mourinho, Bale či Giroud</h1>
      <address><time datetime="2019-11-22T10:09:40+00:00">22 Nov 2019, 10:09</time> by <a rel="author" href="https://www.sport7.sk/uzivatel/jakub-vaverka" target="_blank">Jakub Vaverka</a></address>
      <p>
        <b>Špekulácií zo sveta futbalu je napriek koncu prestupového obdobia stále dostatok. Prinášame vám výber tých najzaujímavejších špekulácii za posledných 24 hodín.</b>
      </p>
      <p>
        <b>Mourinho nepotrebuje nových hráčov</b>
      </p>
      <p>Tréner José Mourinho na tlačovej konferencii <a href="https://www.skysports.com/transfer-centre">povedal</a>, že v januárovom prestupovom období nepotrebuje do Tottenhamu Hotspur kupovať nových futbalistov. Spomína sa však, že sleduje Rubena Diasa z Benficy Lisabon.</p>
      <p>
        <b>Bale Tottenham neposilní</b>
      </p>
      <p>Veľa sa hovorilo o tom, že by sa Gareth Bale mohol v zimnom transferovom okne <a href="https://www.skysports.com/transfer-centre">vrátiť</a> z Realu Madrid do Tottenhamu Hotspur. Aktuálne to ale vyzerá nepravdepodobne, pretože samotný José Mourinho povedal, že Spurs Balea nezískajú.</p>
      <p>
        <b>Torreira do Serie A?</b>
      </p>
      <p>Lucas Torreira momentálne nie je v Arsenale spokojný, preto sa <a href="https://www.skysports.com/transfer-centre">hovorí</a> o tom, že by mohol v nasledujúcom kalendárnom roku odísť preč. Reálny je jeho návrat do talianskej Serie A, kde pôsobil v drese Sampdorie Janov.</p>
      <p>
        <b>Girouda láka Inter</b>
      </p>
      <p>Olivier Giroud je sklamaný, že <a href="https://www.skysports.com/transfer-centre">dostáva</a> v londýnskej Chelsea veľmi málo priestoru, preto vo veľkom rieši svoju budúcnosť. Momentálne ho chce získať hlavne taliansky Inter, ktorý vedie kormidelník Antonio Conte.</p>
      <p>
        <b>Todibo má ponuky</b>
      </p>
      <p>Talentovaný obranca FC Barcelona Jean-Claire Todibo, ktorý prakticky <a href="https://www.skysports.com/transfer-centre">nedostáva</a> šance v FC Barcelona, je spájaný s transferom do nemeckého Bayeru Leverkusen. Okrem toho ho sleduje niekoľko klubov z anglickej Premier League.</p>
      <p>
        <b>Chilwell vraj nikam neodíde</b>
      </p>
      <p>Leicester City sa <a href="https://www.skysports.com/transfer-centre">pripravuje</a> na zimné prestupové obdobie, v ktorom LCFC chcú ubrániť anglického obrancu Bena Chilwella, o ktorého je obrovský záujem. Chilwella pozorne sleduje hlavne londýnska Chelsea.</p>
      <p>
        <b>Odegaardov návrat?</b>
      </p>
      <p>Martin Odegaard, ktorý je momentálne na hosťovaní v španielskom Reale Sociedad San Sebastián, by sa vraj mohol <a href="https://www.skysports.com/transfer-centre">vrátiť</a> do Realu Madrid predčasne. Mladý Nór sa v tomto ročníku konečne našiel a podáva veľmi kvalitné výkony.</p>
    </article>
  </body>
</html>