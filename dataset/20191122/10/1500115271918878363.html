<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtlboulevard.nl/entertainment/showbizz/artikel/4930681/edwin-evers-zag-mattie-en-wietze-geduchte-concurrent"/>
    <meta property="og:site_name" content="RTL Boulevard"/>
    <meta property="article:published_time" content="2019-11-22T10:32:31+00:00"/>
    <meta property="og:title" content="Edwin Evers: 'Dom dat Mattie en Wietze uit elkaar gingen'"/>
    <meta property="og:description" content="Edwin Evers vindt het &quot;ontzettend dom&quot; dat Qmusic Mattie Valk en Wietze de Jager niet bij elkaar heeft kunnen houden. Volgens de voormalig ochtendjock had het duo nog veel meer potentie, zelfs om het grootste radioprogramma in de ochtend te worden. Dat zegt de dj in de podcast 100 Jaar Radio van NPO Radio 5-dj Bert Kranenbarg."/>
  </head>
  <body>
    <article>
      <h1>Edwin Evers: 'Dom dat Mattie en Wietze uit elkaar gingen'</h1>
      <address>
        <time datetime="2019-11-22T10:32:31+00:00">22 Nov 2019, 10:32</time>
      </address>
      <p>Edwin Evers vindt het "ontzettend dom" dat Qmusic Mattie Valk en Wietze de Jager niet bij elkaar heeft kunnen houden. Volgens de voormalig ochtendjock had het duo nog veel meer potentie, zelfs om het grootste radioprogramma in de ochtend te worden. Dat zegt de dj in de podcast 100 Jaar Radio van NPO Radio 5-dj Bert Kranenbarg.</p>
      <blockquote>"Ik heb het echt ontzettend dom gevonden dat dat uit elkaar gevallen is"</blockquote>
      <p>"Mattie en Wietze waren echt een geduchte concurrent van ons. Misschien waren ze nog wel veel groter geworden, als ze waren blijven zitten met z’n tweeën", kijkt Edwin terug in de podcast. Hij vond het vooral sterk dat Qmusic het aandurfde om twee onbekende namen in de ochtend neer te zetten en ze alle tijd te geven om te groeien. Bovendien kregen ze veel aandacht door veel promotieacties.</p>
      <p>"Q heeft dat wel heel slim gedaan", aldus Edwin, die zelf jarenlang de ochtend van Radio 538 vulde. "Ze hebben een waanzinnige marketing gedaan omtrent die twee, waardoor er veel aandacht voor dat programma was. Op een gegeven moment waren zij toch een beetje de jongens uit de bushokjes. Iedereen kende ze."</p>
      <p>Dat Mattie en Wietze in 2017 uiteindelijk met ruzie uit elkaar gingen is ook een beetje de schuld van Qmusic, vindt Edwin. "Ik heb het echt ontzettend dom gevonden dat dat uit elkaar gevallen is. Daar had iemand even de regie op moeten nemen."</p>
      <related>
        <h4>MIS DIT NIET!</h4>
        <a href="https://www.rtlboulevard.nl/entertainment/showbizz/artikel/4863676/edwin-evers-even-uit-zijn-pensioen-voor-de-538-skippybal"/>
        <a href="https://www.rtlboulevard.nl/entertainment/showbizz/artikel/4825246/edwin-evers-went-snel-aan-leven-zonder-radio"/>
        <a href="https://www.rtlboulevard.nl/entertainment/showbizz/artikel/4728546/edwin-evers-niet-naar-radio-veronica"/>
        <a href="https://www.rtlboulevard.nl/entertainment/showbizz/artikel/4930811/samantha-steenwijk-verlost-van-gipsen-voet"/>
        <a href="https://www.rtlboulevard.nl/entertainment/showbizz/artikel/4930781/graham-norton-gaat-uitreiking-baftas-presenteren"/>
        <a href="https://www.rtlboulevard.nl/entertainment/showbizz/artikel/4930646/zo-gaat-het-nu-met-de-pfaff-kinderen"/>
      </related>
      <related>
        <a href="https://www.rtlboulevard.nl/entertainment/showbizz/artikel/4910886/edwin-evers-denkt-dat-hij-volgend-jaar-terugkeert-op-de"/>
      </related>
      <related>
        <a href="https://www.rtlboulevard.nl/entertainment/showbizz/artikel/4870566/frank-dane-mist-voorganger-edwin-evers-ook"/>
      </related>
    </article>
  </body>
</html>