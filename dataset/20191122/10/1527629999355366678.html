<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.litsa.com.ua/show/a/47962?utm_source=rss&amp;utm_medium=feed&amp;utm_campaign=all"/>
    <meta property="og:site_name" content="Лица"/>
    <meta property="article:published_time" content="2019-11-22T10:16:17+00:00"/>
    <meta property="og:title" content="У Кривому Розі правоохоронці виявили шість незаконних АЗС"/>
    <meta property="og:description" content="На заправках реалізовували газ, бензин та дизельне паливо без відповідних документів та дозволів."/>
  </head>
  <body>
    <article>
      <h1>У Кривому Розі правоохоронці виявили шість незаконних АЗС</h1>
      <h2>На заправках реалізовували газ, бензин та дизельне паливо без відповідних документів та дозволів.</h2>
      <address>
        <time datetime="2019-11-22T10:16:17+00:00">22 Nov 2019, 10:16</time>
      </address>
      <p>У Кривому Розі правоохоронці виявили шість незаконних АЗС.</p>
      <p>21 листопада співробітники Криворізького відділу поліції в рамках відкритого кримінального провадження провели шість санкціонованих судом оглядів у трьох районах міста.</p>
      <p>Про це повідомив відділ комунікації поліції Дніпропетровської області за матеріалами Криворізького відділу поліції. </p>
      <p>Поліцейські вилучили бухгалтерську документацію, а також продукцію, яка реалізовувалась  без  дозвільних документів та з порушенням норм чинного законодавства – газові модульні колонки з лічильниками, газові цистерни, обладнання та інші речі, що свідчать про протиправну діяльність.</p>
      <p>Наразі направлено клопотання про арешт вилученого майна. Також правоохоронці відібрали зразки палива, які в подальшому будуть направлені  на експертизу.</p>
      <p>За даними фактами відкриті кримінальні провадження за ч. 1 ст. 272 Кримінального кодексу України (порушення правил безпеки під час виникання робіт з підвищеною небезпекою).</p>
      <p>Триває слідство.</p>
      <figure>
        <a href="http://www.litsa.com.ua/i/uploads/2019/11/22-5dd7b5574ef0b-u_krivomu_rozi_pravoohorontsi_viyavili_shist_nezak.original.jpg">
          <img src="http://www.litsa.com.ua/i/uploads/2019/11/22-5dd7b5574ef0b-u_krivomu_rozi_pravoohorontsi_viyavili_shist_nezak.jpg"/>
        </a>
      </figure>
      <p> </p>
      <p>
        <b> </b>
      </p>
    </article>
  </body>
</html>