<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsit.gr/athlitika/basket/mpagern-panathinaikos-gia-to-2-2-sti-diavolovdomada-to-trifylli/2921068/"/>
    <meta property="og:site_name" content="Newsit.gr"/>
    <meta property="article:published_time" content="2019-11-22T10:01:23+00:00"/>
    <meta property="og:title" content="Μπάγερν – Παναθηναϊκός: Για το 2/2 στη “διαβολοβδομάδα” το “τριφύλλι”!"/>
    <meta property="og:description" content="Ο Παναθηναϊκός αντιμετωπίζει τη Μπάγερν στο Μόναχο για την 10η αγωνιστική της Euroleague απόψε (22/11, 21:30, NewsIt.gr, Novasports 1) με στόχο τη δεύτερη νίκη του στη &quot;διαβολοβδομάδα&quot; μετά από αυτή επί της Ζαλγκίρις Κάουνας."/>
  </head>
  <body>
    <article>
      <h1>Μπάγερν – Παναθηναϊκός: Για το 2/2 στη “διαβολοβδομάδα” το “τριφύλλι”!</h1>
      <h2>Ο Παναθηναϊκός αντιμετωπίζει τη Μπάγερν στο Μόναχο για την 10η αγωνιστική της Euroleague απόψε (22/11, 21:30, NewsIt.gr, Novasports 1) με στόχο τη δεύτερη νίκη του στη "διαβολοβδομάδα" μετά από αυτή επί της Ζαλγκίρις Κάουνας.</h2>
      <address><time datetime="2019-11-22T10:01:23+00:00">22 Nov 2019, 10:01</time> by <a rel="author">Newsit Newsroom</a></address>
      <p>Τη νίκη θέλει ο <a href="https://www.newsit.gr/tags/panathinaikos/">Παναθηναϊκός</a> που αντιμετωπίζει τη Μπάγερν στο Μόναχο για τη 10η αγωνιστική της <a href="https://www.newsit.gr/tags/euroleague/">Euroleague</a> έτσι ώστε να συνεχίσει την ανοδική του πορεία στη διοργάνωση. Οι “πράσινοι” θέλουν να πετύχουν το 2/2 στη δεύτερη “διαβολοβδομάδα” στη φετινή διοργάνωση έτσι ώστε να μην πετάξουν στα… σκουπίδια την εκτός έδρας επιτυχία επί της Ζαλγκίρις στο Κάουνας και να κρατήσουν “ζεστό” τον κόσμο τους που έχει ενθουσιαστεί με τις τελευταίες εμφανίσεις της ομάδας και την επικείμενη επιστροφή του Ρικ Πιτίνο στον πάγκο.</p>
      <p>Ο Παναθηναϊκός σε αυτή του την προσπάθεια δεν έχει να αντιμετωπίσει αγωνιστικά προβλήματα ενώ θα έχει στο πλευρό του και περίπου 700 φιλάθλους του που θα βρεθούν στις κερκίδες του “Audi Dome” αλλά και τους Δημήτρης Διαμαντίδη, Φραγκίσκος Αλβέρτη και Κριστόφ Βαζέχα ποτ ταξίδεψαν με την ομάδα στο Μόναχο για την ενίσχυση του PAO Alive.</p>
      <p>Η Μπάγερν μετά τη νίκη επί του Ολυμπιακού έχει ρεκόρ 4-5 (ο Παναθηναϊκός έχει 5-4) και βρίσκεται οριακά εκτός της οκτάδας που οδηγεί στα pley offs αλλά συνεχίζει να έχει τις απουσίες των Ντέγιαν Ράντονιτς, Χιούστις και Μπρέι, που είναι εδώ και καιρό τραυματίες, ενώ αμφίβολος για τη σημερινή αναμέτρηση είναι και ο Τζέντοβιτς.</p>
      <p>Όσον αφορά την παράδοση του ζευγαριού, Παναθηναϊκός και Μπάγερν τίθενται αντιμέτωποι για πέμπτη φορά στην ιστορία τους στη Euroleague και μέχρι στιγμής το σκορ είναι 2-2 με τις έδρες να μένουν αλώβητες, κάτι που σημαίνει ότι οι “πράσινοι” εκτός των άλλων ψάχνουν και την πρώτη τους νίκη στη Γερμανία επί των Βαυαρών.</p>
      <p>Οι Ματέι Μπολτάουζερ (Σλοβενία), Κάρλος Κορτές (Ισπανία) και Γιόσιπ Ραντοΐκοβιτς (Κροατία) θα είναι οι διαιτητές της αναμέτρησης.</p>
    </article>
  </body>
</html>