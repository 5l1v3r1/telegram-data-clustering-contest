<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lublin112.pl/poszedl-na-zakupy-w-zamku-zostawil-kluczyki-gdy-wyszedl-ze-sklepu-matiza-juz-nie-bylo/"/>
    <meta property="og:site_name" content="lublin112.pl"/>
    <meta property="article:published_time" content="2019-11-22T10:06:00+00:00"/>
    <meta property="og:title" content="Poszedł na zakupy, w zamku zostawił kluczyki. Gdy wyszedł ze sklepu, matiza już nie było"/>
    <meta property="og:description" content="Policjanci zatrzymali sprawcę kradzieży pojazdu z jednego z parkingów w Międzyrzecu Podlaskim. Złodziej wpadł, bo zauważył go funkcjonariusz wracający po służbie do domu."/>
  </head>
  <body>
    <article>
      <h1>Poszedł na zakupy, w zamku zostawił kluczyki. Gdy wyszedł ze sklepu, matiza już nie było</h1>
      <address>
        <time datetime="2019-11-22T10:06:00+00:00">22 Nov 2019, 10:06</time>
      </address>
      <p>
        <b>Policjanci zatrzymali sprawcę kradzieży pojazdu z jednego z parkingów w Międzyrzecu Podlaskim. Złodziej wpadł, bo zauważył go funkcjonariusz wracający po służbie do domu.</b>
      </p>
      <p>W czwartek przed południem policjanci z Międzyrzeca Podlaskiego otrzymali zgłoszenie, z którego wynikało, że z jednego z parkingów w mieście został skradziony pojazd marki Daewoo Matiz. Zgłaszający tłumaczył, że zostawił w zamku bagażnika kluczyki i poszedł na zakupy. Kiedy wrócił pojazdu już nie było. Wartość strat pokrzywdzony oszacował na kwotę ponad 1300 zł.</p>
      <p>Sprawą kradzieży zajęli się kryminalni. Jeden z nich podczas powrotu do domu po służbie, zauważył na drodze krajowej nr 2 skradzionego matiza. Policjanci natychmiast o tym fakcie powiadomił dyżurnego i pojechał za skradzionym pojazdem. Następnie na ul. Kasztanowej w Międzyrzecu Podlaskim kierujący daewoo został zatrzymany.</p>
      <p>Jak się okazało, za kierownicą skradzionego auta siedział 18-letni mieszkaniec Międzyrzeca Podlaskiego. Amator cudzego mienia został zatrzymany i osadzony w policyjnym areszcie. Policjanci ustalają wszystkie okoliczności tej sprawy. Za popełniony czyn grozi kara do 5 lat pozbawienia wolności.</p>
      <p>(fot. Policja Biała Podlaska)</p>
    </article>
  </body>
</html>