<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mind.ua/news/20204773-rf-planue-provesti-novi-viprobuvannya-giperzvukovoyi-raketi-cirkon-do-kincya-2019"/>
    <meta property="og:site_name" content="Mind UA"/>
    <meta property="article:published_time" content="2019-11-22T10:55:00+00:00"/>
    <meta property="og:title" content="РФ планує провести нові випробування гіперзвукової ракети «Циркон» до кінця 2019"/>
    <meta property="og:description" content="Наразі готується спеціальний стенд на базі понтона, з якого буде проведений запуск новітньої ракети"/>
  </head>
  <body>
    <article>
      <h1>РФ планує провести нові випробування гіперзвукової ракети «Циркон» до кінця 2019</h1>
      <h2>Наразі готується спеціальний стенд на базі понтона, з якого буде проведений запуск новітньої ракети</h2>
      <address>
        <time datetime="2019-11-22T10:55:00+00:00">22 Nov 2019, 10:55</time>
      </address>
      <p>Чергові випробування новітньої гіперзвукової протикорабельної ракети «Циркон»  будуть проведені на морському полігоні Північного флоту до кінця поточного року. Про це повідомляє <a href="https://tass.ru/armiya-i-opk/7177235">ТАСС </a>із посиланням на джерело в силових структурах Північно-Західного федерального округу РФ.</p>
      <p>«Пуск  «Циркону» передбачається виконати з акваторії Білого моря до кінця року. Конкретна дата буде призначена в міру готовності матеріальної частини», – сказав співрозмовник агентства.</p>
      <p>Джерело додало, що наразі готується спеціальний стенд на базі понтона, з якого буде проведена стрільба новітньої ракетою.</p>
      <p>Нагадаємо: президент РФ Владімір Путін в лютому в посланні Федеральним зборам повідомив, що роботи над ракетою «Циркон» йдуть за графіком. Ракета, за даними глави держави, розвиває швидкість близько 9 Махів і зможе вражати на дальності понад 1 000 км як надводні, так і наземні цілі.</p>
      <p>Передбачається, що носіями «Циркону» стануть кораблі і підводні човни, які наразі мають на озброєнні крилаті ракети «Калібр» або «Онікс».</p>
      <p>Нагадаємо: після закінчення дії ДРСМД США оголосили про прискорення розробки <a href="https://mind.ua/news/20200523-ssha-ogolosili-pro-rozrobku-novih-raketnih-sistem-pislya-zakinchennya-diyi-drsmd">нових ракетних систем. </a>Зокрема, в країні вже почали роботу над мобільними системами неядерних крилатих і балістичних ракет наземного базування.</p>
      <p>Крім того,очільник Пентагону анонсував, що через кілька років у США буде розроблено <a href="https://mind.ua/news/20201118-pentagon-ozvuchiv-termini-rozrobki-u-ssha-giperzvukovoyi-zbroyi">гіперзвукову зброю</a>. Тоді ж він наголосив,що РФ «має в своєму розпорядженні ... крилаті ракетами середньої дальності, можливо оснащені ядерними боєголовками і спрямовані в бік Європи».</p>
      <related>
        <h4>Також читайте</h4>
        <a href="https://mind.ua/news/20204764-putin-zayaviv-shcho-zagibli-pid-severodvinskom-pracyuvali-nad-unikalnoyu-zbroeyu-yaka-ne-mae-analogiv"/>
        <a href="https://mind.ua/news/20204754-v-ispaniyi-pochali-rozsliduvati-mozhlivu-prichetnist-rosiyi-do-podij-u-kataloniyi"/>
        <a href="https://mind.ua/news/20204750-matios-utochniv-spisok-zniklih-rechej-iz-povernutih-rosieyu-ukrayinskih-korabliv"/>
      </related>
    </article>
  </body>
</html>