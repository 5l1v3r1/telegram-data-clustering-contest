<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://pcpress.rs/samsung-ce-mozda-do-kraja-godine-predstaviti-jos-tri-nova-telefona/"/>
    <meta property="og:site_name" content="PC Press"/>
    <meta property="article:published_time" content="2019-11-22T10:40:14+00:00"/>
    <meta property="og:title" content="Samsung će možda do kraja godine predstaviti još tri nova telefona"/>
    <meta property="og:description" content="Samsung je ove godine već osvežio obe linije svojih flagship telefona, ali prema nedavnim izveštajima, kompanija još uvek nije završila sa predstavljanjem novih modela. Pojavile su se informacije d…"/>
  </head>
  <body>
    <article>
      <h1>Samsung će možda do kraja godine predstaviti još tri nova telefona</h1>
      <address><time datetime="2019-11-22T10:40:14+00:00">22 Nov 2019, 10:40</time> by <a rel="author" href="https://pcpress.rs/author/bbubanja/" target="_blank">Branislav Bubanja</a></address>
      <p>Samsung je ove godine već osvežio obe linije svojih flagship telefona, ali prema nedavnim izveštajima, kompanija još uvek nije završila sa predstavljanjem novih modela. <b>Pojavile su se informacije da kompanija planira da do kraja ove godine lansira još tri nova modela telefona.</b> Ako su one tačne, uskoro ćemo imati priliku da vidimo <b>Galaxy S10 Lite, Galaxy Note 10 Lite i Galaxy A51</b>.</p>
      <figure>
        <img src="https://i0.wp.com/pcpress.rs/wp-content/uploads/2019/11/samsung.jpg"/>
      </figure>
      <p>S obzirom da se Galaxy S11 očekuje tokom proleća, decembar je dobar mesec za predstavljanje novih, jeftinijih modela. Uostalom, očekuje se da će tokom praznične sezone biti povećana i tražnja za telefonima.</p>
      <p>Na internetu mogu da se pronađe veliki broj različitih specifikacija za pomenute telefone. Na primer, <b>za S10 Lite se očekuje da će imati ekran og 6.7 inča, podršku za 45W brzo punjenje, 8 GB RAM-a, 128 GB prostora za podatke, Snapdragon 855 procesor i trostruku zadnju kameru</b>. Suštinski, bio bi vrlo sličan Galaxy A91 modelu, sa nekim malim izmenama.</p>
      <p><b>Za Galaxy A51, očekuje se ekran dijagonale 6.5 inča, 4 GB RAM-a, do 128 GB storidž, Exynos 9611 procesor i baterija od 4.000 mAh</b>. Takođe, i ovaj telefon bi trebao da ima trostruku zadnju kameru.</p>
      <related>
        <a href="https://pcpress.rs/samsung-i-huawei-drze-trecinu-globalnog-trzista-telefona/"/>
      </related>
      <p><b>Za sada nema mnogo informacija o Note 10 Lite modelu</b>, što možda ukazuje da on neće biti predstavljen u isto vreme kada i prethodna dva modela. Za njega se pretpostavlja da će biti za nijansu veći od S10 Lite modela, kao i da će imati podršku za S Pen.</p>
      <p>Izvor: <a href="https://pcpress.rs/PCout/?url=https://bgr.com/2019/11/21/galaxy-s10-lite-release-date-note-10-lite-a51-samsung-phones/">BGR</a></p>
      <p>Tagovi: <a href="https://pcpress.rs/tag/galaxy/">Galaxy</a>, <a href="https://pcpress.rs/tag/galaxy-a51/">galaxy a51</a>, <a href="https://pcpress.rs/tag/galaxy-note-10-lite/">galaxy note 10 lite</a>, <a href="https://pcpress.rs/tag/galaxy-s10-lite/">galaxy s10 lite</a>, <a href="https://pcpress.rs/tag/samsung/">Samsung</a>, <a href="https://pcpress.rs/tag/samsung-galaxy/">Samsung Galaxy</a></p>
      <related>
        <h4>
          <i>Možda će vas zanimati:</i>
        </h4>
        <a href="https://pcpress.rs/samsungov-savitljivi-telefon-ipak-do-kraja-godine/"/>
        <a href="https://pcpress.rs/sta-znamo-za-sada-o-samsung-galaxy-s10-i-galaxy-s10-telefonima/"/>
        <a href="https://pcpress.rs/samsung-ce-predstaviti-galaxy-s10-telefone-20-februara/"/>
      </related>
    </article>
  </body>
</html>