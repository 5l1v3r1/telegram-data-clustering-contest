<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blitzquotidiano.it/tv/gabriel-garko-canna-costanzo-3120271/"/>
    <meta property="og:site_name" content="Blitz quotidiano"/>
    <meta property="article:published_time" content="2019-11-22T10:55:58+00:00"/>
    <meta property="og:title" content="Gabriel Garko: “Ogni tanto mi faccio una canna”. Maurizio Costanzo: “Certe cose in Tv non si dicono”"/>
    <meta property="og:description" content="ROMA – Gabriel Garko, intervistato da Barbara d’Urso, ha ammesso di farsi una canna ogni tanto: “Le canne? Me ne fumo una ogni tanto. Diciamo che le fumo se capita”. Confessione, quella di Garko, che non è piaciuta a Maurizio Costanzo che dalle pagine del settimanale Nuovo scrive: “Gabriel Garko ha sbagliato. Certe cose in tv non si dicono. Un personaggio come lui non deve mai dimenticare la responsabilità che ha verso il pubblico”.Tale e Quale Show, vince Antonio MezzancellaTale e Quale Show, Veronica Perseo emoziona imitando Lady Gaga Ma cosa ha detto Gabriel Garko di tanto grave? “Droga? Oddio no, parlo di canne nel mio libro – ha detto Garko a Barbara d’Urso parlando del suo libro in uscita-. Una sola canna? Magari solo una. Mentre scrivevamo il libro stava venendo fuori che ero a Londra a vedere i musei. Io mi sono detto ‘alt’. Non voglio essere sempre il solito puritano ed ho voluto a raccontare tutta la verità di quello che è successo”. “Ho conosciuto delle persone e sono andato a casa loro a Londra – ha…"/>
  </head>
  <body>
    <article>
      <h1>Gabriel Garko: “Ogni tanto mi faccio una canna”. Maurizio Costanzo: “Certe cose in Tv non si dicono”</h1>
      <address><time datetime="2019-11-22T10:55:58+00:00">22 Nov 2019, 10:55</time> by <a rel="author">Redazione Blitz</a></address>
      <figure>
        <img src="https://static.blitzquotidiano.it/wp/wp-content/uploads/2019/11/gabriel_garko-2.jpg"/>
        <figcaption>Gabriel Garko nello studio di Live – Non è la d’Urso</figcaption>
      </figure>
      <p>ROMA – <a href="https://www.blitzquotidiano.it/tv/posta-per-te-luciana-littizzetto-sposa-gabriel-garko-vacchi-monti-brando-3008469/">Gabriel Garko</a>, intervistato da Barbara d’Urso, ha ammesso di farsi una canna ogni tanto: “Le canne? Me ne fumo una ogni tanto. Diciamo che le fumo se capita”.</p>
      <p>Confessione, quella di Garko, che non è piaciuta a Maurizio Costanzo che dalle pagine del settimanale Nuovo scrive: “Gabriel Garko ha sbagliato. Certe cose in tv non si dicono. Un personaggio come lui non deve mai dimenticare la responsabilità che ha verso il pubblico”.</p>
      <figure>
        <a href="https://www.blitzquotidiano.it/tv/tale-quale-show-antonio-mezzancella-3120590/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/tv/tale-quale-show-antonio-mezzancella-3120590/">
          <img src="https://static.blitzquotidiano.it/wp/wp-content/uploads/2019/11/tale_quale_show-1-300x300.jpg"/>
        </a>
      </figure>
      <h3>
        <a href="https://www.blitzquotidiano.it/tv/tale-quale-show-antonio-mezzancella-3120590/">Tale e Quale Show, vince Antonio Mezzancella</a>
      </h3>
      <figure>
        <a href="https://www.blitzquotidiano.it/tv/tale-quale-show-veronica-perseo-lady-gaga-3120586/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/tv/tale-quale-show-veronica-perseo-lady-gaga-3120586/">
          <img src="https://static.blitzquotidiano.it/wp/wp-content/uploads/2019/11/veronica_perseo-1-300x300.jpg"/>
        </a>
      </figure>
      <h3>
        <a href="https://www.blitzquotidiano.it/tv/tale-quale-show-veronica-perseo-lady-gaga-3120586/">Tale e Quale Show, Veronica Perseo emoziona imitando Lady Gaga</a>
      </h3>
      <p>Ma cosa ha detto Gabriel Garko di tanto grave?</p>
      <p>“Droga? Oddio no, parlo di canne nel mio libro – ha detto Garko a Barbara d’Urso parlando del suo libro in uscita-. Una sola canna? Magari solo una. Mentre scrivevamo il libro stava venendo fuori che ero a Londra a vedere i musei. Io mi sono detto ‘alt’. Non voglio essere sempre il solito puritano ed ho voluto a raccontare tutta la verità di quello che è successo”.</p>
      <p>“Ho conosciuto delle persone e sono andato a casa loro a Londra – ha proseguito Gabriel, svelando di essere stato molto male -. Io canne me ne fumo una ogni tanto. Diciamo che le fumo se capita. Quella volta mi sono fatto più di una canna, continuavano a girare. Non è che dopo mi arrestano? – ha scherzato, interrompendosi, per poi riprendere -. Insomma, alla quinta a Londra ho iniziato a stare male tanto che sono collassato. Erano dei purini fatti solo di erba. Sono stato molto male, io non sono abituato a tutte queste canne. Ero andato in paranoia, pensavo mi buttassero nel Tamigi”.</p>
      <p>Fonte: DiLei, Nuovo, Live – Non è la d’Urso.</p>
    </article>
  </body>
</html>