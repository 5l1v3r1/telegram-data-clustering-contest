<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/Bylgaria/Todor-zadigna-ot-mol-zlato-za-8000-lv-sega-shte-stoi-zad-reshetkite-915890"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-22T10:48:00+00:00"/>
    <meta property="og:title" content="Тодор задигна от мол злато за 8000 лв., сега ще стои зад решетките"/>
    <meta property="og:description" content="37-годишният Тодор Д. от днес е с мярка за неотклонение &quot;Задържане под стража“, наложена му с опреде..."/>
  </head>
  <body>
    <article>
      <h1>Тодор задигна от мол злато за 8000 лв., сега ще стои зад решетките</h1>
      <address>
        <time datetime="2019-11-22T10:48:00+00:00">22 Nov 2019, 10:48</time>
      </address>
      <p>37-годишният Тодор Д. от днес е с мярка за неотклонение "Задържане под стража“, наложена му с определение на Варненския районен съд, с което е уважено искането на Районната прокуратура в града, съобщиха от Апелативна прокуратура – Варна.</p>
      <p>Мъжът е обвиняем за извършена на 15 срещу 16 ноември тази година дръзка кражба в един от моловете във Варна, за което е бил привлечен към наказателна отговорност за престъпление по член 195, ал. 1, т. 3 от НК.</p>
      <p>На щанд за бижута Тодор разбил охранителната решетка и отнел 198 елемента за гривни от медицинска стомана с 18-каратово златно покритие, 11 други елемента за гривни, 8 сребърни колиета и часовник. Стойността на откраднатото по предварителни данни е 8000 лева.</p>
      <p>Обвиняемият е реалибитиран по право, но срещу него се водят две досъдебни производства за престъпления против собствеността, по които е привлечен към наказателна отговорност през 2019 г. Проверявят се и пет случая за негово участие в други кражби.</p>
      <p>Определението на Варненския районен съд подлежи на обжалване пред Окръжния съд в града.</p>
    </article>
  </body>
</html>