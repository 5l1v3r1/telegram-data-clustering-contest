<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cronachemaceratesi.it/2019/11/22/ampliamento-del-cimitero-bando-per-lavori-di-progettazione/1327856/"/>
    <meta property="og:site_name" content="Cronache Maceratesi"/>
    <meta property="article:published_time" content="2019-11-22T10:17:53+00:00"/>
    <meta property="og:title" content="Ampliamento del cimitero, bando per lavori di progettazione"/>
    <meta property="og:description" content="SAN SEVERINO - L'annuncio del Comune. L’importo a base di gara, al netto di oneri previdenziali e assistenziali e Iva, è di quasi 32mila euro"/>
  </head>
  <body>
    <article>
      <h1>Ampliamento del cimitero, bando per lavori di progettazione</h1>
      <h2>SAN SEVERINO - L'annuncio del Comune. L’importo a base di gara, al netto di oneri previdenziali e assistenziali e Iva, è di quasi 32mila euro</h2>
      <address><time datetime="2019-11-22T10:17:53+00:00">22 Nov 2019, 10:17</time> by <a rel="author">Marco Cencioni</a></address>
      <p><a href="https://www.facebook.com/share.php?u=https%3A%2F%2Fwww.cronachemaceratesi.it%2F2019%2F11%2F22%2Fampliamento-del-cimitero-bando-per-lavori-di-progettazione%2F1327856%2F">Condividi9</a><a href="https://twitter.com/intent/tweet?text=Ampliamento+del+cimitero%2C++bando+per+lavori+di+progettazione&amp;url=https%3A%2F%2Fwww.cronachemaceratesi.it%2F2019%2F11%2F22%2Fampliamento-del-cimitero-bando-per-lavori-di-progettazione%2F1327856%2F">Tweet</a>Email9 Condivisioni</p>
      <p> </p>
      <p> </p>
      <p><b>Il Comune di San Severino annuncia il bando per la progettazione definitiva ed esecutiva per i lavori di ampliamento del cimitero di San Michele – I° stralcio.</b> «L’affidamento avverrà mediante procedura aperta con il criterio dell’offerta economicamente più vantaggiosa, individuata mediante il miglior rapporto qualità/prezzo – si legge nella nota dell’ente – . La progettazione richiesta dovrà essere redatta mediante l’utilizzo del “Prezzario Regionale – Regione Marche 2019”.  L’appalto è costituito da un unico lotto poiché l’ampliamento del cimitero è stato suddiviso in stralci funzionali ed autonomi. L’importo a base di gara, al netto di oneri previdenziali e assistenziali e Iva, è di 31.903,49 euro di cui 16.483,71 euro per la progettazione definitiva e 15.419,78 per la progettazione esecutiva. L’appalto è finanziato con fondi disponibili in Bilancio per il piano triennale opere pubbliche 2019-2021.  Le prestazioni oggetto dell’appalto devono essere eseguite nel termine complessivo di 45 giorni decorrenti dalla data di sottoscrizione del contratto, secondo le seguenti indicazioni: per progettazione definitiva 30 giorni decorrenti dalla comunicazione di aggiudicazione dell’incarico e per progettazione esecutiva 15 giorni decorrenti dalla data di approvazione del progetto definitivo – conclude il Comune – Le domande di partecipazione vanno presentate entro il 26 novembre». Per info: <a href="http://www.comune.sanseverinomarche.mc.it/">www.comune.sanseverinomarche.mc.it</a></p>
    </article>
  </body>
</html>