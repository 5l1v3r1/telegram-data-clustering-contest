<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://legia.net/news/luquinhas-trener-przekonal-mnie-do-nowej-pozycji/75833"/>
    <meta property="og:site_name" content="Legia.Net"/>
    <meta property="article:published_time" content="2019-11-22T10:25:00+00:00"/>
    <meta property="og:title" content="Luquinhas: Trener przekonał mnie do nowej pozycji"/>
    <meta property="og:description" content="- Nigdy nie grałem poza krajami, w którym używa się portugalskiego ani nie uczyłem się języków w szkole. Teraz z żoną dwa razy w tygodniu chodzimy na lekcje angielskiego. Ona jest lepszym uczniem. Dla mnie portugalski był jedynym znanym językiem. Na początku wyzwaniem było nawet porozumienie się w restauracji. Były sytuacje poza klubem, że kolega zaczynał do mnie mówić po polsku. Słyszałem szelest. Po angielsku. Nie rozumiem, to samo. I staliśmy, patrząc na siebie - opowiada w rozmowie z &quot;Przeglądem Sportowym&quot; pomocnik Legii, Luquinhas."/>
  </head>
  <body>
    <article>
      <h1>Luquinhas: Trener przekonał mnie do nowej pozycji</h1>
      <address><time datetime="2019-11-22T10:25:00+00:00">22 Nov 2019, 10:25</time> by <a rel="author">Marcin Szymczyk</a></address>
      <p>
        <b>- Nigdy nie grałem poza krajami, w którym używa się portugalskiego ani nie uczyłem się języków w szkole. Teraz z żoną dwa razy w tygodniu chodzimy na lekcje angielskiego. Ona jest lepszym uczniem. Dla mnie portugalski był jedynym znanym językiem. Na początku wyzwaniem było nawet porozumienie się w restauracji. Były sytuacje poza klubem, że kolega zaczynał do mnie mówić po polsku. Słyszałem szelest. Po angielsku. Nie rozumiem, to samo. I staliśmy, patrząc na siebie - opowiada w rozmowie z "Przeglądem Sportowym" pomocnik Legii, Luquinhas.</b>
      </p>
      <p>
        <b>W ekstraklasie jest pan najlepszym asystentem Legii z pięcioma decydującymi podaniami. Liczby były kluczowe w nabraniu pewności siebie?</b>
      </p>
      <p>Przyjaciele z grupy na Whatsappie w końcu przestali się śmiać, że jestem wartościowym piłkarzem tylko do linii pola karnego. Gole i asysty zawsze napędzają, wskazują dobry kierunek pracy, dlatego cieszę się, że udało mi się przełamać. Tych bramek powinno być więcej, ale i tak widzę postępy w procesie podejmowania decyzji.</p>
      <p>
        <b>Zbawienna okazała się zmiana pozycji? Aleksandar Vuković przestawił pana ze skrzydła do środka pola za plecy napastnika.</b>
      </p>
      <p>Nigdy nie grałem jako ofensywny pomocnik. A tu okazuje się, że potrafię wykorzystać przestrzeń, przyspieszyć grę, zaskoczyć rywala. Wydawało mi się, że potrzebuję miejsca na bokach, a tu radzę sobie w środku, gdzie nikt mnie nie wystawiał. Bardzo mi to służy.</p>
      <p>
        <b>To autorski projekt trenera?</b>
      </p>
      <p>Tak. I nie spodziewałem się, że przyniesie takie efekty. Gdy przekazał mi ten pomysł, czułem się niepewnie. Jak to? Przecież nigdy tak nie grałem, nawet w Brazylii. Bałem się, że nie będę dobrze wpływał na grę. Pewnego dnia jednak namówił mnie, żeby spróbować. Pierwszy, drugi mecz, a ja zobaczyłem, że to ma sens.</p>
      <p>
        <b>Jak w takiej sytuacji wygląda komunikacja?</b>
      </p>
      <p>Mamy wielu Portugalczyków w drużynie, więc trener im przekazuje szczegóły i swoje wymagania, a oni tłumaczą mi to, żebym nie ominął niczego ważnego.</p>
      <p>
        <b>Co udało się panu poprawić w Warszawie?</b>
      </p>
      <p>Wykończenie na przykład. Nadal nie mam wielu goli, ale widzę, że już decyduję się szybciej i konkretniej na właściwe ruchy. W Portugalii nie próbowałem wielu strzałów, mijałem trzech zawodników, po czym oddawałem piłkę do boku. „Ładnie, ale co z tego wyniknęło dla naszej akcji?” – słyszałem. Tu staram się być konkretniejszy i widzę poprawę. Szukam uderzeń, okazji, by moje zagrania przynosiły korzyści. Trenerzy skupili się na tym, bym poświęcił się takiej pracy, ćwiczył wykończenie, zwracali na mnie uwagę. Rozwinąłem się tu.</p>
      <p><b>Zapis całej rozmowy z Luquinhasem można przeczytać w piątkowym wydaniu "<a href="https://sport.onet.pl/pilka-nozna/ekstraklasa/luquinhas-o-swoim-pobycie-w-legii-warszawa/f5zqjjn?utm_source=biuletyn.imm.com.pl_viasg_sport&amp;utm_medium=referal&amp;utm_campaign=leo_automatic&amp;srcc=ucs&amp;utm_v=2">Przeglądu Sportowego</a>"</b>.</p>
      <h3>QUIZ Historia Legii: Co wiesz o początkach klubu</h3>
      <figure>
        <img src="https://legia.net/uploads/news/370x240/1544608658_160421msz015.jpg"/>
      </figure>
      <p>Sprawdź swoją wiedzę w quizie, a następnie podziel się swoim wynikiem ze znajomymi żeby również mogli sprawdzić swoją wiedzę o Legii!</p>
      <h3>Pytania: 14/ Trudność: 4/5</h3>
      <p>
        <a href="https://legia.net/quiz/historia-legii-co-wiesz-o-poczatkach-klubu/14">Rozpocznij quiz</a>
      </p>
    </article>
  </body>
</html>