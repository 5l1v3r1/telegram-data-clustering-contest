<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://lifestyle.bg/tendencies/nissan-370z-hoonigan-kris-forsbarg-rayan-tyuerk-i-kak-se-pravi-drift-v-amerikanski-mol.html"/>
    <meta property="og:site_name" content="Lifestyle.bg"/>
    <meta property="article:published_time" content="2019-11-22T10:33:49+00:00"/>
    <meta property="og:title" content="Nissan 370Z, Hoonigan, Крис Форсбърг, Райън Тюерк и как се прави дрифт в американски мол"/>
    <meta property="og:description" content="Hoonigan и Nissan със зрелищна каскада"/>
  </head>
  <body>
    <article>
      <h1>Nissan 370Z, Hoonigan, Крис Форсбърг, Райън Тюерк и как се прави дрифт в американски мол</h1>
      <address><time datetime="2019-11-22T10:33:49+00:00">22 Nov 2019, 10:33</time> by <a rel="author" href="https://lifestyle.bg/author/dragomir-popov" target="_blank">Драгомир Попов</a></address>
      <p>Ако питаме Nissan и американския бранд Hoonigan (собственост на небезизвестния дрифт пилот Кен Блок), Черният петък няма нищо общо с намаление на дрехи, техника и какви ли не други стоки. Защото е време е за бунт срещу консуматорството. И какъв по-добър начин от безобразно добър дрифт в изоставен мол в Щатите.</p>
      <p>Видеото е заснето в пуст търговски център в покрайнините на Лос Анджелис, а двете главни действащи лица в него са двама дрифт пилоти - двукратният шампион Крис Форсбърг и колегата му Райън Тюерк. Колите? Те са силно модифицирани версии на Nissan 370Z, всяка от които разполага с мощност от 1000 к.с. Ето това е "истински" бунт срещу консуматорството. Поне ако не говорим за петролния бизнес.</p>
      <p>От качеството на видеото има какво да се желае, но пък клипът е заснет с помощта на 360-градусови камери, които позволяват да се насладим на действието от всеки ъгъл. Например как Форсбърг прекарва задната ос на колата си по ръба на един от балконите на мола.</p>
      <p>Както самият пилот обяснява: "Знаех, че ще се абстрахирам от това, че мога да падна на долния етаж, но най-голямото ми притеснение беше настилката. Беше много прашно, а под целия боклук имаше добре полиран бетон." Е, справил се е добре.</p>
      <p>Не такъв късмет е имало част от снимачното оборудване. Една от GoPro камерите буквално е била "вградена във фасадата" при едно от преминаването на колите, а друга е била прегазена. Малшанс.</p>
      <figure>
        <iframe src="https://www.youtube.com/embed/BQZrAb1j1ZI" width="640" height="360" data-service="Youtube" scrolling="no"/>
      </figure>
      <related>
        <h4>Още по темата</h4>
        <a href="https://lifestyle.bg/speed/nissan-propilot-2-i-golf-topkata-koyato-sama-namira-dupkata.html"/>
        <a href="https://lifestyle.bg/speed/nissan-roam-starite-ev-baterii-i-zelenata-energiya.html"/>
        <a href="https://lifestyle.bg/stars/rayan-reynolds-aviation-gin-i-kak-aktyora-reklamira-dzhina.html"/>
        <a href="https://lifestyle.bg/stars/rayan-reynolds-bleyk-layvli-i-kak-aktyorat-se-posheguva-sas-saprugata-si.html"/>
        <a href="https://lifestyle.bg/tendencies/kakva-e-istoriyata-zad-svetovnoto-po-nadyazhdane-s-kopriva.html"/>
        <a href="https://lifestyle.bg/tendencies/patuvaneto-sas-samolet-pravilnoto-obleklo-i-kakvo-da-oblechem-za-polet.html"/>
        <a href="https://lifestyle.bg/tendencies/zakuskata-za-kakvo-da-vnimavame.html"/>
        <a href="https://lifestyle.bg/stars/prints-hari-megan-markal-i-ot-kakvo-nedovolstvat-sasedite-im.html"/>
        <a href="https://lifestyle.bg/gadgets/infiniti-se-prenasochva-kam-elektricheski-dvigateli.html"/>
      </related>
    </article>
  </body>
</html>