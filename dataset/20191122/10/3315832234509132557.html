<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/8b8b1629a9499bc2/operatiune-cu-focuri-de-arma-la-frontiera-au-fost-raniti-patru-ucraineni.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-22T10:53:13+00:00"/>
    <meta property="og:title" content="Operațiune cu focuri de armă la frontieră: Au fost răniți patru Ucraineni"/>
    <meta property="og:description" content="Noaptea trecută la ora 00:30 grupa de intervenție a Sectorului Poliției de Frontieră Ocnița au întreprins acțiuni speciale privind contracararea transportului ilicit a produselor de tutungerie, peste frontiera moldo-ucraineană. Reținerea"/>
  </head>
  <body>
    <article>
      <h1>Operațiune cu focuri de armă la frontieră: Au fost răniți patru Ucraineni</h1>
      <address><time datetime="2019-11-22T10:53:13+00:00">22 Nov 2019, 10:53</time> by <a rel="author">Jurnal.md</a></address>
      <p>
        <b>Noaptea trecută la ora 00:30 grupa de intervenție a Sectorului Poliției de Frontieră Ocnița au întreprins acțiuni speciale privind contracararea transportului ilicit a produselor de tutungerie, peste frontiera moldo-ucraineană. Reținerea</b>
      </p>
      <p>În zona de frontieră au fost observate trei persoane străine, care aveau asupra lor câte o cutie voluminoasă cu pachete cu țigări. La solicitarea de a se supune somațiilor a intervenit și al patru-lea individ în apărarea celor trei. Bărbații, originari din Ucraina au prezentat un comportament agresiv punând în pericol viața grănicerilor ucraineni.</p>
      <p>Astfel, reprezentanții instituției de frontieră au efectuat inițial împușcături de avertizare, însă fără rezultat. Ca urmare, persoanele au fost rănite, iar ulterior s-a constatat că sunt internați la spitalul teritorial din Ucraina.</p>
      <p>Astăzi, 22 noiembrie, polițiștii de frontieră din Direcția regională Nord au acționat conform atribuțiilor de serviciu pe direcția satelor Clocușna – Gvozdovțî pentru neutralizarea acțiunilor ilicite în zona de responsabilitate.</p>
      <p>În prezent, polițiștii de frontieră în comun cu angajații Serviciului Grăniceresc de Stat al Ucrainei întreprind măsuri de investigație, inclusiv și percheziții în diverse locații pe teritoriul ambelor țări.</p>
      <p>Totodată, șeful Inspectoratului General al Poliției de Frontieră, Rosian Vasiloi se deplasează în Direcția ragională Nord unde se va întâlni cu omologul său din Ucraina, Serghei Deineko, pentru gestionarea comună a operațiunii de frontieră.</p>
    </article>
  </body>
</html>