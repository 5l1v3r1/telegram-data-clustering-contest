<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cancan.ro/accident-grav-in-judetul-dambovita-o-femeie-a-fost-prinsa-sub-un-camion-cu-lemne-20097413"/>
    <meta property="og:site_name" content="Cancan.ro"/>
    <meta property="article:published_time" content="2019-11-22T10:11:15+00:00"/>
    <meta property="og:title" content="Accident grav în județul Dâmbovița. O femeie a fost prinsă sub un camion cu lemne"/>
    <meta property="og:description" content="Accident grav în județul Dâmbovița. O femeie a fost prinsă sub un camion încărcat cu lemne. Pompierii de la descarcerare au intervenit și au scos-o pe"/>
  </head>
  <body>
    <article>
      <h1>Accident grav în județul Dâmbovița. O femeie a fost prinsă sub un camion cu lemne</h1>
      <address><time datetime="2019-11-22T10:11:15+00:00">22 Nov 2019, 10:11</time> by <a rel="author">Cristian Lisandru</a></address>
      <p>
        <b>Accident grav în județul Dâmbovița. O femeie a fost prinsă sub un camion încărcat cu lemne. Pompierii de la descarcerare au intervenit și au scos-o pe femeie, iar aceasta a fost transportată la spital, în stare de inconștiență.</b>
      </p>
      <p>Accidentul s-a petrecut pe DN71, în dreptul localității Moțăieni, din Dâmbovița. Un camion încărcat cu material lemnos, condus de un șofer de 31 de ani din Dealu Frumos, s-a răsturnat în afara părții carosabile. O femeie care se deplasa pe marginea drumului a fost prinsă sub camion.</p>
      <p>Imediat la fața locului au ajuns pompierii cu echipajul de descarcerare grea, ambulanța SAJ și SMURD.  Când au ajuns pompierii, femeia era conștientă. A fost scoasă de sub autocamion de pompieri și predată echipajului SAJ. Ulterior, și-a pierdut cunoștința și a fost transportată la spital. În cauză a fost deschis dosar penal pentru vătămare corporală din culpă.  Se efectueaza cercetarea la fata locului și urmează să se stabilească cu exactitate toate împrejurările evenimentului rutier.</p>
      <figure>
        <img src="https://www.cancan.ro/wp-content/uploads/2019/11/4bed0bd7-04ec-4f0c-940f-30c4678ed02d-884x1024.jpg"/>
      </figure>
    </article>
  </body>
</html>