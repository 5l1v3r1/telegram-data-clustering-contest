<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/region/hrvatska/3362399/pijana-devojka-18-pravila-haos-u-puli-policajac-je-udario-u-glavu-advokat-jezicava-je-ali-nije-smeo-to-da-uradi"/>
    <meta property="og:site_name" content="kurir.rs"/>
    <meta property="article:published_time" content="2019-11-22T10:24:00+00:00"/>
    <meta property="og:title" content="PIJANA DEVOJKA (18) PRAVILA HAOS U PULI, POLICAJAC JE UDARIO U GLAVU Advokat: Jezičava je, ali nije smeo to da uradi!"/>
    <meta property="og:description" content="Jedna devojka (18) iz Pule je zbog incidenta u centru grada završila u zatvoru, a tvrdi da joj je policajac naneo ozbiljne povrede tokom hapšenja."/>
  </head>
  <body>
    <article>
      <h6 class="kicker">završila iza rešetaka</h6>
      <h1>PIJANA DEVOJKA (18) PRAVILA HAOS U PULI, POLICAJAC JE UDARIO U GLAVU Advokat: Jezičava je, ali nije smeo to da uradi!</h1>
      <address>
        <time datetime="2019-11-22T10:24:00+00:00">22 Nov 2019, 10:24</time>
      </address>
      <p>
        <b>Jedna devojka (18) iz Pule je zbog incidenta u centru grada završila u zatvoru, a tvrdi da joj je policajac naneo ozbiljne povrede tokom hapšenja.</b>
      </p>
      <p>"Utvrđeno je da je devojka 16. novembra oko 3 sata ujutru, na naročito drzak način narušavala javni red i mir bacajući saobraćajne znake po kolovozu i trotoaru", navodi se.</p>
      <p>Kada ju je komunalni policajac upozorio na ponašanje, devojka je počela da ga vređa pa je srušila metalnu ogradu. Ipak, nastavila je da viče i pljuje po podu unoseći se policajcu u lice.</p>
      <p>Tada su naišli policijski službenici i zatražili od devojke dokumenta, ali je počela da negoduje bacajući sa sebe odeću i stvari.</p>
      <p>Zato su je uhapsili i smestili u policijsko vozilo.</p>
      <p>Devojka se ni tu nije smirila pa je u marici udarala o bočne strane vozila i bacala se po podu, zbog čega ju je policajac držao rukama.</p>
      <figure>
        <img src="https://www.kurir.rs/data/images/2019/05/01/16/1838831_lisice-shutterstock--stock_ff.jpg?ver=1574414440"/>
        <figcaption>Ilustracija<cite>foto: Shutterstock</cite></figcaption>
      </figure>
      <p>Međutim, advokatica Marija Budimir tvrdi drugačije.</p>
      <p>"Devojka po mojoj proceni nije visoka ni 160 centimetara, ima možda 50 kilograma. Vidi se po njenom stavu da je buntovnica, ali šokirale su me povrede na njenom licu. Ona to nije mogla da dobije od bacanja po marici, odnosno, samopovređivanja", navela je.</p>
      <p>Kako tvrdi, bila je vezana lisicama na leđima kada ju je jedan policajac udario nekoliko puta pesnicom u glavu.</p>
      <p>"Tražili smo pregled lekara i ona je njemu rekla da ju je policajac, dok je bila vezana, rukama oborio na zemlju i udario je čak i dok je bila na zemlji. Ona je, verujem, bila jezičava, ali nju ne smeju kao uhapšenu osobu s rukama vezanim na leđima da biju. Za mene je prestrašno da policajac udara vezanu devojku jer se on, zbog njenih reči, oseća uvređenim i ugroženim. Tim više što su policajci videli da je ona pod uticajem alkohola", dodala je advokatica.</p>
      <p>Protiv policajca će, zato, podneti krivičnu prijavu.</p>
      <p>Kurir.rs/Glas Istrae/Index.hr Foto: Profimedia</p>
      <related>
        <h4>NE PROPUSTITE</h4>
        <a href="https://www.kurir.rs/region/hrvatska/3362131/afera-koja-trese-hrvatsku-vojsku-dobila-novi-epilog-svercerima-oruzja-krivicne-prijave-zbog-nelegalnog-naoruzanja"/>
        <a href="https://www.kurir.rs/region/hrvatska/3360977/osijecanin-vozio-kola-mrtav-pijan-i-to-usred-dana-policija-mu-izmerila-43-promila-alkohola-u-krvi"/>
        <a href="https://www.kurir.rs/region/crna-gora/3361487/i-policajci-trgovali-ljudima-medju-12-uhapsenih-u-crnoj-gori-i-zaposleni-u-mup-u"/>
        <a href="https://www.kurir.rs/region/hrvatska/3359119/najtrazenijeg-hrvata-hapsila-srpska-policija-dva-puta-opljackao-istu-banku-u-sibeniku-a-pao-u-okolini-novog-sada"/>
      </related>
    </article>
  </body>
</html>