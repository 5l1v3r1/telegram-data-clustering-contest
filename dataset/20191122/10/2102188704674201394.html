<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.epravda.com.ua/news/2019/11/22/654021/"/>
    <meta property="og:site_name" content="Економічна правда"/>
    <meta property="article:published_time" content="2019-11-22T10:33:00+00:00"/>
    <meta property="og:title" content="Система електронних платежів працюватиме 23/7 вже з квітня — Нацбанк"/>
    <meta property="og:description" content="З квітня 2020 року планується перехід системи електронних платежів Національного банку (СЕП) на роботу 23 години на добу 7 днів на тиждень."/>
  </head>
  <body>
    <article>
      <h1>Система електронних платежів працюватиме 23/7 вже з квітня — Нацбанк</h1>
      <address>
        <time datetime="2019-11-22T10:33:00+00:00">22 Nov 2019, 10:33</time>
      </address>
      <p>З квітня 2020 року планується перехід системи електронних платежів Національного банку (СЕП) на роботу 23 години на добу 7 днів на тиждень.</p>
      <p>Про це повідомляє прес-служба <a href="https://bank.gov.ua/news/all/robota-sep-natsionalnogo-banku-v-rejimi-23-7-planuyetsya-z-kvitnya-2020-roku">НБУ</a>.</p>
      <p>Розширений регламент роботи СЕП передбачатиме доступність системи для проведення міжбанківських платежів 23/7 з урахуванням технологічної перерви в одну годину під час переходу на новий банківський день.</p>
      <p>Як повідомляє Нацбанк, робота СЕП у режимі 23/7 стане першим етапом для <a href="https://bank.gov.ua/news/all/natsionalniy-bank-zaprovadjuye-tsilodoboviy-rejim-roboti-sep">переходу СЕП на цілодобовий режим роботи</a>.</p>
      <p>Для реалізації цілодобової роботи СЕП Національний банк планує модернізувати деякі технологічні питання роботи системи. </p>
      <p>Зокрема, технологію включення/виключення учасників СЕП, а також встановлення лімітів для виконання примусового/безспірного списання та арешту коштів.<br/><br/><b>Нагадаємо</b>:</p>
      <p>
        <i>У вересні НБУ анонсував перехід СЕП у режимі 23/7 з 1 квітня 2020 року, а також <a href="https://www.epravda.com.ua/news/2019/09/2/651188/">перехід на цілодобовий режим у 2021 році.</a><br/><br/>Також, як раніше завляв заступник голови Нацбанку Сергій Холод на першому етапі планується <a href="https://www.epravda.com.ua/news/2019/09/10/651478/">не зобов'язувати банки до того, що вони повинні працювати 23/7.</a></i>
      </p>
      <p>Економічна правда</p>
    </article>
  </body>
</html>