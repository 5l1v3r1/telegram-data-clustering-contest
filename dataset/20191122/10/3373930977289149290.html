<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.affarsvarlden.se/bors-ekonominyheter/afv-teckna-salj-hos-selins-protege-6979380"/>
    <meta property="og:site_name" content="Affärsvärlden"/>
    <meta property="article:published_time" content="2019-11-22T10:30:00+00:00"/>
    <meta property="og:title" content="AFV: Teckna-sälj hos Selins protegé"/>
    <meta property="og:description" content="ANALYS Bör privatsparare teckna pågående notering av den Erik Selin-uppbackade byggherren K-Fastigheter? Ja, eftersom noteringen lär övertecknas, men för flertalet portföljer är det här en &quot;teckna..."/>
  </head>
  <body>
    <article>
      <h1>AFV: Teckna-sälj hos Selins protegé</h1>
      <address>
        <time datetime="2019-11-22T10:30:00+00:00">22 Nov 2019, 10:30</time>
      </address>
      <p>
        <b>ANALYS Bör privatsparare teckna pågående notering av den Erik Selin-uppbackade byggherren K-Fastigheter? Ja, eftersom noteringen lär övertecknas, men för flertalet portföljer är det här en "teckna-sälj".</b>
      </p>
      <p><b>TECKNA</b> Affärsvärlden ger endast ett råd per aktie vid varje givet tillfälle. I fallet med den <b>Erik Selin</b>-uppbackade unga hyresrättsbyggherrens <b>Jacob Karlssons</b> <b>K-Fastigheter</b> får det rådet bli att teckna, men att göra det opportunistiskt för att försöka sälja snabbt på en högst sannolik överteckning och ett nästan lika sannolikt inflödestryck i aktien under dess inledande börsperiod.</p>
      <p>Medan fasta teckningskursen är på 105 kronor aktien sätter Affärsvärlden riktkurs till 125 kronor. Det senare motsvarar<b> </b>en rejält tilltagen substanspremie på 70 procent och en förvaltningsresultatmultipel som inte lär gå under 20 förrän bortåt slutåret 2023 för bolagets inititala expansionsmål (utan ytterligare förvärv eller höjningar av de redan mycket ambitiösa målen kring byggtakten).</p>
      <p>"Teckna-sälj"-rådet ges för att lämpa sig för bredast möjliga krets aktieportföljer – går riktkursen i mål tidigt under rådets korta ettåriga löptid så blir den riskjusterade avkastningen god.</p>
      <p>Privatinvesterare som aktivt vill köpa på sig en långsiktigt lovande hyresrättsexponering för att behålla gör givetvis det, men då med full förståelse för att K-Fastigheter är långt ifrån riskfritt i sin nuvarande aggressiva expansionsfas i en redan het marknad präglad av nollräntan.</p>
      <p>
        <b>
          <i>Det här sammanfattar Affärsvärldens analys "<a href="https://www.affarsvarlden.se/premium-nyheter/teckna-selins-protege-6979349">Teckna Selins protegé</a>".</i>
        </b>
      </p>
      <h3>Allmänheten tecknar till och med 27 november</h3>
      <p>Anmälningsperioden för att teckna noteringserbjudandet i K-fastigheter löper från 20 november till och med 27 november för allmänheten i Sverige (för institutioner till och med 28 november).</p>
      <p>Anmälan om teckning för allmänheten sker enligt prospektet via Avanza, samt via Carnegie för befintliga kunder.</p>
      <p>Noteringens huvudansvariga investmentbank är Carnegie, som tagit hjälp av Danske Bank Sverige som så kallad joint bookrunner.</p>
      <p>Handelsticker på Stockholmsbörsen blir ”KFAST B” och börshandeln är planerad att inledas 29 november.</p>
      <ul>
        <li>
          <a href="http://www.facebook.com/sharer/sharer.php?u=https%3A%2F%2Fwww.affarsvarlden.se%2Fbors-ekonominyheter%2Fafv-teckna-salj-hos-selins-protege-6979380&amp;title=AFV%3A%20Teckna-s%C3%A4lj%20hos%20Selins%20proteg%C3%A9&amp;description=ANALYS%20B%C3%B6r%20privatsparare%20teckna%20p%C3%A5g%C3%A5ende%20notering%20av%20den%20Erik%20Selin-uppbackade%20byggherren%3F%20Ja%2C%20eftersom%20noteringen%20l%C3%A4r%20%C3%B6vertecknas%2C%20men%20f%C3%B6r%20flertalet%20portf%C3%B6ljer%20%C3%A4r%20det%20h%C3%A4r%20en%20%22teckna-s%C3%A4lj%22.">Facebook</a>
        </li>
        <li>
          <a href="http://twitter.com/share?text=AFV%3A%20Teckna-s%C3%A4lj%20hos%20Selins%20proteg%C3%A9&amp;url=https%3A%2F%2Fwww.affarsvarlden.se%2Fbors-ekonominyheter%2Fafv-teckna-salj-hos-selins-protege-6979380">Twitter</a>
        </li>
        <li>
          <a href="http://www.linkedin.com/shareArticle?mini=true&amp;url=https%3A%2F%2Fwww.affarsvarlden.se%2Fbors-ekonominyheter%2Fafv-teckna-salj-hos-selins-protege-6979380&amp;title=AFV%3A%20Teckna-s%C3%A4lj%20hos%20Selins%20proteg%C3%A9">Linked in</a>
        </li>
        <li>
          <a href="http://www.reddit.com/submit?url=https%3A%2F%2Fwww.affarsvarlden.se%2Fbors-ekonominyheter%2Fafv-teckna-salj-hos-selins-protege-6979380&amp;title=AFV%3A%20Teckna-s%C3%A4lj%20hos%20Selins%20proteg%C3%A9">Reddit</a>
        </li>
        <li>Mail</li>
      </ul>
    </article>
  </body>
</html>