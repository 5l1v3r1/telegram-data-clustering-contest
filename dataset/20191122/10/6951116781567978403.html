<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.novella2000.it/nicole-mazzocato-frecciatina-violeta-mangrinan-colloricchio-instagram/"/>
    <meta property="og:site_name" content="Novella 2000"/>
    <meta property="article:published_time" content="2019-11-22T10:04:00+00:00"/>
    <meta property="og:title" content="Nicole Mazzocato lancia una frecciatina a Violeta Mangrinan, lei risponde"/>
    <meta property="og:description" content="Nicole Mazzocato lancia una frecciatina a Violeta Mangrinan, che risponde: lo scontro tra le due continua. Ecco cosa è successo su Instagram."/>
  </head>
  <body>
    <article>
      <h1>Nicole Mazzocato lancia una frecciatina a Violeta Mangrinan, lei risponde</h1>
      <address><time datetime="2019-11-22T10:04:00+00:00">22 Nov 2019, 10:04</time> by <a rel="author" href="https://www.novella2000.it/author/enrico/" target="_blank">Enrico Maddalena</a></address>
      <h3>Continua lo scontro tra Nicole Mazzocato e Violeta Mangrinan</h3>
      <p><b>Nicole Mazzocato e Violeta Mangrinan</b> continuano a lanciarsi frecciatine. Le due non hanno un buon rapporto e la causa principale è <b>Fabio Colloricchio</b>. I fan di <a href="https://www.instagram.com/uominiedonne"><b>Uomini e Donne</b></a> sanno che Nicole era stata la scelta di Fabio durante il suo trono. L’argentino l’aveva preferita alla “rivale” <i>Silvia Raffaele</i> e i due hanno avuto una relazione durata più di tre anni. La coppia, molto apprezzata e amata sui social, ha tuttavia deciso di interrompere la propria storia all’incirca un anno fa.</p>
      <p>I motivi sono stati molteplici, tuttavia entrambi avevano cercato di voltare pagina, rimanendo comunque in buoni rapporti. Dopo qualche mese dalla rottura <b>Fabio Colloricchio</b> era volato alla volta dell’Isola dei Famosi spagnola ed è qui che aveva conosciuto <b>Violeta Mangrinan</b>. Anche lei era stata una tronista nella versione iberica di <i>Uomini e Donne</i> e, travolta dalla passione, aveva deciso di lasciare in diretta televisiva il ragazzo che aveva scelto nel programma.</p>
      <p><b>Fabio Colloricchio e Violeta Mangrinan </b>hanno, perciò, iniziato una storia d’amore proprio sull’isola, occasione in cui Fabio <a href="https://www.novella2000.it/fabio-colloricchio-rivelazioni-piccanti-nicole-mazzocato-replica-instagram/">aveva utilizzato delle brutte parole</a> nei confronti di <b>Nicole Mazzocato</b>. Tra i due, dunque, in realtà non è finita bene e le cose non sembrano essere rosee nemmeno tra <b>Nicole e Violeta</b>. Entrambe hanno avuto diversi battibecchi nel corso del tempo e proprio qualche giorno fa sono tornate a punzecchiarsi, complici anche i fan delle due.</p>
      <p>
        <b>Continua.</b>
      </p>
      <h3>Il battibecco tra le due</h3>
      <p>A iniziare il tutto è stata <b>Nicole Mazzocato</b>, la quale ha risposto ad un commento che è stato fatto sotto una sua foto su Instagram. A chi le ha fatto notare di avere una bocca troppo grande, proprio come <i>Violeta</i>, <b>Nicole</b> ha risposto:</p>
      <blockquote>“Ma la mia con lo struccante torna normale”</blockquote>
      <p>Ovviamente i fan di <b>Violeta</b>, che accusano <b>Nicole</b> di copiarla, hanno riportato quanto scritto alla diretta interessata. La <i>Mangrinan</i>, divertita, ha così commentato:</p>
      <blockquote>“Dice l’avatar che io la copio? Ma sul serio? Non ci credo ahahahaha”</blockquote>
      <p><b>Violeta Mangrinan</b> ha chiamato <b>Nicole Mazzocato</b> “avatar”, utilizzando il soprannome che i fan di <i>Silvia Raffaele</i> avevano dato a Nicole nel periodo del trono di Colloricchio. Dunque tra le due è palese che ci sia ancora un forte attrito, forse destinato a non svanire tanto presto. <b>Fabio Colloricchio</b> non ha commentato quanto accaduto ma, invece, continua a viversi la sua storia insieme a <b>Violeta Mangrinan</b>. La coppia è andata a convivere e si parla addirittura di un imminente matrimonio.</p>
      <related>
        <a href="https://www.novella2000.it/maria-de-filippi-commenta-diffida-milly-carlucci/"/>
        <a href="https://www.novella2000.it/amici-celebrities-2-si-fa-maria-de-filippi/"/>
        <a href="https://www.novella2000.it/alessandro-zarino-scelta-social/"/>
      </related>
    </article>
  </body>
</html>