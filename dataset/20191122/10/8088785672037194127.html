<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.kamuajans.com/sendika/hasan-turut-sendikacilik-din-gorevlilerine-hizmet-aracidir-h543899.html"/>
    <meta property="og:site_name" content="KamuAjans"/>
    <meta property="article:published_time" content="2019-11-22T10:12:58+00:00"/>
    <meta property="og:title" content="Hasan Türüt; “Sendikacılık Din Görevlilerine Hizmet Aracıdır.”"/>
    <meta property="og:description" content="Diyanet Bir-Sen Genel Başkanı Hasan Türüt ve Genel Başkan Yardımcısı Hamdullah Silindir’in sendikal çalışmalar kapsamında başlattıkları Karadeniz ve Doğu Anadolu Bölgesi çalışmaları verimli geçti."/>
  </head>
  <body>
    <article>
      <h1>Hasan Türüt; “Sendikacılık Din Görevlilerine Hizmet Aracıdır.”</h1>
      <address><time datetime="2019-11-22T10:12:58+00:00">22 Nov 2019, 10:12</time> by <a rel="author">KamuAjans</a></address>
      <p>
        <b>Diyanet Bir-Sen Genel Başkanı Hasan Türüt ve Genel Başkan Yardımcısı Hamdullah Silindir’in sendikal çalışmalar kapsamında başlattıkları Karadeniz ve Doğu Anadolu Bölgesi çalışmaları verimli geçti.</b>
      </p>
      <p>Genel Başkan Yardımcısı Yaşar Küçükoğlu’nun katılımıyla gerçekleştirilen Diyanet Bir-Sen Erzurum İl teşkilatı ile yapılan toplantı da Erzurum il ve ilçe teşkilatlarının çalışmaları değerlendirildi. Toplantı da üyelerle bir araya gelen genel merkez yönetimi, din görevlilerinin sorunlarını dinlediler. Yapılan istişare toplantısı, Diyanet Bir-Sen’in, Diyanet camiasında çıtasını yükselterek din görevlilerinin umudu haline geldiğini gösterdi.</p>
      <p>Burada bir konuşma yapan Hasan Türüt, sendikacılığın tamamen özveriye dayalı bir sosyal faaliyet olduğunu belirterek, sendikacılıktan menfaat temin etmeyi düşünenlerin kısa zaman da tökezlediğini ve itibarını da kaybederek kaybolduğunu söyledi. Diyanet Bir-Sen’in önünü kesmeye çalışanların olduğunu, ancak azimle, kararlılıkla ve dik durarak bu zorlukları aştıklarını, zorlukları göğüslemenin de onurlu hareket etmekle mümkün olabildiğine işaret etti. Diyanet İşleri Başkanlığı’nın günümüz şartlarına göre hizmet ağını daha da genişletmesi gerektiğinin altını çizen Türüt, din görevlilerinin hakkını aramak için daha güçlü olunması gerektiğini söyledi. Birlikten güç doğar, diyen Türüt, sendikaların din görevlilerine pek çok vaatlerde bulunduklarını, ancak sendikacılığın vaatlerle değil, icraatla kendini gösterebileceğini söyleyerek açıklamasında şu ifadelere yer verdi:</p>
      <p>“Sendikacılığın, yalanla, hamaset söylemleriyle, baskı, siyaset ve paranın gücüyle yapılabileceğini düşünenler Diyanet Bir-Sen’e dönüp baksınlar! Hakkın korunması, sorunlarımızın çözülmesi, çalışma barışının sağlanması, iş huzuru ve can güvenliği için mücadele ediyoruz. Bize inanan ve güvenen din görevlisi kardeşlerimiz samimiyet ve sıcaklık görmüştür. Bu nedenle sendikamız her geçen gün büyüyor. Bu da bazı sendikaları telaşlandırıyor! Siyasi ikbal peşinde olmadığımız için geleceğimize güvenle bakabiliyoruz.”</p>
      <p>Erzurum ve ilçelerinde din görevlileriyle yapılan toplantılar da, sendikal faaliyetlerin yanı sıra din görevlilerinin mesleki problemleri de masaya yatırılarak bu sorunların çözülmesi için öneriler gündeme getirildi.</p>
      <p>Daha sonra Gümüşhane’nin Torul ilçesine geçen Hasan Türüt ve Hamdullah Silindir, Torul İlçe Müftülüğü’nü ziyaret ederek buradaki çalışanlarla toplantı yaptılar. Daha sonra çok sayıda din görevlisinin katılımıyla gerçekleştirilen toplantı da, Diyanet Bir-Sen’in hizmet odaklı çalışan bir sendika olduğunu söyleyen Türüt, sendika olarak gerek Diyanet camiası, gerek ülkenin bütünlüğü bakımından birlik ve beraberlikten yana olduklarına vurgu yaptı. Din görevlilerinin toplum içindeki yerine ve önemine dikkat çekerek, Diyanet İşleri Başkanlığı çalışanlarının haklarını, mağduriyetlerini, mesleki ve ekonomik sıkıntılarını çok iyi bildiklerini ve bu sorunların çözümü için de projeler ürettiklerini söyledi. Hem bireysel hem de toplumsal anlamda huzurlu ve mutlu olabilmenin yolunun güçlü olmaktan geçtiğine ve bu nedenle bir sendikaya üye olmanın zorunlu olduğuna dikkat çeken Türüt, şöyle dedi:</p>
      <p>“Sendikacılık şahsi çıkarlar için değil, insana hizmet için yapılmalıdır. Farklı taleplere uygun çözüm yolları aranarak, sabırla, azimle ve dik duruşla kazanım elde edilebilir. Şahsi çıkarlar uğruna kardeşlerimizin hakları heba edilmemeli, “bizden değilsin” diyerek din görevlileri ötekileştirilmemeli, dışlanmamalıdır. Bu nedenle önce insan merkezli düşünerek sendikacılık yapılmalıdır.</p>
      <p>Diyanet İşleri Başkanlığı’nın din görevlilerinin memnuniyetini artıracak çalışmaları destekleriz, ancak hakkaniyet sınırlarını aşan, din görevlilerinin mağduriyetine yol açan uygulamaları da eleştiririz. Bizim sendikacılık anlayışımız bunu gerektiriyor. Daha fazla üye yaparak maddi anlam da güçlü olalım gibi bir endişemiz ve düşüncemiz yok. İlkemiz dürüstlüktür. Yalan söyleyerek, siyasetin vesayetinde sendikacılık anlayışımız yoktur. Biz, sendika olarak din görevlilerinin hak ve hukukun tarafındayız.”</p>
      <p>Konuşmasında Diyanet Bir-Sen’in yaptıklarını ve projelerini paylaşan Türüt, Konuşmasının ardından Diyanet Sen’den Diyanet Bir-Sen’e toplu geçiş yapan üyelere rozetlerini takarak hayırlı olması temennisinde bulundu. Torul ilçesinde Diyanet Bir-Sen teşkilatı kurularak sendikal çalışmalara başlanıldı. Önümüzdeki günlerde bu katılımın artacağı ifade ediliyor. Gösterilen ilgiden memnun kalan Diyanet Bir-Sen yönetimi, sendikacılığın din görevlilerine hizmet aracı olduğunu bir kez daha gösterdi.</p>
    </article>
  </body>
</html>