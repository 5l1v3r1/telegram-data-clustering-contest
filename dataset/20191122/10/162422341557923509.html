<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://agroday.com.ua/2019/11/22/zaroblyajte-bilshe-na-zhytomyrshhyni-startuye-proekt-zi-stvorennya-simejnyh-molochnyh-ferm/"/>
    <meta property="og:site_name" content="AgroDay"/>
    <meta property="article:published_time" content="2019-11-22T10:50:21+00:00"/>
    <meta property="og:title" content="Молочна родина: на Житомирщині стартує проект зі створення сімейних молочних ферм"/>
    <meta property="og:description" content="У Баранівській ОТГ (Житомирська обл.) запускають проєкт зі створення сімейних молочних ферм. Він передбачає низку семінарів для сільгоспвиробників громади та відвідування ферм, що вже діють в інших областях, аби селяни могли побачити реальні можливості та перспективи цього бізнесу. За проєктом «Створення сімейних молочних ферм» уже успішно працюють 17 ферм на Рівненщині, Хмельниччині, Волині та Тернопільщині. Ще 29 ферм мають приєднатися до кінця 2019 року. Передбачається, що проєкт дасть змогу господарям корів заробляти більше на реалізації молока. «Перевага сімейних ферм у тому, що вони можуть реалізувати молоко за вищою вартістю, ніж звичайні власники корів», – роз'яснює керівник проєкту «Молодіжний кластер органічного бізнесу Баранівської ОТГ» Оксана Загорська. Фахівці проєкту нададуть мешканцям громади консультації з облаштування ферм і сприятимуть налагодженню збуту продукції. Йдеться про чесність ринкових відносин, коли фермери забезпечують якість молока, а закупівельні"/>
  </head>
  <body>
    <article>
      <h1>Молочна родина: на Житомирщині стартує проект зі створення сімейних молочних ферм</h1>
      <address>
        <time datetime="2019-11-22T10:50:21+00:00">22 Nov 2019, 10:50</time>
      </address>
      <p>У Баранівській ОТГ (Житомирська обл.) запускають проєкт зі створення сімейних молочних ферм. Він передбачає низку семінарів для сільгоспвиробників громади та відвідування ферм, що вже діють в інших областях, аби селяни могли побачити реальні можливості та перспективи цього бізнесу.</p>
      <p>За проєктом «Створення сімейних молочних ферм» уже успішно працюють 17 ферм на Рівненщині, Хмельниччині, Волині та Тернопільщині. Ще 29 ферм мають приєднатися до кінця 2019 року.</p>
      <p>Передбачається, що проєкт дасть змогу господарям корів заробляти більше на реалізації молока.</p>
      <p>«Перевага сімейних ферм у тому, що вони можуть реалізувати молоко за вищою вартістю, ніж звичайні власники корів», – роз’яснює керівник проєкту «Молодіжний кластер органічного бізнесу Баранівської ОТГ» Оксана Загорська.</p>
      <p>Фахівці проєкту нададуть мешканцям громади консультації з облаштування ферм і сприятимуть налагодженню збуту продукції. Йдеться про чесність ринкових відносин, коли фермери забезпечують якість молока, а закупівельні структури гарантують прийнятну ціну за продукцію.</p>
      <p>Наразі купувати молоко в Баранівській ОТГ готові такі партнери проєкту, як Галичина, Молокія, Радивилівський молокозавод та Хмельницька маслосирбаза.</p>
      <p>Повідомляє <a href="https://landlord.ua/news/simeini-molochni-fermy-na-zhytomyrshchyni-startuie-ahrarnyi-proiekt/">Landlord</a></p>
      <related>
        <h4>Статті по темі</h4>
        <a href="https://agroday.com.ua/2019/11/21/molochnyj-tandem-na-vinnychyni-dva-gospodarstva-ob-yednavshys-zbuduvaly-molokozavod/"/>
        <a href="https://agroday.com.ua/2019/11/18/stajnya-majbutnogo-v-nimechchyni-zbuduyut-innovatsijnyj-sad-korivnyk/"/>
        <a href="https://agroday.com.ua/2019/11/12/bakterovarta-u-korenyah-roslyn-vyyavyly-bakteriyi-zahyshhayut-roslyny-vid-infektsij/"/>
        <a href="https://agroday.com.ua/2019/11/04/za-yevrostandartom-na-luganshhyni-zbuduyut-suchasnyj-zavod-z-vyrobnytstva-molochnoyi-produktsiyi/"/>
        <a href="https://agroday.com.ua/2019/11/01/bill-za-gmo-fond-billa-gejtsa-finansuye-prosuvannya-gmo-sered-fermeriv/"/>
        <a href="https://agroday.com.ua/2019/10/31/memorandum-rozvytku-kytajtsi-investuyut-v-mariupolskyj-port-1-3-mlrd-grn/"/>
      </related>
    </article>
  </body>
</html>