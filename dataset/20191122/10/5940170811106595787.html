<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.24sports.com.cy/gr/sports/podosfairo/kypros/a-katigoria/apoel/apoel-problima-me-zoaozinio"/>
    <meta property="og:site_name" content="24sports.com.cy"/>
    <meta property="article:published_time" content="2019-11-22T10:26:00+00:00"/>
    <meta property="og:title" content="ΑΠΟΕΛ: Πρόβλημα με Ζοαοζίνιο"/>
    <meta property="og:description" content="Και ενώ όλα έδειχναν πως ο Τόμας Ντολ θα είχε για πρώτη φορά στη διάθεση του όλους τους ποδοσφαιριστές ενόψει του αγώνα με την Πάφο, στο ιατρικό δελτίο γράφτηκε το όνομα του Ζοαοζίνιο."/>
  </head>
  <body>
    <article>
      <h1>ΑΠΟΕΛ: Πρόβλημα με Ζοαοζίνιο</h1>
      <h2>Το όνομα του βρίσκεται στο ιατρικό δελτίο</h2>
      <address>
        <time datetime="2019-11-22T10:26:00+00:00">22 Nov 2019, 10:26</time>
      </address>
      <p>
        <b>Και ενώ όλα έδειχναν πως ο Τόμας Ντολ θα είχε για πρώτη φορά στη διάθεση του όλους τους ποδοσφαιριστές ενόψει του αγώνα με την Πάφο, στο ιατρικό δελτίο γράφτηκε το όνομα του Ζοαοζίνιο.</b>
      </p>
      <p>Ο αριστερός μπακ του ΑΠΟΕΛ είχε ένα χτύπημα στον αστράγαλο και αυτό τον κράτησε μακριά απ’ το κανονικό πρόγραμμα και ως εκ τούτου οι πιθανότητες συμμετοχής του στην αποστολή είναι μειωμένες.</p>
      <p>Ως εκ τούτου το πλάνο των «Γαλαζοκιτρίνων» θα διαμορφωθεί ανάλογα, με τον Νικόλα Ιωάννου να είναι ο ποδοσφαιριστής που κατά πάσα πιθανότητα θα βρεθεί στο αριστερό μπακ χαφ. Βέβαια υπάρχει η περίπτωση να δούμε άλλο ποδοσφαιριστή να αγωνίζεται εκεί, μιας και κατά καιρούς είδαμε άλλους ποδοσφαιριστές να αγωνίζονται εκεί.</p>
      <p>Συγκεκριμένα ως αριστερό μπακ χαφ έχουν αγωνιστεί πέραν απ’ τον Ζοαοζίνιο και τον Ιωάννου, οι Μιχαΐλοφ, Βιντιγκάλ, Μπέζιακ και Τάμαρι. Ο τελευταίος πήρε ελάχιστα λεπτά στην συγκεκριμένη θέση, ενώ οι Μπέζιακ και Βιντιγκάλ, είχαν θεματάκια κυρίως στον αμυντικό τομέα.</p>
      <p>Από εκεί και πέρα, όλοι οι άλλοι ποδοσφαιριστές (πλην του Ζοαοζίνιο) είναι στη διάθεση του Τόμας Ντολ, ο οποίος έχει καταστρώσει τα πλάνα του για τον τρόπο με τον οποίο θα έρθει ακόμη ένα τρίποντο για το ΑΠΟΕΛ με καλή εμφάνιση.</p>
    </article>
  </body>
</html>