<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neolaia.gr/2019/11/22/nees-theseis-ergasias-mouseio-akropolis-aitiseis/"/>
    <meta property="og:site_name" content="neolaia.gr"/>
    <meta property="article:published_time" content="2019-11-22T10:33:42+00:00"/>
    <meta property="og:title" content="Νέες θέσεις εργασίας στο Μουσείο Ακρόπολης – Μέχρι πότε μπορείς να κάνεις αίτηση;"/>
    <meta property="og:description" content="Με προκήρυξη που δημοσιεύτηκε από το Μουσείο Ακρόπολης, ανακοινώθηκε ότι ανοίγουν 26 νέες θέσεις εργασίας στο Μουσείο."/>
  </head>
  <body>
    <article>
      <h1>Νέες θέσεις εργασίας στο Μουσείο Ακρόπολης – Μέχρι πότε μπορείς να κάνεις αίτηση;</h1>
      <h2>Δείτε αναλυτικά!</h2>
      <address><time datetime="2019-11-22T10:33:42+00:00">22 Nov 2019, 10:33</time> by <a rel="author">neolaia.gr Team</a></address>
      <p>Με προκήρυξη που δημοσιεύτηκε από το Μουσείο Ακρόπολης, ανακοινώθηκε ότι ανοίγουν 26 νέες <a href="https://www.neolaia.gr/tag/%CE%B8%CE%AD%CF%83%CE%B5%CE%B9%CF%82-%CE%B5%CF%81%CE%B3%CE%B1%CF%83%CE%AF%CE%B1%CF%82/"><b>θέσεις εργασίας</b></a> στο Μουσείο.</p>
      <p>Οι ενδιαφερόμενοι/ες θα έχουν την ευκαιρία να υποβάλλουν τις αιτήσεις τους, ακολουθώντας τις οδηγίες που αναγράφονται στην προκήρυξη.</p>
      <h3>26 θέσεις εργασίας – Μουσείο Ακρόπολης</h3>
      <p>Ανακοινώνεται η πρόσληψη, με σύμβαση εργασίας ιδιωτικού δικαίου ορισμένου χρόνου, συνολικά είκοσι έξι (26) ατόμων για την κάλυψη εποχικών ή παροδικών αναγκών του.</p>
      <p>26 ΔΕ Ταμίες &amp; Υπάλληλοι Έκδοσης Εισιτηρίων</p>
      <p>
        <b>Οι υποψήφιοι πρέπει να έχουν ηλικία από 18 έως 65 ετών.</b>
      </p>
      <p>
        <b>ΑΠΑΡΑΙΤΗΤΑ ΔΙΚΑΙΟΛΟΓΗΤΙΚΑ</b>
      </p>
      <p>Οι υποψήφιοι για την απόδειξη των ΑΠΑΙΤΟΥΜΕΝΩΝ ΠΡΟΣΟΝΤΩΝ (βλ. ΠΙΝΑΚΑ Β), των λοιπών ιδιοτήτων τους και της εμπειρίας τους οφείλουν να προσκομίσουν όλα τα απαιτούμενα από την παρούσα ανακοίνωση και το «Παράρτημα ανακοινώσεων Συμβάσεων εργασίας Ορισμένου Χρόνου (ΣΟΧ)» δικαιολογητικά, σύμφωνα με τα οριζόμενα στην ενότητα «ΠΡΟΣΚΟΜΙΣΗ ΤΙΤΛΩΝ, ΠΙΣΤΟΠΟΙΗΤΙΚΩΝ ΚΑΙ ΒΕΒΑΙΩΣΕΩΝ» του Κεφαλαίου ΙΙ του ανωτέρω Παραρτήματος.</p>
      <p>
        <b>ΚΥΡΙΑ ΠΡΟΣΟΝΤΑ:</b>
      </p>
      <p>1. Δίπλωμα Επαγγελματικής Κατάρτισης (Ι.Ε.Κ) οποιασδήποτε ειδικότητας του τομέα Χρηματοπιστωτικών και Διοικητικών Υπηρεσιών (πρώην Οικονομίας και Διοίκησης) ή</p>
      <p>Πτυχίο Β΄ κύκλου Σπουδών Τεχνικού Επαγγελματικού Εκπαιδευτηρίου (ΤΕΕ), ανεξάρτητα από ειδικότητα,</p>
      <p>ή</p>
      <p>Πτυχίο Α΄ κύκλου Σπουδών Τεχνικού Επαγγελματικού Εκπαιδευτηρίου (ΤΕΕ) οποιασδήποτε ειδικότητας του τομέα Οικονομίας και Διοίκησης ή</p>
      <p>
        <b>Απολυτήριος τίτλος:</b>
      </p>
      <p>-Ενιαίου Λυκείου ή<br/>-Ενιαίου Πολυκλαδικού Λυκείου, ανεξάρτητα από κλάδο ή ειδικότητα ή<br/>-Τεχνικού Επαγγελματικού Λυκείου, ανεξάρτητα από ειδικότητα ή<br/>-Λυκείου Γενικής Κατεύθυνσης ή άλλος ισότιμος και αντίστοιχος τίτλος σχολικής μονάδας της ημεδαπής ή αλλοδαπής.<br/>2. Πολύ καλή γνώση της Αγγλικής ή Γαλλικής ή Γερμανικής γλώσσας.<br/>3. Γνώση Χειρισμού Η/Υ στα αντικείμενα: i) επεξεργασίας κειμένων, ii) υπολογιστικών φύλλων και iii) υπηρεσιών διαδικτύου.</p>
      <p>
        <b>ΥΠΟΒΟΛΗ ΑΙΤΗΣΕΩΝ</b>
      </p>
      <p>Οι ενδιαφερόμενοι καλούνται να συμπληρώσουν και να υπογράψουν την αίτηση με κωδικό εντυπο ασεπ ΣΟΧ.6 και να την υποβάλουν, είτε αυτοπροσώπως,(οι αιτήσεις κατατίθενται στο πρωτόκολλο του Μουσείου κατά τις εργάσιμες ημέρες από τις 08.30 μέχρι τις 13.30) είτε με άλλο εξουσιοδοτημένο από αυτούς πρόσωπο, εφόσον η εξουσιοδότηση φέρει την υπογραφή τους θεωρημένη από δημόσια αρχή, είτε ταχυδρομικά με συστημένη επιστολή, στα γραφεία της υπηρεσίας μας στην ακόλουθη διεύθυνση: Μουσείο Ακρόπολης, Διονυσίου Αρεοπαγίτου 15, Τ.Κ. 117 42 Αθήνα, υπ’ όψιν Γραμματείας Μουσείου Ακρόπολης (τηλ. επικοινωνίας: 210 – 9000 900, εσωτ. 418 &amp; 419).</p>
      <p>Η προθεσμία υποβολής των αιτήσεων είναι δέκα (10) ημέρες (υπολογιζόμενες ημερολογιακά) και αρχίζει από την επόμενη της τελευταίας δημοσίευσης της παρούσας σε τοπικές εφημερίδες ή της ανάρτησής της στο κατάστημα της υπηρεσίας μας και στον χώρο ανακοινώσεων του δημοτικού καταστήματος του Δήμου Αθηναίων, εφόσον η ανάρτηση είναι τυχόν μεταγενέστερη της δημοσίευσης στις εφημερίδες.</p>
      <p>Την αίτηση μπορούν να την προμηθευθούν οι ενδιαφερόμενοι :</p>
      <p>Α) στην υπηρεσία μας στην παραπάνω διεύθυνση,</p>
      <p>Β) στο δικτυακό τόπο του ΑΣΕΠ (www.asep.gr) και συγκεκριμένα ακολουθώντας από την κεντρική σελίδα τη διαδρομή: Πολίτες -&gt; Έντυπα – Διαδικασίες -&gt; Διαγωνισμών Φορέων -&gt; Ορ. Χρόνου ΣΟΧ, Γ) στα κατά τόπους Κέντρα Εξυπηρέτησης Πολιτών (ΚΕΠ) αλλά και στην ηλεκτρονική τους διεύθυνση (www.kep.gov.gr) από όπου, μέσω της διαδρομής Σύνδεσμοι -&gt; Ανεξάρτητες και άλλες αρχές -&gt; ΑΣΕΠ, θα οδηγηθούν στην κεντρική σελίδα του δικτυακού τόπου του ΑΣΕΠ (βλ. παραπάνω).</p>
      <p>Δείτε ολόκληρη την προκήρυξη</p>
      <p>
        <a href="https://www.neolaia.gr/wp-content/uploads/2019/11/%CE%A0%CF%81%CE%BF%CE%BA%CE%AE%CF%81%CF%85%CE%BE%CE%B7-%CE%9C%CE%BF%CF%85%CF%83%CE%B5%CE%AF%CE%BF-%CE%91%CE%BA%CF%81%CF%8C%CF%80%CE%BF%CE%BF%CE%BB%CE%B7%CF%82.pdf">Προκήρυξη</a>
      </p>
      <h4>
        <a href="https://www.neolaia.gr/2019/11/22/epidoma-pediou-a21-ksekina-i-katavoli-hrimaton/">Δες ακόμα: Επίδομα παιδιού Α21 – ΟΠΕΚΑ: Ξεκινά η καταβολή των χρημάτων στους δικαιούχους!</a>
      </h4>
      <p>ΕΙΣΑΙ ΜΕΣΑ ΓΙΑ ΤΑ ΝΕΑ ΚΟΝΤΟΠΑΚ VIBER ΣΤΙΚΕΡΣ; ΝΤΑΟΥΝΛΟΟΥΝΤ ΛΕΜΕ ΕΔΩ --&gt; <a href="https://vb.me/fac486">https://vb.me/fac486</a></p>
      <related>
        <h4>ΔΙΑΒΑΣΤΕ ΕΠΙΣΗΣ</h4>
        <a href="https://neolaia.gr/2019/11/22/eurovision-2020-poios-tha-ekprosopisei-tin-kipro/"/>
        <a href="https://neolaia.gr/neo/epikairotita"/>
        <a href="https://neolaia.gr/2019/11/22/gntm-eleftheria-apantise-se-arnitika-sxolia-tiletheaton/"/>
        <a href="https://neolaia.gr/2019/11/22/twitter-deuteri-megali-allagi/"/>
        <a href="https://neolaia.gr/neo/texnologia"/>
        <a href="https://neolaia.gr/2019/11/22/taragmena-nera-2i-sezon-sto-netflix/"/>
        <a href="https://neolaia.gr/neo/seires-dvd"/>
        <a href="https://neolaia.gr/2019/11/22/sex-education-oi-neoi-iroes-tis-2is-sezon/"/>
      </related>
    </article>
  </body>
</html>