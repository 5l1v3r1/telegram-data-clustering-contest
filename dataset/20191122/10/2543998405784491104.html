<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.republika.rs/vesti/drustvo/170505/sigurna-kuca-primila-poziva-zbog-ovoga-zene-najcesce-stradaju"/>
    <meta property="og:site_name" content="REPUBLIKA"/>
    <meta property="article:published_time" content="2019-11-22T10:58:00+00:00"/>
    <meta property="og:title" content="Sigurna kuća primila 3.000 poziva: Zbog OVOGA žene najčešće stradaju!"/>
    <meta property="og:description" content="Tokom prošle godine u Srbiji je ubijena 31 žena, a Sigurna kuća je u 2019. primila oko 3.000 poziva zbog nasilja u porodici, izjavila je danas koordinatorka Sigurne kuće Vesna Stanojević."/>
  </head>
  <body>
    <article>
      <h1>Sigurna kuća primila 3.000 poziva: Zbog OVOGA žene najčešće stradaju!</h1>
      <h2>Tokom prošle godine u Srbiji je ubijena 31 žena, a Sigurna kuća je u 2019. primila oko 3.000 poziva zbog nasilja u porodici, izjavila je danas koordinatorka Sigurne kuće Vesna Stanojević.</h2>
      <address><time datetime="2019-11-22T10:58:00+00:00">22 Nov 2019, 10:58</time> by <a rel="author">Tanjug, Republika</a></address>
      <p>Ona je za RTS rekla da protiv većine nasilnika sudski postupci traju veoma dugo.</p>
      <p>- Kada čitam da je neko kažnjen zbog nekog takvog sličnog krivičnog dela, onda vidim da se to krivično delo desilo pre tri, četiri godine, da su to neki slučajevi koji su nama poznati, ali nisu novi - rekla je Stanojević.<br/><br/>Navodeći da žene treba da prepoznaju nasilje, donesu odluku i prijave nasilnike i tako svoj život usmere u nekom boljem pravcu, Stanojević je rekla i da je samo u ovoj godini Sigurna kuća zbog nasilja u porodici primila oko 3.000 poziva.</p>
      <figure>
        <img src="https://www.republika.rs/data/images/2017-12-30/23694_bbb01-tanjug-rade-prelic_f.jpg?1574416530"/>
        <figcaption>Vesna Stanojević<cite>Tanjug/R. PRELIĆ</cite></figcaption>
      </figure>
      <p>- Žele da podele svoj problem sa nekim, da ih neko sasluša, da ih neko uputi na neku organizaciju koja može da pomogne, da im neko na neki način pomogne rekla je Stanojević i naglasila da Sigurna kuća nudi i besplatnu advokatsku pomoć ženama koje su pretrpele nasilje.<br/><br/>Stanojević je ocenila da je za najveći broj slučajeva, koji su se tragično završili, uzročnik nasilja bila patologija.<br/><br/>- Moramo da imamo u vidu da postoje žene koje su povređene na razne druge načine od strane nasilnika. Njih ne možemo da krstimo kao patološke slučajeve, jer bismo ih onda opravdavali time. Onda bismo rekli ''on je bolestan, pa to je normalno - rekla je Stanojević i dodala da nijedna žena ne treba da prihvati da se odrekne svega onoga što je lepo u životu.</p>
      <p>U sigurnim kućama postoji program koji pomaže ženama da postanu ekonomski nezavisne i da pronađu posao, rekla je Stanojević i istakla da je većina žena koje se nalaze u sigurnim kućama već pronašlo posao i da će sledeće godine to biti prioritet.<br/><br/>- Najvažnija je ta ekonomska nezavisnost, jer uglavnom ekonomski zavisne žene nasilje trpe jer nemaju nikakve druge mogućnosti. To moramo da menjamo i to ćemo uraditi da se one edukuju, da nešto završe od kurseva koji im se nude, a nude im se stvarno velike mogućnosti, i da se zaposle i krenu nekim boljim putem - istakla je Stanojević.</p>
      <related>
        <h4>Pročitajte još:</h4>
        <a href="http://republika.rs/vesti/drustvo/170311/Mogu-rade-civilu-koriste-biber-sprej-Ovih-stvari-morate-znati-KOMUNALNOJ-MILICIJI"/>
        <a href="http://republika.rs/vesti/drustvo/170323/tobom-sve-imalo-smisla-Bolni-oprostaj-drugova-Mihajla-Sporica"/>
        <a href="http://republika.rs/vesti/drustvo/169639/NOVI-ZAKON-STITI-NAPORNIH-PRODAVACA-Ako-vas-budu-gnjavili-telefonon-moci-cete-prijavite-poseban-registar"/>
        <a href="http://republika.rs/vesti/drustvo/169457/prodaji-lazno-maslinovo-ulje-Obratite-paznju-ove-detalje-kada-kupujete"/>
        <a href="http://republika.rs/vesti/drustvo/169239/Dovitljive-domacice-uspevaju-ustede-Evo-koliko-prosecnog-Srbina-kosta-obelezavanje-krsne-slave"/>
      </related>
    </article>
  </body>
</html>