<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.publika.md/aglomeratie-mare-la-atelierele-auto-din-capitala-soferii-isi-schimba-pneurile-de-vara-pe-cele-de-iarna-fotoreport_3059826.html"/>
    <meta property="og:site_name" content="PUBLIKA"/>
    <meta property="article:published_time" content="2019-11-22T10:58:16+00:00"/>
    <meta property="og:title" content="Aglomeraţie mare la atelierele auto din Capitală. Șoferii își schimbă pneurile de vară, pe cele de iarnă (FOTOREPORT)"/>
    <meta property="og:description" content="Aglomeraţie mare la atelierele auto din Capitală, unde şoferii stau ore în şir, în rând, pentru a-şi schimba pneurile de vară, pe cele de iarnă. Alţii , abia astăzi şi-au procurat anvelopele corespunzătoare sezonului rece al anului. Şoferii care nu-şi vor"/>
  </head>
  <body>
    <article>
      <h1>Aglomeraţie mare la atelierele auto din Capitală. Șoferii își schimbă pneurile de vară, pe cele de iarnă (FOTOREPORT)</h1>
      <address><time datetime="2019-11-22T10:58:16+00:00">22 Nov 2019, 10:58</time> by <a rel="author">PUBLIKA.MD</a></address>
      <slideshow>
        <figure>
          <img src="https://media.publika.md/md/image/201911/w720/_a2a3144_27030300.jpg"/>
          <figcaption>atelier auto</figcaption>
        </figure>
        <figure>
          <img src="https://media.publika.md/md/image/201911/w720/_a2a3101_65991300.jpg"/>
          <figcaption>atelier auto</figcaption>
        </figure>
        <figure>
          <img src="https://media.publika.md/md/image/201911/w720/_a2a3106_19779400.jpg"/>
          <figcaption>atelier auto</figcaption>
        </figure>
        <figure>
          <img src="https://media.publika.md/md/image/201911/w720/_a2a3118_09279200.jpg"/>
          <figcaption>atelier auto</figcaption>
        </figure>
        <figure>
          <img src="https://media.publika.md/md/image/201911/w720/_a2a3131_38575900.jpg"/>
          <figcaption>atelier auto</figcaption>
        </figure>
        <figure>
          <img src="https://media.publika.md/md/image/201911/w720/_a2a3092_07709100.jpg"/>
          <figcaption>atelier auto</figcaption>
        </figure>
        <figure>
          <img src="https://media.publika.md/md/image/201911/w720/_a2a3120_52723300.jpg"/>
          <figcaption>atelier auto</figcaption>
        </figure>
        <figure>
          <img src="https://media.publika.md/md/image/201911/w720/_a2a3158_61973400.jpg"/>
          <figcaption>atelier auto</figcaption>
        </figure>
        <figure>
          <img src="https://media.publika.md/md/image/201911/w720/_a2a3124_97691500.jpg"/>
          <figcaption>atelier auto</figcaption>
        </figure>
        <figure>
          <img src="https://media.publika.md/md/image/201911/w720/_a2a3129_92456400.jpg"/>
          <figcaption>atelier auto</figcaption>
        </figure>
        <figure>
          <img src="https://media.publika.md/md/image/201911/w720/_a2a3137_83478600.jpg"/>
          <figcaption>atelier auto</figcaption>
        </figure>
        <figure>
          <img src="https://media.publika.md/md/image/201911/w720/_a2a3149_67929800.jpg"/>
          <figcaption>atelier auto</figcaption>
        </figure>
        <figure>
          <img src="https://media.publika.md/md/image/201911/w720/_a2a3154_14302300.jpg"/>
          <figcaption>atelier auto</figcaption>
        </figure>
        <figure>
          <img src="https://media.publika.md/md/image/201911/w720/_a2a3178_03909900.jpg"/>
          <figcaption>atelier auto</figcaption>
        </figure>
        <figure>
          <img src="https://media.publika.md/md/image/201911/w720/_a2a3182_12706100.jpg"/>
          <figcaption>atelier auto</figcaption>
        </figure>
      </slideshow>
      <p><b>Aglomeraţie mare la atelierele auto din Capitală, unde şoferii stau ore în şir, în rând, pentru a-şi schimba pneurile de vară, pe cele de iarnă.</b> Alţii , abia astăzi şi-au procurat anvelopele corespunzătoare sezonului rece al anului. Şoferii care nu-şi vor echipa automobilele în timp util riscă să se aleagă cu o amendă între 600 şi o mie de lei. </p>
      <p>"La o vulcanizare, schimbarea anvelopelor durează în mediu zece minute. Şoferii trebuie să achite între 25 şi 150 de lei, pentru o singură roată. Acum, că a căzut prima ninsoare, meşterii ne spun că practic nu au timp liber şi deservesc, într-o zi, peste 30 de şoferi."<br/><br/>"- Aveţi mulţi clienţi acum? <br/>- Da, foarte mulţi, totul este ocupat. Este foarte important să le schimbe mai degrabă, pentru ca oamenii să nu stea în frig, să aştepte. Este foarte important să vină mai repede să schimbe."<br/><br/><b>Conducătorii auto însă spun că sunt gata să stea în rând ore în şir la atelierile auto, pentru ca ninsoarea să nu-i ia pe nepregătite, aşa cum s-a întâmplat în anii trecuţi.</b> Preţurile pentru acest serviciu au rămas neschimbate în acest an, spun automobiliştii: între 25 de lei şi 150 de lei, pentru o roată.<br/><br/>"Azi le-am schimbat.Este foarte periculos să nu le schimbi la timp, foarte periculos de mers. Anvelopele de vară se fac tari, nu lucrează aşa bine cum trebuie să lucreze. Deja le-am schimbat la timp, cum au dat îngheţurile."<br/><br/>"Asta e viaţa noastră, e riscul nostru dacă nu le schimbăm. Trebuie tot să fie schimbat, să fie pus la loc, să mergem fără grijă."<br/><br/>"Le-am schimbat pentru siguranţa în trafic, merg cu familia, cu copilul şi mă pregătesc cu cât mai devreme, cu atât mai bine."<br/><br/><b>Alţi şoferi şi-au echipat maşinile cu pneuri de iarnă, încă de la începutul lunii noiembrie, iar astăzi au venit să verifice starea tehnică a maşinii.</b></p>
      <p>Totodată, automobiliştii spun că îşi suplinesc rezervele de lichid special pentru parbriz şi nisip, în cazul în care dacă pornesc într-un drum lung.<br/><br/>"Am fost conştient că o să fie rânduri interminabile şi de accea le-am schimbat mai devreme. - Cat v-au costat procesul? Mi le-au schimbat gratis, pentru că am procurat de la ei anvelopele. Cu vreo mie 300 pentru o anvelopă."<br/><br/><b>Specialiştii spun că trebuie să renunţăm la pneurile de vară, atunci când temperatura de afară este mai mică de şapte grade Celsius.</b></p>
      <p>"Când termometrele arată şapte grade Celsius trebuie deja să veniţi să să schimbaţi anvelopele. Automobilul se va comporta mai bine pe drum şi conexiunea dintre drum şi roţi va fi mai bună", a declarat Igor Tabacari, director atelier auto.<br/><br/>Potrivit regulamentului rutier, pneurile de iarnă se schimbă în funcție de condițiile meteorologice, în perioada rece. Mai exact, atunci când carosabilul este acoperit cu zăpadă, gheață sau polei. Nu există o dată fixă pentru acest lucru.</p>
      <p>Cei care continuă să utilizeze pneurile de vară riscă amendă de până la o mie de lei.</p>
    </article>
  </body>
</html>