<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/culturapop/il-produttore-di-venom-annuncia-grandi-piani-per-spider-man/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-22T10:38:00+00:00"/>
    <meta property="og:title" content="Il produttore di Venom annuncia &quot;grandi piani&quot; per Spider-Man | Cultura Pop"/>
    <meta property="og:description" content="Quando questa estate sembrava che Spider-Man non avrebbe più fatto parte del MCU, i fan avevano iniziato a dare di matto. Ovviamente poi, il pericolo è rientrato, con un nuovo contratto tra la Sony e i Marvel Studios. Tuttavia, il produttore di Venom, Matt Tolmach, sembra comunque avere grandi progetti per l'arrampica-muri, all'interno dell'universo del simbionte."/>
  </head>
  <body>
    <article>
      <h1>Il produttore di Venom annuncia "grandi piani" per Spider-Man | Cultura Pop</h1>
      <address>
        <time datetime="2019-11-22T10:38:00+00:00">22 Nov 2019, 10:38</time>
      </address>
      <p>Quando questa estate sembrava che <b>Spider-Man</b> non avrebbe più fatto parte del <a href="https://www.tomshw.it/culturapop/migliori-film-marvel/">MCU</a>, i fan avevano iniziato a dare di matto. Ovviamente poi, il pericolo è rientrato, con un nuovo contratto tra la Sony e i Marvel Studios. Tuttavia, il produttore di <b>Venom</b>, Matt Tolmach, sembra comunque avere grandi progetti per l’arrampica-muri, all’interno dell’universo del simbionte.</p>
      <p>Leggi anche: <a href="https://www.tomshw.it/culturapop/spider-man-un-nuovo-universo-2-ci-sara-anche-luomo-ragno-giapponese/">Spider-Man – Un Nuovo Universo 2: ci sarà anche l’Uomo Ragno giapponese!</a></p>
      <p>“<i>Abbiamo dei grandi progetti!</i>“, così ha dichiarato il produttore di Venom <b>Matt Tolmach</b>, dopo essere stato interrogato sulla possibilità che il simbionte condividesse la scena con <a href="https://www.tomshw.it/culturapop/spider-man-far-from-home-recensione-senza-spoiler/">Spider-Man</a>, soprattutto in vista del nuovo accordo tra i Marvel Studios e Sony.</p>
      <p>Un futuro in cui l’arrampica-muri interpretato da <b>Tom Holland</b> salta da un universo all’altro, arrivando persino in quello dove è presente il personaggio di <b>Tom Hardy</b>, pare sempre più possibile.</p>
      <p>Un’altra persona che potrebbe sapere molto sul futuro di Venom è il regista <b>Ruben Fleicher</b>, al timone del film dedicato all’anti-eroe, che sembra essere sulla stessa lunghezza d’onda di Tolmach. Durante la promozione la promozione del suo <b>Zombieland: Double Tap</b>, gli è stato chiesto se vedremo mai i due personaggi incontrarsi:”<i>È lì che tutto condurrà</i>“, ha detto Fleischer.”<i>E questa è una cosa eccitante, perché abbiamo cambiato l’origine di Venom: nei fumetti, si è evoluto da Spider-Man, ma a causa della cosa Marvel-Sony non siamo riusciti a farlo. E quindi tutto ciò su cui penso stia costruendo e che sarà eccitante vedere è quando si confronteranno davvero.”</i></p>
      <p>Al momento, non si ha nessuna certezza su come potrebbe prendere forma questo eventuale cross-over. Tuttavia, il film su <b>Madame Web,</b> attualmente in sviluppo presso Sony, potrebbe contenere la chiave affinchè Venom e Spider-Man si incontrino (essendo lei in grado di vedere attraverso le varie dimensioni). Non ci resta che attendere i prossimi sviluppi.</p>
      <blockquote>Potete trovare il blu-ray di Venom a <a href="https://toms.it/om3Rl">questo</a> link di Amazon, mentre i due nuovi Spider-Man li potete trovare <a href="https://toms.it/Tg6KH">qui</a>.</blockquote>
    </article>
  </body>
</html>