<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904703/-standard-grijpt-naar-grove-middelen-om-cavanda-en-sa-te-lozen-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-22T10:45:00+00:00"/>
    <meta property="og:title" content="'Standard grijpt naar grove middelen om Cavanda en Sa te lozen'"/>
    <meta property="og:description" content="Bij Standard hebben we Orlando Sa en Luis Pedro Cavanda dit seizoen nog geen minuut zien spelen. Meer nog: het duo mag niet eens meer in contact komen met de A-kern, zo weet"/>
  </head>
  <body>
    <article>
      <h1>'Standard grijpt naar grove middelen om Cavanda en Sa te lozen'</h1>
      <address>
        <time datetime="2019-11-22T10:45:00+00:00">22 Nov 2019, 10:45</time>
      </address>
      <p>
        <b>Bij Standard hebben we Orlando Sa en Luis Pedro Cavanda dit seizoen nog geen minuut zien spelen. Meer nog: het duo mag niet eens meer in contact komen met de A-kern, zo weet <i>La Dernière Heure.</i></b>
      </p>
      <p>Standard houdt Sa en Cavanda strikt gescheiden van de rest van de ploeg. Zo moeten ze apart trainen met een fysiektrainer en eten ze ook niet samen met de A-ploeg. Ze moeten speciaal vroeger komen ontbijten dan de rest.</p>
      <p>Standard hoopt de twee spelers op deze manier te overtuigen om in de winter hun koffers al te pakken. Eigenlijk moesten ze afgelopen zomer al weg, maar toen werd er geen overnemer gevonden. Cavanda was voor het laatst basispion bij Standard in mei van dit jaar. Voor Orlando Sa is dat zelfs al bijna een jaar geleden.</p>
      <p>Ook Sébastien Pocognoli kreeg in de zomer te horen dat hij naar de B-kern ging, maar werd in september opgevist en traint weer mee met de A-kern.</p>
      <aside>Lees meer<br/><a href="https://www.voetbalprimeur.be/nieuws/904493/standard-wil-de-band-met-chinese-markt-versterken-op-prinselijke-missie-.html?itm_source=www.voetbalprimeur.be&amp;itm_medium=highlighted-content">Standard wil de band met Chinese markt versterken: ‘Op prinselijke missie’</a></aside>
    </article>
  </body>
</html>