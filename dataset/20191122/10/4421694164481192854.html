<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://varta1.com.ua/u-stryyu-zatrymano-zlodiya-retsydyvista/"/>
    <meta property="og:site_name" content="VARTA1"/>
    <meta property="article:published_time" content="2019-11-22T10:40:46+00:00"/>
    <meta property="og:title" content="У Стрию затримано злодія-рецидивіста"/>
    <meta property="og:description" content="У Стрию затримано злодія-рецидивіста"/>
  </head>
  <body>
    <article>
      <h1>У Стрию затримано злодія-рецидивіста</h1>
      <address>
        <time datetime="2019-11-22T10:40:46+00:00">22 Nov 2019, 10:40</time>
      </address>
      <p>Post Views: 158</p>
      <p>
        <b>Завдяки фаховій та злагодженій роботі оперативників, слідчих та працівників інших служб зловмисника викрито та затримано. Про це інформує </b>
        <b>відділ комунікації поліції Львівської області.</b>
      </p>
      <p>У Стрийський відділ поліції з заявою про крадіжку звернувся 33-річний місцевий мешканець. Чоловік повідомив, що вночі з його магазину було викрадено грошові кошти та оберемок квітів-троянд. На місці події працювала слідчо-оперативна група. Як встановили поліцейські, зловмисник проник у приміщення, підібравши ключі до вхідних дверей.</p>
      <p>Проведеними оперативно-розшуковими заходами працівники Стрийського відділу поліції встановили, що до скоєння злочину причетний 26-річний місцевий мешканець. Також правоохоронці встановили, що чоловік причетний до скоєння інших кримінальних правопорушень.</p>
      <p>«Впродовж останніх місяців до нас надійшло кілька заяв про крадіжки з квартир, крамниць та закладів харчування у місті Стрий. Завдяки фаховій та злагодженій роботі оперативників, слідчих та працівників інших служб зловмисника викрито та затримано. Встановлено, що чоловік причетний до скоєння чотирнадцяти злочинів — крадіжок та пограбувань. Наприклад, у двох випадках він зірвав з шиї жінки золотий ланцюжок», — розповів начальник Стрийського відділу поліції полковник поліції Іван Малиш.</p>
      <p>Слідчі повідомили зловмиснику про підозру у скоєнні злочинів, передбачених ч. 3 ст. 185 (крадіжка), ч. 3 ст. 15 (замах на злочин) та ч. 3 ст. 185 (крадіжка) КК України. Максимальне покарання, передбачене санкціями статей — до шести років позбавлення волі.</p>
      <p>Суд обрав підозрюваному міру запобіжного заходу у вигляді тримання під вартою. Досудові розслідування тривають.</p>
      <p>загрузка...</p>
      <figure>
        <a href="https://reindaks.com/link?i=p1jgx8tf9db46an0ef">
          <img src="https://reindaks.com/img?i=p1jgx8tf9db46an0ef"/>
        </a>
      </figure>
      <p> </p>
      <p> </p>
    </article>
  </body>
</html>