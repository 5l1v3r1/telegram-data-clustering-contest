<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportnieuws.nl/overig/ex-schaatser-carl-verheijen-chef-de-mission-bij-winterspelen/"/>
    <meta property="og:site_name" content="Sportnieuws"/>
    <meta property="article:published_time" content="2019-11-22T10:23:06+00:00"/>
    <meta property="og:title" content="Ex-schaatser Carl Verheijen chef de mission bij Winterspelen"/>
    <meta property="og:description" content="Oud-schaatser Carl Verheijen is op de Olympische Winterspelen van 2022 in Peking de chef de mission van TeamNL. In 2018 werd die rol nog door Jeroen Bijl bekleed. Verheijen won tijdens zijn carrière brons op de Spelen van Turijn brons op de 10 kilometer en de ploegenachtervolging. De job is extra speciaal omdat de 44-jarige…"/>
  </head>
  <body>
    <article>
      <h1>Ex-schaatser Carl Verheijen chef de mission bij Winterspelen</h1>
      <address>
        <time datetime="2019-11-22T10:23:06+00:00">22 Nov 2019, 10:23</time>
      </address>
      <p>
        <b>Oud-schaatser Carl Verheijen is op de Olympische Winterspelen van 2022 in Peking de chef de mission van TeamNL. In 2018 werd die rol nog door Jeroen Bijl bekleed. Verheijen won tijdens zijn carrière brons op de Spelen van Turijn brons op de 10 kilometer en de ploegenachtervolging.</b>
      </p>
      <p>De job is extra speciaal omdat de 44-jarige Verheijen dezelfde baan krijgt als zijn vader Ed. Hij was chef de mission in Turijn, de plaats waar Verheijen dus zijn grootste olympische successen behaalde. "Hij stelde zich in dienst van de sporters en had oog voor detail”, zegt Verheijen. "Dat heb ik ook. Echt inhoudelijk hebben we er nog niet over gesproken. Maar als ik advies nodig heb, is het antwoord dichtbij.”<br/><br/><b>Ervaring<br/></b>Verheijen stopte in 2010 als schaatser en deed in de jaren daarna ervaring op. Hij leidde eerder de afvaardiging van TeamNL op de Jeugd Olympische Winterspelen van 2012 en 2016 en maakte deel uit van een speciale klas met 6 oud-topsporters, die worden opgeleid tot chef de mission. Daartoe behoren ook Pieter van den Hoogenband en Esther Vergeer, chefs op de Olympische en Paralympische Spelen in Tokio. In Peking zal hij over 3 jaar de Nederlandse delegatie vertegenwoordigen en het aanspreekpunt zijn voor sporters, trainers en officials.</p>
      <figure>
        <iframe data-src="https://twitter.com/nocnsf/status/1197804690328760320" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>