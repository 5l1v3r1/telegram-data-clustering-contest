<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/WORLD/viyskovi-korabli-ssha-uviyshli-u-spirne-pivdenno-kitayske-more-rozserdivshi-kitay-330520_.html"/>
    <meta property="og:site_name" content="DT.ua"/>
    <meta property="article:published_time" content="2019-11-22T10:48:00+00:00"/>
    <meta property="og:title" content="Військові кораблі США увійшли у спірне Південно-Китайське море, розсердивши Китай"/>
    <meta property="og:description" content="США звинувачують Китай у мілітаризації Південно-Китайського моря."/>
  </head>
  <body>
    <article>
      <h1>Військові кораблі США увійшли у спірне Південно-Китайське море, розсердивши Китай</h1>
      <h2>США звинувачують Китай у мілітаризації Південно-Китайського моря.</h2>
      <address>
        <time datetime="2019-11-22T10:48:00+00:00">22 Nov 2019, 10:48</time>
      </address>
      <p>За останні кілька днів військові кораблі ВМС США двічі ходили біля островів, на які претендує Китай, в <a href="https://dt.ua/WORLD/ssha-i-britaniya-proveli-spilni-navchannya-v-pivdenno-kitayskomu-mori-299739_.html"><b>Південно-Китайському морі</b></a>, повідомили американські військові агентству <a href="https://www.reuters.com/article/us-usa-china-southchinasea-military/us-warships-sail-in-disputed-south-china-sea-angering-china-idUSKBN1XV2NS">Reuters</a> у момент загострення напруженості між двома найбільшими економіками світу.</p>
      <p>Жвавий водний шлях є однією з багатьох гарячих точок у відносинах США і Китаю, серед яких торговельна війна, санкції США, Гонконг і Тайвань.</p>
      <p>Раніше цього тижня під час переговорів на високому рівні Китай закликав американських військових припинити грати м'язами в Південно-Китайському морі і додавати "нової невизначеності" щодо демократичного Тайваню, який Китай вважає своєю провінцією.</p>
      <p>ВМС США регулярно дратують Китай, проводячи так звані операції "свобода навігації" на кораблях поблизу деяких островів, окупованих Китаєм.</p>
      <p>Китай претендує майже на всі багаті ресурсами води Південно-Китайського моря, де він створив військові форпости на штучних островах. Тим не менш, Бруней, Малайзія, Філіппіни, Тайвань і В'єтнам також мають претензії на частини моря.</p>
      <p>Сполучені Штати звинувачують Китай у мілітаризації Південно-Китайського моря і в спробі залякати азіатських сусідів, які можуть захотіти використовувати його великі запаси нафти і газу.</p>
      <p>Китай прагнув зміцнити свої претензії на Південно-Китайське моря шляхом будівництва семи штучних островів на рифах і оснащення їх військовими об'єктами, такими як злітно-посадкові смуги, радарні купола і ракетні системи. П'ять інших урядів претендують на територію в багатій нафтою і газом території, через яку щорічно проходить товарів на п'ять трильйонів доларів США.</p>
      <p>КНР претендує на суверенітет над усім Південно-Китайським морем. У В'єтнаму, Малайзії, Філіппін, Брунею і Тайваню зустрічні претензії. Китай веде територіальний спорами як через Південно-Китайське море, так і за Східно-Китайське.</p>
      <p>На тлі вихідної загрози від мілітаризації Китаю на спірних територіях сусідні країни, такі як Філіппіни і Японія, посилюють спільне патрулювання спірних вод, у тому числі – <a href="https://dt.ua/WORLD/kitay-zvinuvativ-ssha-u-militarizaciyi-regionu-pivdenno-kitayskogo-morya-180307_.html"><b>за участю США</b></a>, які неодноразово заявляли про неприйнятність однобічних дій Китаю в Південно-Китайському морі.</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>