<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tecnoandroid.it/2019/11/22/realta-virtuale-sviluppata-una-pelle-sintetica-si-adatta-al-corpo-628524"/>
    <meta property="og:site_name" content="tecnoandroid"/>
    <meta property="article:published_time" content="2019-11-22T10:50:13+00:00"/>
    <meta property="og:title" content="Realtà virtuale: sviluppata una pelle sintetica che si adatta a noi"/>
    <meta property="og:description" content="Le applicazioni immediate di questa pelle sintetica saranno nello sviluppo della realtà virtuale, mentre tutte le persone che hanno delle protesi cibernetiche potranno percepire delle sensazioni tattili."/>
  </head>
  <body>
    <article>
      <h1>Realtà virtuale: sviluppata una pelle sintetica che si adatta a noi</h1>
      <address><time datetime="2019-11-22T10:50:13+00:00">22 Nov 2019, 10:50</time> by <a rel="author">Flavio Mezzanotte</a></address>
      <p>
        <i>Le applicazioni immediate di questa pelle sintetica saranno nello sviluppo della realtà virtuale, mentre tutte le persone che hanno delle protesi cibernetiche potranno percepire delle sensazioni tattili.</i>
      </p>
      <figure>
        <img src="https://t4m7p5j6.stackpathcdn.com/wp-content/uploads/2019/11/pelle-sintetica-smart-700x400.jpeg"/>
      </figure>
      <p>Il prossimo step evolutivo dei robot umanizzati, o dei cosiddetti “lavori in pelle” per usare il gergo di Blade Runner, fa un altro passo avanti verso la sua realizzazione. Infatti,<b> in un laboratorio </b>della Northwestern University dell’Illinois è stata sviluppata una <b>pelle sintetica</b> in grado di trasmettere <b>il senso del tatto,</b> utile nella realtà virtuale.</p>
      <p>Le applicazioni immediate di questo prototipo <b>saranno nello sviluppo della realtà virtuale</b>, grazie a una connessione wireless in grado di veicolare vibrazioni meccaniche a distanza <a href="https://www.tecnoandroid.it/2019/11/21/call-of-duty-modern-warfare-una-nuova-patch-bilancia-armi-e-partite-628452">in videogiochi e social media,</a> mentre nei prossimi mesi tutte le persone che hanno delle <b>protesi cibernetiche potranno tornare a percepire delle sensazioni tattili.</b></p>
      <h3>Realtà virtuale: sviluppata una pelle sintetica che si adatta a noi</h3>
      <figure>
        <img src="https://t4m7p5j6.stackpathcdn.com/wp-content/uploads/2019/11/21282908-0-image-m-7_1574323613413.jpg"/>
      </figure>
      <p><b>Come una sorta di seconda pelle</b>, secondo lo studio pubblicato su Nature, potrebbe essere applicata anche ai cellulari per stringersi la mano a distanza, ma <b>le applicazioni di questa scoperta sono praticamente infinite.</b></p>
      <p>A livello tecnico, la pelle sintetica ottenuta dai ricercatori <b>è come fosse un foglio elettronico </b>fatto di un materiale plastico morbido e leggero che aderisce alla pelle. Al suo interno <b>ci sono una serie di componenti meccanici detti “attuatori”</b> che convertono gli impulsi di energia elettrica in vibrazioni. Grazie poi all’alimentazione in modalità wireless, in questo modo <b>si evitano cavi o batterie interne</b> che hanno sempre reso innaturali e ingombranti gli altri sistemi indossabili ottenuti finora.</p>
      <p>Anche in Italia c’è stato grande entusiasmo per la scoperta, con <b>Calogero Oddo</b> dell’Istituto di Biorobotica della Scuola Superiore Sant’Anna di Pisa che <b>ha commentato all’Ansa</b>:”<i>è un risultato dalle prospettive molto interessanti, ottenuto sotto la guida di uno dei principali scienziati e tecnologi al mondo sul tema dell’elettronica indossabile. Immagino questa tecnologia applicata, per esempio, ai cellulari del futuro che potrebbero essere indossati sull’avambraccio, dando la possibilità, non solo di di parlarsi e vedersi, ma anche di stringersi la mano a distanza”.</i></p>
    </article>
  </body>
</html>