<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904702/coach-b-l-ni-maakt-indruk-bij-antwerp-een-tactisch-meesterwerkje-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-22T10:30:00+00:00"/>
    <meta property="og:title" content="Coach Bölöni maakt indruk bij Antwerp: 'Een tactisch meesterwerkje'"/>
    <meta property="og:description" content="Antwerp pakte donderdag de scalp van KAA Gent, en dat had volgens Stephan Keygnaert van"/>
  </head>
  <body>
    <article>
      <h1>Coach Bölöni maakt indruk bij Antwerp: 'Een tactisch meesterwerkje'</h1>
      <address>
        <time datetime="2019-11-22T10:30:00+00:00">22 Nov 2019, 10:30</time>
      </address>
      <p>
        <b>Antwerp pakte donderdag de scalp van KAA Gent, en dat had volgens Stephan Keygnaert van <i>Het Laatste Nieuws </i>veel te maken met de tactiek. Laszlo Bölöni kon KAA Gent afbluffen en verdiende zo de drie punten.</b>
      </p>
      <p>'Een tactisch meesterwerkje van Bölöni ontregelde AA Gent', aldus Keygnaert. 'Zijn kleedkamermanagement mag misschien niet getuigen van veel emotionele intelligentie, maar als het aankomt op voetbalwijsheid, een ploeg ‘zetten', en een wedstrijd lezen, is Bölöni bij de meesters in België.'</p>
      <p>KAA Gent werd dan ook verrast. 'Bölöni is de eerste dit seizoen in de ­Jupiler Pro League die AA Gent de bal afhandig maakte – Antwerp haalde na een uur nagenoeg 55% balbezit – en de eerste die de ruimtes vond in de rug van het Gentse middenveld. Bölöni won van Club Brugge én AA Gent. Hij verdient respect.'</p>
      <p>Bölöni pakte alle sterktes van KAA Gent weg. 'Om de intussen beruchte ruit van AA Gent te bestrijden, stond ­Antwerp zo'n beetje in de ­Roberto Martínez-compositie: drie centrale verdedigers, twee mensen ervoor, twee wingbacks, twee nummers tien, en een diepe spits. Het werkte. De thuisploeg vond makkelijk Rodriguez en Buta op de flanken, terwijl Refaelov en Miyoshi voor onrust zorgden in de rug van Owusu en Kums.'</p>
      <aside>Lees meer<br/><a href="https://www.voetbalprimeur.be/nieuws/904697/opvallend-kijkers-van-antwerp-kaa-gent-horen-overleg-met-var.html?itm_source=www.voetbalprimeur.be&amp;itm_medium=highlighted-content">Opvallend: kijkers van Antwerp - KAA Gent horen overleg met VAR</a></aside>
    </article>
  </body>
</html>