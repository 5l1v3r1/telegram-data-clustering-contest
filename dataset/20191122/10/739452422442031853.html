<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hlavnydennik.sk/2019/11/22/exminister-kultury-nebude-v-buducorocnych-parlamentnych-volbach-kandidovat-za-ziadnu-stranu/"/>
    <meta property="og:site_name" content="HLAVNÝ DENNÍK"/>
    <meta property="article:published_time" content="2019-11-22T10:13:55+00:00"/>
    <meta property="og:title" content="Exminister kultúry nebude v budúcoročných parlamentných voľbách kandidovať za žiadnu stranu"/>
    <meta property="og:description" content="Bývalý minister kultúry a niekdajší podpredseda vládnej strany Smer-SD Marek Maďarič nebude v budúcoročných parlamentných kandidovať za žiadnu politickú stranu. Potvrdil to pre agentúru SITA. Zároveň však nevylúčil, že sa v budúcnosti nebude v politike opätovne angažovať. Maďaričovo meno sa po odchode zo Smeru-SD spájalo predovšetkým s politickou stranou Dobrá..."/>
  </head>
  <body>
    <article>
      <h1>Exminister kultúry nebude v budúcoročných parlamentných voľbách kandidovať za žiadnu stranu</h1>
      <address><time datetime="2019-11-22T10:13:55+00:00">22 Nov 2019, 10:13</time> by <a rel="author">SITA</a></address>
      <p>
        <b>Bývalý minister kultúry a niekdajší podpredseda vládnej strany Smer-SD Marek Maďarič nebude v budúcoročných parlamentných kandidovať za žiadnu politickú stranu. Potvrdil to pre agentúru SITA. Zároveň však nevylúčil, že sa v budúcnosti nebude v politike opätovne angažovať.</b>
      </p>
      <p>Maďaričovo meno sa po odchode zo Smeru-SD spájalo predovšetkým s politickou stranou Dobrá voľba exministra zdravotníctva a vnútra Tomáša Druckera. Maďarič sa ako hosť zúčastnil aj na ustanovujúcom sneme strany.</p>
      <p>Post ministra kultúry zastával v rokoch 2006 až 2010 a následne v rokoch 2012 až 2016. Po voľbách v roku 2016 sa do kresla ministra kultúry opätovne vrátil. Po vražde investigatívneho novinára Jána Kuciaka a jeho snúbenice však 7. marca 2018 zo svojho postu odstúpil. Odôvodňoval to tým, že cítil istú politickú zodpovednosť.</p>
    </article>
  </body>
</html>