<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.efsyn.gr/tehnes/eikastika/220010_egkainia-gia-tin-57i-panellinia-ekthesi-keramikis-sto-maroysi"/>
    <meta property="og:site_name" content="Efsyn.gr"/>
    <meta property="article:published_time" content="2019-11-22T10:20:30+00:00"/>
    <meta property="og:title" content="Εγκαίνια για την 57η Πανελλήνια Έκθεση Κεραμικής στο Μαρούσι"/>
    <meta property="og:description" content="Την Κυριακή 24 Νοεμβρίου ανοίγει τις πύλες της στο Μαρούσι η Πανελλήνια Έκθεση Κεραμικής στις 20:00, στο Κέντρο Ελληνικής Κεραμικής, Αίθουσα Τέχνης «Αλέξανδρος Γαρδέλης» ( Λ. Κηφισίας 207)."/>
  </head>
  <body>
    <article>
      <h1>Εγκαίνια για την 57η Πανελλήνια Έκθεση Κεραμικής στο Μαρούσι</h1>
      <address><time datetime="2019-11-22T10:20:30+00:00">22 Nov 2019, 10:20</time> by <a rel="author">Έλλη Ιωακείμογλου</a></address>
      <p>Ένας  θεσμός  που συνδέεται άρρηκτα με την πόλη του Αμαρουσίου και αποτελεί  σπουδαίο πολιτιστικό γεγονός είναι  η Πανελλήνια Έκθεση Κεραμικής, η οποία  ανοίγει τις πύλες της για το κοινό, την Κυριακή 24 Νοεμβρίου 2019, στις 20:00 το βράδυ, στο Κέντρο Ελληνικής Κεραμικής, Αίθουσα Τέχνης «Αλέξανδρος Γαρδέλης» ( Λ. Κηφισίας 207).<br/><br/>Στην τελετή εγκαινίων θα απονεμηθούν  βραβεία και  έπαινοι στους κεραμιστές που διακρίθηκαν στον φετινό Πανελλήνιο Διαγωνισμό Κεραμικής,  νέοι κεραμιστές και ήδη καταξιωμένοι θα προτείνουν καινοτόμες προσεγγίσεις και φόρμες, ενώ στο πλαίσιο της Έκθεσης θα πραγματοποιηθεί διαγωνισμός Γλυπτικής-Κεραμεικής.</p>
      <p>Κάλεσμα σε όλους τους φίλους της κεραμικής να επισκεφτούν την έκθεση και να γευτούν τη χαρά της δημιουργίας και της ψυχαγωγίας που περνά μέσα από τον πηλό και τη φωτιά απηύθυνε ο  Αντιδήμαρχος Πολιτισμού και Αθλητισμού κ. Ιωάννης Νικολαράκος, ενώ στο χαιρετισμό του ο Δήμαρχος Αμαρουσίου Θεόδωρος Αμπατζόγλου  τόνισε ότι πρωτεύων  στόχος είναι η ενίσχυση της τέχνης των Ελλήνων κεραμιστών, που είναι στενά  συνδεδεμένη με την πολιτιστική ταυτότητα και παράδοση της πόλης του Αμαρουσίου.</p>
      <p>Η Έκθεση  θα είναι ανοιχτή  καθημερινά από τις 9 το πρωί έως τις 9 το βράδυ, ενώ οι ενδιαφερόμενοι  μπορούν να ενημερωθούν για το  αναλυτικό πρόγραμμα   στο site της ΠΕΚΑ <u><a href="http://enosi-keramiston-aggeioplaston.blogspot.gr/">http://enosi-keramiston-aggeioplaston.blogspot.gr/</a></u></p>
      <related>
        <h4>Σχετικά Άρθρα</h4>
        <a href="https://www.efsyn.gr/tehnes/eikastika/219921_exi-eikastikoi-sti-selini"/>
        <a href="https://www.efsyn.gr/tehnes/eikastika/219920_orgismeni-16hroni"/>
        <a href="https://www.efsyn.gr/tehnes/eikastika/216731_sti-hora-ton-thaymaton-kai-toy-hrimatos"/>
        <a href="https://www.efsyn.gr/tehnes/eikastika/216436_o-el-gkreko-entyposiazei-parisi"/>
        <a href="https://www.efsyn.gr/tehnes/eikastika/216337_stin-akti"/>
        <a href="https://www.efsyn.gr/tehnes/eikastika/216012_i-mona-liza-se-virtual-reality"/>
      </related>
    </article>
  </body>
</html>