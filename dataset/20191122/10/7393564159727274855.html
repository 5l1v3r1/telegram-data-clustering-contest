<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.032.ua/news/2581465/vidteper-poskarzitis-na-robotu-mitnici-mozna-onlajn-ak-ce-pracuvatime"/>
    <meta property="og:site_name" content="032.ua - Сайт міста Львова"/>
    <meta property="article:published_time" content="2019-11-22T10:39:00+00:00"/>
    <meta property="og:title" content="Відтепер поскаржитись на роботу митниці можна онлайн: як це працюватиме"/>
    <meta property="og:description" content="На держмитницю відтепер можна поскаржитися в онлайн режимі. Щоправда, наразі лише в тестовому режимі."/>
  </head>
  <body>
    <article>
      <h1>Відтепер поскаржитись на роботу митниці можна онлайн: як це працюватиме</h1>
      <address><time datetime="2019-11-22T10:39:00+00:00">22 Nov 2019, 10:39</time> by <a rel="author">Даниїл Задорожний</a></address>
      <p>
        <i>22 листопада Голова Державної Митної Служби Макс Нефьодов розповів про запуск нової онлайн-системи скарг, яка, щоправда, наразі доступна лише в тестовому режимі.</i>
      </p>
      <p>Про це він написав на своїй сторінці у соціальній мережі FB. План, як зазначив Нефьодов, такий. Скарга щодо роботи Нової митниці розглядатиметься до 5 днів із можливістю стежити за статусом заявки. Вся комунікація відбуватиметься виключно в <a href="https://cc.customs.gov.ua/?fbclid=IwAR2SzfBWqvSiPb_ipEdMbDwf8eLY3EwuIOjxZ_mRAYzX2Y3UUwbNalMN3ec">електронному режимі</a>.</p>
      <p>Один з пріоритетів, що здається вкрай важливим, - відповідати "спробують людською мовою". Скарги з кожного регіону перенаправлятимуть спеціально відібрані для цього працівники. Статистику та об'єктивність/якість відповідей відстежуватиметься на центральному рівні. </p>
      <figure>
        <img src="https://s.032.ua/section/newsInText/upload/images/news/intext/000/051/472/22222222222_5dd7b9aab69ed.jpg"/>
      </figure>
      <p>Втім, Нефьодов одразу попередив, що інструмент створюють для якісного та швидкого реагування на проблеми, а не для скарг в стилі "знизьте мито" чи "розкажіть, як імпортувати білих ведмедей". На таке відповідати просто не будуть.</p>
      <p>"З грудня плануємо інтегрувати цей же інтерфейс в спільний Контактний Центр Кабміну, який будує ДмитрийДубилет. Поїхали!", - закінчує пост Нефьодов.</p>
      <p>Нагадаємо, що Державна митна служба відкрила доступ до калькулятора митної вартості та платежів при оформленні автомобіля громадян України.</p>
      <p>Сервіс працює в тестовому режимі, але вже дозволяє упродовж кількох хвилин самостійно розрахувати, скільки податків потрібно <a href="https://www.032.ua/news/2563187/dla-vlasnikiv-evroblah-stvorili-kalkulator-vartosti-rozmitnenna-avto">заплатити</a> за ввезення автомобіля з-за кордону та зорієнтуватися щодо вартості транспортного засобу по історичних даних в системі.</p>
      <p>Джерело інформації: <a href="https://www.facebook.com/photo.php?fbid=2589603621087731&amp;set=a.357818284266287&amp;type=3&amp;theater">Макс Нефьодов</a></p>
    </article>
  </body>
</html>