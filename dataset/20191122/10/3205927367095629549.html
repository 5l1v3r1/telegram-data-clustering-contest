<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gavros.gr/article/podosfairo/294127-o-swkraths-kokkalhs-laquo-egkathistatai-raquo-sthn-laquo-agia-sofia-raquo"/>
    <meta property="og:site_name" content="gavros.gr"/>
    <meta property="article:published_time" content="2019-11-22T10:41:00+00:00"/>
    <meta property="og:title" content="Ο Σωκράτης Κόκκαλης «εγκαθίσταται» στην «Αγιά Σοφιά»"/>
    <meta property="og:description" content="H ΙΝΤΡΑΚΑΤ αρχίζει την υπογειοποίηση του γηπέδου της ΑΕΚ, στα μέσα Δεκεμβρίου."/>
  </head>
  <body>
    <article>
      <h1>Ο Σωκράτης Κόκκαλης «εγκαθίσταται» στην «Αγιά Σοφιά»</h1>
      <address>
        <time datetime="2019-11-22T10:41:00+00:00">22 Nov 2019, 10:41</time>
      </address>
      <p>Έτοιμη να βάλει μπροστά το έργο που θα ωθήσει την ολοκλήρωση της κατασκευής του γηπέδου της ΑΕΚ, είναι η ΙΝΤΡΑΚΑΤ, εταιρεία συμφερόντων του Σωκράτη Κόκκαλη. Σύμφωνα με τις τελευταίες πληροφορίες, όπως αυτές βγαίνουν από τα λεγόμενα του ίδιου του κ. Δημήτρη Ανδριόπουλου, project manager της «Αγιά Σοφιάς», η INTRAKAT εγκαθίσταται στη Νέα Φιλαδέλφεια μέχρι τα μέσα Δεκεμβρίου και βάζει μπροστά του έργο της υπογειοποίησης, το οποίο ωθεί την ολοκλήρωση του γηπέδου της ομάδας του Δημήτρη Μελισσανίδη.</p>
      <p>
        <i>«Προχωράμε κανονικά. Δεν έχει αλλάξει τίποτε. Στις 10-15 Δεκεμβρίου αναμένεται να εγκατασταθεί η ΙΝΤΡΑΚΑΤ στη Νέα Φιλαδέλφεια για να πιάσει δουλειά και να αρχίσουν τα έργα. Έχει εγκρίνει θετικά το Ελεγκτικό Συμβούλιο και απομένει να καθαρογραφεί η απόφαση. Το περιμένουμε τις προσεχείς ημέρες. Τα επικαιροποιημένα δικαιολογητικά της ΙΝΤΡΑΚΑΤ είναι έτοιμα και θα κατατεθούν άμεσα.</i>
      </p>
      <p><i>Η υπογραφή της σύμβασης ανάμεσα στην ΙΝΤΡΑΚΑΤ και την Περιφέρεια είναι υπόθεση μιας ημέρας και αμέσως μετά ξεκινά το έργο στη Νέα Φιλαδέλφεια»</i>, τόνισε ο κ. Ανδριόπουλος, προσδιορίζοντας σαφώς το πότε η INTRAKAT του Σωκράτη Κόκκαλη αρχίζει τις εργασίες της, στο γήπεδο της ΑΕΚ και κατέληξε: <i>«Ήδη το κλιμάκιο της ΙΝΤΡΑΚΑΤ κάνει μετρήσεις και προετοιμάζεται για να είναι όλα έτοιμα. Εκτιμούμε ότι 10-15 Δεκεμβρίου θα ξεκινήσει το έργο»</i>.</p>
      <related>
        <h4>Διαβάστε επίσης</h4>
        <a href="https://www.gavros.gr/article/podosfairo/294128-to-synaisthhma-gia-thn-epanodo-sth-drash-pic"/>
        <a href="https://www.gavros.gr/article/podosfairo/294130-mera-me-th-mera-gia-ton-gkilierme"/>
        <a href="https://www.gavros.gr/article/podosfairo/294125-tha-doyme-poly-perissotero-gkaspar"/>
        <a href="https://www.gavros.gr/article/podosfairo/294124-laquo-sth-mesh-raquo-o-olympiakos-mperdeyeste-hellip"/>
      </related>
    </article>
  </body>
</html>