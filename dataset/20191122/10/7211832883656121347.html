<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posttoday.com/world/607146"/>
    <meta property="og:site_name" content="https://www.posttoday.com"/>
    <meta property="article:published_time" content="2019-11-22T10:36:00+00:00"/>
    <meta property="og:title" content="นายกยิวถูกฟ้องข้อหาทุจริต"/>
    <meta property="og:description" content="&quot;เบนจามิน เนทันยาฮู&quot; นายกอิสราเอล ถูกอัยการฟ้องหลายข้อหา ทั้งคอรัปชั่น รับสินบน และใช้อำนาจมิชอบ"/>
  </head>
  <body>
    <article>
      <h1>นายกยิวถูกฟ้องข้อหาทุจริต</h1>
      <address><time datetime="2019-11-22T10:36:00+00:00">22 Nov 2019, 10:36</time> by <a rel="author">PostToday</a></address>
      <p>"เบนจามิน เนทันยาฮู" นายกอิสราเอล ถูกอัยการฟ้องหลายข้อหา ทั้งคอรัปชั่น รับสินบน และใช้อำนาจมิชอบ</p>
      <p>อัยการสูงสูงอิสราเอลได้แถลงยื่นฟ้องร้องนายกรัฐมนตรีเบนจามิน เนทันยาฮู ในหลายข้อหา ทั้งการรับสินบน ใช้อำนาจในทางมิชอบ และการทุจริต อันเป็นส่วนหนึ่งเรื่องอื้อฉาวสามคดีที่รู้จักกันในชื่อคดี 1,000, 2,000 และ 4,000</p>
      <p>การยื่นฟ้องครั้งนี้ยิ่งทำให้อิสราเอลเผชิญกับสภาวะสูญญากาศทางการเมืองมากขึ้น เนื่องจากการเลือกตั้งทั่วไปเมื่อปลายเดือนกันยายนที่ผ่านมา พรรคของนายเนทันยาฮูยังไม่สามารถจัดตั้งรัฐบาลได้ แม้จะมีการเลือกตั้งมาแล้วถึง 2 ครั้ง แต่ก็ยังไม่พรรคใดได้รับคะแนนเสียงข้างเมืองในสภาKnesset</p>
      <p>ด้านนายเนทันยาฮู ได้แถลงตอบโต้การฟ้องร้องของอัยการอิสราเอลว่า นี่เป็นกระบวนการพยายามสมคบคิดรัฐประหารเขา พร้อมทั้งโทษกระบวนการยุติธรรมที่พยายามป้ายสีเขาอย่างเป็นระบบ ทั้งยังยืนกรานว่าตนเองไม่ได้ทำผิดใดๆ การฟ้องร้องครั้งนี้เป็นการมุ่งหวังทางการเมืองอย่างชัดเจน</p>
      <p>การฟ้องร้องครั้งนี้ นับเป็นการครั้งแรกของอิสราเอลที่ฟ้องร้องต่อนายกรัฐมนตรีซึ่งกำลังอยู่ในตำแหน่ง</p>
      <p>อย่างไรก็ดี ตามกระบวนการของอิสราเอลแล้ว นายกเนทันยาฮูยังไม่ต้องหยุดปฏิบัติหน้าที่ ไปจนกว่าจะมีคำตัดสิน หรือพิสูจน์ได้ว่ามีความผิดจริง</p>
      <p><b>สำหรับคดี 1,000</b> มาจากการที่นายเนทันยาฮู ถูกกล่าวหาว่ารับสินบนเป็นสิ่งของมีค่าจากนาย Arnon Milchan ผู้สร้างภาพยนตร์ฮอลีวูดเชื้อสายอิสราเอล รวมถึงนาย James Packer มหาเศรษฐีเจ้าพ่ออสังหาชาวออสเตรเลีย เพื่อแลกกับการออกวีซ่าพิเศษร่วมถึงช่วยปกปิดภาษี</p>
      <p>นาย Mandelblit ระบุว่าสิ่งของมีค่าที่นายกอิสราเอลผู้นี้ได้รับมาระหว่างปี 2006 - 2016 นั้นส่วนใหญ่เป็นซิการ์และแชมเปญราคาแพงซึ่งรวมแล้วมีมูลค่าถึง 264,100 ดอลลาร์สหรัฐ (ราว 8 ล้านบาท)</p>
      <p><b>ส่วนคดี 2,000 และ คดี 4,000</b> สองคดีคล้ายกันตรงที่เกี่ยวข้องนายเนทันยาฮูที่เขาได้ให้กรรมสิทธิพิเศษแก่กลุ่มสื่อ Yedioth Ahronoth ซึ่งเป็นสื่อที่ทรงอิทธิพลในอิสราเอลเพื่อแลกกับการนำเสนอข่าวที่เป็นประโยชน์กับเขา เพื่อให้รัฐบาลของนายเนทันยาฮูออกกฎหมายหนุนกลุ่มทุนของตน และมุ่งสร้างความเสียหายกับสื่อคู่แข่ง</p>
      <p>การออกมาเตรียมฟ้องร้องดำเนินดคีดังกล่าวส่งผลให้นายเนทันยาฮูได้ออกแถลงการณ์ด้วยน้ำเสียงที่เต็มไปด้วยความขุ่นเคือง พร้อมทั้งปฏิเสธข้อกล่าวหาทั้งสาม พร้อมทั้งระบุว่าข้อกล่าวหาเหล่านี้เป็นเกมส์การเมืองของคู่แข่งที่ต้องการสกัดขาเขาช่วงเลือกตั้งทั่วไปครั้งแรกเมื่อเดือนเมษายนที่ผ่านมา</p>
    </article>
  </body>
</html>