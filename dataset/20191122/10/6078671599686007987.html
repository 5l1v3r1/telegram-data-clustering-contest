<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.cross.bg/huawei-dizaiini-wallpaper-1618553.html"/>
    <meta property="og:site_name" content="Cross"/>
    <meta property="article:published_time" content="2019-11-22T10:36:00+00:00"/>
    <meta property="og:title" content="НХА и Huawei напомнят за крайния срок на конкурса за авторски Wallpaper дизайни за смартфони"/>
    <meta property="og:description" content="/КРОСС/ Над 1000 участия вече са регистрирани в стартиралия на 25 октомври конкурс за Wallpaper дизайни за смартфони с тема „Хармония на цветовете&quot;, организиран от Националната художествена академия в партньорство с Huawei. Конкурсът, разделен в две категории - за авторски дизайни, и за фотографии, направени с Huawei устройства и подходящи за основа на Wallpaper дизайни, дава възможност на талантливи българи да изразят творческия си поглед към най-персоналното ни устройство - нашият смартфон. Конкурсът е отворен до 30 ноември, като заяките за участие се подават на официалния му уеб сайт."/>
  </head>
  <body>
    <article>
      <h1>НХА и Huawei напомнят за крайния срок на конкурса за авторски Wallpaper дизайни за смартфони</h1>
      <address>
        <time datetime="2019-11-22T10:36:00+00:00">22 Nov 2019, 10:36</time>
      </address>
      <p>/КРОСС/ Над 1000 участия вече са регистрирани в стартиралия на 25 октомври конкурс за Wallpaper дизайни за смартфони с тема „Хармония на цветовете", организиран от Националната художествена академия в партньорство с Huawei. Конкурсът, разделен в две категории - за авторски дизайни, и за фотографии, направени с Huawei устройства и подходящи за основа на Wallpaper дизайни, дава възможност на талантливи българи да изразят творческия си поглед към най-персоналното ни устройство - нашият смартфон. <br/>Конкурсът е отворен до 30 ноември, като заяките за участие се подават на <a href="https://huawei.nha.bg/">официалния му уеб сай</a>т.</p>
      <p>След това най-добрите 6 теми и големите победители ще бъдат избрани от авторитетно жури с председател Деканът на Факултета за изящни изкуства на Националната художествена академия проф. Светозар Бенчев и членове - популярният български фотограф, архитект и пътешественик Димитър Караниколов (@karanikolov), Генералният директор на Huawei Consumer Business Group за България и Северна Македония Лонгруи Циу (Джефри) и базираният в Хелзинки бразилско-италиански дизайнер Рафаел Гарути, Мениджър Графичен дизайн на Huawei Mobile Services, лектор по Huawei Themes в топ университети в Европа, и автор на мобилни теми с над 30 милиона изтегляния.</p>
      <figure>
        <img src="http://www.cross.bg/../../../photo_new_gallery/2019/11/22/30b6cb589cd3ac30ef6dda103a6964db.png"/>
      </figure>
      <p>Към момента съотношението на подадени оригинални графични дизайни и авторски фотографии, направени с Huawei устройства, е около 1:2, и всички те изразяват многоликата интерпретация на участниците за цветната хармония, която е навсякъде около нас. „Хармония на цветовете" е и темата на голямата награда в конкурса - спечелилият многобройни международни признания модел Huawei P30 Pro, чиито емблематични дизайни, вдъхновени от природни феномени като северното сияние, кристалните езера и кехлибарените изгреви му спечелиха милиони фенове по цял свят. Останалите награди са актуалният таблет Huawei MediaPad M5 lite, с 10.1- инчов дисплей и Creative pen писалка, най-новият смарт часовник Huawei Watch GT 2, и иновативната 360-градусова камера Huawei EnVision 360. Освен предметни награди, шестимата победители ще получат и международна трибуна и признание на таланта си, като творбите им ще бъдат превърнати от екипа на Huawei Mobile Services в смартфон теми, достъпни в цяла Европа от Huawei AppGallery в приложението Huawei Themes.</p>
    </article>
  </body>
</html>