<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/valve-half-life-alyx-esclusiva-vr/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-22T10:56:00+00:00"/>
    <meta property="og:title" content="Valve spiega perchè Half-Life Alyx è un'esclusiva VR | Game Division"/>
    <meta property="og:description" content="Durante un'intervista con gli sviluppatori di Valve all'interno del video Final Hours, è emerso il perchè Half-Life Alyx sarà un'esclusiva VR."/>
  </head>
  <body>
    <article>
      <h1>Valve spiega perchè Half-Life Alyx è un'esclusiva VR | Game Division</h1>
      <address>
        <time datetime="2019-11-22T10:56:00+00:00">22 Nov 2019, 10:56</time>
      </address>
      <p>Half-Life: Alyx è il <b>primo videogioco di Valve dopo anni di silenzio</b> della divisione di sviluppo della compagnia di Gabe Newell. Con grande sorpresa di molti fan, il nuovo capitolo della serie di Half-Life sarà giocabile solo con un visore VR. Geoff Keighley ha scambiato qualche chiacchiera con gli sviluppatori di Half-Life Alyx in una puntata della sua serie Final Hours, facendo trapelare qualche interessante dettaglio in più sul nuovo gioco Valve.</p>
      <p>Durante l’intervista è emersa <b>puntualmente la questione VR</b>, ed il team di sviluppo ha affermato che: <i>“È iniziato tutto come un modo per esplorare la realtà virtuale e quando abbiamo iniziato ad usare i controller e il casco VR ci siamo resi conto della quantità di interazioni e la quantità di possibilità che abbiamo riscontrato, più siamo andati avanti ad esplorare e più ci rendevamo conto che ci sono così tante opportunità che non possiamo trasmettere con mouse e tastiera. “</i></p>
      <figure>
        <iframe src="https://www.youtube.com/embed/-9K0eJEmMEw" width="500" height="281" data-service="Youtube" scrolling="no"/>
      </figure>
      <slideshow>
        <figure>
          <img src="https://www.tomshw.it/images/images/2019/11/half-life-alyx-64501.768x432.jpg"/>
        </figure>
        <figure>
          <img src="https://www.tomshw.it/images/images/2019/11/half-life-alyx-64474.768x432.jpg"/>
        </figure>
        <figure>
          <img src="https://www.tomshw.it/images/images/2019/11/half-life-alyx-64472.768x432.jpg"/>
        </figure>
      </slideshow>
      <p>Leggi anche: <a href="https://www.tomshw.it/videogioco/half-life-alyx-doppiatori-originali/">Half-Life Alyx i doppiatori originali non faranno parte del progetto</a></p>
      <p>Una cosa ancora più interessante emersa dal discorso è che il gioco sarà in grado di <b>tracciare le mani e la testa del giocatore separatamente</b>. Questo secondo Dario Casali è un vantaggio fondamentale che ha la Realtà Virtuale rispetto ai controlli tradizionali, ed un altro grande motivo per cui le meccaniche proposte in Half-Life Alyx non funzionerebbero allo stesso modo senza VR. <i>“Il tipo di interazioni che possiamo fare ora, non potremmo probabilmente farle con un mouse e una tastiera”</i>, ha infine aggiunto Casali facendo l’esempio abbastanza semplice di interagire con una porta. In Half-Life Alyx il giocatore potrà sbirciarci attraverso o lanciare una granata in una stanza chiudendola subito dopo. Lo stesso si potrà fare con le armi, usando la porta come copertura mentre si sgombrerà la stanza dai nemici.</p>
      <p>Vi ricordiamo che Half-Life Alyx uscirà a marzo 2020 in esclusiva per i visori di Realtà Virtuale: Valve Index, htc Vive, Oculus e Windows Mixed Reality. Il titolo sarà ambientato prima degli eventi del secondo capitolo e metterà il giocatore nei panni di Alyx Vance, intenta a salvare l’umanità dall’attacco da parte degli alieni Combine. <b>Cosa pensate della scelta di Valve nel realizzare Half-Life Alyx solo per Realtà Virtuale?</b> Diteci la vostra.</p>
      <blockquote>Se siete degli amanti di Half-Life e non state più nella pelle per il nuovo titolo della serie potete acquistare una T-Shirt brandizzata su Amazon a <a href="https://toms.it/OPAsr">questo indirizzo</a>.</blockquote>
    </article>
  </body>
</html>