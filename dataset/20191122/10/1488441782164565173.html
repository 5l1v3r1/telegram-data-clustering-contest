<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.androidworld.it/2019/11/22/android-auto-presto-ci-mostrera-meteo-nella-barra-del-display-auto-foto-679162/"/>
    <meta property="og:site_name" content="AndroidWorld"/>
    <meta property="article:published_time" content="2019-11-22T10:10:15+00:00"/>
    <meta property="og:title" content="Android Auto ci mostra il meteo nella barra di stato del display in auto (foto) (aggiornato)"/>
    <meta property="og:description" content="Android Auto è il servizio di infotainment che Google ha sviluppato specificatamente per i contesti di guida. Il servizio è..."/>
  </head>
  <body>
    <article>
      <h1>Android Auto ci mostra il meteo nella barra di stato del display in auto (foto) (aggiornato)</h1>
      <address><time datetime="2019-11-22T10:10:15+00:00">22 Nov 2019, 10:10</time> by <a rel="author" href="https://www.androidworld.it/author/vincent/" target="_blank">Vincenzo Ronca</a></address>
      <p><a href="https://www.androidworld.it/android-auto/">Android Auto</a> è il servizio di infotainment che Google ha sviluppato specificatamente per i contesti di <b>guida</b>. Il servizio è destinato ad essere completamente <a href="https://www.androidworld.it/2019/05/10/google-assistant-futuro-android-auto-la-nuova-modalita-guida-630096/">integrato in Google Assistant</a>, ma le novità non sarebbero limitate a questo.</p>
      <p>Secondo <a href="https://www.xda-developers.com/android-auto-4-8-weather-info-car-screen/"><i>XDA</i></a> infatti, che ha realizzato il <i>teardown</i> dell’apk relativo all’ultimo aggiornamento rilasciato, Android Auto potrebbe <b>presto ricevere</b> una nuova funzionalità: questa consisterebbe nella possibilità di <b>abilitare</b> la visualizzazione delle <b>informazioni meteo</b> nella <b>barra di stato</b> del display in auto, usando la posizione acquisita mediante lo smartphone collegato. L’immagine <b>in galleria</b> mostra come apparirebbe la relativa opzione per abilitarla nelle impostazioni di Android Auto.</p>
      <p>Attualmente la funzionalità <b>non è stata implementata</b> pubblicamente. Torneremo ad aggiornarvi appena emergeranno ulteriori novità in questo senso.</p>
      <p>
        <a href="https://play.google.com/store/apps/details?id=com.google.android.projection.gearhead">Disponibile su Google Play</a>
      </p>
      <p>Aggiornamento08/11/2019 ore 12:30</p>
      <p>Aggiorniamo l’articolo perché la <b>versione 4.8</b> di Android Auto nasconde <b>ulteriori novità</b>: sarebbe imminente l’arrivo della possibilità di <b>personalizzare il launcher</b> di Android Auto, ovvero ordinare oppure <b>nascondere le app</b> che vengono presentate sul display dell’auto. Come vedete dagli esempi nella <b>nuova galleria</b> in basso, alcune app di Google non possono essere nascoste.</p>
      <p>La novità sarebbe <b>già implementata</b> nell’ultimo aggiornamento dell’app Android Auto, a patto di ricevere l’abilitazione anche lato <b>server</b>. Non vi resta che attenderne la <b>ricezione automatica</b> oppure scaricarla ed installarla <b>manualmente</b> tramite il <b>link</b> riportato qui sotto.</p>
      <p>
        <a href="https://www.apkmirror.com/apk/google-inc/android-auto/android-auto-4-8-5943-release/">Android Auto – Google Maps, Media &amp; Messaging 4.8.5943 | Download APKMirror</a>
      </p>
      <p>Aggiornamento22/11/2019 ore 10:10</p>
      <p>Aggiorniamo nuovamente l’articolo perché sembra che finalmente sia <b>iniziata la distribuzione</b> della novità consistente nelle informazioni meteo sulla barra di stato di Android Auto. Come vedete dalla <b>nuova galleria</b> qui sotto, diversi utenti su <a href="https://www.reddit.com/r/AndroidAuto/comments/dzgb6h/new_update_has_the_temperature_at_the_top_now_can/">Reddit</a> hanno segnalato l’arrivo della novità grafica sullo schermo della propria auto.</p>
      <p>La novità sarebbe in fase di distribuzione <b>via server</b>, dunque non sarebbe correlata ad un aggiornamento dell’app. Non sappiamo in base a quale <b>criterio</b> Google la stia distribuendo: fateci sapere se l’avete già ricevuta, basta controllare nelle <b>impostazioni dell’app</b> Android Auto.</p>
      <p>Via: <a href="https://9to5google.com/2019/11/07/android-auto-weather-launcher-customization/">9to5Google</a></p>
    </article>
  </body>
</html>