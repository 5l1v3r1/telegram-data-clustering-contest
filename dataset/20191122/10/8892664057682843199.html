<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blikk.hu/aktualis/belfold/letartoztattak-egy-not-aki-mintegy-egymilliard-forintnyi-afat-csalt-el-pecsen/hjpfksn"/>
    <meta property="og:site_name" content="Blikk.hu"/>
    <meta property="article:published_time" content="2019-11-22T10:58:15+00:00"/>
    <meta property="og:title" content="Közel milliárdos áfacsalást lepleztek le Pécsen"/>
    <meta property="og:description" content="A bíróság egy hónapra elrendelte egy nő letartóztatását, aki mintegy egymilliárd forintnyi áfát csalt el - közölte a Pécsi Törvényszék pénteken az MTI-vel."/>
  </head>
  <body>
    <article>
      <h1>Közel milliárdos áfacsalást lepleztek le Pécsen</h1>
      <address><time datetime="2019-11-22T10:58:15+00:00">22 Nov 2019, 10:58</time> by <a rel="author" href="https://www.blikk.hu/szerzo/blikk-informacio" target="_blank">Blikk-információ</a></address>
      <p>
        <i>
          <b>
            <b>A bíróság egy hónapra elrendelte egy nő letartóztatását, aki mintegy egymilliárd forintnyi áfát csalt el - közölte a Pécsi Törvényszék pénteken az MTI-vel.</b>
          </b>
        </i>
      </p>
      <p>A közlemény szerint Sz. A. bűnszervezetet hozott létre, hogy az Európai Unió egyik tagállamából beszerzett különböző élelmiszeripari termékek (főként cukor és étolaj) után felmerülő áfa megfizetése nélkül tudják ezen termékeket továbbértékesíteni.</p>
      <p>A gyanúsított által létrehozott bűnszervezet a közösségen belüli beszerzés után keletkező áfa fizetési kötelezettségének nem tett eleget, így a <mark>2018-tól kezdődően 940 millió 576 ezer forint vagyoni hátrányt okozott.</mark></p>
      <p>A bíróság a letartóztatás elrendelésének indoklásában kifejtette: tartani lehet attól, hogy a gyanúsított a bizonyítást veszélyeztetné. Miután a gyanúsítottal szemben ugyanilyen bűncselekmény miatt büntetőeljárás van folyamatban, így tartani lehet attól is, hogy a terhére rótt bűncselekményt folytatná.</p>
      <p>A végzés ellen a gyanúsított és védője fellebbezést jelentettek be, így az nem végleges - írták.</p>
      <p>(<a href="https://www.blikk.hu/legfrissebb">A legfrissebb hírek itt</a>)</p>
    </article>
  </body>
</html>