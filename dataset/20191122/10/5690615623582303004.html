<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837200-zelenskiy-zdiysnit-ofitsiyniy-vizit-do-litvi"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-22T10:49:00+00:00"/>
    <meta property="og:title" content="Президент здійснить офіційний візит до Литви"/>
    <meta property="og:description" content="КИЇВ. 22 листопада. УНН. Президент України Володимир Зеленський 27 листопада здійснить офіційний візит до Литви. Про це повідомляє пресслужба Офісу …"/>
  </head>
  <body>
    <article>
      <h1>Президент здійснить офіційний візит до Литви</h1>
      <address><time datetime="2019-11-22T10:49:00+00:00">22 Nov 2019, 10:49</time> by <a rel="author">Саша Картер</a></address>
      <p><b>КИЇВ. 22 листопада. УНН</b>. Президент України Володимир Зеленський 27 листопада здійснить офіційний візит до Литви. Про це повідомляє пресслужба Офісу Президента, передає <b>УНН</b>.</p>
      <p>"27 листопада Президент України Володимир Зеленський відвідає з офіційним візитом Литовську Республіку – з метою участі у Дванадцятому засіданні Ради Президентів України та Литви", - йдеться у повідомленні ОП.</p>
      <p>Так, під час візиту заплановане проведення окремих переговорів Глави держави з Президентом Литви Гітанасом Науседою, спікером Сеймасу (парламенту) Литви Вікторасом Пранцкетісом та прем’єр-міністром Литви Саулюсом Сквернялісом.</p>
      <p>Також повідомляється, що у Вільнюсі Президенти України та Литви візьмуть участь у роботі П’ятого двостороннього економічного форуму.</p>
      <p>Зазначимо, у вівторок, 26 листопада <a href="https://www.unn.com.ua/uk/news/1837092-zmi-estoniyi-zelenskiy-pribude-z-vizitom-u-tallinn-26-listopada">запланований візит</a> Президента до Естонської Республіки.</p>
    </article>
  </body>
</html>