<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hotnews.ro/stiri-esential-23506973-noua-avertizare-anm-lapovita-ninsoare-vant-puternic-pana-sambata-dimineata-capitala.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-11-22T10:42:00+00:00"/>
    <meta property="og:title" content="Nouă avertizare ANM: Lapoviță, ninsoare și vânt puternic până sămbătă dimineața, în Capitală"/>
    <meta property="og:description" content="Meteorologii au emis o nouă prognoză specială pentru Capitală, valabilă până sâmbătă dimineață, interval în care vremea va fi deosebit de rece, cu ploi temporare."/>
  </head>
  <body>
    <article>
      <h1>Nouă avertizare ANM: Lapoviță, ninsoare și vânt puternic până sămbătă dimineața, în Capitală</h1>
      <address><time datetime="2019-11-22T10:42:00+00:00">22 Nov 2019, 10:42</time> by <a rel="author">Redactia</a></address>
      <p><b>Meteorologii au emis o nouă prognoză specială pentru Capitală, valabilă până sâmbătă dimineață, interval în care vremea va fi deosebit de rece, cu ploi temporare. <br/></b><br/>Vineri seară ar putea să apară lapovița și ninsoarea, transmite Mediafax. ”Vremea va fi închisă și deosebit de rece. Temporar va ploua, iar din orele serii va crește probabilitatea și pentru precipitații sub formă de lapoviță sau ninsoare. Vântul va avea intensificări, mai ales pe parcursul zilei, când rafalele vor atinge 45...55 km/h, amplificând senzația de rece”, transmite Administrația Națională de Meteorologie (ANM). <br/><br/>Temperatura maximă va fi în jur de 2 grade, iar cea minimă de -1...1 grad. Prognoza este valabilă de vineri dimineață până sâmbătă la ora 10:00.</p>
    </article>
  </body>
</html>