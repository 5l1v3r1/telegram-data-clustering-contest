<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.b1.ro/stiri/politica/ludovic-orban-guvern-formule-cresterea-salariului-minim-306707.html"/>
    <meta property="og:site_name" content="B1 TV"/>
    <meta property="article:published_time" content="2019-11-22T10:33:49+00:00"/>
    <meta property="og:title" content="Orban: Până luni vom avea scenariile şi formulele cu privire la creşterea salariului minim. Urmează negocierile cu partenerii sociali"/>
    <meta property="og:description" content="Ludovic Orban a anunțat că, până luni, Guvernul va avea finalizate scenariile şi formulele care stau la baza propunerilor privind creşterea salariului minim, informează Agerpres. Întrebat dacă salariul minim..."/>
  </head>
  <body>
    <article>
      <h1>Orban: Până luni vom avea scenariile şi formulele cu privire la creşterea salariului minim. Urmează negocierile cu partenerii sociali</h1>
      <address><time datetime="2019-11-22T10:33:49+00:00">22 Nov 2019, 10:33</time> by <a rel="author">Redacția B1.ro</a></address>
      <p>Ludovic Orban a anunțat că, până luni, Guvernul va avea finalizate scenariile şi formulele care stau la baza propunerilor privind creşterea salariului minim, informează <a href="https://www.agerpres.ro/politica/2019/11/22/ludovic-orban-pana-luni-vom-avea-scenariile-si-formulele-cu-privire-la-cresterea-salariului-minim--407392">Agerpres.</a></p>
      <p>Întrebat dacă salariul minim va fi majorat cu 7,2%, premierul a răspuns: <i>„Nu pot să vă dau această lămurire, pentru că declanşăm negocierile cu partenerii sociali, aşteptăm punctele de vedere ale partenerilor sociali”. </i></p>
      <p><i>„În ceea ce ne priveşte pe noi, până luni vom avea scenariile şi formulele care stau la baza propunerilor pe care le formulăm, care se bazează pe realităţi economice, pe indicatori economici obiectivi. Evident, vom vedea în dezbaterile pe care le avem cu societatea civilă, cu patronatele, cu sindicatele, care va fi rezultatul, ce argumente au şi ei privitor la salariul minim pe economie şi vom ajunge la un rezultat”, </i>a declarat Ludovic Orban.</p>
      <p>Liberalul a precizat că și-au propus ca până la finalul lunii noiembrie să ajungă la o concluzie.<br/> </p>
    </article>
  </body>
</html>