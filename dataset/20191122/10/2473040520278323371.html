<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wall-street.ro/articol/Politic/247101/viorica-dancila-il-chem-pe-klaus-iohannis-la-dezbatere-la-parlament.html"/>
    <meta property="og:site_name" content="Wall-Street"/>
    <meta property="article:published_time" content="2019-11-22T10:33:54+00:00"/>
    <meta property="og:title" content="Viorica Dancila - scrisoare deschisa: Il chem pe Klaus Iohannis la dezbatere in aceasta seara la Parlament"/>
    <meta property="og:description" content="Candidatul PSD la alegerile prezidentiale, Viorica Dancila, lanseaza un apel public, vineri, printr-o scrisoare deschisa, de a-l chema pe Klaus Iohannis, la Palatul Parlamentului, &quot;la o confruntare democratica pe care romanii o cer si o merita&quot;."/>
  </head>
  <body>
    <article>
      <h1>Viorica Dancila - scrisoare deschisa: Il chem pe Klaus Iohannis la dezbatere in aceasta seara la Parlament</h1>
      <address>
        <time datetime="2019-11-22T10:33:54+00:00">22 Nov 2019, 10:33</time>
      </address>
      <p>
        <b>Candidatul PSD la alegerile prezidentiale, Viorica Dancila, lanseaza un apel public, vineri, printr-o scrisoare deschisa, de a-l chema pe Klaus Iohannis, la Palatul Parlamentului, "la o confruntare democratica pe care romanii o cer si o merita".</b>
      </p>
      <p>"Dragi romani, dragi jurnalisti, dragi formatori de opinie, indiferent de optiunea dumneavoastra duminica, cred ca sunteti de acord cu totii ca felul in care domnul Iohannis a ales sa se comporte in toata aceasta perioada este de neacceptat. Nimeni, dar absolut nimeni, nu si-ar fi permis sa refuze, fara niciun argument credibil, o dezbatere electorala. Nimeni nu a inteles pana la acest moment de ce intrebare fuge atat de tare domnul Iohannis. Ce poate sa justifice o asemenea atitudine de dispret si lipsa de reactie la apelul romanilor? Ce ne ascunde domnul Iohannis?", se arata in scrisoarea deschisa a liderului PSD, postata pe Facebook.</p>
      <p>Ea adauga ca "pana in ultima clipa, voi insista si voi fi pregatita pentru confruntarea democratica pe care romanii o cer si o merita! Asa ca lansez un apel public. Sa il chemam pe Klaus Iohannis la dezbatere in aceasta seara, incepand cu ora 20,00, la Palatul Parlamentului! Echipa mea de campanie deja incearca sa ia legatura cu stafful domnului Iohannis pentru a stabili aceasta intalnire".</p>
      <p>Potrivit Vioricai Dancila, "chiar si in ultima zi de campanie, domnul Iohannis le spune romanilor, la fel de obsesiv si stupid, ca au de ales intre dumnealui si PSD". "Nu, domnule presedinte! Romanii au de ales intre un om care fuge de intrebari si unul care, in ultimele zile, a raspuns catorva sute de intrebari venite de la toti jurnalistii, fara menajamente, fara repetitii, fara regie!", spune Viorica Dancila.</p>
      <p>
        <a href="https://www.wall-street.ro/articol/Politic/246909/rares-bogdan-dezbaterea-lui-iohannis-dupa-model-american-cate-intrebari-vor-pune-invitatii.html">Citeste si:<br/>Rares Bogdan: Dezbaterea lui Iohannis, dupa model american</a>
      </p>
      <figure>
        <img src="https://img.wall-street.ro/image_thumbs/thumbs/c91/c912fbf832708fc6e789e55654640f99-400x250-00-65.jpg?v=1574073828"/>
      </figure>
      <footer>Sursa foto: <a href="http://foto.agerpres.ro/">Agerpres</a></footer>
    </article>
  </body>
</html>