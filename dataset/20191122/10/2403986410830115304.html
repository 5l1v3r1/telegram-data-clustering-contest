<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/lifestyle/tvorets_roketmena_dekster_fletcher_ekranizuye_legendarniy_roman_drakula_n1237773"/>
    <meta property="og:site_name" content="24 Канал"/>
    <meta property="article:published_time" content="2019-11-22T10:25:00+00:00"/>
    <meta property="og:title" content="Творець &quot;Рокетмена&quot; Декстер Флетчер екранізує легендарний роман &quot;Дракула&quot;"/>
    <meta property="og:description" content="Відома американська кінокомпанія Universal Pictures та 53-річний англійський режисер та актор Декстер Флетчер візьмуться за екранізацію &quot;Дракули&quot;."/>
  </head>
  <body>
    <article>
      <h1>Творець "Рокетмена" Декстер Флетчер екранізує легендарний роман "Дракула"</h1>
      <address><time datetime="2019-11-22T10:25:00+00:00">22 Nov 2019, 10:25</time> by <a rel="author" href="https://24tv.ua/marta_veresyuk_tag6433/" target="_blank">Марта Вересюк</a></address>
      <p>
        <b>Відома американська кінокомпанія Universal Pictures та 53-річний англійський режисер та актор Декстер Флетчер візьмуться за екранізацію "Дракули".</b>
      </p>
      <p>Про те, що вже скоро світовий кінематограф представить фанатам Дракули чергову екранізацію повідомляє видання<a href="https://www.filmstories.co.uk/news/dexter-fletcher-signs-up-for-universal-horror-movie/"> Film Stories</a>.</p>
      <blockquote>Читайте також: <a href="https://24tv.ua/lifestyle/netflix_znime_prodovzhennya_populyarnogo_serialu_vikingi_podrobitsi_n1237441">Netflix зніме продовження популярного серіалу "Вікінги": подробиці</a></blockquote>
      <p>У джерелі зазначається, що за створення картини візьмуться знамениті творці кіно. Так, режисером фільму виступить Декстер Флетчер, який відомий такими роботами, як "Богемна рапсодія", "Рокетмен" та іншими, а також Раян Рідлі, який напише сценарій. Ідею екранізувати "Дракулу" розробив творець "Ходячих мерців" і письменник Роберт Кіркман.</p>
      <p>За сюжетом, головний герой фільму Ренфілд, господарем якого був Дракула, сидить у в'язниці. Він розуміє, що став заручником своїх помилок і хоче переосмислити своє життя.</p>
      <blockquote><b>Цікавий факт:</b> загальна кількість фільмів, серіалів і мультфільмів, в яких присутній персонаж Дракула, складає <b>70 картин</b>!</blockquote>
      <p><b>Що відомо про "Дракулу"?</b> "Дракула" – роман ірландського письменника Брема Стокера, який вперше побачив світ у 1897 році. Граф Дракула – вампір, головний персонаж та антагоніст твору, який відносять до жанру "готичний роман". Перша екранізація "Дракули" відбулася у 1921 році в Угорщині. </p>
      <figure>
        <img src="https://24tv.ua/resources/photos/news/620_DIR/201911/1237773_10192353.jpg?201911102146"/>
        <figcaption>Дракула в одній із екранізацій / PBS</figcaption>
      </figure>
    </article>
  </body>
</html>