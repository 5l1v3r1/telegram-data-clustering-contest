<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.svt.se/nyheter/lokalt/blekinge/knarkodling-i-odehus-avslojad-tva-man-atalas"/>
    <meta property="og:site_name" content="SVT Nyheter"/>
    <meta property="article:published_time" content="2019-11-22T10:03:02+00:00"/>
    <meta property="og:title" content="Knarkodling i ödehus avslöjad – två män åtalas"/>
    <meta property="og:description" content="I vintras gjorde polisen ett tillslag mot ett ödehus i Mörrumstrakten. Där hittade de en större cannabisodling, och två män som befann sig på platsen greps."/>
  </head>
  <body>
    <article>
      <h1>Knarkodling i ödehus avslöjad – två män åtalas</h1>
      <address><time datetime="2019-11-22T10:03:02+00:00">22 Nov 2019, 10:03</time> by <a rel="author">Erik Alfredsson</a></address>
      <p>
        <b>I vintras gjorde polisen ett tillslag mot ett ödehus i Mörrumstrakten. Där hittade de en större cannabisodling, och två män som befann sig på platsen greps.</b>
      </p>
      <p>Polisen bedrev i vintras spaning mot ödehuset i Mörrum. När de beslutade sig för att göra ett tillslag kunde de avslöja en större cannabisodling, och gripa de två männen som befann sig på platsen.</p>
      <p>Nu åtalas de för odlingen. Den ena mannen, i 30-årsåldern, åtalas för odlingen i ödehuset. Den andra, i 25-årsåldern, åtalas för en mindre odling som han haft i sin lägenhet, som han menar att han ville flytta över till ödehuset.</p>
      <p>30-åringen nekar till samtliga brottsanklagelser. 25-åringen erkänner sin del i brottsligheten.</p>
    </article>
  </body>
</html>