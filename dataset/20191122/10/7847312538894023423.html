<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://wpolityce.pl/polityka/474176-byla-premier-krytycznie-o-powierzeniu-komisji-biejat"/>
    <meta property="og:site_name" content="wPolityce.pl"/>
    <meta property="article:published_time" content="2019-11-22T10:29:12+00:00"/>
    <meta property="og:title" content="Beata Szydło krytycznie o powierzeniu komisji Magdalenie Biejat. Była premier apeluje, aby &quot;nie oddawać symbolu, jakim jest rodzina&quot;"/>
    <meta property="og:description" content="Szydło podkreśliła, że program Zjednoczonej Prawicy oparty był na rodzinie i taki program powinien być kontynuowany."/>
  </head>
  <body>
    <article>
      <h1>Beata Szydło krytycznie o powierzeniu komisji Magdalenie Biejat. Była premier apeluje, aby "nie oddawać symbolu, jakim jest rodzina"</h1>
      <address><time datetime="2019-11-22T10:29:12+00:00">22 Nov 2019, 10:29</time> by <a rel="author" href="https://wpolityce.pl/autorzy/100-zespol-wpolitycepl" target="_blank">Zespół wPolityce.pl</a></address>
      <p>
        <b>Program Zjednoczonej Prawicy kładł nacisk na rodzinę, a ugrupowania lewicowe proponują „pewien model destrukcji rodziny - oceniła w piątek w Krakowie b. premier Beata Szydło, krytykując oddanie Lewicy przewodnictwa w sejmowej Komisji Polityki Społecznej i Rodziny.</b>
      </p>
      <p>CZYTAJ RÓWNIEŻ: <a href="https://wpolityce.pl/polityka/472862-co-sie-dzieje-poslanka-lewicy-szefowa-komisji-rodziny">Posłanka Lewicy szefową sejmowej komisji rodziny. Poparli ją m. in. niektórzy posłowie PiS! Siarkowska: Po prostu tego nie rozumiem</a></p>
      <p>
        <a href="https://wpolityce.pl/polityka/472880-nowa-szefowa-komisji-rodziny-chce-konstruktywnej-pracy">TYLKO U NAS. Nowa szefowa komisji rodziny: Nie ukrywam poglądów, ale chcę wszystkim zapewnić możliwość konstruktywnej pracy</a>
      </p>
      <p>Była premier, a obecnie europosłanka PiS, zabrała głos podczas konferencji „Od tolerancji do despotyzmu. Lewicowy marsz na Polskę”, organizowanej przez europosła PiS Ryszarda Legutkę w siedzibie Zgromadzenia Księży Misjonarzy.</p>
      <p>Szydło podkreśliła, że program Zjednoczonej Prawicy oparty był na rodzinie i taki program powinien być kontynuowany. W jej ocenie błędem jest oddanie lewicy przewodnictwa Komisji Polityki Społecznej i Rodziny w Sejmie. Przewodniczącą tej komisji została wiceszefowa Klubu Lewicy Magdalena Biejat.</p>
      <figure>
        <iframe data-src="https://twitter.com/MazurKrzysztof/status/1197802883510652928" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <blockquote>W czasach, kiedy w polskim parlamencie znalazła się reprezentacja ugrupowań lewicowych, które nie ukrywają, z jakim programem przyszły – bo nie można im odmówić, że nie mają programu dot. rodzin – ale to zupełnie inny model budowania rodziny, myślę że możemy powiedzieć, że to pewien model destrukcji rodziny</blockquote>
      <p>— zaznaczyła b. premier.</p>
      <p>Zaapelowała też, by nie bać się mówić o chrześcijańskich wartościach, by „nie oddawać symbolu, jakim jest rodzina”, będąca – jak mówiła – fundamentem wartości.</p>
      <p>CZYTAJ TAKŻE: <a href="https://wpolityce.pl/polityka/473981-zaczyna-sie-biejat-lewica-rozszerza-definicje-rodziny">Zaczyna się! Biejat: „Lewica rozszerza definicję rodziny i nie przymyka oczu na fakty. Pary jednopłciowe powinny mieć prawo do adopcji”</a></p>
      <p>kb/PAP</p>
    </article>
  </body>
</html>