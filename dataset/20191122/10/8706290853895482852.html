<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.enikos.gr/society/685885/gnosti-epicheirimatias-epese-thyma-klopis-apo-tin-oikiaki-voitho-"/>
    <meta property="og:site_name" content="enikos.gr"/>
    <meta property="article:published_time" content="2019-11-22T10:30:00+00:00"/>
    <meta property="og:title" content="Γνωστή επιχειρηματίας έπεσε θύμα κλοπής από την οικιακή βοηθό - Χρήματα και κοσμήματα έκαναν “φτερά”"/>
    <meta property="og:description" content="Θύμα κλοπής έπεσε γνωστή επιχειρηματίας καθώς η οικιακή βοηθός την οποία είχε προσλάβει κατάφερε να αποσπάσει με “ταχυδακτυλουργικό” τρόπο..."/>
  </head>
  <body>
    <article>
      <h1>Γνωστή επιχειρηματίας έπεσε θύμα κλοπής από την οικιακή βοηθό - Χρήματα και κοσμήματα έκαναν “φτερά”</h1>
      <address>
        <time datetime="2019-11-22T10:30:00+00:00">22 Nov 2019, 10:30</time>
      </address>
      <p>Θύμα <a href="http://www.enikos.gr/society/682125/synelifthisan-dyo-19chrones-gia-klopi-kallyntikon">κλοπής</a> έπεσε γνωστή επιχειρηματίας καθώς η οικιακή βοηθός την οποία είχε προσλάβει κατάφερε να αποσπάσει με “ταχυδακτυλουργικό” τρόπο και χωρίς να γίνει αντιληπτή μεγάλο χρηματικό ποσό και κοσμήματα μέσα από το σπίτι της, σύμφωνα με την Espresso.</p>
      <p>Όπως αναφέρει το δημοσίευμα, η επιχειρηματίας φύλασσε μετρητά και κοσμήματα σε έναν χώρο μέσα στο σπίτι της στα βόρεια προάστια που λίγοι γνώριζαν και στον οποίο ακόμη λιγότεροι είχαν πρόσβαση. Μετά το αρχικό σοκ που υπέστη από την απώλεια των χρημάτων και των κοσμημάτων, άρχισε να στρέφει τις υποψίες της στην οικιακή βοηθό από τη Μολδαβία η οποία είχε σταματήσει να εργάζεται για αυτήν πριν από λίγο καιρό.</p>
      <p>Η γνωστή επιχειρηματίας κατέφυγε στις διωκτικές Αρχές και κατέθεσε ότι η Μολδαβή, που εργαζόταν επί τρεις μήνες στο σπίτι της, είχε κερδίσει την εμπιστοσύνη της και είχε ελευθερία κινήσεων μέσα στην οικεία της. Όπως υποστήριξε, της έριχνε στάχτη στα μάτια δουλεύοντας ευσυνείδητα, ενώ παράλληλα έβαζε στις τσέπες της ό,τι πολύτιμο υπήρχε.</p>
      <p>Σύμφωνα με τη μήνυση που κατέθεσε στο Τμήμα Ασφαλείας της περιοχής για να καταγγείλει την κλοπή “μαμούθ”, η 45χρονη επιχειρηματίας φέρεται ότι κατηγορεί την οικιακή βοηθό πως της έχει αποσπάσει χρηματικό ποσό που ξεπερνά τα 80.000 ευρώ καθώς και κοσμήματα η αξία των οποίων ανέρχεται σε 100.000 ευρώ, τα οποία φύλασσε σε ειδικό χώρο μέσα στο σπίτι της.</p>
      <p>Όπως αναφέρει στη μήνυσή της η 45χρονη, η οικιακή βοηθός κατάφερε χωρίς να γίνει αντιληπτή να αποσπάσει τμηματικά τα χρήματα, τα κοσμήματα και τα υπόλοιπα τιμαλφή. Η επιχειρηματίας φέρεται ότι κατέθεσε στις Αρχές πως δεν γνωρίζει πότε ακριβώς έγινε η κλοπή, καθώς προτού την αντιληφθεί η οικιακή βοηθός είχε αποχωρήσει από την εργασία της, συγκεκριμένα αυτό είχε γίνει πριν από έναν μήνα.</p>
      <p>Για την υπόθεση έχει σχηματιστεί ποινική δικογραφία, ενώ έχουν εκδοθεί αναζητήσεις για την Μολδαβή οικιακή βοηθό προκειμένου να προσαχθεί στην Ασφάλεια και να εξεταστεί για τις κατηγορίες που αποδίδει σε βάρος της η πρώην εργοδότριά της.</p>
      <p>Πηγή πληροφοριών: Espresso</p>
      <related>
        <h4>σχετικά άρθρα</h4>
        <a href="http://www.enikos.gr/society/685656/pethane-o-konstantinos-dafermos%0A%20%20%20%20%0A"/>
        <a href="http://www.enikos.gr/society/683141/exichniastike-i-dolofonia-tou-43chronou-epicheirimatia-sti-rodo-i%0A%20%20%20%20%0A"/>
        <a href="http://www.enikos.gr/society/683056/agrio-egklima-sti-rodo-nekros-45chronos-epicheirimatias%0A%20%20%20%20%0A"/>
        <a href="http://www.enikos.gr/society/682503/eklepsan-ta-souvlakia-pou-metefere-dianomeas-alla-eginan-tsakotoi%0A%20%20%20%20%0A"/>
        <a href="http://www.enikos.gr/society/682125/synelifthisan-dyo-19chrones-gia-klopi-kallyntikon%0A%20%20%20%20%0A"/>
        <a href="http://www.enikos.gr/society/681390/i-ektelesi-tou-epicheirimatia-sto-chaidari-kai-i-schesi-me-ton-ka%0A%20%20%20%20%0A"/>
        <a href="http://www.enikos.gr/society/681310/dolofonia-sto-chaidari-katharo-to-kalasnikof-symfona-me-ti-vallis%0A%20%20%20%20%0A"/>
        <a href="http://www.enikos.gr/society/681199/nea-stoicheia-gia-ti-dolofoniki-epithesi-sto-chaidari-oi-astynomi%0A%20%20%20%20%0A"/>
        <a href="http://www.enikos.gr/society/681179/video-ntokoumento-me-tous-drastes-tis-dolofonias-tou-epicheirimat%0A%20%20%20%20%0A"/>
      </related>
    </article>
  </body>
</html>