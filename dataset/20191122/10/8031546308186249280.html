<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://kanal3.bg/news/109357-Poslanikat-na-SASht%253A-Vyarvam%252C-che-sreshtata-Tramp---Borisov-shte-e-polodzitelna-i-plodotvorna"/>
    <meta property="og:site_name" content="Канал 3"/>
    <meta property="article:published_time" content="2019-11-22T10:06:00+00:00"/>
    <meta property="og:title" content="Посланикът на САЩ: Вярвам, че срещата Тръмп - Борисов ще е положителна и плодотворна"/>
    <meta property="og:description" content="Екип американски технически експерти ще разгледат възможностите за ядрения енергиен сектор в България, каза Херо Мустафа"/>
  </head>
  <body>
    <article>
      <h1>Посланикът на САЩ: Вярвам, че срещата Тръмп - Борисов ще е положителна и плодотворна</h1>
      <h2>Екип американски технически експерти ще разгледат възможностите за ядрения енергиен сектор в България, каза Херо Мустафа</h2>
      <address>
        <time datetime="2019-11-22T10:06:00+00:00">22 Nov 2019, 10:06</time>
      </address>
      <p>
        <b>Вярвам, че предстоящата среща между президента Тръмп и министър-председателя Борисов ще е положителна и плодотворна. Самата среща представлява възможност лидерите ни и страните ни да се опознаят, и да преминат на следващото ниво във взаимоотношенията ни. Това заяви за предстоящата визита на премиера Борисов в САЩ и срещата му с президента Тръмп на 25 ноември посланикът на Съединените щати в България Херо Мустафа на бизнес закуска, която<i><a href="http://kanal3.bg/live"> Канал 3 излъчи на живо.</a> Тя бе организирана от Американската търговска камара.</i></b>
      </p>
      <p>"Предполагам, че президентът Тръмп и министър-председателят Бойко Борисов ще говорят за сигурността, за инвестициите, за върховенството на закона и за сигурността на енергийните доставки. Трябва да се възползваме от настоящия етап от партньорството между САЩ и България. Стремим се да работим заедно за една по-успешна и по-стабилна България. </p>
      <p> <br/> <br/><i>Как виждам следващите 3 години? Нека изградим България като един истински енергиен хъб, един енергичен газов пазар в региона, така, че страната да не зависи само от един доставчик", посочи Херо Мустафа.<br/></i> <br/><b>По думите й целта на американската страна е "да дадем възможност втечненият природен газ да се превърне в реалност в региона". "САЩ ще изпратят екип от технически експерти, за да разгледат възможностите за ядрения енергиен сектор в България, като посетят Белене и Козлодуй", разкри американският посланик.<br/></b> </p>
      <p>"България има сериозен потенциал да се превърне във важен член на регионални, но и на световни институции. България трябва да направи сериозни стъпки напред във върховенството на закона и борбата срещу корупцията. След 3 г. България може да се е превърнала в най-привлекален партньор", смята Херо Мустафа.</p>
      <p> <br/><b>"Защо съм такъв оптимист? Виждате, че са налице цял набор факторие - има политическа воля, има народ, готов да прави крачки напред, за да осигури качествено подобряване на стандартите на живот, имаме регион, който търси българската лидерска позиция, освен това имаме в момента макроикономическа стабилност, който позволява икономически растеж", пожела американският посланик.<br/></b> <br/> </p>
      <related>
        <h4>Още по темата</h4>
        <a href="http://kanal3.bg/news/bulgaria/politics/109238-Hero-Mustafa%253A-Postoyanna-rabota-za-zashtita-na-varhovenstvoto-na-zakona-i-svobodata-na-mediite"/>
      </related>
    </article>
  </body>
</html>