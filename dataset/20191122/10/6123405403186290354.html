<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.affaritaliani.it/mediatech/ascolti-tv-celentano-battuto-dal-film-di-serie-b-rai3-sul-podio-con-dandini-638772.html?ref=ig"/>
    <meta property="og:site_name" content="Affari Italiani"/>
    <meta property="article:published_time" content="2019-11-22T10:00:00+00:00"/>
    <meta property="og:title" content="Ascolti Tv: Celentano soccombe al film di serie B, Rai3 sul podio con Dandini"/>
    <meta property="og:description" content="Auditel: Canale 5 e il Molleggiato battuti dal film di Rai1, Stati Generali terzo programma più visto in prima serata, Del Debbio batte Formigli"/>
  </head>
  <body>
    <article>
      <h1>Ascolti Tv: Celentano soccombe al film di serie B, Rai3 sul podio con Dandini</h1>
      <h2>Auditel: Canale 5 e il Molleggiato battuti dal film di Rai1, Stati Generali terzo programma più visto in prima serata, Del Debbio batte Formigli</h2>
      <address><time datetime="2019-11-22T10:00:00+00:00">22 Nov 2019, 10:00</time> by <a rel="author">Marco Zonetti</a></address>
      <p><b>Gli ascolti Tv e i dati Auditel di giovedì 21 novembre 201</b>9, in prima serata, vedono su Rai1 il film <i><b>Miracoli dal Cielo</b></i> contrastare la terza puntata di <i><b>Adrian Live – Questa è la Storia...</b></i> di <b>Adriano Celentano</b>, che ha poi lasciato spazio a un nuovo episodio della serie <i><b>Adrian</b></i>. Su Rai2 il film <i><b>Life - Non oltrepassare il limite</b></i>, e su Rai3 il debutto di <i><b>Stati Generali </b></i>di <b>Serena Dandini</b>. Consueta disfida dei talk politici tra Rete4 con <b>Paolo Del Debbio</b> con <i><b>Dritto e Rovescio</b></i> e La7 con <b>Corrado Formigli</b> e <i><b>Piazza Pulita</b></i>, entrambe le trasmissioni perlopiù dedicate alle <b>prossime elezioni in Emilia-Romagna </b>e all'esito del voto sulla piattaforma del M5s Rousseau con <b>la "sconfitta" di Luigi Di Maio</b>. </p>
      <p><b>Su Rai1 <i>Miracoli dal Cielo</i> ha vinto la serata con 3.921.000 spettatori (17.6% di share.)</b>, battendo su Canale 5 <i><b>Adrian Live – Questa è la storia</b></i> che ha raccolto 3.354.000 spettatori (14.1%), mentre il cartoon <i><b>Adrian</b></i> ne ha convinti 1.485.000 (9.6%). Su Rai2 <i><b>Life – Non Oltrepassare il limite </b></i>convince 956.000 spettatori (4% di share), mentre su Italia 1 <i><b>The Transporter 3</b></i> ha totalizzato 1.492.000 spettatori (6.4%). <b>Su Rai3 <i>Stati Generali </i>debutta con 1.467.000 spettatori (6.9%)</b>, terzo programma più visto in <i>prime time</i>, battendo su Rete4 <i><b>Dritto e Rovescio</b></i> e i suoi 1.161.000 spettatori con il 6.6%  e su La7 <i><b>Piazza Pulita </b></i>con i suoi 1.012.000 spettatori (5.8%) in crescita.</p>
      <p><b>La scorsa settimana su Canale 5 </b><i><b>Adrian Live – Questa è la Storia…</b></i> convinceva 3.439.000 spettatori (13.7% di share) mentre <i><b>Adrian</b></i> ne attirava 1.527.000 spettatori (8.7%). Su Rete4 <i><b>Dritto e Rovescio</b></i> segnava 1.205.000 spettatori con il 6.7% di share, superando La7 con <i><b>Piazza Pulita</b></i> e i suoi 998.000 spettatori con uno share del 5.4%, che cresceva di quasi un punto e mezzo rispetto alla settimana precedente.</p>
      <p> </p>
    </article>
  </body>
</html>