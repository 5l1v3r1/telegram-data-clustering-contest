<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.ansa.it/sito/notizie/mondo/2019/11/22/referendum-indipendenza-a-bougainville_209d0207-b4b9-46ce-b54f-7ea9b2ac09a8.html"/>
    <meta property="og:site_name" content="ANSA.it"/>
    <meta property="article:published_time" content="2019-11-22T10:56:00+00:00"/>
    <meta property="og:title" content="Referendum indipendenza a Bougainville"/>
    <meta property="og:description" content="L'isola di Bougainville potrebbe diventare la più giovane nazione al mondo se al referendum che si apre domani i suoi abitanti voteranno sì all'indipendenza dalla Papua Nuova Guinea. (ANSA)"/>
  </head>
  <body>
    <article>
      <h1>Referendum indipendenza a Bougainville</h1>
      <h2>Si vota per l'autonomia dalla Papua Nuova Guinea</h2>
      <address><time datetime="2019-11-22T10:56:00+00:00">22 Nov 2019, 10:56</time> by <a rel="author">Redazione ANSA</a></address>
      <p>(ANSA) - WELLINGTON, 22 NOV - L'isola di Bougainville potrebbe diventare la più giovane nazione al mondo se al referendum che si apre domani i suoi abitanti voteranno sì all'indipendenza dalla Papua Nuova Guinea.<br/>    Le consultazioni dureranno due settimane e sono la conseguenza dell'accordo di pace siglato nel 2001 per mettere fine ad una brutale civile durata, a fasi alterne, quasi vent'anni e nella quale sono morte 15.000 persone.<br/>    Secondo gli esperti, i 250.000 abitanti dell'isola voteranno a larga maggioranza per l'indipendenza, tuttavia il referendum non è vincolante. L'autonomia di Bougainville dovrà comunque essere negoziata dalle sue autorità assieme con quelle della Papua Nuova Guinea che poi sottoporranno l'accordo all'approvazione del Parlamento.<br/>   </p>
      <footer>RIPRODUZIONE RISERVATA © Copyright ANSA</footer>
    </article>
  </body>
</html>