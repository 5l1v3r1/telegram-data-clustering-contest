<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://leganerd.com/2019/11/22/joker-il-sequel-del-film-con-joaquin-phoenix-non-si-fara/"/>
    <meta property="og:site_name" content="Lega Nerd"/>
    <meta property="article:published_time" content="2019-11-22T10:33:14+00:00"/>
    <meta property="og:title" content="Joker: il sequel del film con Joaquin Phoenix non si farà?"/>
    <meta property="og:description" content="Deadline è molto scettico sulla possibilità di un sequel, mentre Variety è più possibilista. Ecco gli ultimi dettagli sul sequel del Joker."/>
  </head>
  <body>
    <article>
      <h1>Joker: il sequel del film con Joaquin Phoenix non si farà?</h1>
      <address><time datetime="2019-11-22T10:33:14+00:00">22 Nov 2019, 10:33</time> by <a rel="author" href="https://leganerd.com/author/newsbot27/" target="_blank">newsbot27</a></address>
      <p>
        <i>Deadline è molto scettico sulla possibilità di un sequel, mentre Variety è più possibilista. Ecco gli ultimi dettagli sul sequel del Joker.</i>
      </p>
      <p>Dopo la clamorosa notizia rivelata dal <a href="https://leganerd.com/2019/11/20/joker-la-warner-bros-sta-sviluppando-il-sequel-del-film/">The Hollywood Reporter</a> sono subito arrivate le smentite. O almeno, per ora, sembra che il tanto atteso sequel del<b> Joker</b> non abbia ancora ricevuto l’ufficialità.</p>
      <related>
        <a href="https://leganerd.com/2019/11/20/joker-la-warner-bros-sta-sviluppando-il-sequel-del-film/"/>
      </related>
      <p> </p>
      <p>Anzi, secondo Deadline il pezzo realizzato dal The Hollywood Reporter sarebbe una sorta click bait, perché le fonti vicine allo stesso Deadline non hanno ricevuto alcuna conferma sul sequel. Sembra addirittura che il regista Todd Phillips non abbia neanche aperto una trattativa.</p>
      <p>Più possibilista è invece Variety, che parla di una trattativa ancora in corso, ed in una fase preliminare. Certo è che la clamorosa indiscrezione riportata su tutti i più importanti siti a livello mondiale ha fatto sobbalzare i fan dei cinecomic, e non solo. Anche se, c’è da dire che sul web non tutti gli estimatori del film  sul Joker si sono espressi in maniera positiva sul sequel.</p>
      <p>Dopo aver ottenuto il <a href="https://leganerd.com/2019/09/08/venezia-2019-joker-leone-doro-tutti-i-vincitori/">Leone d’Oro</a> al Festival di Venezia, l’uscita nelle sale ha portato grandi incassi, ed un risultato che in pochi avrebbero immaginato. <b>Joker</b> è diventato il<a href="https://leganerd.com/2019/10/30/joker-e-il-film-vietato-ai-minori-con-piu-incassi-di-sempre/"> film vietato ai minori</a> con più incassi di sempre nella storia del cinema.</p>
      <p>Il lungometraggio che deteneva questo risultato era il Deadpool di Ryan Reynolds che aveva ottenuto 792 milioni di dollari nel mondo. Ma Joker ha superato anche il miliardo d’incassi, ed è diventato il film capace di generare più profitti per una casa di produzione.</p>
      <p> </p>
      <ul>
        <li><a href="https://deadline.com/2019/11/joker-sequel-no-discussions-yet-todd-phillips-no-dc-origin-villian-films-planned-1202790774/">Don’t Dress For ‘Joker’ Sequel Yet; Insiders Say Todd Phillips Never Pitched Origin Film Series On Other DC Characters</a> (Deadline.com)</li>
      </ul>
    </article>
  </body>
</html>