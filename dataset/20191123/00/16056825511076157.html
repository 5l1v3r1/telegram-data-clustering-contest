<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://mzamin.com/article.php?mzamin=200456"/>
    <meta property="og:site_name" content="মানবজমিন"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="সিলেটের ১৭ পদাতিক ডিভিশনে সশস্ত্র বাহিনী দিবস পালিত"/>
    <meta property="og:description" content="সিলেটে সশস্ত্র বাহিনী দিবস উদযাপন করা হয়েছে। বৃহস্পতিবার সিলেট  সেনানিবাসে নানা আয়োজনের মধ্য দিয়ে দিবসটি উদযাপন করা হয়। সশস্ত্র বাহিনী দিবস সেনানিবাসে আগত অতিথিদের অভ্যর্থনা জানান  সেনাবাহিনীর ১৭ পদাতিক ডিভিশনের জিওসি ও সিলেট এরিয়া কমান্ডার  মেজর জেনারেল মুহাম্মদ যুবায়ের সালেহীন। পরে কেক কাটা হয়। দিবসটি উপলক্ষে মুক্তিযোদ্ধাদের সংবর্ধনা প্রদান করা হয়। এতে মুক্তিযোদ্ধা, তাদের পরিবারের সদস্যগণ, মুক্তিযুদ্ধে শহীদ হওয়া যোদ্ধাদের পরিবারের সদস্যরা উপস্থিত ছিলেন। এছাড়া আয়োজনের মধ্যে সমরাস্ত্র প্রদর্শনী সবার কাছে ছিল আকর্ষণীয়। অনুষ্ঠানে সেনাবাহিনীর ১৭ পদাতিক ডিভিশনের জিওসি ও সিলেট এরিয়া কমান্ডার মেজর জেনারেল মুহাম্মদ যুবায়ের সালেহীন মুক্তিযুদ্ধ ও দেশের উন্নয়নে সশস্ত্র বাহিনীর নিরলস প্রচেষ্টার চিত্র তুলে ধরেন। অনুষ্ঠানে অন্যান্যের মধ্যে সিলেট রেঞ্জের ডিআইজি কামরুল আহসান, সিলেট মহানগর পুলিশের উপ-কমিশনার ফয়সল মাহমুদ প্রমুখ উপস্থিত ছিলেন।"/>
  </head>
  <body>
    <article>
      <h1>সিলেটের ১৭ পদাতিক ডিভিশনে সশস্ত্র বাহিনী দিবস পালিত</h1>
      <address><time datetime="2019-11-23T00:00:00+00:00">23 Nov 2019</time> by <a rel="author">স্টাফ রিপোর্টার, সিলেট থেকে</a></address>
      <p>সিলেটে সশস্ত্র বাহিনী দিবস উদযাপন করা হয়েছে। বৃহস্পতিবার সিলেট  সেনানিবাসে নানা আয়োজনের মধ্য দিয়ে দিবসটি উদযাপন করা হয়। সশস্ত্র বাহিনী দিবস সেনানিবাসে আগত অতিথিদের অভ্যর্থনা জানান  সেনাবাহিনীর ১৭ পদাতিক ডিভিশনের জিওসি ও সিলেট এরিয়া কমান্ডার  মেজর জেনারেল মুহাম্মদ যুবায়ের সালেহীন। পরে কেক কাটা হয়। দিবসটি উপলক্ষে মুক্তিযোদ্ধাদের সংবর্ধনা প্রদান করা হয়। এতে মুক্তিযোদ্ধা, তাদের পরিবারের সদস্যগণ, মুক্তিযুদ্ধে শহীদ হওয়া যোদ্ধাদের পরিবারের সদস্যরা উপস্থিত ছিলেন। এছাড়া আয়োজনের মধ্যে সমরাস্ত্র প্রদর্শনী সবার কাছে ছিল আকর্ষণীয়। অনুষ্ঠানে সেনাবাহিনীর ১৭ পদাতিক ডিভিশনের জিওসি ও সিলেট এরিয়া কমান্ডার মেজর জেনারেল মুহাম্মদ যুবায়ের সালেহীন মুক্তিযুদ্ধ ও দেশের উন্নয়নে সশস্ত্র বাহিনীর নিরলস প্রচেষ্টার চিত্র তুলে ধরেন।</p>
      <p>অনুষ্ঠানে অন্যান্যের মধ্যে সিলেট রেঞ্জের ডিআইজি কামরুল আহসান, সিলেট মহানগর পুলিশের উপ-কমিশনার ফয়সল মাহমুদ প্রমুখ উপস্থিত ছিলেন।</p>
      <p>এই বিভাগের সর্বাধিক পঠিত</p>
    </article>
  </body>
</html>