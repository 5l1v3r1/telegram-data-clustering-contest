<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://pik.ua/news/url/z-pochatku-roku-politsejski-hersonschini-sklali-ponad-1000-adminprotokoliv-za-nenalezhne-vihovannja-ditej"/>
    <meta property="og:site_name" content="ПІК"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="З початку року поліцейські Херсонщини склали понад 1000 адмінпротоколів за неналежне виховання дітей"/>
    <meta property="og:description" content="Працівники ювенальної превенції, служби у справах дітей та районного відділу пробації у Корабельному районі відвідали родини, які опинилися у складних життєвих обставинах. Такі сім"/>
  </head>
  <body>
    <article>
      <h1>З початку року поліцейські Херсонщини склали понад 1000 адмінпротоколів за неналежне виховання дітей</h1>
      <address>
        <time datetime="2019-11-23T00:00:00+00:00">23 Nov 2019</time>
      </address>
      <p>Працівники ювенальної превенції, служби у справах дітей та районного відділу пробації у Корабельному районі відвідали родини, які опинилися у складних життєвих обставинах. Такі сім'ї знаходяться в зоні постійної уваги ювенальних поліцейських і вони регулярно їх перевіряють, щоб вчасно виявити існуючі у них проблеми та допомогти в їх вирішенні. Про це повідомили <a href="https://pik.ua/">ПІК</a> у відділі комунікації поліції Херсонської області.<br/>Поліцейські перевірили умови проживання дітей, наявність продуктів харчування, одягу, іграшок, місць для навчання та відпочинку, а також стан здоров'я малюків. Батькам поліцейські вкотре нагадали про належне виховання, навчання, утримання дітей, проінформували про соціальні послуги, які можуть їм надаватись, звернули увагу на необхідність покращення житлово-побутових умов для виховання та розвитку дітей.<br/>Того ж дня перевірили і двох неповнолітніх, віком 15 та 16 років, які засуджені до умовних термінів покарання за скоєння розбою і крадіжки. З цими хлопцями та їх батьками поліцейські і працівники відділу пробації провели соціально-виховні бесіди.<br/>- Всього ми опікуємося понад 1600 «кризовими» родинами, які перебувають на обліку та у яких виховуються 3175 дітей. Наше головне завдання - допомогти батькам, а не покарати їх, а також вчасно виявити і попередити порушення прав дітей або факти домашнього насильства. Ми допомагаємо таким дорослим стати на шлях виправлення, відмовитися від шкідливих звичок та краще дбати за дітьми, - повідомив начальник відділу ювенальної превенції поліції Херсонщини Ярослав Шанько.</p>
      <figure>
        <img src="https://pik.ua/Media/files/filemanager/2019/11/23/reid.jpg"/>
      </figure>
      <related>
        <h4>Новини по темі</h4>
        <a href="https://pik.ua/news/url/u-hersoni-prohodit-chempionat-z-prikladnogo-rukopashnogo-boju"/>
        <a href="https://pik.ua/news/url/hersonski-batki-terminovo-zabirajut-ditej-z-sadochkiv---nadijshlo-povidomlennja-pro-minuvannja"/>
        <a href="https://pik.ua/news/url/na-hersonschini-politsejski-vsju-nich-shukali-10-richnogo-hloptsja-jakij-vtik-z-domu"/>
      </related>
    </article>
  </body>
</html>