<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttosport.com/news/esports/industry/2019/11/23-63668026/razer_inaugura_a_londra_il_primo_store_europeo/"/>
    <meta property="og:site_name" content="Tuttosport"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="Razer inaugura a Londra il primo store europeo"/>
    <meta property="og:description" content="Inaugurazione il 14 dicembre per il flagship store londinese che offrirà ai fan un’esperienza d’acquisto coinvolgente dal forte connotato gaming."/>
  </head>
  <body>
    <article>
      <h1>Razer inaugura a Londra il primo store europeo</h1>
      <h2>Inaugurazione il 14 dicembre per il flagship store londinese che offrirà ai fan un’esperienza d’acquisto coinvolgente dal forte connotato gaming.</h2>
      <address>
        <time datetime="2019-11-23T00:00:00+00:00">23 Nov 2019</time>
      </address>
      <p>Ultimo in ordine di tempo tra i RazerStore presenti a livello globale, il flagship store londinese è il primo in Europa e, con un superficie di oltre 340 metri quadri, è ad oggi il più grande. Realizzato nel giro di un anno, il RazerStore London è stato progettato per essere la punta di diamante della presenza di Razer sulla scena retail globale. Creato in collaborazione con i principali partner tecnologici e di settore, il Razer Store London offrirà ai fan il meglio del gaming e dell’intrattenimento, per una shopping experience realmente basata sulla gamification.</p>
      <p><i>“Desideravamo da tempo portare la popolarità e il successo dei RazerStore anche in Europa”</i>, afferma Min-Liang Tan, co-fondatore e CEO di Razer.<i> “Londra è una meta turistica di livello mondiale, con una popolazione diversificata e un’industria del gaming dinamica e creativa. In poche parole, rappresentava il luogo ideale per aprire il primo RazerStore in Europa”.</i></p>
      <p>Situato in pieno centro, a due minuti a piedi da Leicester Square, vicino all’affollato Theatre district, alla sempre popolare Chinatown e al vivace e alla moda Soho, il RazerStore London è la meta da sogno per i fan Razer di tutto il mondo. Il RazerStore di Londra offre un’esperienza di retail gaming di prossima generazione agli appassionati di videogiochi e ai fan di Razer. Sfoggiando materiali di pregio, illuminazione interattiva e display digitali sulle pareti, il nuovo punto vendita è stato progettato per contornare di aspetti ludici l’esperienza di acquisto dei visitatori, con il meglio che Razer ha da offrire in termini di gaming, esport, entertainment e streaming.</p>
      <p>Nei due piani del RazerStore di Londra sarà possibile trovare l’intera gamma di prodotti Razer, adatti a tutte le tipologie di gamer e fan. Da sezioni dedicate a cuffie, mouse, tastiere, tappetini per mouse e alle suite preferite dai fan Razer, Mercury e Quartz, fino ad arrivare ad aree con in mostra i laptop Razer Blade, le periferiche per console, l’hardware per streaming e mobile, senza dimenticare la linea di accessori e abbigliamento firmato Razer, lo store è davvero il paradiso di ogni gamer. <br/>Grazie a una vasta area dedicata ai “playtest”, i visitatori potranno scegliere e collegare diverse periferiche ai Blade e alle console, testando le novità Razer, mentre il sistema di illuminazione dello store, emulerà Razer Chroma, interagendo con le azioni di gioco e ricreando un ambiente immersivo. Una serie di schermi montati a parete mostrerà informazioni sui prodotti, momenti di gioco epici, eventi in live streaming, offrendo un’esperienza di gioco e di acquisto totalmente coinvolgente.</p>
      <p>
        <i>Servizio a cura di <a href="https://www.gec.gg/redazione">GEC - Giochi Elettronici Competitivi</a></i>
      </p>
      <related>
        <a href="https://www.tuttosport.com/archivio/esports/industry"/>
        <a href="https://www.tuttosport.com/news/esports/industry/2019/11/18-63497517/razer_kraken_ultimate_presente_le_cuffie_dedicate_al_gaming/?related_news"/>
        <a href="https://www.tuttosport.com/news/esports/industry/2019/10/22-62525042/razer_presentato_il_mouse_viper_ultimate/?related_news"/>
        <a href="https://www.tuttosport.com/news/esports/industry/2019/08/08-59803875/razer_e_i_nuovi_switch_ottici_pensati_per_l_esport/?related_news"/>
        <a href="https://www.tuttosport.com/news/esports/industry/2019/07/26-59336603/nuova_partnership_per_razer_trovato_l_accordo_con_i_mousesports/?related_news"/>
      </related>
    </article>
  </body>
</html>