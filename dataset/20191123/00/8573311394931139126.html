<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vanityfair.it/benessere/dieta-e-alimentazione/2019/11/23/cibi-che-sembrano-sani-ma-non-lo-sono"/>
    <meta property="og:site_name" content="VANITY FAIR"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="Cibi sani che in realtà non lo sono"/>
    <meta property="og:description" content="Alcuni sono dei trend su Instagram, altri ci vengono proposti come light... ma non sempre sono amici della dieta e nascondono le calorie"/>
  </head>
  <body>
    <article>
      <h1>Cibi sani che in realtà non lo sono</h1>
      <address><time datetime="2019-11-23T00:00:00+00:00">23 Nov 2019</time> by <a rel="author" href="https://www.vanityfair.it/author/redazionebenessere" target="_blank">Redazione Benessere</a></address>
      <slideshow>
        <figure>
          <img src="https://images.vanityfair.it/wp-content/uploads/2018/04/13200402/AdobeStock_188106811-950x684.jpg"/>
        </figure>
        <figure>
          <img src="https://images.vanityfair.it/gallery/85758/Big/b858175f-7c15-431a-8bcc-23c5b6218747.jpg"/>
          <figcaption><b>I cibi sani che in realtà non lo sono </b><br/><b>Le gallette di riso.</b> Sembrano fatte "d'aria" eppure una tira l'altra e sono ricche di sodio.<cite>stock.adobe.com</cite></figcaption>
        </figure>
        <figure>
          <img src="https://images.vanityfair.it/gallery/85758/Big/27739083-4869-4530-a2f0-1fb4db868c7e.jpeg"/>
          <figcaption><b>I cibi sani che in realtà non lo sono </b><br/><b>Le insalatone</b>. Le insalate già pronte sono un carico di sodio e, senza considerare l'aggiunta di salse, possono essere molto caloriche se si mischiano tante proteine insieme come uova, tonno e mozzarella, ad esempio.<cite>stock.adobe.com</cite></figcaption>
        </figure>
        <figure>
          <img src="https://images.vanityfair.it/gallery/85758/Big/446fa82a-bbad-4dba-bb17-943a19b6c942.jpg"/>
          <figcaption><b>I cibi sani che in realtà non lo sono </b><br/><b>Cibi light.</b> Secondo uno studio condotto nel Regno Unito, il 10 per cento dei cibi dietetici contiene le stesse calorie o addirittura di più di quelli normali, e il 40 per cento ha più zuccheri. Sì, perché per compensare la minor quantità di grassi e dare sapore, le industrie alimentari "devono" aggiungere zuccheri, sale e additivi.<cite>stock.adobe.com</cite></figcaption>
        </figure>
        <figure>
          <img src="https://images.vanityfair.it/gallery/85758/Big/5435f661-293a-4ab9-9fce-38dbae65ffef.jpeg"/>
          <figcaption><b>I cibi sani che in realtà non lo sono </b><br/>I frullati. Bere uno smoothie equivale a mangiare almeno quattro porzioni di frutta con le rispettive quantità di zuccheri, che alzano il carico glicemico.<cite>stock.adobe.com</cite></figcaption>
        </figure>
        <figure>
          <img src="https://images.vanityfair.it/gallery/85758/Big/13a123d2-142e-4005-a785-66caa13248fe.jpeg"/>
          <figcaption><b>I cibi sani che in realtà non lo sono </b><br/><b>Le bowl.</b> Sono le ciotole da guarnire a piacere con riso, farro, verdure e proteine. Ma perché siano dietetiche ed energetiche è importante che siano ripartite con il 20% di cereali integrali, il 20% di proteine magre, il 30% di verdura e germogli, il 15% di grassi buoni, il 5% di noci e semi e il 10% di condimento.<cite>stock.adobe.com</cite></figcaption>
        </figure>
        <figure>
          <img src="https://images.vanityfair.it/gallery/85758/Big/6d29e1d0-9498-4d17-a6bd-4da28e452be8.jpeg"/>
          <figcaption><b>I cibi sani che in realtà non lo sono </b><br/><b>Açaí bowl.</b> Nonostante contengano questo superfood, sono ricche di zucchero e potrebbero essere l'equivalente di un gelato. Quindi, una cosa da concedersi ogni tanto e non con regolarità. Così come le smoothie bowl, che contengono avena, latte, diversi tipi di frutta e di topping, come cioccolato, frutta secca o addirittura il burro di arachidi.<cite>stock.adobe.com</cite></figcaption>
        </figure>
        <figcaption>I cibi sani che in realtà non lo sono</figcaption>
      </slideshow>
      <p>
        <b>Alcuni sono dei trend su Instagram, altri ci vengono proposti come light... ma non sempre sono amici della dieta e nascondono le calorie</b>
      </p>
      <p>Sembra che basti comprare <a href="https://www.vanityfair.it/benessere/dieta-e-alimentazione/2018/02/20/i-cibi-senza-glutine-senza-zucchero-senza-sale-fanno-veramente-bene"><b>cibi light o senza grassi</b> </a>per mettersi a posto la coscienza e avere la sensazione di mangiare sano. Eppure molti di questi alimenti sono dei falsi amici della dieta. Secondo uno studio condotto nel Regno Unito, il 10 per cento dei cibi dietetici contiene le stesse calorie o addirittura di più di quelli normali, e il 40 per cento ha più zuccheri. Sì, perché per compensare la minor quantità di grassi e dare sapore, le industrie alimentari «devono» aggiungere zuccheri, sale e additivi.</p>
      <p>Ma non è solo questione di grasso. Ci sono molti cibi, iper fotografati su Instagram, che in realtà contengono molte calorie. I <b>frullati</b> per esempio. Pensiamo di assumere una merenda sanissima e invece non ci accorgiamo che al posto di una mela o di semplici fragole, stiamo mangiando quattro o cinque porzioni di frutta con i rispettivi zuccheri. Abitudine che all’interno di una dieta, oltre ad elimoinare l’apporto di fibre, alza il carico glicemico e non è funzionale alla perdita di peso perché attiva lo stoccaggio dei grassi.</p>
      <p>E sempre rimanendo sul cibo instagrammabile, anche con le <b><i>bowl,</i> </b>ovvero le ciotole da guarnire a piacere con riso, farro, verdure e proteine, si rischia di mangiare il doppio del necessario. Perché siano dietetiche ed energetiche è importante che siano ripartite con il 20% di cereali integrali, il 20% di proteine magre, il 30% di verdura e germogli, il 15% di grassi buoni, il 5% di noci e semi e il 10% di condimento. Le decantate açaí bowl nonostante contengano questi superfood, sono ricche di zucchero e potrebbero equivalere a un gelato. Quindi, una cosa da concedersi ogni tanto e non con regolarità. Per una açaí bowl light bisogna stare attenti ai preparati in polvere che potrebbero contenere zucchero, e alle guarnizioni.</p>
      <p>Anche le <b>insalate già pronte</b> sono un carico di sodio e, senza considerare l’aggiunta di salse, possono essere molto caloriche se si mischiano tante proteine insieme come uova, tonno e mozzarella.</p>
      <p>Nella <b>gallery</b> tutti i cibi sani, ma non troppo!</p>
      <p> </p>
      <related>
        <h4>LEGGI ANCHE</h4>
        <a href="https://www.vanityfair.it/benessere/dieta-e-alimentazione/2019/08/23/cibi-da-mangiare-senza-ingrassare"/>
        <a href="https://www.vanityfair.it/benessere/dieta-e-alimentazione/2019/06/14/dieta-sense-menu-dimagrire-per-sempre-metodo-quattro-manciate"/>
      </related>
    </article>
  </body>
</html>