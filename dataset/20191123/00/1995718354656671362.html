<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/152802-zasudzhenym-volynskoi-kolonii-pokazaly-film-pro-nebesnu-sotnyu"/>
    <meta property="og:site_name" content="ВолиньPost"/>
    <meta property="article:published_time" content="2019-11-23T00:19:00+00:00"/>
    <meta property="og:title" content="Засудженим волинської колонії показали фільм про Небесну сотню"/>
    <meta property="og:description" content="Вихованцям ДУ «Ковельська виховна колонія» показали документальний фільм «Небесна сотня»."/>
  </head>
  <body>
    <article>
      <h1>Засудженим волинської колонії показали фільм про Небесну сотню</h1>
      <address>
        <time datetime="2019-11-23T00:19:00+00:00">23 Nov 2019, 00:19</time>
      </address>
      <p>Вихованцям ДУ «Ковельська виховна колонія» показали документальний фільм «Небесна сотня».<br/><br/>Перегляд фільму відбувся 20 листопада 2019 року, напередодні Дня Гідності та Свободи, - йдеться на сторінці колонії.<br/><br/>Фільм із циклу «Зима, що нас змінила» висвітлює події, що відбувалися на Євромайдані під час Революції гідності.<br/><br/>Завідувач клубу <b>Оксана Мизовець</b> стисло розповіла про сюжетну лінію семи фільмів проекту, створеного телевізійним каналом «1+1» та Творчим об’єднанням «Вавилон'13». Хлопці на власні очі побачили хронікальні кадри побиття студентів, пожежі в Будинку Профспілок, почули версії та свідчення численних очевидців тих трагічних й знакових для України подій.<br/><br/>Спротив мирного населення, процеси єднання усіх українців проти тотального насилля влади й жорстоких вбивств, яскраво презентовані у фільмі, знайшли свій емоційний відгук і у вихованців установи. <br/><br/>Після перегляду фільму присутні стоячи, під звуки гімну «Пливе кача» вшанували усіх загиблих.</p>
    </article>
  </body>
</html>