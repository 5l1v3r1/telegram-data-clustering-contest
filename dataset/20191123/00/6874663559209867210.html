<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.calcalist.co.il/world/articles/0,7340,L-3774286,00.html"/>
    <meta property="og:site_name" content="כלכליסט - www.calcalist.co.il"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="ורוד וכחול: שעון פאטק פיליפ נדיר נמכר ב-7.7 מיליון דולר"/>
    <meta property="og:description" content="מדובר בשעון משנות החמישים שנמכר במכירה פומבית בהונג קונג; המחאות האלימות בעיר הרתיעו לאחרונה קונים פוטנציאליים"/>
  </head>
  <body>
    <article>
      <h1>ורוד וכחול: שעון פאטק פיליפ נדיר נמכר ב-7.7 מיליון דולר</h1>
      <h2>מדובר בשעון משנות החמישים שנמכר במכירה פומבית בהונג קונג; המחאות האלימות בעיר הרתיעו לאחרונה קונים פוטנציאליים</h2>
      <address><time datetime="2019-11-23T00:00:00+00:00">23 Nov 2019</time> by <a rel="author">שירות כלכליסט</a></address>
      <p>שעון פאטק פיליפ נדיר משנות החמישים נמכר תמורת 7.7 מיליון דולר במכירה פומבית שערך בית המכירות כריסטי'ס בהונג קונג. <a href="https://www.calcalist.co.il/world/articles/0,7340,L-3773808,00.html">זאת על רקע המתאות האלימות בעיר נגד שלטונה של סין</a>, המרתיעות קונים פוטנציאליים.</p>
      <p>שעון הזהב הוורוד במשקל 18 קראט מכיל חוגת אמייל כחולה נדירה. הוא מכונה Gobbi, על שם החנות בת 177 השנים שנמצאת במילאנו, בה הוא נמכר לראשונה. אומדן המחיר לפני המכירה היה 7-14 מיליון דולר – מה שהפך אותו לאחד משעוני היד היקרים ביותר שעמדו למכירה פומבית אי פעם, כך על פי כריסטי'ס.</p>
      <p>בתי מכירות פומביות מציעים יותר ויותר פריטים יוקרתיים באסיה בתגובה לביקוש מצד אספנים בסין, שהיא השוק הגדול בעולם לשעוני יד שווייצריים. המחאות שמתרחשות בהונג קונג בחודשים האחרונים הרתיעו קונים סינים, וגרמו לצלילה במכירות בעיר. מוקדם יותר החודש קבע בית המכירות מחיר שיא לשעון יד, כאשר מכר שעון פאטק פיליפ גרנדמסטר צ'יים ייחודי ועשוי פלדה תמורת 31 מיליון דולר, במכירה למטרות צדקה שנערכה בז'נבה.</p>
      <figure>
        <img src="https://images1.calcalist.co.il/PicServer3/2019/11/23/949300/7_l.jpg"/>
        <figcaption>השעון הנדיר</figcaption>
      </figure>
    </article>
  </body>
</html>