<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://mzamin.com/article.php?mzamin=200571"/>
    <meta property="og:site_name" content="মানবজমিন"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="চট্টগ্রামে হিযবুত তাহরীরের আঞ্চলিক প্রধানসহ আটক ১৫"/>
    <meta property="og:description" content="নিষিদ্ধ ঘোষিত জঙ্গি সংগঠন হিযবুত তাহরীরের চট্টগ্রাম মহানগরীর প্রধান (আঞ্চলিক প্রধান) আবুল মোহাম্মাদ এরশাদুল আলমসহ (৩৯) ১৫ জনকে আটক করেছে পুলিশ। শুক্রবার সন্ধ্যার পর চট্টগ্রাম নগরীর বিভিন্ন স্থানে জঙ্গিবিরোধী সাঁড়াশি অভিযানে তাদের আটক করা হয়। আটককৃত অন্যান্যরা হলেন- ওয়ালিদ ইবনে নাজিম (১৮), ইমতিয়াজ ইসমাইল (২৫), আব্দুলাহ আল মাহফুজ (৩০), নাসিরুদ্দিন চৌধুরী (২৯), নাজমুল হুদা (২৭), লোকমান গণি (২৯), মোহাম্মাদ করিম (২৭), আব্দুল্লাহ আল মুনিম (২২), কামরুল হাসান রানা (২০), আরিফুল ইসলাম (২০), আজিমুদ্দিন (৩১), মো. আজিমুল হুদা (২৪), আফজাল হোসেন আতিক (৩৫), মো. সম্রাট (২২)।পুলিশ সূত্রে জানা গেছে, হিযবুতের চট্টগ্রাম মহানগরীর প্রধান (আঞ্চলিক প্রধান) আবুল মোহাম্মাদ এরশাদুল আলম চট্টগ্রামের একটি ইংরেজি মাধ্যম স্কুলের শিক্ষক।অভিযানে নেতৃত্ব দেয়া নগর পুলিশের অতিরিক্ত উপ কমিশনার (এডিসি-দক্ষিণ) শাহ মো. আবদুর রউফ বলেন, আমাদের ৫টি টিম ৫ ভাগে ভাগ হয়ে অভিযান চালাচ্ছে। হিযবুত তাহরীরের আঞ্চলিক প্রধানকে আটক করা হয়েছে। আরও কয়েকজন আটক আছে। ল্যাপটপ, মোবাইল, জিহাদি বই ও লিফলেট উদ্ধার করা হয়েছে।"/>
  </head>
  <body>
    <article>
      <h1>চট্টগ্রামে হিযবুত তাহরীরের আঞ্চলিক প্রধানসহ আটক ১৫</h1>
      <address><time datetime="2019-11-23T00:00:00+00:00">23 Nov 2019</time> by <a rel="author">অনলাইন ডেস্ক</a></address>
      <p>নিষিদ্ধ ঘোষিত জঙ্গি সংগঠন হিযবুত তাহরীরের চট্টগ্রাম মহানগরীর প্রধান (আঞ্চলিক প্রধান) আবুল মোহাম্মাদ এরশাদুল আলমসহ (৩৯) ১৫ জনকে আটক করেছে পুলিশ। শুক্রবার সন্ধ্যার পর চট্টগ্রাম নগরীর বিভিন্ন স্থানে জঙ্গিবিরোধী সাঁড়াশি অভিযানে তাদের আটক করা হয়।</p>
      <p>আটককৃত অন্যান্যরা হলেন- ওয়ালিদ ইবনে নাজিম (১৮), ইমতিয়াজ ইসমাইল (২৫), আব্দুলাহ আল মাহফুজ (৩০), নাসিরুদ্দিন চৌধুরী (২৯), নাজমুল হুদা (২৭), লোকমান গণি (২৯), মোহাম্মাদ করিম (২৭), আব্দুল্লাহ আল মুনিম (২২), কামরুল হাসান রানা (২০), আরিফুল ইসলাম (২০), আজিমুদ্দিন (৩১), মো. আজিমুল হুদা (২৪), আফজাল হোসেন আতিক (৩৫), মো. সম্রাট (২২)।</p>
      <p>পুলিশ সূত্রে জানা গেছে, হিযবুতের চট্টগ্রাম মহানগরীর প্রধান (আঞ্চলিক প্রধান) আবুল মোহাম্মাদ এরশাদুল আলম চট্টগ্রামের একটি ইংরেজি মাধ্যম স্কুলের শিক্ষক।</p>
      <p>অভিযানে নেতৃত্ব দেয়া নগর পুলিশের অতিরিক্ত উপ কমিশনার (এডিসি-দক্ষিণ) শাহ মো. আবদুর রউফ বলেন, আমাদের ৫টি টিম ৫ ভাগে ভাগ হয়ে অভিযান চালাচ্ছে। হিযবুত তাহরীরের আঞ্চলিক প্রধানকে আটক করা হয়েছে। আরও কয়েকজন আটক আছে। ল্যাপটপ, মোবাইল, জিহাদি বই ও লিফলেট উদ্ধার করা হয়েছে।</p>
      <p>এই বিভাগের সর্বাধিক পঠিত</p>
    </article>
  </body>
</html>