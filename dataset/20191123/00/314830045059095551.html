<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tabnak.ir/fa/news/939192/%D8%B2%D9%85%D8%A7%D9%86-%D8%A7%D8%B9%D9%84%D8%A7%D9%85-%D9%86%D8%AA%DB%8C%D8%AC%D9%87-%D8%A2%D8%B2%D9%85%D9%88%D9%86-%D8%A7%D8%B3%D8%AA%D8%AE%D8%AF%D8%A7%D9%85%DB%8C-%D8%A7%D8%B9%D9%84%D8%A7%D9%85-%D8%B4%D8%AF"/>
    <meta property="og:site_name" content="تابناک | TABNAK"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="زمان اعلام نتیجه آزمون استخدامی اعلام شد"/>
    <meta property="og:description" content="نتیجه اولیه هفتمین آزمون استخدامی مشترک دستگاه‌های اجرایی کشور برای سال ۹۸ تا دهه اول دی ماه جاری اعلام خواهد شد.دکتر حسین توکلی در گفتگو با ایسنا ضمن بیان این مطلب اظهار کرد: هفتمین آزمون استخدامی دستگاه‌های اجرایی کشور برای ۵۲۱ هزار و ۹۷۳ داوطلب صبح روز پنج شنبه ۳۰ آبان ماه جاری در دو نوبت صبح وعصر در ۱۸۰ شهر و ۲۷۵ حوزه امتحانی برگزار شد.وی در ادامه تصریح کرد: تعداد ۵۲۱ هزار و ۹۷۳ داوطلب برای ۲۲ دستگاه اجرایی کشور از جمله وزارت آموزش و پرورش، وزارت بهداشت، سازمان امور عشایری ایران، سازمان زندان‌ها، وزارت جهاد کشاورزی، سازمان ثبت احوال کشور، وزارت فرهنگ و ارشاد اسلامی، وزارت نیرو، سازمان مدیریت و برنامه ریزی کشور، سازمان ملی بهره وری ایران، مرکز آمار ایران، سازمان نقشه برداری کشور، مرکز آموزش مدیریت دولتی، وزارت علوم، شرکت مادر تخصصی مدیریت منابع آبی ایران، سازمان اداری و استخدامی کشور، شرکت سهامی بیمه ایران، سازمان راهداری و حمل و نقل جاده‌ای، سازمان امور اراضی کشور، شرکت مهندسی آب و فاضلاب و مادر تخصصی سازمان دامپزشکی کشور شرکت کردند.مشاور عالی سازمان سنجش آموزش کشور تاکید کرد: از تعداد شرکت کنندگان هفتمین…"/>
  </head>
  <body>
    <article>
      <h1>زمان اعلام نتیجه آزمون استخدامی اعلام شد</h1>
      <address>
        <time datetime="2019-11-23T00:00:00+00:00">23 Nov 2019</time>
      </address>
      <p>نتیجه اولیه هفتمین آزمون استخدامی مشترک دستگاه‌های اجرایی کشور برای سال ۹۸ تا دهه اول دی ماه جاری اعلام خواهد شد.<br/><br/>دکتر حسین توکلی در گفتگو با ایسنا ضمن بیان این مطلب اظهار کرد: هفتمین آزمون استخدامی دستگاه‌های اجرایی کشور برای ۵۲۱ هزار و ۹۷۳ داوطلب صبح روز پنج شنبه ۳۰ آبان ماه جاری در دو نوبت صبح وعصر در ۱۸۰ شهر و ۲۷۵ حوزه امتحانی برگزار شد.<br/><br/>وی در ادامه تصریح کرد: تعداد ۵۲۱ هزار و ۹۷۳ داوطلب برای ۲۲ دستگاه اجرایی کشور از جمله وزارت آموزش و پرورش، وزارت بهداشت، سازمان امور عشایری ایران، سازمان زندان‌ها، وزارت جهاد کشاورزی، سازمان ثبت احوال کشور، وزارت فرهنگ و ارشاد اسلامی، وزارت نیرو، سازمان مدیریت و برنامه ریزی کشور، سازمان ملی بهره وری ایران، مرکز آمار ایران، سازمان نقشه برداری کشور، مرکز آموزش مدیریت دولتی، وزارت علوم، شرکت مادر تخصصی مدیریت منابع آبی ایران، سازمان اداری و استخدامی کشور، شرکت سهامی بیمه ایران، سازمان راهداری و حمل و نقل جاده‌ای، سازمان امور اراضی کشور، شرکت مهندسی آب و فاضلاب و مادر تخصصی سازمان دامپزشکی کشور شرکت کردند.<br/><br/>مشاور عالی سازمان سنجش آموزش کشور تاکید کرد: از تعداد شرکت کنندگان هفتمین آزمون استخدامی مشترک دستگاه‌های اجرایی کشور، تعداد ۳۲۰ هزار و ۱۴ داوطلب زن و مابقی مرد هستند.<br/><br/>توکلی گفت: نتیجه اولیه هفتمین آزمون استخدامی دستگاه‌های اجرایی کشور تا دهم دی ماه جاری از طریق سازمان سنجش آموزش کشور منتشر خواهد شد.</p>
    </article>
  </body>
</html>