<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/699662/%DA%A9%D9%85-%D8%A8%D9%88%D8%AF%D9%86-%D9%85%DB%8C%D8%B2%D8%A7%D9%86-%D8%A8%D9%86%D8%B2%DB%8C%D9%86-%D8%AF%D8%B1-%D8%A8%D8%A7%DA%A9-%D8%AE%D9%88%D8%AF%D8%B1%D9%88-%DA%86%D9%87-%D8%AE%D8%B3%D8%A7%D8%B1%D8%A7%D8%AA%DB%8C-%D8%A8%D9%87-%D8%B4%D9%85%D8%A7-%D8%AA%D8%AD%D9%85%DB%8C%D9%84-%D9%85%DB%8C%E2%80%8C%DA%A9%D9%86%D8%AF"/>
    <meta property="og:site_name" content="عصر ايران"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="کم بودن میزان بنزین در باک خودرو چه خساراتی به شما تحمیل می‌کند؟"/>
    <meta property="og:description" content="پمپ‌های سوخت در خودروهای کاربراتوری قدیمی از نوع مکانیکی بودند اما امروز در خودروهای انژکتوری با توجه به اینکه میزان فشار لازم برای پمپاژ سوخت افزایش پیدا کرده از پمپ‌های برقی در خودروها استفاده می‌کنند."/>
  </head>
  <body>
    <article>
      <h1>کم بودن میزان بنزین در باک خودرو چه خساراتی به شما تحمیل می‌کند؟</h1>
      <address><time datetime="2019-11-23T00:00:00+00:00">23 Nov 2019</time> by <a rel="author">عصر ايران</a></address>
      <p>
        <b>پمپ‌های سوخت در خودروهای کاربراتوری قدیمی از نوع مکانیکی بودند اما امروز در خودروهای انژکتوری با توجه به اینکه میزان فشار لازم برای پمپاژ سوخت افزایش پیدا کرده از پمپ‌های برقی در خودروها استفاده می‌کنند.</b>
      </p>
      <p>یکی از شایع‌ترین خرابی‌های پمپ بنزین خودرو مربوط به سوختن آن است. سوختن پمپ بنزین می‌تواند به دلایلی مختلفی اتفاق بیفتد که رایج‌ترین آنها مربوط به داغ شدن پمپ بر اثر کاهش سطح بنزین درون باک است.</p>
      <p>به گزارش عصر ایران گاهی برایتان پیش آمده که با میزان بنزین کمی رانندگی می کنید اما باید بدانید بسیاری از رانندگان نمی‌دانند که چنین کاری می‌تواند باعث آسیب جدی به خودرو شود.</p>
      <figure>
        <img src="https://cdn.asriran.com/files/fa/news/1398/9/2/1039634_919.jpg"/>
      </figure>
      <p>پمپ بنزین یکی از قطعات مهم خودرو است که وظیفه انتقال سوخت از باک خودرو به موتور را بر عهده دارد. پمپ‌های سوخت در خودروهای کاربراتوری قدیمی از نوع مکانیکی بودند اما امروز در خودروهای انژکتوری با توجه به اینکه میزان فشار لازم برای پمپاژ سوخت افزایش پیدا کرده از پمپ‌های برقی در خودروها استفاده می‌کنند.</p>
      <p>پمپ‌های بنزین جدیدی که در خودروها به کار می‌روند توسط بنزین موجود در باک خنک می‌شوند بنابراین زمانی که بنزین موجود در باک کم است پمپ نمی‌تواند به درستی حرارت خود را دفع کند و همین مورد باعث آسیب دیدن آن می‌شود.</p>
      <p>به دلیل وجود رسبوبات و لجن هایی که به مرور در کف باک بنزین تشکیل می شود اگر با خودرویی که میزان سوخت آن بسیار کم است رانندگی کنید فیلتر سوخت موجود در پمپ بنزین کثیف شده و لذا امکان سوختن پمپ به شدت بالا می رود.</p>
      <p>همواره سعی کنید تا میزان بنزین باک خودرو را در سطح تعادل نگاه دارید تا خودروی شما دچار آسیب نشود</p>
      <p> </p>
    </article>
  </body>
</html>