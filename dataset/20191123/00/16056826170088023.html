<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://mzamin.com/article.php?mzamin=200600"/>
    <meta property="og:site_name" content="মানবজমিন"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="বরগুনায় পঞ্চম শ্রেণির শিক্ষার্থী নিখোঁজ"/>
    <meta property="og:description" content="বরগুনার বামনা উপজেলার খোলপটুয়া সরকারি প্রাথমিক বিদ্যালয়ের পঞ্চম শ্রেণির শিক্ষার্থী মো. রাকিব হোসেন (১২) গত ৩০শে অক্টোবর থেকে নিখোঁজ রয়েছে। নিখোঁজ শিশুটির পরিবারের দাবি, সে তাদের সঙ্গে অভিমান করে বিদ্যালয় থেকে নিরুদ্দেশ হয়ে গেছে। নিখোঁজ রাকিব হোসেন বরগুনার বামনা উপজেলার অযোদ্ধা গ্রামের মো. মঞ্জুল হোসেনের ছেলে। এ ঘটনায় বামনা থানায় একটি সাধারণ ডায়েরি করা হয়েছে। জানা যায়, চলতি বছরের ৩০শে অক্টোবর রাকিব হোসেনকে তার মা তাছলিমা বেগম খোলপটুয়া সরকারি প্রাথমিক বিদ্যালয়ে দিয়ে আসেন। সে ওই বিদ্যালয়ের পঞ্চম শ্রেণির শিক্ষার্থী, চলতি প্রাথমিক সমাপনী পরীক্ষায় রাকিবের অংশগ্রহণ করার কথা ছিলো। তবে ঘটনার দিন বিদ্যালয় ছুটির পরও আর বাড়িতে ফেরেনি। রাকিবের বাবা মঞ্জুল জানান, আমার ছেলে রাকিব বিদ্যালয়ে নিয়মিত যেতে চাইতো না। তাই এ বিষয়ে আমি ছেলেকে বকাবকি করি। এতে আমার সঙ্গে অভিমান করে নিরুদ্দেশ হয়ে গেছে।এ ব্যাপারে বামনা থানার ওসি এসএম মাসুদুজ্জামান জানান, শিশুটির নিরুদ্দেশ হওয়ার বিষয়ে জানি। বামনা থানায় সাধারণ ডায়েরিও করা হয়েছে। আমি বিভিন্ন থানায় নিখোঁজ শিশুর ছবি পাঠিয়েছি, আশা করি, দ্রুত তার সন্ধান পাওয়া যাবে।"/>
  </head>
  <body>
    <article>
      <h1>বরগুনায় পঞ্চম শ্রেণির শিক্ষার্থী নিখোঁজ</h1>
      <address><time datetime="2019-11-23T00:00:00+00:00">23 Nov 2019</time> by <a rel="author">বরগুনা প্রতিনিধি</a></address>
      <p>বরগুনার বামনা উপজেলার খোলপটুয়া সরকারি প্রাথমিক বিদ্যালয়ের পঞ্চম শ্রেণির শিক্ষার্থী মো. রাকিব হোসেন (১২) গত ৩০শে অক্টোবর থেকে নিখোঁজ রয়েছে। নিখোঁজ শিশুটির পরিবারের দাবি, সে তাদের সঙ্গে অভিমান করে বিদ্যালয় থেকে নিরুদ্দেশ হয়ে গেছে। নিখোঁজ রাকিব হোসেন বরগুনার বামনা উপজেলার অযোদ্ধা গ্রামের মো. মঞ্জুল হোসেনের ছেলে। এ ঘটনায় বামনা থানায় একটি সাধারণ ডায়েরি করা হয়েছে।</p>
      <p>জানা যায়, চলতি বছরের ৩০শে অক্টোবর রাকিব হোসেনকে তার মা তাছলিমা বেগম খোলপটুয়া সরকারি প্রাথমিক বিদ্যালয়ে দিয়ে আসেন। সে ওই বিদ্যালয়ের পঞ্চম শ্রেণির শিক্ষার্থী, চলতি প্রাথমিক সমাপনী পরীক্ষায় রাকিবের অংশগ্রহণ করার কথা ছিলো। তবে ঘটনার দিন বিদ্যালয় ছুটির পরও আর বাড়িতে ফেরেনি।</p>
      <p>রাকিবের বাবা মঞ্জুল জানান, আমার ছেলে রাকিব বিদ্যালয়ে নিয়মিত যেতে চাইতো না।</p>
      <p>তাই এ বিষয়ে আমি ছেলেকে বকাবকি করি। এতে আমার সঙ্গে অভিমান করে নিরুদ্দেশ হয়ে গেছে।</p>
      <p>এ ব্যাপারে বামনা থানার ওসি এসএম মাসুদুজ্জামান জানান, শিশুটির নিরুদ্দেশ হওয়ার বিষয়ে জানি। বামনা থানায় সাধারণ ডায়েরিও করা হয়েছে। আমি বিভিন্ন থানায় নিখোঁজ শিশুর ছবি পাঠিয়েছি, আশা করি, দ্রুত তার সন্ধান পাওয়া যাবে।</p>
      <p>এই বিভাগের সর্বাধিক পঠিত</p>
    </article>
  </body>
</html>