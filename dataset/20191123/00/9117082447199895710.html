<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.primocanale.it/notizie/nubifragio-su-genova-esonda-il-fegino-valpolcevera-sott-acqua-213527.html?utm_campaign=shareaholic&amp;utm_medium=telegram&amp;utm_source=bookmark"/>
    <meta property="og:site_name" content="Primocanale.it"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="Nubifragio su Genova, esonda il Fegino: Valpolcevera sott'acqua"/>
    <meta property="og:description" content="GENOVA - Una notte di pioggia forte e incessante, un vero e proprio nubifragio si è abbattuto nella notte a Genova. La zona più colpita è stata la Valpolcevera: Certosa, Bolzaneto, Rivarolo, Sampierdarena. Qui si sono registrati i danni maggiori con strade e scantinati allagati, auto finite sott'acqua, decine e decine di interventi da parte dei vigili del fuoco anche per eseguire salvataggi di persone rimaste all'interno delle auto bloccate nei sottopassi."/>
  </head>
  <body>
    <article>
      <h6 class="kicker">Primocanale in diretta per tutta la durata dell'allerta</h6>
      <h1>Nubifragio su Genova, esonda il Fegino: Valpolcevera sott'acqua</h1>
      <address>
        <time datetime="2019-11-23T00:00:00+00:00">23 Nov 2019</time>
      </address>
      <figure>
        <video src="https://video.primocanale.it/video/mobile/20191123052726_6b47774b3a488d7ec10dc7a229403db8.mp4.flv.mp4" autoplay=""/>
      </figure>
      <p><b>GENOVA - </b><b>Una notte di pioggia forte e incessante, un vero e proprio nubifragio si è abbattuto nella notte a Genova</b>. La zona più colpita è stata la Valpolcevera: Certosa, Bolzaneto, Rivarolo, Sampierdarena. Qui si sono registrati i danni maggiori con strade e scantinati allagati, auto finite sott'acqua, decine e decine di interventi da parte dei vigili del fuoco anche per eseguire salvataggi di persone rimaste all'interno delle auto bloccate nei sottopassi.</p>
      <p>Dal Comune di Genova l'appello di non uscire di casa per chi abita in quelle zone e salire ai piani più alti delle abitazioni. La perturbazione arrivata dall'Atlantico ha scaricato elevati cumuli di acqua nella zona, sono esondati nel cuore della notte il rio Fegino e il Ruscarolo. Una frana si è verificata lungo la strada per Murta. Il forte temporale notturno che ha interesato il capoluogo ligure ha causato in più punti della città dei black out. E' in vigore l'allerta rossa sul centro e Ponente della regione. Una situazione in evoluzione che richiede la massima attenzione da parte di tutta la popolazione.</p>
      <p> </p>
      <p>Primocanale in diretta con i suoi inviati per informare sulla situazione meteo tutti i liguri.<u><b><a href="https://www.primocanale.it/streaming.php"> SEGUI QUI LA DIRETTA.</a></b></u></p>
      <p>
        <b>GLI AGGIORNAMENTI:</b>
      </p>
      <p>ORE 12.00 - Via Guidobono a Savona chiusa al traffico. </p>
      <p><b>ORE 11.45 -</b> "Siamo preoccupati, il litorale è in condizioni pessime. Abbiamo vivo il ricordo dell'anno scorso, fortunatamente le attività commerciali hanno messo in atto delle precauzioni", ha detto Franca Giannotta assessore alla protezione civile del comune di Alassio. "Noi abbiamo chiuso la passeggiata Cadorna dove una attività è stata investita dal mare"</p>
      <p>ORE 11.30 - "Unica interruzione quella per la Madonna della Guardia, mentre Voltri e Arenzano è garantito come collegamento in autostrada e ad Urbe la linea è parzialmente interrotta a causa della frana sulla provinciale 40. Fino a Vara Inferiore è garantito il collegamento, mentre per il Vara Superiore stiamo cercando di organizzare una navetta che passi dall'altra parte, ma la situazione è critica", ha spiegato Roberto Rolandelli di Atp a Primocanale. </p>
      <p><b>ORE 11.15 - </b>A Trasta, nella frazione del quartiere genovese di Rivarolo, cinque persone in via Mario Adda sono isolate per una nuova frana. Sul posto i Vigili del fuoco. Già alcune ore fa era stato deciso di far sfollare alcune persone da via Rivarolo e da Teglia in via precauzionale. La via è stata chiusa sia alle auto sia al transito pedonale. A confermarlo la polizia locale.</p>
      <p><b>ORE 11.00 </b>- In attesa del ripristino della linea 53, attivato un collegamento straordinario con bus navetta tra Borzoli e Sestri.</p>
      <p>ORE 10.45 - "Siamo in una situazione al limite, speriamo che le previsioni siano in miglioramento perché qui abbiamo un metro e mezzo dall'argine dei fiumi e dei torrenti", ha detto il sindaco <b>Paolo Lambertini, sindaco di Cairo Montenotte</b>. "Chiuso sottopasso ferroviario che collega Cairo Montenotte con Carcare perché il livello della diga è più alto, le squadre dei vigili del fuoco e della protezione civile stanno intervenendo per svuotare al più presto il sottopasso".</p>
      <p>ORE 10.30 - Frana in corso Perrone, con trascinamento di alberi nella zona degli orti collettivi. La strada resta chiusa come già disposto nella serata di ieri. </p>
      <p>ORE 10.15 - A Vado Ligure la mareggiata sta divorando la spiaggia: "Dico a tutti di stare a casa, evitare gli spostamenti e non andare sulla passeggiata a mare che abbiamo transennato, i torrenti sono provati dalle forti piogge. I centri commerciali sono chiusi", ha detto il sindaco Monica Giuliano. "Dobbiamo aspettare che passi questo fronte di maltempo, abbiamo appena mandato un ulteriore messaggio di evitare di uscire, stare ai piani alti e non sostare in zone esondabili".</p>
      <p>ORE 10.00 - Riaperte al traffico Via Milano sottopasso, Via Pacoret, Largo Jursè, Via P. Reti, Via W. Fillak, Via Renata Bianchi, Via Trenta Giugno 1960 e Piazza Montano. Rimangono ancora chiuse: Via San Quirico, Via Chiaravagna lato monte, Corso Perrone, Via Perlasca, Via Borzoli lato Rivarolo.</p>
      <p>ORE 9.45 - Sono ferme le linee 53 e 74. La linea 62 è limitata al cimitero e non raggiunge Testa di Cavallo. La linea 63 transita in via 30 giugno sia in direzione Sampierdarena che Pontedecimo. La linea 172 in direzione Sestri percorre via Arrivabene, piazza Consigliere, via Santa Maria della Costa e piazza Baracca. La linea 158 è limitata sul percorso piazza Consigliere - via Biancheri.</p>
      <p>ORE 9.30 - Frana a Urbe (Savona). Vara superiore e Vara inferiore strada provinciale sulla strada provinciale 40 che ci collega con il passo del Faiallo e Genova. "Un tapullo non ha retto, avevamo indicato questo punto come critico nei piani della protezione civile", spiega il sindaco <b>Fabrizio Antoci</b>. "Con Atp dovremo pensare un servizio navetta alternativo perché adesso la viabilità è problematica: il bypass comunale provoca almeno un allungamento di un quarto d'ora o 20 minuti". </p>
      <p>ORE 9.00 - Cesino di Pontedecimo in frazione Langonaggia ci sono 20 persone isolate a causa di una frana, i volontari del posto sono al lavoro.</p>
      <p>ORE 8.30 - In autostrada A7 uscita obbligatoria a Genova Bolzaneto per allagamenti in galleria all'altezza di Bolzaneto, con possibilità di rientrare sempre a Bolzaneto per poi proseguire di nuovo sulla A7 in direzione Milano. Disagi sulla autostrada con grandi rallentamenti in uscita al casello. </p>
      <p>ORE 8.00 -  Sono ferme le linee 53 e 74. La linea 62 è limitata al cimitero e non raggiunge Testa di Cavallo; la linea 158 è limitata in via Arrivabene. Si ricorda che in allerta rossa: la metropolitana fa servizio sulla tratta Brin-Deferrari, è chiusa la stazione metro di Brignole; sono chiusi gli ascensori di Quezzi e del sottopasso di via Puccini; è chiusa la ferrovia Genova Casella; sono fermi Navebus e il servizio Mobilitybus.</p>
      <p>ORE 7.50 - Criticità per alcune zone rimaste senza luce: al Molo manca luce dalle 2 e 30 , Piazza Cavour compresa, via Fegino, in via Molteni, a Certosa in zona Mercato, in viale Franchini a Nervi. </p>
      <p>ORE 7.45 - Strada provinciale 52 (per Livellato / Santuario della Guardia) chiusa in entrambi i sensi di marcia all’altezza della frana in prossimità Navalimpianti.</p>
      <p><b>ORE 7.40 -</b> "Voli regolari, tre dei quattro di questa mattina sono già partiti, non ci sono segnalazioni di sorta per cui invitiamo a informarsi le persone che si devono mettere in viaggio sulle condizioni della viabilità in citta e partire con largo anticipo, portare pazienza per eventuali ritardi", questo l'invito di Piero Righi, direttore dell'Aeroporto Cristoforo Colombo di Genova. </p>
      <p>ORE 7.30 -  Il consigliere delegato alla Protezione civile del Comune di Genova Sergio Gambino fa il punto sulla situazione. "Una forte perturbazione si è fermata per quattro ore sulla Bassa Valpolcevera. Allagamenti diffusi lungo le strade. Da circa un'ora non sta più piovendo. Abbiamo aperto una direttrice Nord-Sud per la Valpocevera, si tratta di via Trenta Giugno. Ora daremo priorità alle strade fondamentali per garantire la viabilità della zona. Via Ferri attualmente ha ancora l'acqua troppo alta per intervenire, le famiglie devono stare all'interno delle case e andare ai piani alti, interverremo appena possibile, ma parte di quest'acqua sta defluendo".</p>
      <p>ORE 7.20 - Decisamente difficoltosa la viabilità in Valpolcevera. La linea 53 non è percorribile, la linea 158 è limitata a via Arrivabene. "In Valpolcevera non possiamo garantire la regolarità del servizio dei bus, ma stiamo facendo il possibile per fornire il serizio" spiega Ivana Toso di Amt</p>
      <p>ORE 7.10 - Al momento i voli in arrivo e partenza dall'aeroporto Cristoforo Colombo di Genova sono regolari. Il primo volo diretto a Roma è partito. Dall'Aeroporto fanno sapere che "gli equipaggi sono in campo nonostante qualche problema per la viabilità extra aeroportuale. Raccomandiamo di consultare il sito dell'Aeroporto e delle compagnie e arrivare allo scalo per tempo".</p>
      <p>ORE 6.50 - <b>Viabilità in media-bassa Valpolcevera</b> dove le precipitazioni accumulate hanno ampiamente superato i 100 mm e spiccano i seguenti accumuli: 225 mm a Borzoli, 219 mm a Sampierdarena, 172.6 mm a Murta. Mentre in alta Valpolcevera solo 3 stazioni hanno raggiunto la soglia dei 100 mm: 126.4 mm a Campomorone, 117.3 mm a Prelo, 115.6 mm a Mignanego Vetrerie.</p>
      <p><b>ORE 6.40 -  Federico Grasso, di Arpal: "La pioggia ha interessato nella notte soprattutto la Valpolcevera. </b>Nell’ultima ora le precipitazioni più intense - seppur fra moderate e forti - si sono concentrate sul ponente genovese (massimo 37.2 mm/1h a Sciarborasca e 30.6 mm/1h a Fiorino). Piove a macchia di leopardo su tutto il territorio regionale. Notevole il contrasto dei venti: soffia lo scirocco con raffiche intorno ai 100 km/h a Casoni di Suvero, Fontana Fresca e Corniolo, poco sopra e sotto i 70 km/h a Genova e Arenzano. La tramontana invece è sul ponente fino a Varazze, infiltrandosi anche dal Turchino e dai Giovi.</p>
      <p>ORE 5.45 - Strade chiuse per allagamenti: via Milano (sottopasso),via Chiaravagna lato monte Largo Jurse' , via Paolo Reti, via Fillak, corso Perrone, via Renata Bianchi, via Perlasca, via Trenta Giugno 1960, piazza Montano, via Borzoli, via S. Quirico, chiuse per allagamenti causate da forte pioggia. Si consiglia ai cittadini delle zone citate di restare in casa fino al completo deflusso delle acque.</p>
      <p><b>ORE 5.30 -</b> A10, coda in ingresso sull'autostrada dalla Guido Rossa. Non ci sono infatti segnali che l'autostrada nel tratto tra Aeroporto e Pegli è chiusa. Molti tir sono in coda e faticano a fare manovra e tornare indietro</p>
      <p><b>ORE 4.55 -</b> Sergio Gambino, consigliere delegato alla protezione civile del Comune di Genova: "Abbiamo il Fegino e il rio Ruscarolo che continuano a tracimare non appena torna a piovere. Abbiamo isolato le aree per ragioni di sicurezza. Dobbiamo aspettare che rientri l'acqua per poter intervenire. Il consoiglio che diamo a tutti i residenti di quelle zone è di stare in casa e di stare ai piani alti. Negli altri casi l'acqua alta non è causata da esondazioni ma dalla abbondante pioggia di queste ore. Il Chiaravagna, il Bisagno e gli altri torrenti al momento non ci preoccupano. Quella che stiamo registrando è una cumulata di pioggia molto elevata in uno spazio molto limitato" conclude Gambino.</p>
      <p><b>ORE 3.55 -</b> I dati sulla pioggia nell'ultima ora: Genova Fiumara 73mm in un'ora, Genova Bolzaneto 49,6mm in un'ora, Genova Pontedecimo 41,2mm in un'ora. Federico Grasso di Arpal fa il punto: "E' una situazione destinata a perdurare ancora per molte ore. C'è un temporale molto in intenso in atto sulla Valpolcevera bassa, intensità importanti anche a Bolzaneto e Pontedecimo. E' tutta la città a essere interessata da piogge forti. Si segnala l'innalzamento generale e repentino di tutti i piccoli rivi cittadini ma stanno crescendo anche i torrenti Polcevera e Bisagno".</p>
      <p><b>ORE 3.50 -</b> Ecco l'lelenco delle strade chiuse per allagamenti: via Milano (sottopasso),via Chiaravagna lato monte Largo Jurse', via Paolo Reti, via Fillak, corso Perrone, via Renata Bianchi, via Perlasca, via Trenta Giugno 1960, piazza Montano, via Borzoli, via S. Quirico.</p>
      <p><b>ORE 3.45 - </b>Situazione critica in tutto il ponente di Genova. Auto sommerse dall'acqua zona sottopasso di Certosa/Brin. Via Fornace del Garbo e Via Vezzani chiuse a causa dell'innalzamento del livello del torrente Torbella</p>
      <p><b>ORE 3.15 -</b> Dalla centrale dei vigili del fuoco fanno il punto sulla situazione: "Siamo impegnati nella zona della Valpolcevera. Abbiamo effettuato diversi soccorsi a persone ij difficoltà. Più macchine sono rimaste ferme ferme nei sottopassi. Chiediamo ai cittadini che abitano ai piani terra di chiedere ospitalità ai vicini dei piani superiori".</p>
      <p><b>ORE 3.05 -</b> Continua a piovere a Genova, garage allagati, strade invase dall'acqua, sale il livello dei torrenti minori. E' esondato il rio Fegino all'altezza di via Borzoli. Prestare la massima attenzione.</p>
      <p><b>ORE 2.10 - </b>Coda in A10 sulla Genova-Savona-Ventimiglia (Km 3 - direzione: Genova) tra Genova Pegli e Genova Aeroporto per allagamenti.</p>
      <p><b>ORE 1.55 -</b> Il consigliere delegato alla protezione civile del comune di Genova Sergio Gambino: "Abbiamo chiuso la zona attorno al rio Ruscarolo a Sestri Ponente, si tratta di un affluente del Chiaravagna, stessa situazione per il rio Fegino nella bassa Val Polcevera. Hanno superato il livello di allarme, se salgono di livello esondano. Chiuse tutte le strade per mettere in sicurezza l'area". Intanto il forte temporale ha mandato in black out buona parte della città</p>
      <p><b>ORE 1.30 - </b>Suona la sirena del torrente Chiaravagna. Fortissimo temporale in atto su buona parte di Genova. Segnalati primi allagamenti nella zona tra Rivarolo e Sestri Ponente. Colpito soprattutto il ponente della città e la Valpolcevera.</p>
      <p><b>ORE 00.30 -</b> Nel corso delle ultime ore su tutta la regione si sono registrate precipitazioni diffuse di debole intensità. Isolate celle temporalesche hanno interessato la zona tra Arenzano e Cogoleto con precipitazioni di intensità fino a moderata. I livelli idrometrici dei principali corsi d'acqua sono rimasti sostanzialmente stabili, o mostrano piccoli innalzamenti che non raggiungono tuttavia i livelli di piene rive. La ventilazione dai quadranti meridionali si è intensificata nelle zone costiere del Levante e sui rilievi del Centro facendo registrare raffiche di burrasca (Lerici 64 km/h) e di burrasca forte (Fontana Fresca 80 km/h, Corniolo 80 km/h).</p>
      <p><b>ORE 21.30</b>. I locali Estoril, Time e Makó di Genova sono chiusi questa sera con tutti gli eventi in programma annullati. Inoltre anche i Musei di Strada Nuova domani 23 novembre saranno tutti chiusi.</p>
      <p><b>ORE 20.30.</b> Arpal comunica che al momento si registrano deboli precipitazioni sul centro Ponente con fenomeni temporaleschi presenti in mare davanti alle coste tra il savonese e il genovese occidentale. Nelle ultime sei ore si registrano cumulate di 19.8 millimetri a Camogli (Genova), 10.6 a Ognio e Sella Giassina (stazioni nel comune di Neirone, Genova). Al momento non si registrano innalzamento dei livelli idrometrici.</p>
      <p><b>ORE 19.30.</b> I vigili del fuoco di Genova segnalano una serie di piccole frane e smottamenti nel capoluogo ligure. In particolare, in via del Palazzo, via Carpenara e via dei Cinque Santi. Nessun ferito e nessuna auto coinvolta.</p>
      <p><b>ORE 18.00.</b> A seguito della dichiarazione di allerta rossa, sabato 23 novembre il Centro Commerciale e il Centro Divertimenti della Fiumara, a Genova, rimarranno chiusi tutti il giorno. Domenica 24 novembre riapriranno normalmente, salvo indicazioni da parte delle autorità. Inoltre, tutte le mostre e le attività di Palazzo Ducale in programma per sabato 23 novembre saranno sospese.</p>
      <p><b>ORE 16.00.</b> Sono già numerosi i danno causati dal maltempo sul territorio genovese. Chiuso corso Perrone a causa di un muraglione pericolante e traffico deviato su via 30 Giugno. Chiusa anche via Fiodor nel quartiere di Cornigliano e via Lanfranco Alberico per una frana. Per i dettagli CLICCA QUI.</p>
      <p>Questo il dettaglio dell'allerta:</p>
      <p>· Estremo ponente ligure (zona A):  ROSSA fino alle 23.59 di sabato 23 novembre</p>
      <p>· Centro regionale (zona B): ROSSA fino alle 23.59 di sabato 23 novembre (tutti i bacini).</p>
      <p>· Levante regionale (zona C): GIALLA fino alle 23.59 di sabato 23 novembre.</p>
      <p>· Entroterra di centro ponente (zona D): ROSSA fino alle 23.59 di domani, sabato 23 novembre.</p>
      <p>· Entroterra di centro levante (Zona E): ARANCIONE PER TEMPORALI fino alle 15 di sabato 23 novembre; poi GIALLA fino alle 23.59 di sabato 23 novembre.</p>
      <related>
        <a href="https://www.primocanale.it/notizie/maltempo-sciopero-nei-porti-di-genova-e-savona-vado-durante-l-allerta-rossa-213518.html"/>
        <a href="https://www.primocanale.it/notizie/allerta-meteo-a-genova-le-disposizioni-della-asl3-213520.html"/>
        <a href="https://www.primocanale.it/notizie/allerta-rossa-a-genova-tutte-le-disposizioni-del-coc-213524.html"/>
        <a href="https://www.primocanale.it/notizie/pioggia-vento-e-mareggiata-il-maltempo-si-abbatte-sulla-liguria-allerta-rossa-sul-centro-e-ponente-213526.html"/>
        <a href="https://www.primocanale.it/video/allerta-rossa-la-situazione-in-corso-martinetti-113496.html"/>
        <a href="https://www.primocanale.it/video/allerta-rossa-a-genova-esonda-il-fegino-l-acqua-si-porta-via-i-cassonetti-113499.html"/>
        <a href="https://www.primocanale.it/video/allerta-rossa-a-genova-sottopasso-brin-allagato-soccorsi-con-il-canotto-113500.html"/>
        <a href="https://www.primocanale.it/video/allerta-rossa-a-genova-via-ferri-sott-acqua-113501.html"/>
      </related>
    </article>
  </body>
</html>