<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://techbox.dennikn.sk/tatra-banka-vylepsuje-svoju-mobilnu-aplikaciu-o-online-bankara-adama/"/>
    <meta property="og:site_name" content="TECHBOX"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="Tatra Banka vylepšuje svoju mobilnú aplikáciu o online bankára Adama"/>
    <meta property="og:description" content="Rozmach bankových aplikácií spôsobil, že sa konkurenčné banky predbiehajú, ktorá prinesie lepšiu aplikáciu. Tatra Banka vylepšuje tú svoju na verziu 3.0."/>
  </head>
  <body>
    <article>
      <h1>Tatra Banka vylepšuje svoju mobilnú aplikáciu o online bankára Adama</h1>
      <address><time datetime="2019-11-23T00:00:00+00:00">23 Nov 2019</time> by <a rel="author">Michal Biznár</a></address>
      <p>
        <b>Rozmach mobilných bankových aplikácií spôsobil, že sa konkurenčné banky navzájom predbiehajú, ktorá prinesie lepšiu aplikáciu. Najnovšie Tatra Banka vylepšuje tú svoju na verziu 3.0.</b>
      </p>
      <p>Aplikácia od Tatra Banky existuje už deväť rokov a jej tretia verzia prináša zmenu dizajnu a nové funkcie. V novej verzii sa nachádza menu v spodnej lište a najvyužívanejšie funkcie sú priamo na lište.</p>
      <figure>
        <img src="https://techbox.dennikn.sk/wp-content/uploads/2019/11/Tatra-Banka.jpg"/>
        <figcaption>
          <cite>ZDROJ | Tatra Banka</cite>
        </figcaption>
      </figure>
      <related>
        <a href="https://techbox.dennikn.sk/tatra-banka-predstavuje-svoju-prvu-pobocku-buducnosti/"/>
      </related>
      <p>Originálnou funkciou je online bankár Adam, s ktorým si môžete chatovať v prípade potreby. Aplikácia tiež ponúka zjednodušenie nastavení a pridanie možnosti si na domovskej obrazovke nastaviť 5 bežných účtov.</p>
      <p>Užitočnou funkciou tiež je jednoduchšia možnosť zdieľania IBAN-u. Pre novú verziu aplikácie Tatra banka 3.0 bola zvýšená minimálna požadovaná verzia operačného systému. Pre Android sa dá aplikácia aktualizovať od verzie 5.0 (doteraz 4.4) a pre iOS od verzie 10 (doteraz 9).</p>
      <footer><b>Zdroj: </b>Tlačová správa</footer>
    </article>
  </body>
</html>