<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttosport.com/news/calcio/serie-a/fiorentina/2019/11/23-63684435/fiorentina_montella_verona_rivelazione_ribery-dipendenti_non_c_e_rischio_/"/>
    <meta property="og:site_name" content="Tuttosport"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="Fiorentina, Montella: &quot;Verona rivelazione. Ribery-dipendenti? Non c'è rischio&quot;"/>
    <meta property="og:description" content="L'allenatore: &quot;L'assenza di Franck non deve essere un alibi. Chiesa è un esterno, ma può fare anche il centravanti: ci aspettiamo tanto da lui&quot;"/>
  </head>
  <body>
    <article>
      <h1>Fiorentina, Montella: "Verona rivelazione. Ribery-dipendenti? Non c'è rischio"</h1>
      <h2>L'allenatore: "L'assenza di Franck non deve essere un alibi. Chiesa è un esterno, ma può fare anche il centravanti: ci aspettiamo tanto da lui"</h2>
      <address>
        <time datetime="2019-11-23T00:00:00+00:00">23 Nov 2019</time>
      </address>
      <p><b>FIRENZE</b> - Domani sarà il momento di affrontare il <b>Verona</b>, e il tecnico della <b>Fiorentina</b> Vincenzo <b>Montella</b> ha commentato la prossima sfida in conferenza stampa: <i>"Non possiamo assolutamente sbagliare. Dobbiamo dimenticare <b>Cagliari</b> per ripartire e ricordarlo per non ripetere l'errore nell'approccio. La squadra l'ho vista bene, rabbiosa, domani sarà una battaglia perché giocheremo contro una squadra molto solida ed organizzata anche a livello difensivo, una delle rivelazioni del campionato. </i><i>Rischio di essere <b>Ribery</b>-dipendenti? Col <b>Sassuolo</b> non è stato così, col <b>Parma</b> idem. E' vero, la sua è stata un'assenza importante, ma lo sarebbe stata per qualsiasi squadra. Lo stop ha giovato anche a lui. La sua assenza non deve essere un alibi"</i>. Si parla poi dell'avversario: <i>"Il Verona è una squadra aggressiva, si sa difendere, ma non fa solo questo. Ha pressato l'Inter al limite dell'area, non va perso l'equilibrio mentale all'interno della gara"</i>. A centrocampo le defezioni di <b>Castrovilli</b> e <b>Pulgar</b> pesano e non poco: <i>"Ho diverse soluzioni, ma qualche dubbio ce l'ho, perché non tutti i calciatori sono abituati a fare 90'. Ad esempio <b>Cristoforo</b> ha giocato pochissimo, <b>Zurkowski</b> ha sicuramente un grande avvenire ma per il nostro calcio deve migliorare sia tatticamente che tecnicamente, così come <b>Eysseric</b> che non è stato coinvolto per ora nel progetto. Ci può anche essere qualche soluzione che abbiamo provato ultimamente, come <b>Ghezzal</b> mezzala. Sentiamo l'affetto continuo e la vicinanza dei tifosi. Li ringrazio anticipatamente, vogliamo farci perdonare qualcosa. Tridente offensivo? </i>S<i>ì, la squadra lo può reggere. Alcune partite è successo anche se per poco, è una soluzione che si può fare"</i>.</p>
      <figure>
        <a href="https://www.tuttosport.com/foto/calcio/serie-a/2019/11/10-63251386/cagliari-fiorentina_5-2_show_di_nainggolan_alla_sardegna_arena/">
          <img src="https://cdn.tuttosport.com/images/2019/11/10/142017929-c85ee9f5-5bd9-4424-aaf9-bbc53b58a510.jpg"/>
        </a>
        <figcaption>Cagliari-Fiorentina 5-2: show di Nainggolan alla Sardegna Arena<br/><a href="https://www.tuttosport.com/foto/calcio/serie-a/2019/11/10-63251386/cagliari-fiorentina_5-2_show_di_nainggolan_alla_sardegna_arena/">Guarda la gallery</a></figcaption>
      </figure>
      <p><b>Ribery</b> ha detto che vede <b>Chiesa</b> più esterno di centrocampo che attaccante: <i>"Anche per me è un esterno, ma può fare il centravanti e deve migliorare per fare l'esterno in un 3-5-2. Ribery in un 4-3-3 per me rende peggio che con questo modulo. Federico è felice, non sta benissimo, lo abbiamo gestito, ma ci aspettiamo tanto da lui, avrà voglia di segnare anche con il club"</i>. Montella non si esime da un commento sulla riapertura del settore dello stadio del Verona: <i>"Sono contento perché mi piace giocare con lo stadio pieno. Sul razzismo vedo un interesse e una presa di posizione molto più forte rispetto a prima"</i>. Il tecnico gigliato conclude la conferenza parlando del suo incontro con gli arbitri: <i>"Abbiamo chiarito alcune cose, sono soddisfatto, anche perché nella prima occasione non sono stato presente causa partita da giocare"</i>.</p>
      <figure>
        <video src="http://media.tuttosport.com/omnisport/2019/11/19/19112019_IT_PERFORM_ROSSI_IV_1574193097989_1065.mp4"/>
        <figcaption>Pepito Rossi: "Io e Dybala abbiamo cose in comune..."</figcaption>
      </figure>
      <related>
        <a href="https://www.tuttosport.com/live/matchcentre/incontro.html?season=2019&amp;competition=21&amp;match=2021175"/>
        <a href="https://www.tuttosport.com/news/calcio/serie-a/verona/2019/11/23-63676855/verona_juric_ogni_partita_per_noi_e_un_occasione_/"/>
        <a href="https://www.tuttosport.com/news/calcio/serie-a/2019/11/23-63660118/tutte_le_probabili_formazioni_della_13_giornata_di_serie_a/"/>
        <a href="https://www.tuttosport.com/archivio/calcio/serie-a/fiorentina"/>
        <a href="https://www.tuttosport.com/news/calcio/serie-a/fiorentina/2019/11/22-63656409/fiorentina_terzic_ringrazio_tutti_sto_bene_/?related_news"/>
        <a href="https://www.tuttosport.com/news/calcio/primavera/2019/11/21-63612536/primavera_fiorentina_meli_gubbio_daro_il_massimo_per_convincere_torrente_/?related_news"/>
        <a href="https://www.tuttosport.com/news/calcio/serie-a/fiorentina/2019/11/20-63591598/la_febbre_di_ribery_non_preoccupa_la_fiorentina/?related_news"/>
        <a href="https://www.tuttosport.com/news/calcio/serie-a/fiorentina/2019/11/20-63574304/fiorentina_smentito_il_caso_terzic_solo_furto_dell_auto/?related_news"/>
      </related>
    </article>
  </body>
</html>