<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.beartai.com/lifestyle/381337"/>
    <meta property="og:site_name" content="beartai"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="เกรแฮม คิง โพรดิวเซอร์ Bohemian Rhapsody เตรียมสร้างหนังและละครบรอดเวย์ ไมเคิล แจ็กสัน (Michael Jackson) รอเจรจากับทางผู้ดูแลทรัพย์สินของราชาเพลงพอป"/>
    <meta property="og:description" content="เกรแฮม คิง โพรดิวเซอร์ Bohemian Rhapsody หนังประวัติ เฟรดดี เมอคิวรี ที่หลายคนอินกันจากปีที่แล้ว กำลังเจรจาขอซื้อสิทธิ์ในการสร้างหนังและขอใช้เพลงของราชาเพลงพอปอย่าง ไมเคิล แจ็กสัน จากผู้ดูแลสินทรัพย์ของไมเคิล แจ็กสัน หรือที่รู้จักกันในนาม ไมเคิล แจ๊กสัน เอสเตท และมีแผนให้ จอห์น โลแกน มือเขียนบทที่เคยชิงออสการ์จาก Gladiator ถ่ายทอดชีวิตของราชาเพลงพอปที่ยิ่งใหญ่ท่านนี้"/>
  </head>
  <body>
    <article>
      <h1>เกรแฮม คิง โพรดิวเซอร์ Bohemian Rhapsody เตรียมสร้างหนังและละครบรอดเวย์ ไมเคิล แจ็กสัน (Michael Jackson) รอเจรจากับทางผู้ดูแลทรัพย์สินของราชาเพลงพอป</h1>
      <address><time datetime="2019-11-23T00:00:00+00:00">23 Nov 2019</time> by <a rel="author">Mano Wanawerusit</a></address>
      <figure>
        <img src="https://www.beartai.com/wp-content/uploads/2019/11/king-logan.jpg"/>
        <figcaption>เกรแฮม คิง โพรดิวเซอร์ และ จอห์น โลแกน มือเขียนบท</figcaption>
      </figure>
      <p>เกรแฮม คิง โพรดิวเซอร์ Bohemian Rhapsody หนังประวัติ เฟรดดี เมอคิวรี ที่หลายคนอินกันจากปีที่แล้ว กำลังเจรจาขอซื้อสิทธิ์ในการสร้างหนังและขอใช้เพลงของราชาเพลงพอปอย่าง ไมเคิล แจ็กสัน จากผู้ดูแลสินทรัพย์ของไมเคิล แจ็กสัน หรือที่รู้จักกันในนาม ไมเคิล แจ๊กสัน เอสเตท และมีแผนให้ จอห์น โลแกน มือเขียนบทที่เคยชิงออสการ์จาก Gladiator ถ่ายทอดชีวิตของราชาเพลงพอปที่ยิ่งใหญ่ท่านนี้</p>
      <figure>
        <img src="https://www.beartai.com/wp-content/uploads/2019/11/leaving-neverland-1920-1024x576.jpg"/>
        <figcaption>ภาพอันเป็นที่มาของข้อกล่าวหา ล่วงละเมิดทางเพศ กับเด็ก ของ ไมเคิล แจ๊กสัน</figcaption>
      </figure>
      <p>โดยข่าวระบุว่า ทางผู้สร้างไม่ได้คิดทำหนังล้างมลทินให้ ไมเคิล แจ็กสัน แต่จะนำเสนอชีวิตของเขาตลอด 50 ปีก่อนเสียชีวิตในเดิอน มิถุนายน ปี 2009 โดยชีวิตของ ไมเคิล เกิดมาเจิดจรัสเป็นดาวเด่นตั้งแต่อายุยังน้อยกับวง แจ็กสันไฟว์ จนโตขึ้นมากลายเป็น ไอดอลให้เหล่าศิลปินรุ่นน้องได้เดินตามกันมากมาย แต่กระนั้นชีวิตวัยเด็กเขากลับต้องเผชิญวิบากกรรมไม่น้อย แถมยังต้องเผชิญหน้ากับข้อกล่าวหาล่วงละเมิดทางเพศกับผู้เยาว์ที่อาศัยร่วมชายคาเมื่อเติบโตเป็นผู้ใหญ่  ซึ่งเนื้อหาส่วนนี้ก็อยู่ใน Leaving Neverland สารคดี HBOทีเพิ่งชนะรางวัลเอ็มมี่อวอร์ดไปหมาด ๆ และยังอยู่ระหว่างการฟ้องร้องเรียกค่าเสียหายจาก ไมเคิล แจ็กสัน เอสเตท มูลค่านับร้อยล้านเหรียญ</p>
      <p>โดย จอห์น โลแกน และ เกรแฮม คิง จะตบสคริปต์ให้เข้าที่ก่อนเสนอสตูดิโอสร้าง โดยคิงยังมีโพรเจกต์จะนำชีวิตของ ไมเคิล แจ็กสันมาทำ ละครบรอดเวย์มิวสิคัลอีกด้วย</p>
      <p>ที่มา : <a href="https://www.comingsoon.net/movies/news/1111626-graham-king-acquires-rights-michael-jackson-film?fbclid=IwAR1iRe-BdNAZ78EM7YXEGftPS3um1QKF3pvyNgq_EIGmHLoTuJbr00ArS2Y">Comingsoon</a></p>
      <figure>
        <img src="https://www.beartai.com/wp-content/uploads/2019/11/The-Jackson-5-i-love-the-jackson-5-E2-99-A5-E2-99-A5-35648670-2560-1735-1024x694.jpg"/>
        <figcaption>ภาพวง Jackson 5</figcaption>
      </figure>
      <figure>
        <img src="https://www.beartai.com/wp-content/uploads/2019/11/MV5BYzZmNTBjOTctY2VjZi00MjA1LTgwYjktNmMwMzkwMjUwNmVhXkEyXkFqcGdeQXVyMzY0MTE3NzU@._V1_-768x1138.jpg"/>
        <figcaption>ภาพโปสเตอร์สารคดี Leaving Neverland ของ HBO</figcaption>
      </figure>
    </article>
  </body>
</html>