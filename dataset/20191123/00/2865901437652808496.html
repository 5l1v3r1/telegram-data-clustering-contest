<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/derbi-na-etihadu-kao-politicar-pred-izbore/343201"/>
    <meta property="og:site_name" content="MozzartSport"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="Derbi na Etihadu kao političar pred izbore"/>
    <meta property="og:description" content="Obećava mnogo..."/>
  </head>
  <body>
    <article>
      <h1>Derbi na Etihadu kao političar pred izbore</h1>
      <h2>Obećava mnogo...</h2>
      <address>
        <time datetime="2019-11-23T00:00:00+00:00">23 Nov 2019</time>
      </address>
      <p>Utakmica na Etihadu - <i>kao i političar pred izbore</i> - obećava mnogo. Siti je porazom od Liverpula ozbiljno zaostao u šampionskoj trci, ali sasvim sigurno nema nameru da odustane od borbe za titulu. Sastavu <b>Pepa Gvardiole </b>je za to neophodna serija pobeda, a problem je što na Etihad odmah posle reprezentativne pauze, u okviru 13. kola Premijer lige, stiže zahuktali Čelsi (<b>18.30, TV Sport klub 1</b>).</p>
      <p>Računica je jasna, poraz Građana mogao bi da ih udalji od lidera Liverpula čak 12 koraka, a i trećeplasirani Plavci bi se odmakli četiri boda. To svakako nije zanemarljiva činjenica pred derbi duel, međutim momci sa Etihada našpanovani su za najveće domete i ne bi se reklo da lako potpadaju pod pritisak. Ipak, treba konstatovati da je Mančester Siti trenutno pozicioniran najslabije u poslednjih 14 meseci, odnosno da je <b>Gvardiola </b>u uvodnih 12 ligaških utakmica poražen čak tri puta, što je broj neuspeha koje je ostvario kombinovano u proteklih 10 sezona. Da, dobro ste pročitali. Španski stručnjak je u minulih deset sezona sa svojim klubovima upisao 95 pobeda, 22 nerešenih i svega tri poraza posmatrajući prvih 12 kola.<br/>"<b>Mislim da Čelsi posle mnogo godina izgleda kao izvanredan tim i igra dobro od početka sezone. Frenk Lampard je uporan u implementaciji svojih ideja i načela i rezultat je tu. Srećan sam zbog njega</b>", istakao je <b>Gvardiola</b>.</p>
      <p>Plavci su u seriji od šest uzastopnih prvenstvenih pobeda, <b>Lampard </b>je pokazao da poseduje karakter vrhunskih trenera, tako da će domaćinu biti izuzetno teško da dođe do vrednih bodova u ovom meču. Naročito ako u obzir uzmemo da niko na Stamfordu nije zaboravio - <i>a i kako bi mogao?</i> - onu kanonadu početkom godine. Siti je na Etihadu protekle sezone sa 6:0 isprašio londonskog rivala, pa Čelsi sada ima dodatan motiv, uz onaj da se upiše u klupske almanahe ostvari li osmu vezanu pobedu na strani u svim takmičenjima. Takođe, nadaju se u taboru Plavaca da će konačno da prekinu neslavan skor, pošto nisu trijumfovali na poslednjih deset gostujućih dvoboja sa šest najboljih engleskih timova.<br/>"<b>I dalje doživljavam Siti na isti način. Dosta sam gledao njegove utakmice tokom internacionalne pauze. Moj kolega ima kadrovsek probleme zbog povreda, ali oni su i dalje veliki tim i ogromna pretnja. Svako može da ode u Mančester, da odigra najbolje što ume i da, opet, izgubi, tako da neću da donosim nikakve negativne zaključke šta god da uradimo večeras</b>", rekao je <b>Lampard</b>.</p>
      <p>
        <i>
          <u>
            <b>
              <a href="https://www.mozzartbet.com/sr#/date/all?type=freegame&amp;cid=9847">AGUERO DAJE GOL I SITI POBEĐUJE - 2,60! ABRAHAM DAJE GOL I ČELSI POBEĐUJE - 17,0!</a>
            </b>
          </u>
        </i>
      </p>
      <figure>
        <img src="https://mozzartsport.com/upload/CKEditor/31.10.2019/SPEZZkgjfkjgkfjkgk.JPG"/>
      </figure>
      <p>Golman <b>Ederson </b>vratio se treninzima i trebalo bi da čuva mrežu Sitija, dok srce <b>Gvardiolinog </b>tima <b>Bernardo Silva </b>zbog suspenzije propušta derbi sa Plavcima. Sa druge strane, <b>Kalum Hadson-Odoi</b> bi mogao zbog povrede da preskoči okršaj na Etihadu, a dobra vest za <b>Lamparda </b>je da je <b>Žoržinjo </b>odradio suspenziju, kao i da se <b>Kristijan Pulišić </b>oporavio i mogao bi da nađe mesto u postavi.</p>
      <p><b>Lampard </b>je, dakle, brzo uspeo da preporodi Plavce, i potpuno im povrati samopozdanje, ali ostaje da se vidi da li će imati odgovor na dželata <b>Serhija Aguera</b>. Argentinac je mrežu Čelsija zatresao 10 puta, više nego bilo ko u istoriji, a naročito je bio efikasan u poslednje vreme, pošto je momcima sa Stamford Bridža dao osam golova na šest prethodnih okršaja. Garant da će Plavci skupo da prodaju kožu je <b>Tami Abraham</b>, drugi strelac lige sa 10 prvenstvenih pogodaka, ali i najubojitiji golgeter na strani sa sedam golova.</p>
      <p>
        <b>PREMIJER LIGA - 13. KOLO</b>
      </p>
      <p>
        <b>Subota<br/><a href="https://www.mozzartbet.com/sr#/match/4539355">13.30: (4,70) Vest Hem (3,70) Totenhem (1,75)</a><br/><a href="https://www.mozzartbet.com/sr#/match/4539348">16.00: (1,45) Arsenal (4,50) Sautempton (7,00)</a><br/><a href="https://www.mozzartbet.com/sr#/match/4539357">16.00: (2,80) Bornmut (3,10) Vulverhempton (2,65)</a><br/><a href="https://www.mozzartbet.com/sr#/match/4539360">16.00: (3,50) Brajton (3,45) Lester (2,10)</a><br/><a href="https://www.mozzartbet.com/sr#/match/4539350">16.00: (1,38) Everton (5,00) Norič (7,75)</a><br/><a href="https://www.mozzartbet.com/sr#/match/4539339">16.00: (7,25) Kristal Palas (4,40) Liverpul (1,45)</a><br/><a href="https://www.mozzartbet.com/sr#/match/4539338">16.00: (2,60) Votford (3,10) Barnli (2,85)</a><br/><a href="https://www.mozzartbet.com/sr#/match/4539342">18.30: (1,48) Mančester Siti (4,60) Čelsi (7,00)</a></b>
      </p>
      <p>
        <b>Nedelja<br/><a href="https://www.mozzartbet.com/sr#/match/4539359">17.30: (3,40) Šefild Junajted (3,30) Mančester Junajted (2,20)</a></b>
      </p>
      <p>
        <b>Ponedeljak<br/><a href="https://www.mozzartbet.com/sr#/match/4539344">21.00: (2,25) Aston Vila (3,30) Njukasl (3,25)</a></b>
      </p>
      <p>*** kvote su podložne promenama</p>
      <figure>
        <img src="https://mozzartsport.com/upload/CKEditor/31.10.2019/ENG1fgdjkgjhdg.JPG"/>
      </figure>
      <p><b>Foto</b>: <i>Reuters / Shutterstock</i></p>
      <hr/>
      <figure>
        <img src="https://mozzartsport.com/upload/CKEditor/31.10.2019/31.-Vulin.png"/>
      </figure>
    </article>
  </body>
</html>