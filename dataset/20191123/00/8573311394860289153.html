<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vanityfair.it/people/mondo/2019/11/23/meghan-harry-rapporto-famiglia-reale-teso-isolati-foto-gossip"/>
    <meta property="og:site_name" content="VANITY FAIR"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="Se il rapporto tra Meghan, Harry e la famiglia reale resta teso: «Sono isolati»"/>
    <meta property="og:description" content="A un mese dalla messa in onda dell'ormai celebre documentario, i Sussex non si sarebbero riavvicinati agli altri Windsor: «Nessuno gli scrive, nessuno gli chiede come stanno»"/>
  </head>
  <body>
    <article>
      <h1>Se il rapporto tra Meghan, Harry e la famiglia reale resta teso: «Sono isolati»</h1>
      <address><time datetime="2019-11-23T00:00:00+00:00">23 Nov 2019</time> by <a rel="author" href="https://www.vanityfair.it/author/ssaltalamacchia" target="_blank">Stefania Saltalamacchia</a></address>
      <slideshow>
        <figure>
          <img src="https://images.vanityfair.it/wp-content/uploads/2019/11/21113555/Progetto-senza-titolo-2019-11-21T103434.932-950x684.jpg"/>
        </figure>
        <figure>
          <img src="https://images.vanityfair.it/gallery/116453/Big/92efa513-d9d6-409b-bc9c-143131dd0cdc.jpg"/>
          <figcaption><b>Harry e Meghan «isolati e ansiosi» al Remembrance Day. Il linguaggio del corpo non mente</b><br/>L'arrivo di Harry e Meghan alla Royal Albert Hall sabato 9 novembre, per il concerto in occasione del Remembrance Day.<cite>Getty Images</cite></figcaption>
        </figure>
        <figure>
          <img src="https://images.vanityfair.it/gallery/116453/Big/e1600d0b-8690-4cea-94c9-46de99bd3d7a.jpg"/>
          <figcaption><b>Harry e Meghan «isolati e ansiosi» al Remembrance Day. Il linguaggio del corpo non mente</b><br/>La mano "a graffetta" di Harry, un gesto ereditato da papà Carlo che porta spesso la mano dentro la giacca. Indica un'insicurezza di fondo, come a volersi proteggere dal mondo esterno.</figcaption>
        </figure>
        <figure>
          <img src="https://images.vanityfair.it/gallery/116453/Big/153c9e4c-a251-43f2-ac58-a47f4f56efd0.jpg"/>
          <figcaption><b>Harry e Meghan «isolati e ansiosi» al Remembrance Day. Il linguaggio del corpo non mente</b><br/>I duchi di Sussex erano seduti molto distanti da Kate e William, al lato opposto del box reale.<cite>Getty Images</cite></figcaption>
        </figure>
        <figure>
          <img src="https://images.vanityfair.it/gallery/116453/Big/fb675ce6-71a0-4491-8599-8b49d5dc8a18.jpg"/>
          <figcaption><b>Harry e Meghan «isolati e ansiosi» al Remembrance Day. Il linguaggio del corpo non mente</b><br/>Harry è stato molto teso e ansioso per tutta la serata, più rilassata la moglie.<cite>Getty Images</cite></figcaption>
        </figure>
        <figure>
          <img src="https://images.vanityfair.it/gallery/116453/Big/08c351ac-c946-4304-9ae6-8f9a81c670fd.jpg"/>
          <figcaption><b>Harry e Meghan «isolati e ansiosi» al Remembrance Day. Il linguaggio del corpo non mente</b><br/>Tra loro la complicità è sempre grande, ma la circostanza sembra disturbare il principe.<cite>Getty Images</cite></figcaption>
        </figure>
        <figure>
          <img src="https://images.vanityfair.it/gallery/116453/Big/4038b455-a331-463a-9507-fcf7cf196234.jpg"/>
          <figcaption><b>Harry e Meghan «isolati e ansiosi» al Remembrance Day. Il linguaggio del corpo non mente</b><br/>Difficile dire se sia per la solennità del momento o se per via delle tensioni in famiglia.<cite>Getty Images</cite></figcaption>
        </figure>
        <figure>
          <img src="https://images.vanityfair.it/gallery/116453/Big/b753ee27-d432-48fe-bdba-a3a71f7b7b13.jpg"/>
          <figcaption><b>Harry e Meghan «isolati e ansiosi» al Remembrance Day. Il linguaggio del corpo non mente</b><br/>William è parso decisamente più rilassato rispetto al fratello.<cite>Getty Images</cite></figcaption>
        </figure>
        <figure>
          <img src="https://images.vanityfair.it/gallery/116453/Big/a474a998-e661-433c-a5fb-0d38eae2e346.jpg"/>
          <figcaption><b>Harry e Meghan «isolati e ansiosi» al Remembrance Day. Il linguaggio del corpo non mente</b><br/>Anche tra lui e la moglie Kate non sono mancati momenti di grande complicità. Questi, almeno, sono gesti che non possono essere equivocati, nemmeno volendo.<cite>Getty Images</cite></figcaption>
        </figure>
        <figcaption>Harry e Meghan «isolati e ansiosi» al Remembrance Day. Il linguaggio del corpo non mente</figcaption>
      </slideshow>
      <p>
        <b>A un mese dalla messa in onda dell'ormai celebre documentario, i Sussex non si sarebbero riavvicinati agli altri Windsor: «Nessuno gli scrive, nessuno gli chiede come stanno»</b>
      </p>
      <p><b>Harry</b> e <a href="https://www.vanityfair.it/topic/meghan-markle"><b>Meghan Markle</b></a> <b>da una parte, il resto della royal family dall’altra.</b> A più di un mese dalla messa in onda dell’ormai celebre documentario, i rapporti tra il principe e la moglie ex attrice e gli altri membri senior dei Windsor sarebbero ancora <b>«tesi».</b> Nella clip <i>Harry &amp; Meghan: An African Journey,</i> andata in onda su ITV, per la prima volta il 35enne <b>ha ammesso di trovarsi su una «diversa strada» rispetto a quella del fratello maggiore (ed erede al trono)</b>, oltre ad aver mostrato per la prima volta «emozioni» in pubblico.</p>
      <p>Da allora, come riporta<i> People</i>, nessuno dei Windsor avrebbe provato a contattare Harry e Meghan.<b> «Si sentono isolati»,</b> ha fatto sapere una fonte al magazine. In video Meghan ha inoltre raccontato di essersi sentita una neo mamma vulnerabile, e Harry ha ammesso la sua disperazione nel tentativo di proteggere la sua famiglia dal costante controllo dei tabloid. <b>William e Kate Middleton avrebbero quindi notato il loro «disagio emotivo» ma i quattro non sarebbero ancora riusciti a riavvicinarsi.</b> «Niente è cambiato», ha aggiunto l’insider,<b> «Nessuno gli scrive, nessuno gli chiede come stanno». </b>D’altronde in casa Windsor funziona così. <b>«È una famiglia strana, i Windsor non si supportano a vicenda»</b>, ha fatto sapere sempre al magazine il biografo reale Penny Junor, «E nemmeno si lodano a vicenda. Non si chiamano mai solo per dire “È stato un discorso magnifico”».</p>
      <p>A pesare per l’ex attrice americana sarebbe anche la lontananza dalla sua città natale, Los Angeles, e da <b>mamma Doria Ragland.</b> Per questo i Sussex avrebbero deciso di trascorrere il Natale con lei e non con il resto dei reali a Sandringham, alla corte di Elisabetta II. Harry e Meghan <b>stanno così per prendersi una pausa di sei settimane</b>, dal Ringraziamento che probabilmente trascorreranno in America fino all’inizio del nuovo anno: «Tutti sperano che tornino da questa pausa più forti che mai», ha fatto sapere un altro insider vicino ai Sussex, «E forse un po’ di tempo lontano dai riflettori può essere utile a fargli capire quale strada vorranno prendere in futuro». Staremo a vedere.</p>
      <related>
        <h4>LEGGI ANCHE</h4>
        <a href="https://www.vanityfair.it/people/family-vip/2019/11/16/principe-harry-meghan-markle-archie-gioco-bambini-gossip-reali"/>
        <a href="https://www.vanityfair.it/people/mondo/2019/11/21/letizia-ortiz-suocera-sofia-oggi-d-accordo-foto-insieme-gossip"/>
        <a href="https://www.vanityfair.it/people/mondo/2019/11/21/regina-elisabetta-licenziare-figlio-andrea-york-foto-gossip"/>
      </related>
    </article>
  </body>
</html>