<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/makale/3385386/cafer-keklikci/emeklilik-emekli-emek-em"/>
    <meta property="og:site_name" content="Milli Gazete"/>
    <meta property="article:published_time" content="2019-11-23T00:30:00+00:00"/>
    <meta property="og:title" content="Emeklilik Emekli Emek Em"/>
    <meta property="og:description" content="Türkiye’de hiçbir yasa geriye doğru işlemez. Anayasaya göre bu böyle. Yasalar kanunlaştığı zamandan sonrasını kapsar. Öncesini kapsamaz. Ne hikmetse emeklilik mevzusunda ikibinli yıllarda çıkan yasalar ikibin öncesini kapsıyor. Kapsamıyor da kapsattırılıyor. Böyle yapılarak anayasaya aykırı hareket ediliyor. Doksanlı yıllarda işe giriş yapmış bir insan doksanlı yıllardaki emeklilik yasalarına göre emekli olmalıdır. Ama ülkemizde yıllardır bir garabet yaşanıyor. Emekliliği hak etmiş insanlara emekli olma yaşın gelmedi denilerek emekli maaşı verilmiyor. Türkiye yasalarına göre bu bir hak gasbıdır. Bu bir hukuki meseledir. Hak meselesidir. Yarın ülkemizde hukuk gerçekten işlemeye başladığında yani emekliliği hak etmiş insanlara emekliliği verilip maaşı bağlandığında bu iş maaşla bitmeyecek. Peki, ne olacak?"/>
  </head>
  <body>
    <article>
      <h1>Emeklilik Emekli Emek Em</h1>
      <address><time datetime="2019-11-23T00:30:00+00:00">23 Nov 2019, 00:30</time> by <a rel="author" href="https://www.milligazete.com.tr/yazar/cafer-keklikci" target="_blank">Cafer Keklikçi</a></address>
      <p>Türkiye’de hiçbir yasa geriye doğru işlemez. Anayasaya göre bu böyle. Yasalar kanunlaştığı zamandan sonrasını kapsar. Öncesini kapsamaz. Ne hikmetse emeklilik mevzusunda ikibinli yıllarda çıkan yasalar ikibin öncesini kapsıyor. Kapsamıyor da kapsattırılıyor. Böyle yapılarak anayasaya aykırı hareket ediliyor. Doksanlı yıllarda işe giriş yapmış bir insan doksanlı yıllardaki emeklilik yasalarına göre emekli olmalıdır. Ama ülkemizde yıllardır bir garabet yaşanıyor. Emekliliği hak etmiş insanlara emekli olma yaşın gelmedi denilerek emekli maaşı verilmiyor. Türkiye yasalarına göre bu bir hak gasbıdır. Bu bir hukuki meseledir. Hak meselesidir. Yarın ülkemizde hukuk gerçekten işlemeye başladığında yani emekliliği hak etmiş insanlara emekliliği verilip maaşı bağlandığında bu iş maaşla bitmeyecek. Peki, ne olacak?</p>
      <p>Adam emekliliği hak ettiği yıldan başlayıp emekliliği hak ettiği halde kaç yıl emekli maaşı bağlanmadıysa o kadar yıl geçmiş emekli maaşını faiziyle birlikte almak için dava açacak. Görün siz o zaman devlet ne kadar zarara uğrar. Zamanında verilmemiş maaşlar faiziyle birlikte talep edilip davalar kazanılmaya başlanınca, şuan devlet zarar eder bahanesiyle insanların hakkını vermeyenler, devlet şimdi mi zarar ediyor yoksa bu hakkı söke söke vermek zorunda kalınca mı zarar ediyor görecekler. Zamanında verilmemiş hak zulümdür. Bu zulüm yapanı da yıkar. Her konuda olduğu gibi. Hiç kimse hak yiyerek ayakta kalamaz. Hak yeme zulmünün çaresi ne peki?</p>
      <p>Hakkı hak edildiği anda ödemektir. Hak yememektir. Doksanlı yıllarda işe giriş yapmış bir insan doksanlı yıllardaki yasaya göre emekli edilmelidir ikibinli yıllarda çıkan yasalara göre değil. İkbinli yıllarda çıkan yasalar yasaların çıktığı tarihten sonra işe giriş yapanlara geçerlidir. Tekrar edelim Türkiye’de hiçbir yasa geriye işlemez. Yasayı geriye işletmek anayasaya aykırıdır. Yazımızı hukuki terimlerle boğmamak için kanun maddelerini ve yıllarını vermiyoruz. Yoksa hangi kanunun hangi tarihte çıktığını hangi tarihte yürürlüğe girdiğini hepsini biliyoruz. İsteyen her insan da ilgili yerlerden öğrenebilir. Bu gizli saklı bir şey değil. Emeklilikle ilgili kanunları cumhurbaşkanı bile biliyordur. Yoksa bilmiyor mu?</p>
      <p>Konu erken emeklilik değil. Konunun erken emeklilik olmadığını cumhurbaşkanı da biliyordur. Ama ısrarla erken emeklilik diyor. Politik bir yaklaşım sergiliyor. Hiçbir hak politik popülizme kurban edilemez. Hak her yerde haktır, hak ödenmezse zulümdür. Erken emeklilik diyerek normal emekli olup normal emekli maaşı alması gereken insanların maaşlarını yarıya indirme planı yapılıyor gibi bir durum da seziliyor hakkını isteyenlere ısrarla erken emeklilik denilmesinde. Böyle bir plan yapılıyorsa bu çok kötü bir durumdur. Doksanlı yıllarda işe giriş yapmış normalde emekli olup emekli maaşı alması gereken insanlara hukuka aykırı olarak yaş şartı ileri sürülüp yıllardır emekli maaşı bağlanmamışken bunun üstüne bir de alacağı maaşın erken emeklilik diyerek yarıya indirilmesi hangi hukuka hangi vicdana sığar.</p>
      <p>İşin en acı tarafı da Türkiye’de emeklilere verilen maaştır. Günümüzde emekli olup günümüz ekonomik şartlarında emekli maaşıyla geçinebilen insan yok maalesef. Olması gereken ne? Olması gereken, emeklilere herhangi bir işte çalışmadan emekli maaşıyla geçimini sağlayabileceği bir emeklilik maaşı verilmesidir. Şuan itibariyle en az emekli maaşı beş bin lira olmalıdır. Bu ekonomik şartlarda bu böyle. Emekli maaşını beş bin yapıp ekmeği beş liraya çıkarırsanız durum hiç değişmez. Günümüz giderleri aynı olacak emekli maaşı beş bin olacak. Bu şekildeki bir emeklinin çalışması ve çalıştırılması yasaklanacak. Yani adam gibi emekli maaşı verilecek emekliler de çalıştırılmayacak. Böyle yapılırsa işsizlik yarı yarıya düşer. İstihdam artar.</p>
      <p>İskandinav ülkeleri emekliliği tamamen kaldırmış!</p>
      <related>
        <h4># YAZARIN DİĞER YAZILARI</h4>
        <a href="https://www.milligazete.com.tr/makale/3374527/cafer-keklikci/putculuk-gelisiyor"/>
        <a href="https://www.milligazete.com.tr/makale/3290626/cafer-keklikci/dort-ile-siyanur"/>
        <a href="https://www.milligazete.com.tr/makale/3279487/cafer-keklikci/mankurtlastirilanlar"/>
        <a href="https://www.milligazete.com.tr/makale/3222003/cafer-keklikci/nuri-pakdil"/>
        <a href="https://www.milligazete.com.tr/makale/3212364/cafer-keklikci/13-madde"/>
        <a href="https://www.milligazete.com.tr/yazar/cafer-keklikci"/>
      </related>
    </article>
  </body>
</html>