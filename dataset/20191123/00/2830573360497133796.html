<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttosport.com/news/calcio/serie-a/milan/2019/11/23-63715438/milan_pioli_cominciamo_a_giocare_da_squadra_ibrahimovic_buona_serata_/"/>
    <meta property="og:site_name" content="Tuttosport"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="Milan, Pioli: “Cominciamo a giocare da squadra. Ibrahimovic? Buona serata…”"/>
    <meta property="og:description" content="Nessun commento del tecnico sul possibile arrivo dello svedese. Sul pari contro il Napoli: “Una partita che potevamo anche vincere”"/>
  </head>
  <body>
    <article>
      <h1>Milan, Pioli: “Cominciamo a giocare da squadra. Ibrahimovic? Buona serata…”</h1>
      <h2>Nessun commento del tecnico sul possibile arrivo dello svedese. Sul pari contro il Napoli: “Una partita che potevamo anche vincere”</h2>
      <address>
        <time datetime="2019-11-23T00:00:00+00:00">23 Nov 2019</time>
      </address>
      <p><b>MILANO</b> - "<i>Ero sicuro avremmo fatto la prestazione, nelle ultime settimane la squadra era consapevole delle cose da fare. I ragazzi hanno giocato con l'atteggiamento giusto, è mancato forse un gol. Peccato</i>". L'amarezza di <b>Stefano Pioli</b> per non essere riuscito a prendersi il bottino pieno nel match di San Siro contro il <a href="https://www.tuttosport.com/news/calcio/serie-a/2019/11/23-63701248/milan-napoli_1-1_bonaventura_risponde_a_lozano/?a=2"><b>Napoli</b></a>. "<i>L'atteggiamento della squadra mi è piaciuto, stiamo iniziando a giocare da squadra. Una partita che potevamo anche vincere. Dobbiamo solo fare un piccolo salto in avanti</i>", ha aggiunto a Sky Sport. "<i>L'importante è continuare a creare occasioni, anche oggi Piatek ne ha avute due. Sappiamo che per gli attaccanti è così, deve reagire per dimostrare le sue qualità. Sono soddisfatto di quello che sta facendo</i>", ha detto ancora Pioli.</p>
      <h3>Milan-Ibrahimovic, Pioli se la ride…</h3>
      <p>"<i>Ho portato principi diversi da quelli precedenti, sono soddisfatto. Il problema è che non siamo a metà agosto ma a dicembre</i> - ha spiegato il tecnico rossonero - <i>con il pubblico che giustamente si aspetta i risultati. Abbiamo avuto anche un calendario non facile, ma ce la siamo giocata alla pari con tutte. I giocatori devono capire che abbiamo certi valori</i>". Sul recupero di <b>Bonaventura</b>, oggi decisivo, Pioli ha detto: "<i>È un giocatore intelligente, in grado di muoversi e temporeggiare quando serve. Ho bisogno di giocatori così</i>". "<i>Se serve uno come <a href="https://www.tuttosport.com/news/calcio/calciomercato/2019/11/23-63701828/milan_massara_ibrahimovic_solo_una_suggestione_/"><b>Ibra</b></a>? Buona serata</i>", ha glissato ridendo Pioli.</p>
      <figure>
        <a href="https://www.tuttosport.com/foto/calcio/serie-a/2019/11/23-63712345/il_milan_frena_il_napoli_a_san_siro_1-1_bonaventura_in_gol_dopo_412_giorni/">
          <img src="https://cdn.tuttosport.com/images/2019/11/23/200149904-685c5035-dada-4e80-b0b0-b8995f7c67ae.jpg"/>
        </a>
        <figcaption>Il Milan frena il Napoli a San Siro, 1-1: Bonaventura in gol dopo 412 giorni<br/><a href="https://www.tuttosport.com/foto/calcio/serie-a/2019/11/23-63712345/il_milan_frena_il_napoli_a_san_siro_1-1_bonaventura_in_gol_dopo_412_giorni/">Guarda la gallery</a></figcaption>
      </figure>
      <related>
        <a href="https://www.tuttosport.com/news/calcio/serie-a/2019/11/23-63701248/milan-napoli_1-1_bonaventura_risponde_a_lozano/?a=2"/>
        <a href="https://www.tuttosport.com/news/calcio/calciomercato/2019/11/23-63701828/milan_massara_ibrahimovic_solo_una_suggestione_/"/>
        <a href="https://www.tuttosport.com/archivio/calcio/serie-a/milan"/>
        <a href="https://www.tuttosport.com/news/calcio/serie-a/2019/11/23-63701248/milan-napoli_1-1_bonaventura_risponde_a_lozano/?related_news"/>
        <a href="https://www.tuttosport.com/news/calcio/serie-a/2019/11/23-63712099/milan-napoli_1-1_il_tabellino/?related_news"/>
        <a href="https://www.tuttosport.com/news/calcio/calciomercato/2019/11/23-63701828/milan_massara_ibrahimovic_solo_una_suggestione_/?related_news"/>
        <a href="https://www.tuttosport.com/news/calcio/serie-a/2019/11/23-63660997/diretta_milan-napoli_ore_18_come_vederla_in_tv_e_probabili_formazioni/?related_news"/>
      </related>
    </article>
  </body>
</html>