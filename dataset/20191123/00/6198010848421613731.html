<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lanostratv.it/2019/11/cristiano-malgioglio-piange-a-verissimo-ho-sofferto-troppo/"/>
    <meta property="og:site_name" content="LaNostraTv"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="Cristiano Malgioglio piange a Verissimo: “Ho sofferto troppo”"/>
    <meta property="og:description" content="Verissimo: Cristiano Malgioglio parla del suo dramma e fa una rivelazione spiazzante Uno degli ospiti di Verissimo di oggi è stato Cristiano Malgioglio,"/>
  </head>
  <body>
    <article>
      <h1>Cristiano Malgioglio piange a Verissimo: “Ho sofferto troppo”</h1>
      <address><time datetime="2019-11-23T00:00:00+00:00">23 Nov 2019</time> by <a rel="author" href="https://www.lanostratv.it/author/andreafilocomo/" target="_blank">Andrea Filocomo</a></address>
      <figure>
        <img src="https://i2.wp.com/www.lanostratv.it/wp-content/uploads/2019/11/foto_cristiano_malgioglio.jpg"/>
      </figure>
      <h3>Verissimo: Cristiano Malgioglio parla del suo dramma e fa una rivelazione spiazzante</h3>
      <p>Uno degli ospiti di <b>Verissimo</b> di oggi è stato <b>Cristiano Malgioglio</b>, che mercoledì torna in tv su Rete4 con Piero Chiambretti e il suo <b>CR4 – La Repubblica delle Donne</b>. Malgioglio si è commosso fino ad arrivare alle lacrime parlando dei suoi genitori. A tal proposito il cantante e paroliere ha rivelato:</p>
      <blockquote>“Ho versato tutte le lacrime dell’universo per mia madre. Mi manca troppo, era il mio pilastro, la mia vita. Quando se n’è andata ho sofferto troppo, sono stati anni terribili.”</blockquote>
      <p>Insomma, oggi abbiamo visto un <b>Cristiano Malgioglio in lacrime a Verissimo</b>, ricordando i suoi genitori e una delle sue sorelle che è scomparsa qualche anno fa. Un’intervista particolare, tanto che Cristiano ha rivelato a <b>Silvia Toffanin</b> che <i>“è la prima volta che vedete questo lato di me, questa è la vita che non ho mai raccontato”</i>. Malgioglio, però, ha fatto un appello importante a Verissimo. Scopriamolo insieme…</p>
      <h3>Cristiano Malgioglio fa un importante appello a Verissimo: “Non vorrei spaventarvi, ma…”</h3>
      <p><b>Cristiano Malgioglio a Verissimo</b> ha parlato anche di un altro suo dramma. L’artista, cantante e paroliere, infatti, ha raccontato a <b>Silvia Toffanin</b> di quando si è dovuto operare per togliere un neo che gli era spuntato da qualche mese. Ecco che cos’ha detto Cristiano a tal proposito:</p>
      <blockquote>“Sono impazzito di dolore. Chiamai Mara Venier, con cui mi confidavo, perché ero troppo spaventato. Se avessi tenuto quel neo, oggi non sarei qui.”</blockquote>
      <p>E ha proseguito facendo un appello a tutto il pubbblico, dicendo: <i>“Non vorrei spaventarvi, ma voglio spaventarvi”</i>, dicendo di andare dal medico e operarsi affinché quei nei non possano diventare “altro”. Il rischio, per Malgioglio, infatti, era quello di arrivare a fare la chemio. Per fortuna tutto è andato bene. Spazio anche alle risate, nell’intervista a <b>Verissimo</b> su <b>Canale 5</b>…</p>
      <h3>Verissimo: Cristiano Malgioglio parla del suo successo dopo il Grande Fratello Vip</h3>
      <p>Spazio anche alle risate e alle curiose rivelazioni di <b>Cristiano Malgioglio</b> a <b><a href="https://www.lanostratv.it/categoria/verissimo/">VERISSIMO</a></b>. L’opinionista, infatti, ha parlato del <b>Grande Fratello</b> e a <b>Silvia Toffanin</b> ha rivelato: <i>“Non capisco tutto il mio successo, che grazie al Grande Fratello è stato enorme, immenso”</i>. Cristiano ha parlato anche dell’impegno su Rete4 con Piero Chiambretti da mercoledì, rivelando che si travestirà da uccello. Cristiano e Silvia hanno poi ironizzato su Channing Tatum, attore americano di cui l’uomo è pazzo. Insomma, una puntata ricca per Silvia Toffanin oggi tra Cristiano Malgioglio e la <b><a href="https://www.lanostratv.it/2019/11/verissimo-vittoria-puccini-fa-una-confessione-su-alessandro-preziosi/">rivelazione di Vittoria Puccini</a></b> su Alessandro Preziosi.</p>
    </article>
  </body>
</html>