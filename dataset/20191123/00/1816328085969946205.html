<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailythanthi.com/News/State/2019/11/23045601/Chief-MinisterEdappadi-Palanisamytalk.vpf"/>
    <meta property="og:site_name" content="Dailythnathi.com"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="“எத்தனை முட்டுக்கட்டை போட்டாலும் உள்ளாட்சி தேர்தல் நடக்கும்”முதல்-அமைச்சர் எடப்பாடி பழனிசாமி ஆவேச பேச்சு"/>
    <meta property="og:description" content="“எத்தனை முட்டுக்கட்டை போட்டாலும் உள்ளாட்சி தேர்தல் நடக்கும்” என்று முதல்-அமைச்சர் எடப்பாடி பழனிசாமி ஆவேசமாக பேசினார்."/>
  </head>
  <body>
    <article>
      <h1>“எத்தனை முட்டுக்கட்டை போட்டாலும் உள்ளாட்சி தேர்தல் நடக்கும்”முதல்-அமைச்சர் எடப்பாடி பழனிசாமி ஆவேச பேச்சு</h1>
      <h2>“எத்தனை முட்டுக்கட்டை போட்டாலும் உள்ளாட்சி தேர்தல் நடக்கும்” என்று முதல்-அமைச்சர் எடப்பாடி பழனிசாமி ஆவேசமாக பேசினார்.</h2>
      <address>
        <time datetime="2019-11-23T00:00:00+00:00">23 Nov 2019</time>
      </address>
      <p>தென்காசி,நெல்லை மாவட்டத்தை இரண்டாக பிரித்து தென்காசியை தலைமையிடமாக கொண்டு புதிய மாவட்டம் உருவாக்கப்பட்டு உள்ளது. இதன் தொடக்க விழா தென்காசி இசக்கி மகால் வளாகத்தில் நேற்று நடந்தது.விழாவுக்கு துணை முதல்-அமைச்சர் ஓ.பன்னீர்செல்வம் தலைமை தாங்கினார். அமைச்சர்கள் உதயகுமார், ராஜலட்சுமி ஆகியோர் முன்னிலை வகித்தனர். தலைமை செயலாளர் சண்முகம் வரவேற்று பேசினார். அரசின் கூடுதல் செயலாளர் அதுல்ய மிஷ்ரா திட்ட விளக்க உரையாற்றினார்.</p>
      <p>முதல்-அமைச்சர் எடப்பாடி பழனிசாமி கலந்து கொண்டு, புதிய மாவட்டத்திற்கான கல்வெட்டை ரிமோட் மூலம் திறந்து வைத்தார். பின்னர் அவர் நடந்து முடிந்த பணிகளுக்கும், புதிய திட்டத்திற்கும் அடிக்கல் நாட்டினார். அப்போது, அவர் பேசியதாவது:-உள்ளாட்சி தேர்தல்தமிழக அரசு உள்ளாட்சி தேர்தலை விரைந்து நடத்த இருக்கிறது. அதற்கான ஏற்பாடுகளை மாநில தேர்தல் ஆணையம் செய்து வருகிறது. ஆனால், சிலர் தேர்தலை நடத்தவிடாமல் முட்டுக்கட்டை போடுகிறார்கள். எத்தனை முட்டுக்கட்டை போட்டாலும் விரைவில் உள்ளாட்சி தேர்தல் நடைபெறும். அதற்கான பணிகளும் தொடங்கிவிட்டன. எதிர்க்கட்சி தலைவர் மு.க.ஸ்டாலின் தற்போது தவறான தகவல்களை பரப்பி வருகிறார். உள்ளாட்சி தேர்தலை தள்ளிப்போடுவதற்கு அ.தி. மு.க. முயற்சி செய்கிறது என்று கூறி வருகிறார். மேயர், நகராட்சி தலைவர் பதவிக்கு மறைமுக தேர்தலை எதிர்ப்பது போல் எதிர்த்து தி.மு.க.வினர் பேசுகிறார்கள்.மு.க.ஸ்டாலின் மேயராக வரவேண்டும் என்பதற்காக 2006-ம் ஆண்டு நேரடி தேர்தலை தி.மு.க.வினர் கொண்டு வந்தனர். அதை அவர்களே மாற்றினார்கள். உள்ளாட்சி துறை அமைச்சராக மு.க.ஸ்டாலின் இருந்தபோது மறைமுக தேர்தலை ஆதரித்து தீர்மானம் கொண்டு வந்து பேசினார். அப்போது, அவர் கூறுகையில், மேயர் ஒரு கட்சியாகவும், கவுன்சிலர்கள் வேறு கட்சியாகவும் இருந்தால் மக்கள் நலத்திட்டங்களை நிறைவேற்ற முடியாது என்று கூறினார். எனவே, மறைமுக தேர்தலை நடத்தப்போவதாக சட்டமன்றத்தில் அறிவித்தார்.இப்போது, மறைமுக தேர்தலை அ.தி.மு.க. கொண்டு வந்தபோது அதை எதிர்க்கிறார். பல மாநிலங்களில் மறைமுக தேர்தல் நடைபெற்று வருகிறது. அதையும் மு.க.ஸ்டாலின் கூறியுள்ளார்.33-வது மாவட்டம்இந்த மாவட்டம் தமிழகத்தின் 33-வது மாவட்டம் ஆகும். தென்காசி மாவட்டத்தில் தென்காசி, செங்கோட்டை, கடையநல்லூர், சிவகிரி, வீரகேரளம்புதூர், திருவேங்கடம், சங்கரன்கோவில், ஆலங்குளம் ஆகிய 8 தாலுகாக்கள் சேர்க்கப்பட்டு உள்ளது. சங்கரன்கோவில் தனி கோட்டமாக அறிவிக்கப்பட்டு உள்ளது. 30 பிர்காக்கள், 251 வருவாய் கிராமங்கள் சேர்க்கப்பட்டு உள்ளன.தென்காசி, கடையநல்லூர், புளியங்குடி, செங்கோட்டை, சங்கரன்கோவில் ஆகிய 5 நகரசபைகள் இந்த மாவட்டத்தில் சேர்க்கப்பட்டு உள்ளது. தென்காசி, கடையநல்லூர், வாசுதேவநல்லூர், சங்கரன்கோவில், ஆலங்குளம் ஆகிய 5 சட்டசபை தொகுதிகள் தென்காசி மாவட்டத்தில் உள்ளது.ரூ.500 கோடி ஒதுக்கீடுநான் வரும் வழியில் உள்ள குளங்களை பார்த்தேன். அந்த குளங்கள் நிரம்பி வழிகிறது. குடிமராமத்து திட்டத்தின் கீழ் கடந்த 3 ஆண்டுகளாக குளங்கள், ஏரிகள் தூர்வாரப்பட்டு வருகின்றன. இதனால் குளங்கள் நிரம்பி வழிகிறது. முதல் ஆண்டு ரூ.100 கோடியும், அடுத்த ஆண்டு ரூ.328 கோடியும் ஒதுக்கப்பட்டது. இந்த ஆண்டு ரூ.500 கோடி நிதி ஒதுக்கீடு செய்யப்பட்டு உள்ளது. இனி வரும் காலங்களில் அனைத்து ஏரிகளும் தூர்வாரப்படும்.இதனால் நிலத்தடி நீர்மட்டம் உயரும். விவசாயத்திற்கு தேவையான தண்ணீர் கிடைக்கும். நீர்மேலாண்மை திட்டம் ஒரு வரப்பிரசாதமான திட்டம் ஆகும். இந்த திட்டத்தில் நீர் சேமித்து வைக்கப்படுகிறது. ஒரு சொட்டு தண்ணீர் கூட வீணாகாமல் சேமித்துவைக்கிறோம்.அடிமை இல்லைநாங்கள் கடந்த நாடாளுமன்ற தேர்தலில் பா.ஜனதாவுடன் கூட்டணி வைத்தோம். அதன் பிறகு பல்வேறு திட்டங்களை மத்திய அரசிடம் கேட்டு பெற்று இருக்கிறோம். ஆனால் மத்திய அரசுக்கு நாங்கள் அடிமை இல்லை. தமிழக மக்கள் நலன் பாதிக்கப்படும்போது அவர்களுக்காக நாங்கள் குரல் கொடுப்போம்.மக்களுக்கு தேவையான அனைத்து திட்டங்களையும் ஜெயலலிதா வழியில் வந்த இந்த அரசு செயல்படுத்தி வருகிறது.இவ்வாறு அவர் பேசினார்.நலத்திட்ட உதவிகள்தொடர்ந்து பல்வேறு துறைகள் சார்பில் 3 ஆயிரம் பேருக்கு ரூ.19 கோடியே 69 லட்சம் நலத்திட்ட உதவிகளை முதல்- அமைச்சர் எடப்பாடி பழனிசாமி வழங்கினார்.</p>
    </article>
  </body>
</html>