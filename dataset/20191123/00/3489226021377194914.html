<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.documentonews.gr/article/efyge-me-diplo-h-aek-apo-to-layrio"/>
    <meta property="og:site_name" content="Documento"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="Έφυγε με διπλό η ΑΕΚ από το Λαύριο"/>
    <meta property="og:description" content="H AEK ήταν η μεγάλη κερδισμένη στο πρώτο μέρος της 8ης αγωνιστικής της Basket League, αφού η νίκη της στο Λαύριο με 73-60 την ανέβασε στο 4-4 και πιστοποίησε την πρόσφατη άνοδό της. Ήταν το δεύτερο συνεχόμενο διπλό των &quot;κιτρίνων&quot; στο πρωτάθλημα"/>
  </head>
  <body>
    <article>
      <h1>Έφυγε με διπλό η ΑΕΚ από το Λαύριο</h1>
      <address><time datetime="2019-11-23T00:00:00+00:00">23 Nov 2019</time> by <a rel="author">Newsroom</a></address>
      <h4>H AEK ήταν η μεγάλη κερδισμένη στο πρώτο μέρος της 8ης αγωνιστικής της Basket League, αφού η νίκη της στο Λαύριο με 73-60 την ανέβασε στο 4-4 και πιστοποίησε την πρόσφατη άνοδό της. Ήταν το δεύτερο συνεχόμενο διπλό των "κιτρίνων" στο πρωτάθλημα</h4>
      <p>Ο φορμαρισμένος Κιθ Λάνγκφορντ ήταν και πάλι πρωταγωνιστής με 33 πόντους, ενώ ο Χάρης Γιαννόπουλος πρόσθεσε 15 και ο Ματσιούλις (10 π.) πέτυχε δύο κρίσιμα τρίποντα όταν η διαφορά μειώθηκε στους 7 πόντους. Ο Όλμαν ήταν πρώτος σκόρερ των γηπεδούχων με 17.</p>
      <p>Ο Προμηθέας νίκησε εύκολα τον Πανιώνιο με 83-76 με 23 πόντους του Χολ, 18 του Ρόμπινσον και 14 του Αγραβάνη, οπότε κρατήθηκε στη 2η θέση με ρεκόρ 6-2, πίσω από τον αήττητο Παναθηναϊκό.</p>
      <p>Ο Ήφαιστος επιστρέφει χαμογελαστός στη Λήμνο, αφού νίκησε τη Λάρισα με 63-58 (Σμιθ 17) και έφτασε στο 5-3. Διπλό πέτυχε και ο Κολοσσός, 86-79 επί του Ιωνικού με 17 πόντους του Κρόμα (Χαραλαμπόπουλος 20 για τους ηττημένους).</p>
      <p>Τέλος, ο ΠΑΟΚ δεν αντιμετώπισε δυσκολίες απέναντι στο Ρέθυμνο: 78-56, με 17 πόντους του Ουίγκινς.</p>
      <p>Αύριο παίζουν Άρης-Περιστέρι και τη Δευτέρα Παναθηναϊκός-Ηρακλής. Ο άλλοτε «αυτοκράτορας» Άρης βρίσκεται στο υπόγειο της βαθμολογίας, αφού είναι η μοναδική ομάδα με μόλις 1 νίκη στο ενεργητικό της.</p>
      <p>
        <a href="https://www.documentonews.gr/article/javascript:;">ΕΜΦΑΝΙΣΗ ΣΧΟΛΙΩΝ</a>
      </p>
      <h4>ΣΧΟΛΙΑ</h4>
      <p>Το <b>Documento</b> σέβεται όλες τις απόψεις, οι οποίες ωστόσο απηχούν αποκλειστικά και μόνον τη γνώμη των χρηστών. Διατηρούμε το δικαίωμά μας να μην αναρτούμε υβριστικά σχόλια και διαφημίσεις. Σχόλια που παραπέμπουν με ενεργό link σε άλλα sites δεν θα δημοσιεύονται. Χρήστες που δεν σέβονται αυτούς τους κανόνες θα αποκλείονται.</p>
    </article>
  </body>
</html>