<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttosport.com/news/calcio/calcio-estero/bundesliga/2019/11/23-63699365/bundesliga_moenchengladbach_ko_il_bayern_sale_a_-1/"/>
    <meta property="og:site_name" content="Tuttosport"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="Bundesliga: Moenchengladbach ko, il Bayern sale a -1"/>
    <meta property="og:description" content="L'Union Berlino sgambetta la capolista, bavaresi secondi in solitaria (0-4 a Dusseldorf). Pari Friburgo a Leverkusen, aggancio dello Schalke al terzo posto"/>
  </head>
  <body>
    <article>
      <h1>Bundesliga: Moenchengladbach ko, il Bayern sale a -1</h1>
      <h2>L'Union Berlino sgambetta la capolista, bavaresi secondi in solitaria (0-4 a Dusseldorf). Pari Friburgo a Leverkusen, aggancio dello Schalke al terzo posto</h2>
      <address>
        <time datetime="2019-11-23T00:00:00+00:00">23 Nov 2019</time>
      </address>
      <p><b>TORINO -</b> Il <b>Borussia Moenchengladbach</b> inizia a sentire sul collo il fiato del <b>Bayern Monaco</b>. Il dodicesimo turno di Bundesliga riporta i bavaresi a una sola lunghezza dalla testa della classifica: Gladbach ko in casa dell'<b>Union Berlino (2-0),</b> mentre i ragazzi di Flick si impongono largamente in casa del <b>Dusseldorf</b> (0-4). Aggancio momentaneo al terzo posto momentaneo per lo <b>Schalke</b>, appaiato al Friburgo a +1 sul Lipsia con una gara in più dopo aver vinto in casa del <b>Werder Brema</b>.</p>
      <p>
        <a href="https://www.tuttosport.com/live/matchcentre/incontro.html?competition=22&amp;match=1069690">Dusseldorf - Bayern Monaco: le statistiche del match</a>
      </p>
      <h3>Le partite</h3>
      <p>Il <b>Bayern Monaco</b> si fa bastare poco più di mezz'ora per ipotecare il successo sul <b>Dusseldorf</b>: gol di Pavard, Tolisso e Gnabry, nella ripresa <b>Coutinho</b> chiude i conti. Cede la capolista <b>Gladbach</b>: Ujah porta avanti l'Union dopo un quarto d'ora, nel finale raddoppia Andersson. Successo prezioso per lo Schalke (1-2) a Brema: doppio vantaggio siglato da Harit e Raman a cavallo dei due tempi, inutile la rete di <b>Osako</b> a 10' dalla fine. Pari tra <b>Leverkusen</b> e Friburgo, botta e risposta tra Holer e Diaby. Torna a sorridere il Wolfsburg dopo quattro partite senza vittorie: successo a Francoforte con i gol di Weghorst e Joao Victor, nonostante un tempo trascorso in dieci uomini.</p>
      <p>
        <a href="https://www.tuttosport.com/live/matchcentre/incontro.html?competition=22&amp;match=1069692">Union Berlino - Borussia Moenchengladbach: le statistiche del match</a>
      </p>
      <related>
        <a href="https://www.tuttosport.com/live/matchcentre/risultati.html?competition=22"/>
        <a href="https://www.tuttosport.com/live/matchcentre/statistiche.html?competition=22"/>
        <a href="https://www.tuttosport.com/archivio/calcio/calcio-estero/bundesliga"/>
        <a href="https://www.tuttosport.com/news/calcio/calcio-estero/bundesliga/2019/11/22-63657309/bundesliga_il_borussia_dortmund_pareggia_3-3_in_rimonta_con_il_paderborn/?related_news"/>
        <a href="https://www.tuttosport.com/news/calcio/calciomercato/2019/11/18-63499434/l_agente_di_guardiola_ritorno_al_bayern_nulla_e_impossibile_/?related_news"/>
        <a href="https://www.tuttosport.com/news/calcio/calciomercato/2019/11/17-63467908/mirror_per_guardiola_ultimo_anno_al_manchester_city_il_bayern_monaco_alla_finestra/?related_news"/>
        <a href="https://www.tuttosport.com/news/calcio/calcio-estero/bundesliga/2019/11/14-63382744/mattha_us_spero_che_il_borussia_mo_nchengladbach_vinca_il_campionato_/?related_news"/>
      </related>
    </article>
  </body>
</html>