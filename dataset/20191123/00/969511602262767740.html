<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.businessmagazin.ro/actualitate/cadoul-ideal-pe-care-sa-il-oferiti-inainte-de-sarbatorile-de-iarna-18588046"/>
    <meta property="og:site_name" content="BusinessMagazin"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="Cadoul ideal pe care să îl oferiţi înainte de sărbătorile de iarnă"/>
    <meta property="og:description" content="Foarte populare în vest, calendarele de Advent, în care cei care numără cu nerăbdare zilele rămase până la Crăciun găsesc diverse surprize, nu au scăpat atenţiei companiilor din industria luxului."/>
  </head>
  <body>
    <article>
      <h1>Cadoul ideal pe care să îl oferiţi înainte de sărbătorile de iarnă</h1>
      <address><time datetime="2019-11-23T00:00:00+00:00">23 Nov 2019</time> by <a rel="author" href="https://www.businessmagazin.ro/autor/loredana-fratila-cristescu" target="_blank">Loredana Fratila-Cristescu</a></address>
      <h3>Cadoul ideal pe care să îl oferiţi înainte de sărbătorile de iarnă</h3>
      <p>Foarte populare în vest, calendarele de Advent, în care cei care numără cu nerăbdare zilele rămase până la Crăciun găsesc diverse surprize, nu au scăpat atenţiei companiilor din industria luxului.</p>
      <p>Printre acestea, poate cea mai impresionantă ofertă vine de la producătorul de bijuterii de lux Tiffany’s, care a anunţat un calendar de Advent în ediţie limitată de doar patru exemplare, scrie CNN. Calendarul costă 112.000 de dolari, este asamblat manual şi cântăreşte peste 160 de kilograme la livrare. Înalt de 1,2 metri, acesta imită la aspect magazinul principal de pe Fifth Avenue de la New York al companiei, iar la capitolul surprize în cele 24 de sertăraşe care reprezintă zilele de la 1 decembrie până la Crăciun se vor găsi produse Tiffany, printre care un cârlig de rufe, o muzicuţă din argint, bijuterii cu diamante sau o podoabă de Crăciun. </p>
    </article>
  </body>
</html>