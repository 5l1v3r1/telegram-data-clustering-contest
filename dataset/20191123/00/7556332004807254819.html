<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.quotidianosanita.it/governo-e-parlamento/articolo.php?articolo_id=79068"/>
    <meta property="og:site_name" content="quotidianosanità.it"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="Patto Salute. Federfarma: “Valorizzare ruolo e funzioni della farmacia, presidio sul territorio. No ad approcci economicistici”"/>
    <meta property="og:description" content="- “Apprezziamo le iniziative attivate dal Ministro della Salute, Roberto Speranza, finalizzate a dare alla popolazione una assistenza sanitaria nel rispetto di quanto previsto dall’articolo 32 della Carta Costituzionale. Tra queste la riorganizzazione dei servizi sanitari sul territorio è un tema prioritario sia per andare incontro alle esigenze di una popolazione che invecchia, che la farmacia può utilmente prendere in carico - per esempio aumentando l’aderenza del paziente alle terapie e migliorandone quindi il risultato - sia per consentire la sostenibilità del Ssn&quot;.   Lo afferma Marco Cossolo, presidente Federfarma, commentando i lavori sulla stesura del Patto per la Salute.   &quot;Auspichiamo che non prevalgano approcci economicistici e che Ministero della Salute e Ministero dell’Economia trovino il giusto equilibrio tra la tutela della salute e gli obiettivi di razionalizzazione della spesa. Anche noi, come Cittadinanzattiva, vogliamo una sanità alla quale possano accedere in ugual misura tutti i cittadini…"/>
  </head>
  <body>
    <article>
      <h1>Patto Salute. Federfarma: “Valorizzare ruolo e funzioni della farmacia, presidio sul territorio. No ad approcci economicistici”</h1>
      <h2>
        <i>"La riorganizzazione dei servizi sanitari sul territorio è un tema prioritario sia per andare incontro alle esigenze di una popolazione che invecchia, che la farmacia può utilmente prendere in carico, sia per consentire la sostenibilità del Ssn. Auspichiamo che Ministero della Salute e dell'Economia trovino il giusto equilibrio tra tutela della salute e razionalizzazione della spesa". Così il presidente di Federfarma commenta i lavori sul Patto per la Salute.</i>
      </h2>
      <address>
        <time datetime="2019-11-23T00:00:00+00:00">23 Nov 2019</time>
      </address>
      <p>
        <pic src="http://www.quotidianosanita.it/governo-e-parlamento/../../img_prima/front7416241.jpg" width="150" height="150"/>
      </p>
      <p>- “Apprezziamo le iniziative attivate dal Ministro della Salute, <b>Roberto Speranza</b>, finalizzate a dare alla popolazione una assistenza sanitaria nel rispetto di quanto previsto dall’articolo 32 della Carta Costituzionale. Tra queste la riorganizzazione dei servizi sanitari sul territorio è un tema prioritario sia per andare incontro alle esigenze di una popolazione che invecchia, che la farmacia può utilmente prendere in carico - per esempio aumentando l’aderenza del paziente alle terapie e migliorandone quindi il risultato - sia per consentire la sostenibilità del Ssn". <br/>  <br/>Lo afferma<b> Marco Cossolo</b>, presidente Federfarma, commentando i <a href="http://www.quotidianosanita.it/governo-e-parlamento/articolo.php?articolo_id=79050">lavori sulla stesura del Patto per la Salute</a>.<br/> <br/>"Auspichiamo che non prevalgano approcci economicistici e che Ministero della Salute e Ministero dell’Economia trovino il giusto equilibrio tra la tutela della salute e gli obiettivi di razionalizzazione della spesa. Anche noi, come <a href="http://www.quotidianosanita.it/governo-e-parlamento/articolo.php?articolo_id=79002">Cittadinanzattiva</a>, vogliamo una sanità alla quale possano accedere in ugual misura tutti i cittadini indipendentemente da dove abitino, e dove le risorse disponibili siano utilizzate nel modo migliore a favore della collettività. Ricordando sempre che le risorse ben impiegate per la salute non sono da considerare una “spesa” bensì un investimento produttivo, per lo sviluppo del Paese", conclude Cossolo.</p>
    </article>
  </body>
</html>