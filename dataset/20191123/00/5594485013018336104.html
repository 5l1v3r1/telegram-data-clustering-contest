<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/svyat/ruskata-politsiya-otkri-dizaynerska-droga-za-100-miliona-evro_news710890.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-23T00:09:00+00:00"/>
    <meta property="og:title" content="Руската полиция откри дизайнерска дрога за 100 милиона евро"/>
    <meta property="og:description" content="Трима души са арестувани"/>
  </head>
  <body>
    <article>
      <h1>Руската полиция откри дизайнерска дрога за 100 милиона евро</h1>
      <h2>Трима души са арестувани</h2>
      <address>
        <time datetime="2019-11-23T00:09:00+00:00">23 Nov 2019, 00:09</time>
      </address>
      <p>https://blitz.bg/svyat/ruskata-politsiya-otkri-dizaynerska-droga-za-100-miliona-evro_news710890.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1574460546-bttt.jpg"/>
      </figure>
      <p><b>Руската полиция съобщи, че в петък са открили около два тона „Алфа ПВП“ мощен синтетичен стимулант и дизайнерска дрога, която може да причини сериозни халюцинации, предава AFP.</b><br/><br/>Полицията e намерила наркотичното вещество заедно с около 5,8 тона суровини след претърсване на нелегална лаборатория край град Тосно, на около 65 километра от Санкт Петербург, заяви говорителят на вътрешното министерство Ирина Волк. Наркотиците са на стойност около седем милиарда рубли (100 милиона евро), а полицията е арестувала трима души.<br/><br/>Известен също като "Флака", Алфа ПВП е евтин наркотик, който стана популярен през последните години чрез продажбите в "тъмната мрежа" и има подобен химически състав на солите за баня. Приемът му може да провокира хипертония, аритмия и халюцинации.<br/><br/>Един случай взриви общественото мнение преди три години в САЩ, когато полицията арестува студент, извършил убийство и изял лицето на жертвата си, докато е бил под влияние именно на този наркотик.</p>
    </article>
  </body>
</html>