<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.documentonews.gr/article/oessalonikh-oanathfora-troxaia-sta-diabata-kai-th-xalkhdona"/>
    <meta property="og:site_name" content="Documento"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="Θεσσαλονίκη: Θανατηφόρα τροχαία στα Διαβατά και τη Χαλκηδόνα"/>
    <meta property="og:description" content="Δύο θανατηφόρα τροχαία σημειώθηκαν χθες βράδυ στα Διαβατά Θεσσαλονίκης και στην εθνική οδό Θεσσαλονίκης-Πέλλας, λίγο μετά τη Χαλκηδόνα. "/>
  </head>
  <body>
    <article>
      <h1>Θεσσαλονίκη: Θανατηφόρα τροχαία στα Διαβατά και τη Χαλκηδόνα</h1>
      <address><time datetime="2019-11-23T00:00:00+00:00">23 Nov 2019</time> by <a rel="author">Newsroom</a></address>
      <h4>Δύο θανατηφόρα τροχαία σημειώθηκαν χθες βράδυ στα Διαβατά Θεσσαλονίκης και στην εθνική οδό Θεσσαλονίκης-Πέλλας, λίγο μετά τη Χαλκηδόνα. </h4>
      <p>Σύμφωνα με την τροχαία, ένας 13χρονος Ρομά έχασε τη ζωή του σε τροχαίο δυστύχημα που σημειώθηκε στη Συμμαχική Οδό, στα Διαβατά, στη Θεσσαλονίκη, καθώς το όχημα που οδηγούσε 19χρονος Ρομά εξετράπη, της πορείας του, για άγνωστο μέχρι στιγμής λόγο, και προσέκρουσε σε κτίσμα, με αποτέλεσμα τον θανάσιμο τραυματισμό του 13χρονου, αλλά και τον ελαφρύ τραυματισμό ενός ακόμη 13χρονου, επίσης Ρομά, που μεταφέρθηκε στο Ιπποκράτειο νοσοκομείο. </p>
      <h3>Έρευνα για το δυστύχημα διενεργεί το Αστυνομικό Τμήμα Χαλκηδόνας. </h3>
      <p><b>Ένας νεκρός</b> και δύο τραυματίες είναι ο απολογισμός του τροχαίου που σημειώθηκε στην ΕΟ Θεσσαλονίκης - Πέλλας λίγο μετά τη Χαλκηδόνα. </p>
      <p>Δύο οχήματα συγκρούστηκαν μεταξύ τους, κάτω από αδιευκρίνιστες μέχρι στιγμής συνθήκες, με αποτέλεσμα τον θανάσιμο τραυματισμό ενός άνδρα, οδηγού του ενός ιδιωτικής χρήσης αυτοκινήτου, ηλικίας 73 ετών.</p>
      <p> Από τη σύγκρουση τραυματίστηκαν ένας 55χρονος, η σύζυγός του και το ανήλικο παιδί της, ηλικίας περίπου 13 ετών, που επέβαιναν στο δεύτερο όχημα. Ασθενοφόρο όχημα του ΕΚΑΒ, μετέφερε τους τραυματίες στο Ιπποκράτειο νοσοκομείο.</p>
      <p>
        <a href="https://www.documentonews.gr/article/javascript:;">ΕΜΦΑΝΙΣΗ ΣΧΟΛΙΩΝ</a>
      </p>
      <h4>ΣΧΟΛΙΑ</h4>
      <p>Το <b>Documento</b> σέβεται όλες τις απόψεις, οι οποίες ωστόσο απηχούν αποκλειστικά και μόνον τη γνώμη των χρηστών. Διατηρούμε το δικαίωμά μας να μην αναρτούμε υβριστικά σχόλια και διαφημίσεις. Σχόλια που παραπέμπουν με ενεργό link σε άλλα sites δεν θα δημοσιεύονται. Χρήστες που δεν σέβονται αυτούς τους κανόνες θα αποκλείονται.</p>
    </article>
  </body>
</html>