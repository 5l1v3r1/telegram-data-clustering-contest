<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/699709/%D9%85%D8%AF%DB%8C%D8%B1%D8%B9%D8%A7%D9%85%D9%84-%D9%BE%D8%B1%D8%B3%D9%BE%D9%88%D9%84%DB%8C%D8%B3-%D8%B3%D9%87-%D9%85%D9%87%D8%A7%D8%AC%D9%85-%D8%B4%D8%A7%D8%AE%D8%B5-%D9%85%D8%B9%D8%B1%D9%81%DB%8C-%DA%A9%D8%B1%D8%AF%DB%8C%D9%85-%DA%A9%D8%B3%DB%8C-%D8%A8%D8%B1%D8%A7%DB%8C-%D8%A8%DB%8C%D8%B1%D8%A7%D9%86%D9%88%D9%86%D8%AF-%D8%A8%D9%87-%D8%AA%D9%87%D8%B1%D8%A7%D9%86-%D9%86%DB%8C%D8%A7%D9%85%D8%AF%D9%87-%D8%A7%D8%B3%D8%AA"/>
    <meta property="og:site_name" content="عصر ايران"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="مدیرعامل پرسپولیس: سه مهاجم شاخص معرفی کردیم/ کسی برای بیرانوند به تهران نیامده است"/>
    <meta property="og:description" content="او از تیم های زیادی در ابتدای فصل پیشنهاد داشت اما الان هیچ مسئولی از گیمارش نیامده است. نمی دانم این خبرها چگونه و از چه طریقی مطرح می شود."/>
  </head>
  <body>
    <article>
      <h1>مدیرعامل پرسپولیس: سه مهاجم شاخص معرفی کردیم/ کسی برای بیرانوند به تهران نیامده است</h1>
      <address><time datetime="2019-11-23T00:00:00+00:00">23 Nov 2019</time> by <a rel="author">عصر ايران</a></address>
      <p>
        <b>او از تیم های زیادی در ابتدای فصل پیشنهاد داشت اما الان هیچ مسئولی از گیمارش نیامده است. نمی دانم این خبرها چگونه و از چه طریقی مطرح می شود.</b>
      </p>
      <figure>
        <img src="https://cdn.asriran.com/files/fa/news/1398/9/2/1039733_463.jpg"/>
      </figure>
      <p>مدیرعامل باشگاه پرسپولیس ضمن اشاره به معرفی سه مهاجم به گابریل کالدرون درباره انتقال علیرضا بیرانوند به فوتبال پرتغال گفت: هیچ کس از طرف باشگاه ویتوریا گیمارش به تهران نیامده است.</p>
      <p>به گزارش  مهر، محمدحسن انصاریفرد درباره مذاکره صبح امروز با گابریل کالدرون بابت باخت یک بر صفر این تیم مقابل نفت مسجدسلیمان گفت: صحبت های خوبی در این زمینه داشتیم و تمام تلاش خود را به کار خواهیم بست تا در ادامه بازی ها به خصوص دیدار با نفت آبادان در جام حذفی موفق شویم.</p>
      <p>مدیرعامل باشگاه پرسپولیس درباره ضعف این تیم در امر گلزنی و بحث جذب مهاجم به جای جونیور اظهار داشت: سه بازیکن تراز اول دنیا را برای حضور در پست مهاجمی به آقای کالدرون معرفی کردیم که قرار است ایشان نظر بدهد. با این حال خودم فکر می کنم مشکل تیم در زمینه گلزنی برطرف شود. این سه مهاجم شاخص جهان را به سرمربی تیم معرفی کردیم و امیدوارم تصمیم خوبی در این باره بگیریم. ضمن اینکه علی علیپور هم برای دو فصل اقای گل شده است و اطمینان دارم این مساله برطرف می شود. موقعیعت های خطرناک زیادی ایجاد می کنیم که باید آنها را به گل تبدیل کنیم.</p>
      <p>انصاریفرد که با بخش خبری شبکه سه گفتگو می کرد درباره شایعه حضور مسئولان ویتوریا گیمارش در تهران برای مذاکره بر سر انتقال علیرضا بیرانوند به این تیم پرتغالی تاکید کرد: او از تیم های زیادی در ابتدای فصل پیشنهاد داشت اما الان هیچ مسئولی از گیمارش نیامده است. نمی دانم این خبرها چگونه و از چه طریقی مطرح می شود.</p>
      <p>وی درباره زمان بازگشت بشار رسن یادآور شد: او مشکل پاسپورت داشت که قول داده است فردا یکشنبه به تهران بیاید. به هر حال بازیکن تیم ملی عراق است و در بازی های رسمی باید به اردوهای این تیم برود.</p>
    </article>
  </body>
</html>