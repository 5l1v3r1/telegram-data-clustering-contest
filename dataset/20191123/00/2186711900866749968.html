<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://pik.ua/news/url/u-hersoni-politsejski-vikrili-rozpovsjudzhuvacha-ditjachoji-pornografiji"/>
    <meta property="og:site_name" content="ПІК"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="У Херсоні поліцейські викрили розповсюджувача дитячої порнографії"/>
    <meta property="og:description" content="У Херсоні поліцейські відділу протидії кіберзлочинам разом із працівниками Дніпровського відділення поліції під процесуальним керівництвом Херсонської міської прокуратури викрили жителя обласного центру, який займався розповсюдженням дитячої порнографії через мережу Інтернет."/>
  </head>
  <body>
    <article>
      <h1>У Херсоні поліцейські викрили розповсюджувача дитячої порнографії</h1>
      <address>
        <time datetime="2019-11-23T00:00:00+00:00">23 Nov 2019</time>
      </address>
      <p>У Херсоні поліцейські відділу протидії кіберзлочинам разом із працівниками Дніпровського відділення поліції під процесуальним керівництвом Херсонської міської прокуратури викрили жителя обласного центру, який займався розповсюдженням дитячої порнографії через мережу Інтернет. Про це повідомили <a href="https://pik.ua/">ПІК</a> у відділі комунікації поліції Херсонської області.<br/>Як розповів начальник кіберполіції Херсонщини Богдан Палісіка, поліцейські з'ясували, що 34-річний херсонець завантажував відео файли з ознаками дитячої порнографії в мережу Інтернет та розміщував на спеціалізованих закритих файлообмінниках.<br/>Поліцейські отримали в суді санкцію та провела обшуки за місцем проживання підозрюваного. У квартирі херсонця вилучили комп'ютерну техніку та електронні носії інформації, безпосередньо з яких здійснювалося поширення протиправного контенту.<br/>За даним фактом відкрите кримінальне провадження за ч. 4 ст. 301 Кримінального кодексу України «Ввезення, виготовлення, збут і розповсюдження порнографічних предметів». Підозрюваному може загрожувати покарання у вигляді позбавлення волі на строк від 5 до 10 років. Наразі тривають подальші слідчі дії.</p>
      <related>
        <h4>Новини по темі</h4>
        <a href="https://pik.ua/news/url/na-hersonschini-u-likarnju-potrapili-dvoje-maljukiv-jakih-zhorstko-pobili"/>
        <a href="https://pik.ua/news/url/u-hersoni-dorosli-vikoristovujut-ditej-u-zhebratstvi-"/>
        <a href="https://pik.ua/news/url/u-hersoni-rozpochinajut-borotbu-iz-reklamoju-narkotikiv"/>
      </related>
    </article>
  </body>
</html>