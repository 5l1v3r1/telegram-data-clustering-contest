<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gossipetv.com/ascolti-tv-22-novembre-2019-boom-tali-e-quali-lisola-di-pietro-dice-addio-cosi-449153"/>
    <meta property="og:site_name" content="GOSSIP E TV"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="Ascolti Tv 22 novembre 2019: boom Tali e Quali, L’Isola di Pietro dice addio così"/>
    <meta property="og:description" content="Tali e Quali batte l’ultima puntata de L’Isola di Pietro 3: gli ascolti di venerdì 22 novembre Il programma Tali e Quali parte col botto, vincendo la gara degli ascolti Tv del 22 novembre 2019 nella fascia della Prima Serata. Un altro successo segnato da Carlo Conti su Rai Uno: la rivisitazione di Tale e […]"/>
  </head>
  <body>
    <article>
      <h1>Ascolti Tv 22 novembre 2019: boom Tali e Quali, L’Isola di Pietro dice addio così</h1>
      <address><time datetime="2019-11-23T00:00:00+00:00">23 Nov 2019</time> by <a rel="author">Pascal Ciuffreda</a></address>
      <figure>
        <img src="https://www.gossipetv.com/wp-content/uploads/2018/10/carlo-conti-sorriso.png"/>
      </figure>
      <h3>Tali e Quali batte l’ultima puntata de L’Isola di Pietro 3: gli ascolti di venerdì 22 novembre</h3>
      <p>Il programma <b>Tali e Quali</b> parte col botto, vincendo la gara degli <b>ascolti Tv del 22 novembre 2019</b> nella fascia della <b>Prima Serata</b>. Un altro successo segnato da Carlo Conti su Rai Uno: la rivisitazione di Tale e Quale Show, avendo come protagonisti personaggi non famosi, ha raggiunto il 20.7% di <i>share</i>, conquistando 4.352.000 telespettatori. Un finale con esito positivo quello della serie Tv <b>L’Isola di Pietro 3</b>, che ha portato a casa il 14.3% di <i>share</i> su Canale 5, venendo seguito da 3.077.000 teleutenti.<b> Quarto Grado</b> – trasmissione in onda su Rete 4 – ha totalizzato il 6,9% di <i>share</i> mentre <b>Masterchef Italia</b>, su Tv 8, ha tenuto incollati al piccolo schermo 408.000 spettatori (1,9% di <i>share</i>).</p>
      <h3>Ascolti 22 novembre 2019: trionfo dello Rai</h3>
      <p>Una stagione, quella de L’Isola di Pietro, che non ha avuto i risultati delle precedenti, ma comunque non ha deluso: per questo si pensa sia possibile rivedere <a href="https://www.gossipetv.com/lisola-di-pietro-4-si-fara-anticipazioni-attori-449115">tutti i protagonisti della seria in una quarta stagione</a>. Dalla <i>Prima Serata</i> passiamo all’<i>Access Prime Time</i>, che ha visto <b>I Soliti Ignoti</b> – <b>Il Ritorno</b> vincere contro <b>Striscia la Notizia</b>: il primo programma ha ottenuto il 21.2% di <i>share</i> (5.193.000 telespettatori) mentre il secondo il 18.2% di <i>share</i> (4.466.000 telespettatori). <b>Un posto al sole</b> si assesta attorno al 7% di <i>share</i> (1.711.000 teleutenti). La sfida del <i>Preserale</i> è stata invece vinta da <b>L’Eredità</b>, che ha portato a casa il 24.8% di <i>share</i>, convincendo 4.872.000 spettatori; bene anche <b>Conto alla Rovescia</b>, il nuovo <i>game show</i> di Gerry Scotti, che è piaciuto a 3.519.000 telespettatori, registrando il 18.3% di <i>share</i>.</p>
      <h3>Pomeriggio Mediaset e Rai: Uomini e Donne non molla, i dati auditel</h3>
      <p>Interessanti gli <b>ascolti del <i>Pomeriggio</i> di venerdì 22 novembre</b>: <b>Uomini e Donne</b> ha ottenuto il 18.4% di <i>share</i> (2.398.000 spettatori), raggiungendo sul finale il 19.5% di <i>share</i> (2.221.000 teleutenti); <b>Vieni da me</b>, su Rai 1, ha incuriosito 1.856.000 telespettatori (13.1% di <i>share</i>) mentre su Rai 2 <b>Detto fatto</b> ha portato a casa il 5.6% di <i>share</i> (741.000 spettatori). Ottimo risultato per Pomeriggio 5 (<a href="https://www.gossipetv.com/barbara-durso-arrabbiata-umberto-rifiuti-casa-449069">la storia dell’uomo sommerso dai rifiuti</a> interessa al pubblico): 17.7% di <i>share</i> (2.172.000 spettatori) nella prima parte, il 15.8% (3.211.000 spettatori) nella seconda e il 12.1% (1.852.000 spettatori) nella terza.</p>
    </article>
  </body>
</html>