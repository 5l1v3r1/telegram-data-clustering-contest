<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/svyat/proval-na-prezentatsiyata-na-novata-tesla_news710892.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-23T00:53:00+00:00"/>
    <meta property="og:title" content="Провал на презентацията на новата Тесла"/>
    <meta property="og:description" content="звън конфузните моменти, Уолстрийт се тревожи за цялостния вид на колата"/>
  </head>
  <body>
    <article>
      <h1>Провал на презентацията на новата Тесла</h1>
      <h2>звън конфузните моменти, Уолстрийт се тревожи за цялостния вид на колата</h2>
      <address>
        <time datetime="2019-11-23T00:53:00+00:00">23 Nov 2019, 00:53</time>
      </address>
      <p>https://blitz.bg/svyat/proval-na-prezentatsiyata-na-novata-tesla_news710892.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1574463153-tesla-725820-810x0.jpg"/>
      </figure>
      <p><b>Дългоочакваното представяне на футуристичен електрически пикап на Тесла в Калифорния беше помрачено от неуспешна демонстрация на здравината на стъклата, които два пъти не минаха теста подобаващо. Извън конфузните моменти, Уолстрийт се тревожи за цялостния вид на колата, като акциите на Тесла днес отбелязаха спад от 6 процента.</b><br/><br/>Шефът на Тесла Илън Мъск организира серия предварително планирани демонстрации на качествата на Сайбъртрък. Те включваха удар с чук върху страничната врата. Каросерията ще се прави от сплави, използвани в ракетата на Спейс Екс- аерокосмическата фирма на Мъск. Хвърляне на метална топка по страничното стъкло обаче не мина толкова гладко<br/><br/>Илън Мъск - главен изпълнителен директор на "Тесла Мотърс": Е, може би това беше малко прекалено. Вторият опит даде същия резултат.Илън Мъск - главен изпълнителен директор на "Тесла Мотърс": Все пак не премина. Не е зле, има място за подобрение.</p>
      <p>Никога не правете нещо пред аудитория на живо, преди да сте го правили многократно зад кулисите, написа потребител в Туитър. Критиците не пожалиха и дизайна в стил космически кораб, чуха се определения като "грозен" и сравнения с филма Блейд Рънър. Не липсва и защита от лоялни фенове, които говорят за ретро-версия на бъдещето и изчистени линии за лесна изработка.<br/><br/>Пикапите са най-печелившия сегмент в пазара за леки автомобили в Северна Америка. Началната цена на Сайбъртрък е 39 хиляди долара за модел с пробег 402 километра и стига до 70 хиляди долара за автономност от 800 километра.</p>
    </article>
  </body>
</html>