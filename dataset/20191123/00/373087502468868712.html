<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hdblog.it/hardware/articoli/n513113/nvidia-geforce-gtx-1650-super-prezzo/"/>
    <meta property="og:site_name" content="www.hdblog.it"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="NVIDIA GeForce GTX 1650 SUPER arriva in Italia | Prezzi"/>
    <meta property="og:description" content="NVIDIA GeForce GTX 1650 SUPER arriva finalmente sul mercato italiano a distanza di circa un mese dal lancio ufficiale avvenuto lo scorso ottobre insieme alla più potente GeForce GTX 1660 SUPER. Si tratta della proposta più economica della linea GeForce SUPER che, come per gli altri modelli, prevede una rivisitazione delle caratteristiche tecniche della GPU rispetto alla precedente versione (la GeForce GTX 1650 presentata lo scorso anno), il tutto per garantire all'utente un certo aumento prestazionale."/>
  </head>
  <body>
    <article>
      <h1>NVIDIA GeForce GTX 1650 SUPER arriva in Italia | Prezzi</h1>
      <address><time datetime="2019-11-23T00:00:00+00:00">23 Nov 2019</time> by <a rel="author">Salvatore Gallo</a></address>
      <p><b>NVIDIA GeForce GTX 1650 SUPER</b> arriva finalmente sul mercato italiano a distanza di <a href="https://www.hdblog.it/hardware/articoli/n511729/nvidia-geforce-gtx-1660-1650-super-specifiche/"><b>circa un mese dal lancio ufficiale avvenuto lo scorso ottobre insieme alla più potente GeForce GTX 1660 SUPER</b></a>. Si tratta della proposta più economica della linea GeForce SUPER che, come per gli altri modelli, prevede una rivisitazione delle caratteristiche tecniche della GPU rispetto alla precedente versione (<a href="https://www.hdblog.it/2019/04/23/geforce-gtx-1650-specifiche-prezzo/"><b>la GeForce GTX 1650 presentata lo scorso anno</b></a>), il tutto per garantire all'utente un certo aumento prestazionale.</p>
      <p>In fase di lancio NVIDIA non ha reso noto il prezzo della scheda, disponibile ora in Italia attraverso alcune proposte custom dei partner con <b>prezzi che per il momento oscillano tra i 185 ed i 215 euro</b>, questo almeno stando al listino del rivenditore ufficiale <i>nexths.it</i> (link nel via).</p>
      <figure>
        <img src="https://hd.tudocdn.net/884482?w=1000&amp;fit=clip"/>
      </figure>
      <p>GeForce GTX 1650 SUPER utilizza una GPU NVIDIA Turing a 12nm, un chip dotato di 1<b>280 CUDA Core e 4GB GDDR6 con bus a 128 bit</b>; la frequenza boost della GPU arriva a 1725 MHz (base/boost), caratteristiche che a quanto pare ritroviamo anche sui prodotti dei partner. La GeForce GTX 1650 SUPER sembra arrivare in tempo per contrastare la nuova <a href="https://www.hdblog.it/hardware/articoli/n513102/amd-radeon-rx-5500-benchmark-giochi/"><b>AMD Radeon RX 5500, quest'ultima con prestazioni vicine a una Radeon RX 580</b></a> ma ancora senza un prezzo ufficiale per il mercato retail.</p>
      <p>NVIDIA da parte sua non ha fornito alcun sample ai media per le classiche recensioni di rito (al pari di AMD al momento), sappiamo solo che GeForce GTX 1650 SUPER offrirà un incremento prestazionale rispetto a GTX 1650 che può arrivare anche al 50% in alcuni titoli.</p>
      <figure>
        <img src="https://hd.tudocdn.net/884484?w=1000&amp;fit=clip"/>
      </figure>
      <h3>SPECIFICHE TECNICHE NVIDIA GEFORCE GTX 1650 SUPER</h3>
      <ul>
        <li>
          <b>GPU NVIDIA TU116</b>
        </li>
        <li>
          <b>Cuda Core 1280</b>
        </li>
        <li>
          <b>TMU 80</b>
        </li>
        <li>
          <b>ROP 32</b>
        </li>
        <li>
          <b>Frequenza base 1530 MHz</b>
        </li>
        <li>
          <b>Frequenza boost 1725 MHz</b>
        </li>
        <li>
          <b>Memoria 4GB GDDR6</b>
        </li>
        <li>
          <b>Velocità 12 Gbps</b>
        </li>
        <li>
          <b>Bus memoria 128 bit</b>
        </li>
        <li>
          <b>Larghezza banda memoria 192 GB/s</b>
        </li>
        <li>
          <b>Outpuvideo Display Port 1.4a, HDMI 2.0b, DVI</b>
        </li>
        <li>
          <b>TDP 100W</b>
        </li>
      </ul>
      <p>Fotocamera Wide al miglior prezzo? <a href="https://www.hdblog.it/prezzi/LG-G7-ThinQ_i3653/">LG G7 ThinQ</a> è in offerta oggi su</p>
      <figure>
        <img src="https://css.hd-cdn.it/new_files/img/logo_ebay.png"/>
      </figure>
      <p><a href="https://www.hdblog.it/clickgo/?id=3653&amp;pid=eb283603965308&amp;nid=869291037&amp;area=4&amp;prz=417&amp;hash=3934b2656208caabce6ce301803414f7">a <b>417 euro</b></a>.</p>
      <p>
        <a href="https://www.nexths.it/landingpage/show/id/778?utm_campaign=nVidia&amp;utm_source=hatch&amp;utm_content=s1572353468997i9pfa52378">VIA</a>
      </p>
    </article>
  </body>
</html>