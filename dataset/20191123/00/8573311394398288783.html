<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vanityfair.it/lifestyle/hi-tech/2019/11/23/tiktok-chiara-ferragni-influencer-consigli"/>
    <meta property="og:site_name" content="VANITY FAIR"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="TikTok, fare il primo post come Chiara Ferragni"/>
    <meta property="og:description" content="Semplice, efficace e veloce: Chiara Ferragni al suo esordio sul social. Ecco come ispirarvi al suo stile"/>
  </head>
  <body>
    <article>
      <h1>TikTok, fare il primo post come Chiara Ferragni</h1>
      <address><time datetime="2019-11-23T00:00:00+00:00">23 Nov 2019</time> by <a rel="author" href="https://www.vanityfair.it/author/gmasiero" target="_blank">Gaia Masiero</a></address>
      <slideshow>
        <figure>
          <img src="https://images.vanityfair.it/wp-content/uploads/2019/11/21180254/Ferragni_land-950x684.png"/>
        </figure>
        <figure>
          <img src="https://images.vanityfair.it/gallery/101380/Big/936d2ec4-ee9b-4116-b0a5-2b16981c2f30.jpg"/>
          <figcaption>
            <b>@vanityfairitalia</b>
          </figcaption>
        </figure>
        <figure>
          <img src="https://images.vanityfair.it/gallery/101380/Big/0d096599-d93b-4907-9728-e3033c1650da.png"/>
          <figcaption>
            <b>@Lisaandlena 32,7 milioni di follower</b>
          </figcaption>
        </figure>
        <figure>
          <img src="https://images.vanityfair.it/gallery/101380/Big/9bf3b568-941a-43b4-8da7-4d4624897b26.jpg"/>
          <figcaption>
            <b>@glamouritalia</b>
          </figcaption>
        </figure>
        <figure>
          <img src="https://images.vanityfair.it/gallery/101380/Big/01f741bf-8bbd-4864-9557-4b89ade4ff94.png"/>
          <figcaption>
            <b>@lorengray 30,3 milioni di follower</b>
          </figcaption>
        </figure>
        <figure>
          <img src="https://images.vanityfair.it/gallery/101380/Big/1ea6af87-e3e4-4277-bae4-3ceb8b74851d.jpg"/>
          <figcaption>
            <b>@vogueitalia</b>
          </figcaption>
        </figure>
        <figure>
          <img src="https://images.vanityfair.it/gallery/101380/Big/7f9e2e46-f405-4f51-a000-a764f785c695.jpg"/>
          <figcaption>
            <b>@gqitalia</b>
          </figcaption>
        </figure>
        <figure>
          <img src="https://images.vanityfair.it/gallery/101380/Big/e5f35d0b-cce2-44bf-9301-07c3a893bb6e.png"/>
          <figcaption>
            <b>@babyariel 29,3 milioni di follower</b>
          </figcaption>
        </figure>
        <figure>
          <img src="https://images.vanityfair.it/gallery/101380/Big/43255918-a427-4407-9dc7-a8cc9b95974a.jpg"/>
          <figcaption>
            <b>@lacucinaitaliana</b>
          </figcaption>
        </figure>
        <figure>
          <img src="https://images.vanityfair.it/gallery/101380/Big/39457ca0-619b-47c9-841d-036049bc1e37.png"/>
          <figcaption>
            <b>@camerondallas 17,8 milioni di follower</b>
          </figcaption>
        </figure>
        <figure>
          <img src="https://images.vanityfair.it/gallery/101380/Big/b3d91a4e-c92a-4f0b-a796-debcd2e51860.jpg"/>
          <figcaption>
            <b>@wireditalia</b>
          </figcaption>
        </figure>
        <figure>
          <img src="https://images.vanityfair.it/gallery/101380/Big/d94df666-ce28-410f-9f72-aafda8a3315b.png"/>
          <figcaption>
            <b>@lizakoshy 13,9 milioni di follower</b>
          </figcaption>
        </figure>
        <figure>
          <img src="https://images.vanityfair.it/gallery/101380/Big/9a0cba8d-54b2-4300-9779-41b9270dec4a.jpg"/>
          <figcaption>
            <b>@experienceis</b>
          </figcaption>
        </figure>
        <figure>
          <img src="https://images.vanityfair.it/gallery/101380/Big/f9188246-9000-47f0-bd76-85224195044a.png"/>
          <figcaption>
            <b>@Savannahsoutas 13,8 milioni di follower</b>
          </figcaption>
        </figure>
        <figcaption>Chi seguire su TikTok</figcaption>
      </slideshow>
      <p>
        <b>Semplice, efficace e veloce: Chiara Ferragni al suo esordio sul social. Ecco come ispirarvi al suo stile</b>
      </p>
      <p>Se siete rimasti fermi a guardare pensando che <b>TikTok</b> fosse un social vietato agli over 13, preparate a ricredervi. <b>Chiara Ferragni</b> è arrivata sul social più amato dai teen di tutto il mondo conquistando ben <b>183mila follower con un solo video</b> e dimostrandoci, ancora una volta, di essere una <i>app queen</i>.<br/>Perché, come vedrete nel suo primo post, ha interpretato con semplicità e rigore le regole di <a href="https://www.tiktok.com/it/">TikTok</a> insegnandoci al primo colpo come si produce un post con <b>minima spesa e massima resa</b>.</p>
      <p><b>Il suo primo post</b><br/>Come poteva esordire se non con un cambio d’abito? Eccola in accappatoio, in abito da sera e infine sul red carpet.</p>
      <p>Fashion blogger e diva, ma anche divertita dal nuovo linguaggio. Ecco il suo primo video:</p>
      <figure>
        <iframe src="https://www.youtube.com/embed/7WE_qkMiWBA" width="640" height="360" data-service="Youtube" scrolling="no"/>
      </figure>
      <p><b>Perché è semplice</b><br/>Per il suo esordio su TikTok, Chiara Ferragni ha utilizzato la funzione base che trasforma ogni user in videomaker, ovvero la possibilità che ci regala il social di interrompere e riprendere il nostro video affidandoci a un montaggio automatico. Per utilizzare in maniera divertente questo effetto, possiamo esercitarci imitando la prima parte del suo video. Giriamo per qualche secondo con il primo look, facciamo una mossa particolare (lei fa una <i>x</i> con le braccia) stoppiamo, cambiamoci e ripartiamo nella stessa identica posizione dello stop. Meglio ancora se lo facciamo dando l’illusione di continuare un movimento.</p>
      <p><b>L’idea in più</b><br/>Se siete un po’ impacciati, è normale. Un trucco che potrebbe aiutarvi è quello di coprire la camera del telefono con la mano facendo finta di afferrarlo. Dopo lo stop, quando volete partire con una nuova scena, lo riprenderete in mano scoprendo la telecamera. In questo modo l’effetto verrà bene anche se non manterrete esattamente la stessa posizione. Per farlo, si possono anche usare oggetti come libri, peluche, fiori e cuscini.</p>
      <p><b>La giusta ispirazione</b><br/>Se siete a caccia di buone idee per video TikTok divertenti e creativi, ispiratevi alle celebrity del social. Tra le più influenti al mondo sono le sorelle <b>Lisa e Lena Mantler, Loren Gray, Baby Ariel, Kristen Hancher e Cameron Dallas</b>.</p>
      <p>
        <i>
          <b>Nella gallery in alto, questi e altri profili per esplorare TikTok (e iniziare a capirlo).</b>
        </i>
      </p>
    </article>
  </body>
</html>