<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.beartai.com/news/381364"/>
    <meta property="og:site_name" content="beartai"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="Google ประกาศจะปิดให้บริการฟีเจอร์ Cloud Print 31 ธ.ค. 63"/>
    <meta property="og:description" content="ฟีเจอร์ Cloud Print เป็นการใช้ Google Chrome สั่งพิมพ์ไฟล์ที่เก็บอยู่ในคลาวด์ออกมาเป็นเอกสารทางเครื่องพิมพ์ ซึ่งสนับสนุนการทำงานทั้งบนเดสก์ท็อป และมือถือ รวมทั้งมีเครื่องมือเพิ่มเติมให้กับเครื่องพิมพ์รุ่นเก่าด้วย และฟีเจอร์นี้ได้เปิดตัวใช้งานครั้งแรกเมื่อปี 2553 ซึ่งอยู่มาอย่างยาวนานจนกระทั่งถึงตอนนี้ก็ยังอยู่ในรุ่นเบตา"/>
  </head>
  <body>
    <article>
      <h1>Google ประกาศจะปิดให้บริการฟีเจอร์ Cloud Print 31 ธ.ค. 63</h1>
      <address><time datetime="2019-11-23T00:00:00+00:00">23 Nov 2019</time> by <a rel="author">Sila Wongchareon</a></address>
      <p>ฟีเจอร์ Cloud Print เป็นการใช้ Google Chrome สั่งพิมพ์ไฟล์ที่เก็บอยู่ในคลาวด์ออกมาเป็นเอกสารทางเครื่องพิมพ์ ซึ่งสนับสนุนการทำงานทั้งบนเดสก์ท็อป และมือถือ รวมทั้งมีเครื่องมือเพิ่มเติมให้กับเครื่องพิมพ์รุ่นเก่าด้วย และฟีเจอร์นี้ได้เปิดตัวใช้งานครั้งแรกเมื่อปี 2553 ซึ่งอยู่มาอย่างยาวนานจนกระทั่งถึงตอนนี้ก็ยังอยู่ในรุ่นเบตา</p>
      <p>ล่าสุด Google ทำเอาผู้ใช้บริการต้องใจหายโดยการประกาศสั่งปิดฟีเจอร์ Cloud Print ในวันที่ 31 ธันวาคม 2563 `ซึ่งเป็นการบอกล่วงหน้ากันหนึ่งปี เพื่อให้ผู้ใช้ได้มีเวลาทำใจหรือหาวิธีการพิมพ์ด้วยรูปแบบอื่น ๆ แทน และถึงตอนนี้ยังไม่มีการเปิดเผยแน่ชัดว่า Google ปิดบริการเพราะสาเหตุใด นอกจากนี้ล่าสุดมีผู้ใช้รายหนึ่งได้ทวีตแสดงความอาลัยถึงการจากไปของฟีเจอร์นี้</p>
      <figure>
        <iframe data-src="https://twitter.com/lukwam/status/1197607315840495616?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>เมื่อดูในเว็บศูนย์การช่วยเหลือของ Google ได้มีข้อแนะนำการพิมพ์วิธีอื่นแทนโดยให้ลูกค้าใช้การพิมพ์ที่มีอยู่ในระบบปฏิบัติการ Chrome หรือถ้าคุณใช้ระบบปฏิบัติการอื่น ๆ ก็ให้ใช้งานฟีเจอร์การพิมพ์ที่เป็นระบบพื้นฐานของแพลตฟอร์มนั้น</p>
      <p>ที่มา : <a href="https://www.theverge.com/2019/11/22/20977888/google-cloud-print-shut-down-date-support">TheVerge</a></p>
    </article>
  </body>
</html>