<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lanostratv.it/2019/11/ballando-con-le-stelle-2020-milly-carlucci-chiama-gabriel-garko/"/>
    <meta property="og:site_name" content="LaNostraTv"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="Ballando con le Stelle 2020: Milly Carlucci chiama Gabriel Garko?"/>
    <meta property="og:description" content="Milly Carlucci porta Gabriel Garko a Ballando con le Stelle 2020? L'indiscrezione Oltre ad occuparsi del suo nuovo programma, Il Cantante Mascherato,"/>
  </head>
  <body>
    <article>
      <h1>Ballando con le Stelle 2020: Milly Carlucci chiama Gabriel Garko?</h1>
      <address><time datetime="2019-11-23T00:00:00+00:00">23 Nov 2019</time> by <a rel="author" href="https://www.lanostratv.it/author/marcosantoro/" target="_blank">Marco Santoro</a></address>
      <figure>
        <img src="https://i1.wp.com/www.lanostratv.it/wp-content/uploads/2019/11/foto_milly_carlucci_ballando_con_le_stelle_gabriel_garko.jpg"/>
      </figure>
      <h3>Milly Carlucci porta Gabriel Garko a Ballando con le Stelle 2020? L’indiscrezione</h3>
      <p>Oltre ad occuparsi del suo nuovo programma, Il Cantante Mascherato, Milly Carlucci è tornata in viaggio alla ricerca di nuovi talenti, che dopo varie selezioni approderanno a Ballando con le Stelle. Novità e indiscrezioni sul cast di talent di Rai1 sono all’ordine del giorno. Il settimanale <i>Spy</i> ha svelato che <b>Milly Carlucci</b> vuole davvero <b>Gabriel Garko</b>, al centro del gossip per la presunta storia d’amore con Gabriele Rossi e che nelle ultime settimane sta promuovendo il suo primo libro autobiografico. In particolare, sulla rivista si legge che <b>Milly Carlucci</b> sta facendo di tutto per avere <b>Gabriel Garko a Ballando con le Stelle</b>, ma con scarsi risultati:</p>
      <blockquote>“L’attore è ora in libreria con la sua prima autobiografia. La signora di Rai Uno lo vuole nella prossima edizione di Ballando con le Stelle. Ritenta Milly, magari sarai più fortunata”.</blockquote>
      <h3>Gabriel Garko a Ballando con le Stelle 2020? Il ‘NO’ a Milly Carlucci. Il retroscena</h3>
      <p>Al momento, dunque, sembra che <b>Milly Carlucci</b> non sia riuscita a convincere <b>Gabriel Garko</b> per averlo nel <b>cast della nuova edizione di Ballando con le Stelle</b>, in onda a marzo 2020 in prima serata sul primo canale della Tv di Stato contro C’è Posta per Te di Maria De Filippi. L’attore è già stato a <b>Ballando con le Stelle</b> lo scorso anno nelle vesti di ballerino per una notte e la sua performance fu un successo. Si era presentato in pista per ballare un tango, anche se l’attenzione dei telespettatori si concentrò sul suo viso gonfio, cosa che scatenò sui social l’ilarità e la malignità che subito aveva imputato la faccia deforme a un intervento di chirurgia estetica riuscito male. Alla fine della performance fu <b>Milly Carlucci</b> a svelare il mistero davanti alla giuria: Garko aveva subito un’operazione, giustificando il gonfiore. Di recente ospite a La Vita in Diretta di Lorella Cuccarini e Alberto Matano, Gabriel Garko ha rivelato che <a href="https://www.lanostratv.it/2019/11/la-vita-in-diretta-gabriel-garko-sulle-critiche-guardo-avanti/">“<b><i>Sulle critiche guardo avanti</i></b>“</a>. Inoltre, si è anche saputo che un certo <b><a href="https://www.lanostratv.it/2019/11/gabriel-garko-fa-una-rivelazione-choc-marco-cerco-di-abusare-di-me/">Marco tentò di abusarlo</a></b> quando era poco più che adolescente.</p>
      <h3>Maurizio Costanzo furioso con Gabriel Garko dopo il retroscena svelato a Barbara D’Urso</h3>
      <p>L’ospitata di <b>Gabriel Garko a Live Non è la D’Urso</b> non è stata gradita da <b>Maurizio Costanzo</b>. L’attore ha fatto una singolare confessione a <b>Barbara D’Urso</b>, rivelando di fumare ogni tanto qualche canna. Maurizio Costanzo non ha approvato le sue parole, sostenendo che <b>Gabriel Garko</b> ha sbagliato a dire certe cose in televisione:</p>
      <blockquote>“Un personaggio come Gabriel non deve mai dimenticare la responsabilità verso il pubblico”.</blockquote>
    </article>
  </body>
</html>