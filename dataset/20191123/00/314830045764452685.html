<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tabnak.ir/fa/news/939265/%D8%AA%D9%82%D9%88%DB%8C%D8%AA-%DB%B6%DB%B2%DB%B5-%D9%88%D8%A7%D8%AD%D8%AF%DB%8C-%D8%B4%D8%A7%D8%AE%D8%B5-%DA%A9%D9%84-%D8%A8%D9%88%D8%B1%D8%B3-%D8%AA%D9%87%D8%B1%D8%A7%D9%86-%D8%B4%D9%BE%D8%AF%DB%8C%D8%B3-%D9%88-%D9%81%D9%88%D9%84%D8%A7%D8%AF-%D8%A8%DB%8C%D8%B4%D8%AA%D8%B1%DB%8C%D9%86-%D8%AA%D8%A7%D8%AB%DB%8C%D8%B1-%D9%85%D9%86%D9%81%DB%8C-%D8%A8%D8%B1-%D8%B4%D8%A7%D8%AE%D8%B5-%D8%AB%D8%A8%D8%AA-%DA%A9%D8%B1%D8%AF%D9%86%D8%AF"/>
    <meta property="og:site_name" content="تابناک | TABNAK"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="تقویت ۶۲۵ واحدی شاخص کل بورس تهران/ شپدیس و فولاد بیشترین تاثیر منفی بر شاخص ثبت کردند"/>
    <meta property="og:description" content="شاخص کل بورس تهران در معاملات امروز شنبه دوم آذر ماه  در ساعت ابتدایی بازار با رشد بیش از هزار واحدی مواجه شد لیکن در ادامه بخشی از راه رفته را بازگشت و سرانجام با با تقویت 625 واحدی در ارتفاع 305 هزار و 622 واحدی قرار گرفت."/>
  </head>
  <body>
    <article>
      <h1>تقویت ۶۲۵ واحدی شاخص کل بورس تهران/ شپدیس و فولاد بیشترین تاثیر منفی بر شاخص ثبت کردند</h1>
      <address>
        <time datetime="2019-11-23T00:00:00+00:00">23 Nov 2019</time>
      </address>
      <p>
        <i>شاخص کل بورس تهران در معاملات امروز شنبه دوم آذر ماه  در ساعت ابتدایی بازار با رشد بیش از هزار واحدی مواجه شد لیکن در ادامه بخشی از راه رفته را بازگشت و سرانجام با با تقویت 625 واحدی در ارتفاع 305 هزار و 622 واحدی قرار گرفت.</i>
      </p>
      <figure>
        <img src="https://cdn.tabnak.ir/files/fa/news/1398/9/2/1094887_883.jpg"/>
      </figure>
      <figure>
        <img src="https://cdn.tabnak.ir/files/fa/news/1398/9/2/1094886_119.gif"/>
      </figure>
      <p>شاخص کل بورس تهران<br/> در معاملات امروز شنبه دوم آذر ماه  در ساعت ابتدایی بازار با رشد بیش از هزار واحدی مواجه شد لیکن در ادامه بخشی از راه رفته را بازگشت و سرانجام با با تقویت 625 واحدی در ارتفاع 305 هزار و 622 واحدی قرار گرفت.</p>
      <p>به گزارش تابناک اقتصادی به نقل از <a href="https://nabzebourse.ir/">نبض بورس</a>، امروز شاخص بازار اول در حالی با عقب نشینی 300 واحدی در ارتفاع 220 هزار و 486 واحدی قرار گرفت که شاخص بازار دوم با رشد 4672 واحدی رقم 628 هزار و 898 واحدی را به نمایش گذاشت.</p>
      <p>همچنین شاخص قیمت وزنی ارزشی با رشد 167 واحدی رقم 81 هزار و 876 واحدی و شاخص کل هم وزن با افزایش 836 واحدی در ارتفاع 88 هزار و 615 واحدی و شاخص قیمت هم وزن با رشد 559 واحدی رقم 59 هزار و 243 واحدی را به نمایش گذاشتند.</p>
      <figure>
        <img src="https://cdn.tabnak.ir/files/fa/news/1398/9/2/1094893_240.png"/>
      </figure>
      <p>ارزش معاملات امروز بورس تهران بیش از 1255.9 میلیارد تومان بود که ناشی از داد و ستد بیش از 2 میلیارد و 601 میلیون سهم و اوراق مالی طی 306 هزار و 25 نوبت معاملاتی بود.</p>
      <p>نماد پتروشیمی پارس با 233 واحد، کشتیرانی جمهوری اسلامی ایران(حکشتی) با 127 واحد، سرمایه گذاری صنایع شیمایی ایران با 78 واحد بیشترین تاثیر مثبت را برشاخص داشتند و در مقابل شپدیس با 167 واحد و فولاد مبارکه اصفهان با 99 واحد بیشترین تتاثیر منفی را بر شاخص داشتند.</p>
      <h3>رفت و آمدها</h3>
      <p>در داد و ستدهای امروز بورس تهران، نماد معاملاتی شركت كارخانه های تولیدی و صنعتی ثابت خراسان(قثابت)با توجه به لغو مجمع عمومی عادی سالیانه با محدودیت نوسان قیمت ، سیمان شرق(سشرق)پس از برگزاری مجمع عمومی عادی سالیانه مبنی بر تقسیم سود نقدی بدون محدودیت نوسان قیمت  شیمی دارویی داروپخش(دشیمی)با توجه به تغییرات بیش از 50 درصدی قیمت سهام واطلاعیه منتشر شده در سایت كدال با محدودیت نوسان قیمت، مدیریت سرمایه گذاری امید(وامید)، حفاری شمال(حفاری)، داده پردازی ایران(مداران)با توجه به افشای اطلاعات با اهمیت گروه الف بدون محدودیت نوسان قیمت</p>
      <p>نماد معاملاتی شركت كارتن‌ ایران‌ (چكارن1) با توجه به افشای اطلاعات با اهمیت گروه الف، البرزدارو (دالبر1) با توجه به افشای اطلاعات با اهمیت گروه ب، متوقف شدند ، همچنین طبق اطلاعیه منتشره در تارنمای كدال به نشانی codal.ir توقف نماد معاملاتی شركت البرزدارو (دالبر1)، با توجه به عدم رعایت ضوابط افشای اطلاعات با اهمیت حداكثر برای 2 روز كاری ادامه می یابد.</p>
      <p>نماد معاملاتی شركت فرآورده های غذایی و قند پیرانشهر(قپیرا)و نساجی بروجرد(نبروج)با توجه به عدم كشف قیمت بدون محدودیت نوسان قیمت حراج شد همچنین نماد شركت داروسازی زاگرس فارمد پارس (ددام1) با توجه به تغییرات بیش از 20 درصدی قیمت سهام با وقفه همراه شد</p>
      <p>نماد معاملاتی شركت های سیمان فارس(سفار)، نساجی بروجرد(نبروج)نیز مشمول دستورالعمل رفع گره معاملاتی شدند.</p>
    </article>
  </body>
</html>