<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://mzamin.com/article.php?mzamin=200483"/>
    <meta property="og:site_name" content="মানবজমিন"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="বেতারে বাবু"/>
    <meta property="og:description" content="আসছে ১৬ই ডিসেম্বর বিজয় দিবসে বেতারের একটি বিশেষ নাটকে থাকছেন জনপ্রিয় অভিনেতা ফজলুর রহমান বাবু। এরইমধ্যে বেতারের জন্য ‘একমুঠো ভাত ও স্বাধীনতার গল্প’ শিরোনামের নাটকটিতে কন্ঠ দিয়েছেন বলে জানান তিনি। মান্নান হীরার রচনায় নাটকটি প্রযোজনা করছেন সৈয়দা ফরিদা ফেরদৌস যাত্রী। বাবু বলেন, বেতার নাটকের মাধ্যমেই অভিনয় জীবন শুরু করেছি। টিভি নাটক ও সিনেমার কাজের ব্যস্ততার কারণে বর্তমানে এ মাধ্যমে কম কাজ করা হয়। বিজয় দিবসের নাটকটির গল্প বেশ সুন্দর। আশা করছি এটি শ্রোতাদের ভালো লাগবে। এ নাটকে আরো আছেন তমালিকা কর্মকার, জয় রাজ প্রমুখ। এদিকে টিভি নাটকের চেয়ে চলচ্চিত্রেই বেশি অভিনয় করছেন এ অভিনেতা। বর্তমানে সাতটি নতুন ছবির কাজ নিয়ে ব্যস্ত সময় পার করছেন। এগুলো হলো- ‘বিশ্বসুন্দরী’, ‘পাপ পুণ্য’, ‘রাত জাগা ফুল’, ‘জ্যাম’, ‘পায়রার চিঠি’, ‘অর্জন ৭১’ ও ‘নোনা জলের কাব্য’।"/>
  </head>
  <body>
    <article>
      <h1>বেতারে বাবু</h1>
      <address><time datetime="2019-11-23T00:00:00+00:00">23 Nov 2019</time> by <a rel="author">স্টাফ রিপোর্টার</a></address>
      <p>আসছে ১৬ই ডিসেম্বর বিজয় দিবসে বেতারের একটি বিশেষ নাটকে থাকছেন জনপ্রিয় অভিনেতা ফজলুর রহমান বাবু। এরইমধ্যে বেতারের জন্য ‘একমুঠো ভাত ও স্বাধীনতার গল্প’ শিরোনামের নাটকটিতে কন্ঠ দিয়েছেন বলে জানান তিনি। মান্নান হীরার রচনায় নাটকটি প্রযোজনা করছেন সৈয়দা ফরিদা ফেরদৌস যাত্রী। বাবু বলেন, বেতার নাটকের মাধ্যমেই অভিনয় জীবন শুরু করেছি। টিভি নাটক ও সিনেমার কাজের ব্যস্ততার কারণে বর্তমানে এ মাধ্যমে কম কাজ করা হয়। বিজয় দিবসের নাটকটির গল্প বেশ সুন্দর। আশা করছি এটি শ্রোতাদের ভালো লাগবে। এ নাটকে আরো আছেন তমালিকা কর্মকার, জয় রাজ প্রমুখ।</p>
      <p>এদিকে টিভি নাটকের চেয়ে চলচ্চিত্রেই বেশি অভিনয় করছেন এ অভিনেতা। বর্তমানে সাতটি নতুন ছবির কাজ নিয়ে ব্যস্ত সময় পার করছেন। এগুলো হলো- ‘বিশ্বসুন্দরী’, ‘পাপ পুণ্য’, ‘রাত জাগা ফুল’, ‘জ্যাম’, ‘পায়রার চিঠি’, ‘অর্জন ৭১’ ও ‘নোনা জলের কাব্য’।</p>
      <p>এই বিভাগের সর্বাধিক পঠিত</p>
    </article>
  </body>
</html>