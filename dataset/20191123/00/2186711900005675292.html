<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://pik.ua/news/url/u-kahovtsi-operativniki-zatrimali-ranishe-sudimogo-na-rahunku-jakogo-50-kradizhok-telefonnih-kabeliv"/>
    <meta property="og:site_name" content="ПІК"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="У Каховці оперативники затримали раніше судимого, на рахунку якого 50 крадіжок телефонних кабелів"/>
    <meta property="og:description" content="Через дії зловмисника тисячі абонентів у районі Свєтлово міста Каховка залишилися без телефонного та інтернет зв"/>
  </head>
  <body>
    <article>
      <h1>У Каховці оперативники затримали раніше судимого, на рахунку якого 50 крадіжок телефонних кабелів</h1>
      <address>
        <time datetime="2019-11-23T00:00:00+00:00">23 Nov 2019</time>
      </address>
      <p>Через дії зловмисника тисячі абонентів у районі Свєтлово міста Каховка залишилися без телефонного та інтернет зв'язку. Збиток, завданий телефонній компанії, становить майже 200 тисяч гривень. Про це повідомили <a href="https://pik.ua/">ПІК</a> у відділі комунікації поліції Херсонської області.<br/>Поліцейські встановили, що 35-річнй зловмисник вирізав телефонні кабелі у 30-ти багатоповерхівках, в тому числі, і у своєму під'їзді. Зв один раз він міг вкрасти до 300 метрів кабелю, з якого на пустирі випалював мідний дріт і продавав.<br/>Також з'ясувалося, що чоловік причетний до скоєння трьох квартирних крадіжок. Однієї у своєму під'їзді, двох – у сусідньому будинку. До квартир на останніх поверхах проникав з даху через балкон. За його словами, він діяв без страховки. Забирав з помешкань гроші, золоті прикраси та побутові прилади. Усе продавав або здавав у ломбарди. Частину речей поліцейські вилучили та вже повернули законним власникам. Наразі зловмисник заарештований.<br/>Відкриті кримінальні провадження за ч.2,3 ст.185 «Крадіжка» Кримінального кодексу України. За скоєне чоловікові може загрожувати до 6 років позбавлення волі.</p>
      <related>
        <h4>Новини по темі</h4>
        <a href="https://pik.ua/news/url/na-hersonschini-zatrimali-lisoruba-pid-chas-sprobi-dachi-habara-politsejskomu-"/>
        <a href="https://pik.ua/news/url/na-chongari-obstriljali-avtivki-z-ohorontsjami"/>
        <a href="https://pik.ua/news/url/na-hersonschini-spravedlivij-kradij-obkradav-tilki-zamozhni-oseli"/>
      </related>
    </article>
  </body>
</html>