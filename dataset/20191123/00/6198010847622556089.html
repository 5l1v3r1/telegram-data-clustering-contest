<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lanostratv.it/2019/11/uomini-e-donne-gossip-andrea-e-natalia-sono-stati-mesi-strani/"/>
    <meta property="og:site_name" content="LaNostraTv"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="Uomini e Donne gossip, Andrea e Natalia: “Sono stati mesi strani”"/>
    <meta property="og:description" content="Gossip Uomini e Donne, Andrea Zelletta ammette: &quot;Sono stati mesi strani&quot; Si pensava che Andrea e Natalia si sarebbero lasciati dopo pochi mesi dalla"/>
  </head>
  <body>
    <article>
      <h1>Uomini e Donne gossip, Andrea e Natalia: “Sono stati mesi strani”</h1>
      <address><time datetime="2019-11-23T00:00:00+00:00">23 Nov 2019</time> by <a rel="author" href="https://www.lanostratv.it/author/denisbocca/" target="_blank">Denis Bocca</a></address>
      <figure>
        <img src="https://i1.wp.com/www.lanostratv.it/wp-content/uploads/2019/11/foto_natalia_andrea_mesi_strani.jpg"/>
      </figure>
      <h3>Gossip Uomini e Donne, Andrea Zelletta ammette: “Sono stati mesi strani”</h3>
      <p>Si pensava che <b>Andrea e Natalia</b> si sarebbero lasciati dopo pochi mesi dalla scelta a <b>Uomini e Donne</b>. La storia con Ivan, le continue litigate all’interno dello studio, di certo il clima non faceva presagire l’incantevole e inebriante profumo dell’amore. Eppure <b>Andrea Zelletta e Natalia Paragoni</b> non sono pentiti di nulla e, anzi, sono più innamorati che mai. <i>“Sono stai mesi strani”</i> ha ammesso Andrea a <i>Uomini e Donne Magazine</i>, “perché noi abbiamo saltato la fase di rodaggio. Ci siamo separati solo per motivi di lavoro, ma tolto quello siamo sempre stati insieme”. Quando non sono nello stesso posto, però, si chiamano, si messaggiano, si cercano come due innamorati al primo mese di relazione.</p>
      <h3>Natalia Paragoni e Andrea Zelletta presto sposi e genitori? Le loro parole</h3>
      <p>Quando una coppia esce da una trasmissione di successo come <b>Uomini e Donne</b> i fan chiedono sempre a gran voce che si facciano dei passi obbligati: convivenza, matrimonio e figlio. Al settimanale <i>Uomini e Donne Magazine</i> la coppia composta da Andrea e Natalia ha confessato di volere una famiglia tutta loro e di star pensando alle varie fasi della vita. <i>“Il matrimonio è nei nostri progetti”</i> ha confessato <b>Andrea Zelletta</b>, <i>“è una cosa che vogliamo entrambi”</i>. Sui figli si è espressa <b>Natalia Paragoni</b> così: <i>“Ne vorremmo, certo, e ogni tanto fantastichiamo”</i>.</p>
      <h3>Andrea e Natalia: cosa pensano di Alessandro Zarino e Veronica Burchielli</h3>
      <p>Cosa pensa <b>Andrea Zelletta</b> di <b>Alessandro Zarino e Veronica Burchielli di Uomini e Donne</b>? <i>“Ho molta simpatia per lui, ha lavorato anche con me. Mi dispiace per ciò che è successo”</i>. Alessandro, d’altro canto, ha dichiarato di <b><a href="https://www.lanostratv.it/2019/11/uomini-e-donne-alessandro-zarino-furioso-non-ho-commesso-errori/">non aver commesso errori</a></b>. E <b>Natalia Paragoni</b> ha dichiarato che prima le piaceva Veronica, ma che poi ha cambiato idea. Che anche lei metta in dubbio la sincerità della nuova tronista?</p>
    </article>
  </body>
</html>