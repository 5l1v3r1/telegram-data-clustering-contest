<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/kosarka/vesti/za-kosarkaske-sladokusce/343141"/>
    <meta property="og:site_name" content="MozzartSport"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="Za košarkaške sladokusce"/>
    <meta property="og:description" content="Veoma interesantan sudar igra se u Kopru gde Primorska dočekuje FMP u okršaju dva možda i najveća iznenađenja do sada"/>
  </head>
  <body>
    <article>
      <h1>Za košarkaške sladokusce</h1>
      <h2>Veoma interesantan sudar igra se u Kopru gde Primorska dočekuje FMP u okršaju dva možda i najveća iznenađenja do sada</h2>
      <address>
        <time datetime="2019-11-23T00:00:00+00:00">23 Nov 2019</time>
      </address>
      <p>Posle večitog derbija koji je pripao Partizanu, očekuje nas novi red uzbudljivih utakmica koje bi mogle da budu veoma važne i po krajnji redosled pred plej-of. Posle sedam odigranih kola Budućnost i Cedevita Olimpija su prvi sa skorom 6-1, FMP i Primorska imaju 5-2 i igraće međusobno, a toliko ima i Partizan. Zvezda je na 4-3.</p>
      <p>Derbi kola igraće se u Podgorici gde će Budućnost dočekati Partizan. Veoma bitna utakmica. Plavi su u velikom usponu posle slabog starta sezone, pod <b>Petrom Mijovićem</b> igraju dobru košarku i dobili su i pojačanje u vidu <b>Šona Kilpatrika</b>. Videćemo da li će on igrati protiv Partizana u kom je mogao da završi.</p>
      <p>Partizan je dobio poslednji sudar ovih timova, a Budućnost je bila bolja u tri od poslednjih pet obračuna. Poslovično su to vrlo zanimljivi i neizvesni sudari.</p>
      <p>Crvena zvezda će posle slabih rezultata u poslednje vreme dočekati Mornar kod kuće i to je prava šansa za cveno-bele da malo poprave raspoloženje u timu. Videćemo da li će <b>Džejms Gist </b>biti u sastavu i koliko će Mornar moći da se suprotstavi pomalo grogiranoj Zvezdi.</p>
      <p>Crveno-beli su izgubili derbi u prošlom kolu i ne smeju prosto sebi da dopuste da izgube ovu utakmicu. Videćemo i kako će se izboriti s problemima u organizaciji napada što se zasad pokazuje kao najveći kamen spoticanja za aktuelnog šampiona ABA lige.</p>
      <p>Da je Zvezda favorit govori i podatak da su crveno-beli dobili četiri poslednje utakmice protiv Mornara. To su skoro uvek efikasne utakmice pa razmislite o igri na veći broj poena.</p>
      <p>Veoma interesantan sudar igraće se u Kopru gde Primorska dočekuje FMP, tako da će to biti okršaj dva možda i najveća iznenađenja do sada. Primorska pod vođstvom <b>Jurice Golemca</b> igra sjajnu košarku, vrlo fizički snažnu i zahtevnu, ima visoke igrače poput <b>Jagodić Kuridže</b> i <b>Marinkovića</b>, a ima i niske sjajne šutere poput <b>Holta</b> i <b>Herisa</b>. FMP se do sada pokazao kao veoma poletna ekipa koja igra atraktivnu košarku, tako da je ovo susret za košarkaške sladokusce.<br/><b>"Očekuje nas gostovanje ekipi koja igra odlično nekoliko sezona u kontinuitetu. Od početka sezone imaju odlične rezultate. Posebno su dobri na svom terenu gde su uspeli da pobede i neke od favorita. Veoma su iskusna i čvrsta ekipa u kojoj se zna ko sta radi</b>. <b>Ako želimo da se vratimo zadovoljni iz Slovenije, potrebno je da budemo spremni za veliku borbu, utakmicu s mnogo duela ispod koša. Da pored toga budemo i pametni i koristimo neke svoje prednosti. Za nas je svakako važno da nastavimo s dobrim igrama što i jeste nas glavni cilj"</b>, rekao je trener FMP-a<b> Vladimir Jovanović.</b></p>
      <p>Cedevita Olimpija kao novoformirani tim ABA lige zasad igra jako dobro, ekipa <b>Slavena Rimca</b> može da bude zadovoljna, a sada gostuje verovatno najslabijoj ekipi u prvenstvu – Zadru. U ovom gradu nikada nije lako gostovati, ali je utisak da je to sada lakše nego ikada ranije. Jednostavno, Zadar igra vrlo slabo i sve osim pobede Cedevite bilo bi prilično iznenađenje.</p>
      <p>Mega će u nedelju na matineu dočekati Cibonu od 12 časova i ovo bi na kraju možda mogla da bude i važna utakmica iz ugla borbe za opstanak, a slično se može kazati i za utakmicu u kojoj će Krka dočekati Igokeu u dvorani Leon Štukelj gde je ove sezone recimo pala Zvezda. Igokea mora da bude jako oprezna.</p>
      <p>
        <b>ABA LIGA - 8. KOLO: </b>
      </p>
      <p>
        <b>Subota</b>
      </p>
      <p>
        <b>
          <a href="https://www.mozzartbet.com/sr#/match/4539709">18.00 (1,35) Primorska  (16,00)  FMP (3,50) </a>
        </b>
      </p>
      <p>
        <b>
          <a href="https://www.mozzartbet.com/sr#/match/4539334">20.00  (1,85) Krka  (14,00)  Igokea (2,10) </a>
        </b>
      </p>
      <p>
        <b>Nedelja</b>
      </p>
      <p>
        <b>
          <a href="https://www.mozzartbet.com/sr#/match/4539333">12.00  (1,60) Mega  (14,50)  Cibona (2,55) </a>
        </b>
        <br/>
        <b>
          <a href="https://www.mozzartbet.com/sr#/match/4539336">18.00  (1,85) Budućnost  (14,00)  Partizan (2,10) </a>
        </b>
        <br/>
        <b>
          <a href="https://www.mozzartbet.com/sr#/match/4539332">20.00  (3,05) Zadar  (15,00)  Cedevita Olimpija (1,45) </a>
        </b>
      </p>
      <p>
        <b>Ponedeljak</b>
      </p>
      <p>
        <b>
          <a href="https://www.mozzartbet.com/sr#/match/4539335">18.00  (1,15) Crvena zvezda  (20,00)  Mornar (6,00) </a>
        </b>
      </p>
      <p><b>NAPOMENA</b>: Kvote su podložne promenama</p>
      <figure>
        <img src="https://mozzartsport.com/upload/CKEditor/22.11.2019/wwwwwwwwwwwwwwwwwwwwwwwwwwwwwwwwwwww.PNG"/>
      </figure>
      <figure>
        <img src="https://mozzartsport.com/upload/CKEditor/23.11.2019/5.%20UNICEF.png"/>
      </figure>
      <p><b>Foto</b>: <i>ABA liga</i></p>
    </article>
  </body>
</html>