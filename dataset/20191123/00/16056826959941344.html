<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://mzamin.com/article.php?mzamin=200608"/>
    <meta property="og:site_name" content="মানবজমিন"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="সমাবেশ থেকে ফেরার পথে বিএনপি নেতা গ্রেপ্তার"/>
    <meta property="og:description" content="বরিশালে বিএনপির বিক্ষোভ সমাবেশ শেষে ফেরার পথে দলের কেন্দ্রীয় সহ সাংগঠনিক সম্পাদক আকন কুদ্দুসুর রহমান গ্রেপ্তার হয়েছেন। আজ মনিবার বিকালে তাকে গ্রেপ্তার করেছে বিমানবন্দর থানা পুলিশ। থানার এসআই শমিরন এ তথ্য নিশ্চিত করেছেন।তিনি জানান, বিমানবন্দর থানার জিআর ২৫৪/১৩, মামলা নং: ১৫ এর আসামী হিসেবে আকন কুদ্দুসুর রহমানকে গ্রেপ্তার করা হয়েছে। তাকে ইতোমধ্যে আদালতে হাজির করা হয়েছে। ২০১৩ সালের ২৭ নভেম্বর অবরোধের নামে নাশকতার অভিযোগে দায়ের করা মামলায় তাকে গ্রেপ্তার করা হয়েছে। কেন্দ্রীয় নেতা কুদ্দুস এর সাথে থাকা সাবেক এমপি আবুল হোসেন খান বলেন, কর্মসুচী থেকে ফেরার পথে নগরীর নাজিরপুল থেকে কুদ্দুসকে গ্রেপ্তার করে পুলিশ। আকন কুদ্দুসুর রহমানের গ্রেপ্তারের তীব্র নিন্দা ও প্রতিবাদ জানিয়েছেন বিএনপির মহাসচিব মির্জা ফখরুল ইসলাম আলমগীর। এছাড়া অবিলম্বে বিএনপির এই নেতার মুক্তির দাবি জানান তিনি।আজ পাঠানো এক সংবাদ বিজ্ঞপ্তিতে বিএনপির সহদপ্তর সম্পাদক মুনির হোসেন জানান, সাবেক প্রধানমন্ত্রী কারাবন্দি চেয়ারপারস বেগম খালেদা জিয়ার নিঃশর্ত মুক্তির দাবিতে আজ শনিবার দেশব্যাপী জেলা ও মহানগরে বিএনপি’র বিক্ষোভ কর্মসূচি ছিল। এরই অংশ হিসেবে বরিশালেও বিক্ষোভ…"/>
  </head>
  <body>
    <article>
      <h1>সমাবেশ থেকে ফেরার পথে বিএনপি নেতা গ্রেপ্তার</h1>
      <address><time datetime="2019-11-23T00:00:00+00:00">23 Nov 2019</time> by <a rel="author">স্টাফ রিপোর্টার, বরিশাল থেকে</a></address>
      <p>বরিশালে বিএনপির বিক্ষোভ সমাবেশ শেষে ফেরার পথে দলের কেন্দ্রীয় সহ সাংগঠনিক সম্পাদক আকন কুদ্দুসুর রহমান গ্রেপ্তার হয়েছেন। আজ মনিবার বিকালে তাকে গ্রেপ্তার করেছে বিমানবন্দর থানা পুলিশ। থানার এসআই শমিরন এ তথ্য নিশ্চিত করেছেন।</p>
      <p>তিনি জানান, বিমানবন্দর থানার জিআর ২৫৪/১৩, মামলা নং: ১৫ এর আসামী হিসেবে আকন কুদ্দুসুর রহমানকে গ্রেপ্তার করা হয়েছে। তাকে ইতোমধ্যে আদালতে হাজির করা হয়েছে। ২০১৩ সালের ২৭ নভেম্বর অবরোধের নামে নাশকতার অভিযোগে দায়ের করা মামলায় তাকে গ্রেপ্তার করা হয়েছে। কেন্দ্রীয় নেতা কুদ্দুস এর সাথে থাকা সাবেক এমপি আবুল হোসেন খান বলেন, কর্মসুচী থেকে ফেরার পথে নগরীর নাজিরপুল থেকে কুদ্দুসকে গ্রেপ্তার করে পুলিশ। আকন কুদ্দুসুর রহমানের গ্রেপ্তারের তীব্র নিন্দা ও প্রতিবাদ জানিয়েছেন বিএনপির মহাসচিব মির্জা ফখরুল ইসলাম আলমগীর। এছাড়া অবিলম্বে বিএনপির এই নেতার মুক্তির দাবি জানান তিনি।</p>
      <p>আজ পাঠানো এক সংবাদ বিজ্ঞপ্তিতে বিএনপির সহদপ্তর সম্পাদক মুনির হোসেন জানান, সাবেক প্রধানমন্ত্রী কারাবন্দি চেয়ারপারস বেগম খালেদা জিয়ার নিঃশর্ত মুক্তির দাবিতে আজ শনিবার দেশব্যাপী জেলা ও মহানগরে বিএনপি’র বিক্ষোভ কর্মসূচি ছিল।</p>
      <p>এরই অংশ হিসেবে বরিশালেও বিক্ষোভ সমাবেশ অনুষ্ঠিত হয়েছে। এই সমাবেশে দলের স্থায়ী কমিটির সদস্য মির্জা আব্বাস প্রধান অতিথি হিসেবে উপস্থিত ছিলেন। সমাবেশ শেষে মির্জা আব্বাসের নেতৃত্বে স্থানীয় বিএনপি’র নেতৃবৃন্দ প্রয়াত নেতা শাহেদ আকন্দ স¤্রাট’র বাসভবনে যাওয়ার সময় মির্জা আব্বাসের গাড়ী বহর থেকে বিএনপি’র বরিশাল বিভাগীয় সহ-সাংগঠনিক সম্পাদক আকন কুদ্দুসুর রহমানকে পুলিশ সম্পূর্ণ অন্যায়ভাবে গ্রেপ্তার করে।</p>
      <p>এই বিভাগের সর্বাধিক পঠিত</p>
    </article>
  </body>
</html>