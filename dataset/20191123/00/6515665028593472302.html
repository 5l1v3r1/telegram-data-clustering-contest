<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/planeta/3362859/osveta-novog-rezima-u-boliviji-bivsi-predsednik-evo-morales-optuzen-za-pobunu-i-terorizam"/>
    <meta property="og:site_name" content="kurir.rs"/>
    <meta property="article:published_time" content="2019-11-23T00:44:00+00:00"/>
    <meta property="og:title" content="OSVETA NOVOG REŽIMA U BOLIVIJI: Bivši predsednik Evo Morales optužen za pobunu i terorizam"/>
    <meta property="og:description" content="LA PAZ - Prelazna vlada Bolivije podnela je tužbu za pobunu i terorizam protiv bivšeg predsednika Eva Moralesa, javio je Rojters.Vršilac dužnosti šefa diplomatije Arturo Muriljo izjavio je da se optušbe odnose na video-snimak na kojem se, navodno, čuje Morales ..."/>
  </head>
  <body>
    <article>
      <h6 class="kicker">obračun</h6>
      <h1>OSVETA NOVOG REŽIMA U BOLIVIJI: Bivši predsednik Evo Morales optužen za pobunu i terorizam</h1>
      <address>
        <time datetime="2019-11-23T00:44:00+00:00">23 Nov 2019, 00:44</time>
      </address>
      <p>LA PAZ - Prelazna vlada Bolivije podnela je tužbu za pobunu i terorizam protiv bivšeg predsednika Eva Moralesa, javio je Rojters.</p>
      <p>Vršilac dužnosti šefa diplomatije Arturo Muriljo izjavio je da se optušbe odnose na video-snimak na kojem se, navodno, čuje Morales koji koordinira blokadama tokom uličnih protesta u Boliviji.</p>
      <p>Muriljo je dodao da vlada za Moralesa traži maksimalnu zatvorsku kaznu od 15 do 20 godina zatvora.</p>
      <p>Bolivija je zapala u krizu posle Moralesove pobede na osporenim izborima 20. oktobra. On je podneo ostavku 10. novembra, a nakon toga dobio je azil u Meksiku.</p>
      <p>U međuvremenu, odlučeno je da će bolivijski parlament u subotu doneti zakon kojim bi bili pripremljeni novi izbori nakon što su poslanici tri vodeće partije postigli sporazum o tome.</p>
      <p>(Kurir.rs/Tanjug)</p>
      <related>
        <h4>NE PROPUSTITE</h4>
        <a href="https://www.kurir.rs/planeta/3362339/moralesova-cerka-odbila-azil-u-meksiku-evaliz-ne-zeli-da-napusti-boliviju"/>
        <a href="https://www.kurir.rs/planeta/3362307/suzavcem-na-pogrebnu-povorku-policija-rasterala-ljude-koji-su-sahranjivali-petoro-poginulih-u-protestima-foto"/>
        <a href="https://www.kurir.rs/planeta/3362261/morales-nece-biti-predsednicki-kandidat-svoje-stranke-idemo-na-izbore-ali-sa-mladim-ljudima"/>
        <a href="https://www.kurir.rs/planeta/3361713/sve-vise-zrtava-u-sukobima-u-boliviji-sestoro-ubijeno-u-pokusaju-vojske-da-oslobodi-skladiste-goriva-video-foto"/>
      </related>
    </article>
  </body>
</html>