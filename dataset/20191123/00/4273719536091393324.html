<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hindi.webdunia.com/national-hindi-news/maharastra-gets-hit-on-twitter-amit-shah-best-finisher-119112300068_1.html"/>
    <meta property="og:site_name" content="Webdunia"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="Twitter पर छा गया महाराष्‍ट्र, अमित शाह को बताया बेस्ट फिनिशर, गेम ऑफ थ्रोन्स से तुलना"/>
    <meta property="og:description" content="नई दिल्ली। महाराष्ट्र में भाजपा के देवेंद्र फडणवीस के मुख्यमंत्री बनने से कांग्रेस, राकांपा और शिवसेना को हो सकता है कि काफी निराशा हुई हो लेकिन सुबह के इस राजनीतिक घटनाक्रम पर लोगों ने ट्विटर पर विभिन्न तरह की टिप्पणियां की गई। कुछ लोगों ने भाजपा के इस अप्रत्याशित राजनीतिक कदम की तुलना एचबीओ के कार्यक्रम ‘गेम आफ थ्रोन्स’ से की, कुछ ने अमित शाह को ‘बेस्ट फिनिशर’ जबकि कुछ ने उनकी तुलना ‘चाणक्य’ से की।"/>
  </head>
  <body>
    <article>
      <h1>Twitter पर छा गया महाराष्‍ट्र, अमित शाह को बताया बेस्ट फिनिशर, गेम ऑफ थ्रोन्स से तुलना</h1>
      <address><time datetime="2019-11-23T00:00:00+00:00">23 Nov 2019</time> by <a rel="author">भाषा</a></address>
      <p>नई दिल्ली। महाराष्ट्र में भाजपा के <a href="https://hindi.webdunia.com/search?cx=015955889424990834868:ptvgsjrogw0&amp;cof=FORID:9&amp;ie=UTF-8&amp;sa=search&amp;siteurl=//hindi.webdunia.com&amp;q=%E0%A4%A6%E0%A5%87%E0%A4%B5%E0%A5%87%E0%A4%82%E0%A4%A6%E0%A5%8D%E0%A4%B0+%E0%A4%AB%E0%A4%A1%E0%A4%A3%E0%A4%B5%E0%A5%80%E0%A4%B8">देवेंद्र फडणवीस </a>के मुख्यमंत्री बनने से कांग्रेस, राकांपा और शिवसेना को हो सकता है कि काफी निराशा हुई हो लेकिन सुबह के इस राजनीतिक घटनाक्रम पर लोगों ने ट्विटर पर विभिन्न तरह की टिप्पणियां की गई। कुछ लोगों ने भाजपा के इस अप्रत्याशित राजनीतिक कदम की तुलना एचबीओ के कार्यक्रम ‘गेम आफ थ्रोन्स’ से की, कुछ ने <a href="https://hindi.webdunia.com/search?cx=015955889424990834868:ptvgsjrogw0&amp;cof=FORID:9&amp;ie=UTF-8&amp;sa=search&amp;siteurl=//hindi.webdunia.com&amp;q=%E0%A4%85%E0%A4%AE%E0%A4%BF%E0%A4%A4+%E0%A4%B6%E0%A4%BE%E0%A4%B9">अमित शाह </a>को ‘बेस्ट फिनिशर’ जबकि कुछ ने उनकी तुलना ‘चाणक्य’ से की।<br/><b>ALSO READ: <br/><a href="https://hindi.webdunia.com/maharashtra-election-2019/new-twist-in-maharashtra-s-politics-119112300067_1.html">महाराष्‍ट्र की राजनीति में नया मोड़, </a><a href="https://hindi.webdunia.com/search?cx=015955889424990834868:ptvgsjrogw0&amp;cof=FORID:9&amp;ie=UTF-8&amp;sa=search&amp;siteurl=//hindi.webdunia.com&amp;q=%E0%A4%B6%E0%A4%B0%E0%A4%A6+%E0%A4%AA%E0%A4%B5%E0%A4%BE%E0%A4%B0">शरद पवार </a>की पॉवर पॉलिटिक्स, अजित पवार पर गिरी गाज<br/></b>ट्विटर पर ‘आई एम गौना टेल माई किड्स’ ट्रेंड कर रहा था। ट्विटर यूजर श्रृष्ठि शर्मा ने अमित शाह और भारतीय क्रिकेट टीम के पूर्व कप्तान एम एस धोनी की तस्वीर पोस्ट करते हुए लिखा, 'मैं अपने बच्चों को बताऊंगी कि वे हमारे देश के अपने अपने क्षेत्र के ‘बेस्ट फिनिशर्स’ थे।'<br/>‘मीम_मेनारिया’ ने भाजपा अध्यक्ष की तस्वीर के साथ लिखा, 'अपने बच्चों को बताऊंगा कि वह गेम आफ थ्रोंन्स के निदेशक हैं।' एक यूजर ने कहा, 'पिछले कुछ घंटों में महाराष्ट्र की राजनीति में गेम आफ थ्रोन्स के पूरे अंतिम सीजन से अधिक रोचक मोड़ आये हैं।'<br/><br/><b>ALSO READ:<br/><a href="https://hindi.webdunia.com/maharashtra-election-2019/shiv-sena-filed-a-petition-in-the-supreme-court-119112300066_1.html">सुप्रीम कोर्ट पहुंची महाराष्‍ट्र की लड़ाई, फडणवीस की 'शपथ' से शिवसेना नाराज<br/></a></b>लोगों ने महाराष्ट्र में जारी राजनीतिक घटनाक्रम पर विभिन्न हैशटैग के साथ प्रतिक्रिया जताई। हैशटैग देवेंद्रइजबैक के साथ करीब 9000 ट्वीट, वहीं महाराष्ट्रपालिटिक्स के साथ 2.5 लाख ट्वीट हुए। इसके साथ ही #GameofThrones, #BJPNCP, #Motabhai, #SanjayRaut, #महाखिचड़ीसरकार, #Chanakya, #फर्जिकलस्ट्राइक भी ट्रेंड हुआ।<br/>अनिमेश जैन को उन मीडिया घरानों के लिए अफसोस हुआ जिन्होंने कहा था कि अमित शाह की राजनीति विफल रही। राजेश नायक इसको लेकर खुश थे कि समाचारपत्रों का महत्व समाप्त हो गया क्योंकि उनकी हेडलाइन कल रात के घटनाक्रम पर थी कि शिवसेना के उद्धव ठाकरे राज्य के मुख्यमंत्री बनेंगे।<br/><br/>जैन ने ट्वीट किया, 'जब मोटाभाई कुछ नहीं कहते तब विपक्ष को उससे अधिक चिंतित होना चाहिए जब वह बोलते हैं। उनके लिए दुख हो रहा है जिन्होंने अमित शाह के असफल होने को लेकर लेख लिखे थे।'<br/><br/><b>ALSO READ:<a href="https://hindi.webdunia.com/national-hindi-news/mumbai-devendra-fadnavis-took-oath-as-maharashtra-chief-minister-119112300015_1.html">Maharashtra में बड़ा राजनीतिक उलटफेर, जानिए 10 बड़ी बातें<br/></a></b>महाराष्ट्र में मुख्यमंत्री तय करने को लेकर एक महीने से जारी गतिरोध के बीच राकांपा नेता अजित पवार ने देवेंद्र फडणवीस के साथ हाथ मिलाने के बाद उप मुख्यमंत्री के तौर पर शपथ ले ली। फडणवीस ने राज्य के मुख्यमंत्री के तौर पर शपथ ली।</p>
    </article>
  </body>
</html>