<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vanityfair.it/people/italia/2019/11/23/vanity-fair-stories-cesare-cremonini-la-storia-piu-bella-da-raccontare-la-mia"/>
    <meta property="og:site_name" content="VANITY FAIR"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="Cesare Cremonini: «La meraviglia del mio lavoro? Sul palco diventi un Supereroe»"/>
    <meta property="og:description" content="Cremonini sale sul palco e inaugura il nostro Vanity Fair Stories Festival. Cresciuto, ma sempre lui, soddisfatto di un 2019 straordinario dove ha compiuto 20 anni di carriera e pubblicato un nuovo album"/>
  </head>
  <body>
    <article>
      <h1>Cesare Cremonini: «La meraviglia del mio lavoro? Sul palco diventi un Supereroe»</h1>
      <address><time datetime="2019-11-23T00:00:00+00:00">23 Nov 2019</time> by <a rel="author" href="https://www.vanityfair.it/author/ssirianni" target="_blank">Simona Sirianni</a></address>
      <slideshow>
        <figure>
          <img src="https://images.vanityfair.it/wp-content/uploads/2019/11/23131151/cremonini-1-950x684.jpg"/>
        </figure>
        <figure>
          <img src="https://images.vanityfair.it/gallery/116948/Big/f80e5004-7427-4641-9197-2669c4916bd1.JPG"/>
          <figcaption>
            <b>Cremonini al Vanity Fair Stories 2019</b>
          </figcaption>
        </figure>
        <figure>
          <img src="https://images.vanityfair.it/gallery/116948/Big/c78626c4-b592-4701-9ff0-3d638dc9c678.JPG"/>
          <figcaption>
            <b>Cremonini al Vanity Fair Stories 2019</b>
          </figcaption>
        </figure>
        <figure>
          <img src="https://images.vanityfair.it/gallery/116948/Big/96ac73d4-84c4-4371-b6d9-ee67547470ad.JPG"/>
          <figcaption>
            <b>Cremonini al Vanity Fair Stories 2019</b>
          </figcaption>
        </figure>
        <figure>
          <img src="https://images.vanityfair.it/gallery/116948/Big/b077cfc5-b621-4e88-af2f-5f3ee6875f6e.JPG"/>
          <figcaption>
            <b>Cremonini al Vanity Fair Stories 2019</b>
          </figcaption>
        </figure>
        <figure>
          <img src="https://images.vanityfair.it/gallery/116948/Big/5c02e144-6138-4638-bade-1e82af7275b2.JPG"/>
          <figcaption>
            <b>Cremonini al Vanity Fair Stories 2019</b>
          </figcaption>
        </figure>
        <figure>
          <img src="https://images.vanityfair.it/gallery/116948/Big/a33145d1-47cd-468a-b3c5-ee9f0bb35eea.JPG"/>
          <figcaption>
            <b>Cremonini al Vanity Fair Stories 2019</b>
          </figcaption>
        </figure>
        <figure>
          <img src="https://images.vanityfair.it/gallery/116948/Big/5fc4d8ab-0f05-4e11-a843-a0d01c8a3431.JPG"/>
          <figcaption>
            <b>Cremonini al Vanity Fair Stories 2019</b>
          </figcaption>
        </figure>
        <figcaption>Cremonini al Vanity Fair Stories 2019</figcaption>
      </slideshow>
      <p>
        <b>Cremonini sale sul palco e inaugura il nostro Vanity Fair Stories Festival. Cresciuto, ma sempre lui, soddisfatto di un 2019 straordinario dove ha compiuto 20 anni di carriera e pubblicato un nuovo album</b>
      </p>
      <p>Comincia alla  grande la seconda edizione del <b><a href="https://vanitystories.vanityfair.it/">Vanity Fair Stories 2019</a>. </b>Eccolo <b>Cesare Cremonini</b>, il primo a salire sul palco, preceduto da un video emozionante dove si racconta la sua vita in 20 secondi. È proprio il cantautore bolognese, ex leader dei Lùnapop, <b>quello della Vespa Special che…, da anni solista di successo</b>, a inaugurare il nostro Festival insieme al direttore e al vicedirettore di Vanity Fair Simone Marchetti e Malcolm Pagani.</p>
      <p>Cresciuto, qualche chilo in più, ma sempre lui, soddisfatto di un 2019 straordinario in cui ha compiuto 20 anni di carriera e pubblicato un nuovo album, “<b>Cremonini 2C-2C The Best Of</b>”, <b>che racconta questi vent’anni vissuti intensamente</b>, attraverso 32 successi e 6 singoli cover di alcuni dei più grandi successi della musica italiana.</p>
      <p>«Bologna è una città meravigliosa, ormai mi vive come un figlio e questo per me è un grande onore. Perché Bologna è una città che non ti innalza se non hai una storia da raccontare». Cremonini si racconta come sempre con grande semplicità: «<b>No, non sono un poeta. Almeno non mi sento tale. Posso dire però, che sì, racconto la vita attraverso la poesia</b>».</p>
      <p>Non sarà un poeta, ma <b>Cremonini è senz’altro un eccezionale cantastorie</b> che trova ispirazione da ciò che guarda, da ciò che ha intorno, da ciò che sente, da ciò che ha vissuto: «Le prime storie che mi vengono in mente sono quelle che mi raccontava il mio babbo. Che però erano tristissime. E non so perché». <b>Ma, confessa, la più bella storia da raccontare? «È stata la mia».</b></p>
      <p>E ora, da giugno il tour: «Lo stadio è sempre stato il mio sogno. E c’è un motivo: tutti pensano che sia solo elettrizzante, ma quando sei lì a due minuti dall’entrata sei terrorizzato. <b>Però, appena esci sul palco e vedi il pubblico ti trasformi in un Supereroe. E questa è la meraviglia del mio lavoro</b>».</p>
      <p>L’incontro termina con la consegna del premio <b>Vanity Fair Award. Il direttore di Vanity Fair Simone Marchetti </b><b>spiega il motivo: </b>«Per averci fatto sentire meno soli con la poesia delle sue canzoni, che abbiamo imparato a memoria e che ormai cantiamo come se fossero la nostra storia».</p>
      <p> </p>
      <p>
        <i>Hashtag ufficiale #vanityfairstories</i>
      </p>
      <p>Main Partner: ŠKODA</p>
      <p>Con il contributo di: Tendercapital Productions, Edison,</p>
      <p>Thanks to: Berlucchi, Campari.</p>
      <p>Beauty Partner: Guerlain, Perris Monte Carlo.</p>
      <p>Iniziative speciali: Motorola, Vitale Barberis Canonico, Zalando, 24Bottles</p>
      <p>Institutional Sponsor:  A+E Networks Italia con History, canale 407 di Sky; Rai Cinema; Sky; Taodue Film; Warner Bros. Entertainment Italia;</p>
      <p>Media Partner: Yes Milano; RTL 102.5; Urban Vision</p>
      <p>Technical Partner:  Verso, che ha realizzato l’app ufficiale di Vanity Fair Stories;</p>
      <p>Si ringrazia anche Medusa</p>
    </article>
  </body>
</html>