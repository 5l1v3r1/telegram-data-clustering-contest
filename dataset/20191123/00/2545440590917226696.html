<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aa.com.tr/tr/futbol/kasimpasa-super-ligde-genclerbirligini-konuk-edecek/1653314"/>
    <meta property="og:site_name" content="Anadolu Ajansı"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="Kasımpaşa Süper Lig'de Gençlerbirliği'ni konuk edecek"/>
    <meta property="og:description" content="Kasımpaşa, Süper Lig'in 12. haftasında yarın Gençlerbirliği'ni ağırlayacak."/>
  </head>
  <body>
    <article>
      <h1>Kasımpaşa Süper Lig'de Gençlerbirliği'ni konuk edecek</h1>
      <h2>Kasımpaşa, Süper Lig'in 12. haftasında yarın Gençlerbirliği'ni ağırlayacak.</h2>
      <address><time datetime="2019-11-23T00:00:00+00:00">23 Nov 2019</time> by <a rel="author">Emre Doğan  </a></address>
      <h4>Istanbul</h4>
      <p>Recep Tayyip Erdoğan Stadı'nın ev sahipliği yapacağı karşılaşma saat 16.30'da başlayacak. Müsabakayı hakem Alper Ulusoy yönetecek.</p>
      <p>Lige istediği başlangıcı yapamayan <b>Kasımpaşa</b>, geride kalan 11 haftada 3 galibiyet, 3 beraberlik ve 5 mağlubiyet yaşadı. Lacivert-beyazlı ekip, haftaya 12 puanla 13. sırada girdi.</p>
      <p>Yaptığı maçların 2'sini kazanan, 4'ünde berabere kalan ve 5'ini yitiren <b>Gençlerbirliği </b>ise 10 puanla 16. sırada yer alıyor.</p>
      <h3>Takımda 6 eksik</h3>
      <p>Kasımpaşa'da Gençlerbirliği mücadelesi öncesinde eksik oyuncuların fazla olması dikkati çekiyor.</p>
      <p>Teknik direktör Kemal Özdeş, sakat ve cezalı oyuncuların çokluğu nedeniyle ideal 11'ini oluşturmakta zorlanıyor.</p>
      <p>Lacivert-beyazlılarda sakatlıkları süren David Pavelka ile Mame Thiam, karşılaşmada forma giyemeyecek. İstanbul ekibinde sakatlıkları bulunan Syam Ben Youssef ile Yusuf Erdoğan'ın da müsabakada görev yapması beklenmiyor.</p>
      <p>Kasımpaşa'da kart cezalısı Karim Hafez ile Veysel Sarı da takımdaki yerlerini alamayacak.</p>
      <related>
        <a href="https://www.aa.com.tr/tr/futbol/kasimpasa-super-ligde-genclerbirligini-konuk-edecek/1653314"/>
        <a href="https://www.aa.com.tr/tr/futbol/besiktasin-konyaspor-maci-kamp-kadrosu-belli-oldu/1652801"/>
        <a href="https://www.aa.com.tr/tr/futbol/galatasarayda-luyindama-sezonu-kapatti/1652748"/>
        <a href="https://www.aa.com.tr/tr/futbol/yeni-malatyasporlu-mustafa-akbas-fenerbahce-macini-kazanip-siralamaya-bakacagiz/1652646"/>
        <a href="https://www.aa.com.tr/tr/futbol/mke-ankaragucunun-taklaci-golcusu-trabzonspor-maci-icin-iddiali/1652634"/>
        <a href="https://www.aa.com.tr/tr/futbol/sivassporlu-emre-kilinc-ligin-zirvesinde-kalici-olmayi-arzuluyoruz/1652609"/>
      </related>
    </article>
  </body>
</html>