<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilmessaggero.it/sport/calcio/torino_inter_le_pagelle_lautaro_lukaku_handanovic-4882214.html"/>
    <meta property="og:site_name" content="Il Messaggero"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="Inter, le pagelle: Handanovic miracoloso, Lautaro-Lukaku incontenibili"/>
    <meta property="og:description" content="Handanovic 7  Miracoloso su una deviazione ravvicinata di De Silvestri, controlla con autorità e non corre rischi, solo un brivido su punizione di Verdi Godin 6,5 Roccioso e..."/>
  </head>
  <body>
    <article>
      <h1>Inter, le pagelle: Handanovic miracoloso, Lautaro-Lukaku incontenibili</h1>
      <address><time datetime="2019-11-23T00:00:00+00:00">23 Nov 2019</time> by <a rel="author">Alberto Mauro</a></address>
      <p><b>Handanovic 7  </b>Miracoloso su una deviazione ravvicinata di De Silvestri, controlla con autorità e non corre rischi, solo un brivido su punizione di Verdi</p>
      <p><b>Godin 6,5 </b>Roccioso e ordinato, tiene la posizione e chiude ogni buco</p>
      <p><b>Skriniar 6,5 </b>Comanda la difesa e tiene a bada Zaza, intensità e autorevolezza</p>
      <p><b>De Vrij 7 </b>Bene in fase difensiva, ancora meglio quando si spinge in avanti e trova il primo centro stagionale, su cross di Biraghi</p>
      <p><b>D’Ambrosio 6 </b>Esterno a tutto campo, senza sbavature (38’ st Dimarco ng)</p>
      <p><b>Vecino 6,5 </b>Lancia Lautaro con un colpo di testa chirurgico dopo 12 minuti, dirige bene le operazioni a centrocampo</p>
      <p><b>Brozovic 7 </b>La testa pensante del centrocampo di Conte, sforna assist e lampi di genio come quello per il 3-0 di Lukaku</p>
      <p><b>Barella 6,5 </b>Partita di sostanza fino all’infortunio; costretto a lasciare il campo dopo 48 minuti per un problema al ginocchio, si teme un problema serio. (Borja Valero 48’ pt 6 Ordine e esperienza)</p>
      <p><b>Biraghi 6,5 </b>Un assist d’oro per il 2-0 di De Vrij, attento ed efficace</p>
      <p><b>Lautaro 7 </b>Scardina lo 0-0 con una fuga devastante, lascia sul posto Izzo e Nkoulou e non sbaglia davanti ad Handanovic. Sesto gol in 13 partite per l’argentino (24’ st Candreva 6 Attento)</p>
      <p><b>Lukaku 7 </b>Si fa rimontare da Bremer nel primo tempo dopo uno spunto interessante, piazza la zampata che chiude la partita sul 3-0</p>
      <p><b>Conte 7 </b>E’ in emergenza ma non si vede: l’Inter corre, lotta e comanda il gioco. Unico neo la distorsione al ginocchio di Barella, ma questa Inter può sognare in grande. E ora serve l’impresa in Champions.</p>
      <p> </p>
      <footer>© RIPRODUZIONE RISERVATA</footer>
    </article>
  </body>
</html>