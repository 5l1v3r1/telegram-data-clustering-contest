<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://mzamin.com/article.php?mzamin=200609"/>
    <meta property="og:site_name" content="মানবজমিন"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="নোবিপ্রবির ভর্তি সাক্ষাতকার শুরু ২৪শে নভেম্বর"/>
    <meta property="og:description" content="নোয়াখালী বিজ্ঞান ও প্রযুক্তি বিশ্ববিদ্যালয়ের (নোবিপ্রবি) ২০১৯-২০ শিক্ষাবর্ষে স্নাতক (সম্মান) শ্রেণির ভর্তি সাক্ষাতকার শুরু আগামী ২৪ শে নভেম্বর। এই সাক্ষাতকার আগামী ১লা ডিসেম্বর পর্যন্ত চলবে।চলতি মাসের ২৪, ২৫,২৬ ও ২৭ তারিখে যথাক্রমে ‘এ’, ‘বি’, ‘সি’ ও ‘ডি’ ইউনিটের নতুন সেশনের ভর্তি কার্যক্রম অনুষ্ঠিত হবে। এবং ২৮ তারিখ সকাল ও বিকাল পৃথকভাবে ‘ই’ ও ‘এফ’ ইউনিটের ভর্তি অনুষ্ঠিত হবে।এছাড়া সকল ইউনিটে বিভিন্ন কোটায় (মেধাতালিকায়) উত্তীর্ণ শিক্ষার্থীদের জন্য সাক্ষাতকারের তারিখ নির্ধারণ করা হয় ১লা ডিসেম্বর। এবারে মুক্তিযোদ্ধা, উপজাতি, হরিজন সম্প্রদায়, প্রতিবন্ধী এবং খেলোয়াড় (শুধু মাত্র বিকেএসপি থেকে উত্তীর্ণদের জন্য) কোটায় ভর্তির সুযোগ পাবেন।প্রসঙ্গত, গত ১ ও ২রা নভেম্বর অনুষ্ঠিত হয় নোবিপ্রবি ভর্তি পরীক্ষা। এবারের ভর্তি পরীক্ষায় ৬ ইউনিটে ১ হাজার ২৮৫টি (কোটা ছাড়া) আসনের বিপরীতে মোট ৬৮ হাজার ৭৪৩ জন আবেদন করেন। এতে মোট অংশগ্রহণকারীর মধ্যে ৬১.৮৫ শতাংশ পাশ করেন। গত ৪ঠা নভেম্বর দিবাগত রাত ভর্তি পরীক্ষার ফলাফল প্রকাশ করা হয়।"/>
  </head>
  <body>
    <article>
      <h1>নোবিপ্রবির ভর্তি সাক্ষাতকার শুরু ২৪শে নভেম্বর</h1>
      <address><time datetime="2019-11-23T00:00:00+00:00">23 Nov 2019</time> by <a rel="author">নোবিপ্রবি প্রতিনিধি</a></address>
      <p>নোয়াখালী বিজ্ঞান ও প্রযুক্তি বিশ্ববিদ্যালয়ের (নোবিপ্রবি) ২০১৯-২০ শিক্ষাবর্ষে স্নাতক (সম্মান) শ্রেণির ভর্তি সাক্ষাতকার শুরু আগামী ২৪ শে নভেম্বর। এই সাক্ষাতকার আগামী ১লা ডিসেম্বর পর্যন্ত চলবে।</p>
      <p>চলতি মাসের ২৪, ২৫,২৬ ও ২৭ তারিখে যথাক্রমে ‘এ’, ‘বি’, ‘সি’ ও ‘ডি’ ইউনিটের নতুন সেশনের ভর্তি কার্যক্রম অনুষ্ঠিত হবে। এবং ২৮ তারিখ সকাল ও বিকাল পৃথকভাবে ‘ই’ ও ‘এফ’ ইউনিটের ভর্তি অনুষ্ঠিত হবে।</p>
      <p>এছাড়া সকল ইউনিটে বিভিন্ন কোটায় (মেধাতালিকায়) উত্তীর্ণ শিক্ষার্থীদের জন্য সাক্ষাতকারের তারিখ নির্ধারণ করা হয় ১লা ডিসেম্বর। এবারে মুক্তিযোদ্ধা, উপজাতি, হরিজন সম্প্রদায়, প্রতিবন্ধী এবং খেলোয়াড় (শুধু মাত্র বিকেএসপি থেকে উত্তীর্ণদের জন্য) কোটায় ভর্তির সুযোগ পাবেন।</p>
      <p>প্রসঙ্গত, গত ১ ও ২রা নভেম্বর অনুষ্ঠিত হয় নোবিপ্রবি ভর্তি পরীক্ষা। এবারের ভর্তি পরীক্ষায় ৬ ইউনিটে ১ হাজার ২৮৫টি (কোটা ছাড়া) আসনের বিপরীতে মোট ৬৮ হাজার ৭৪৩ জন আবেদন করেন। এতে মোট অংশগ্রহণকারীর মধ্যে ৬১.৮৫ শতাংশ পাশ করেন। গত ৪ঠা নভেম্বর দিবাগত রাত ভর্তি পরীক্ষার ফলাফল প্রকাশ করা হয়।।</p>
      <p>এই বিভাগের সর্বাধিক পঠিত</p>
    </article>
  </body>
</html>