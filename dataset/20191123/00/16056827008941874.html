<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://mzamin.com/article.php?mzamin=200731"/>
    <meta property="og:site_name" content="মানবজমিন"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="চলচ্চিত্র অভিনেতা কালা আজিজ আর নেই"/>
    <meta property="og:description" content="চলে গেলেন চলচ্চিত্র অভিনেতা কালা আজিজ (৬৫)। ইন্নালিল্লাহি ওয়া ইন্না ইলাইহি রাজিউন। তার মৃত্যুর সংবাদটি নিশ্চিত করেছেন পরিচালক কাজী হায়াত ও চলচ্চিত্র শিল্পী সমিতির সাধারণ সম্পাদক জায়েদ খান। কাজী হায়াতের পরিচালনায় বেশকিছু সিনেমায় অভিনয় করেছেন তিনি। গুনী নির্মাতা কাজী হায়াত এ প্রসঙ্গে বলেন, দু:সংবাদটি কিছুক্ষণ আগে শুনলাম। উত্তরার কাওলাতে থাকতো কালা আজিজ। জেনেছি রাত ১০টার দিকে মারা গেছে আজ। এফডিসির ল্যাবেও কাজ করতো আজিজ। আমার পরিচালনায় ‘দিলদার আলী’ থেকে শুরু করে বেশকিছু সিনেমায় কাজ করেছে। আমার পরিচালনায় ‘ইতিহাস’ সিনেমায় বেশ লম্বা একটা চরিত্রে অভিনয় করে বেশ প্রশংসা পান। সেসময় এ সিনেমার জন্য যতদূর মনে পড়ে বাচসাস পুরস্কারও জিতেছিল। এবারের শিল্পী সমিতির নির্বাচনে ভোট দিতে আসে নাই কালা আজিজ। অনেকদিন ধরেই সে অসুস্থ। ভেবেছিলাম আমার পরিচালনায় ‘বীর’ সিনেমাতেও কাজ করাবো। কিন্তু তার আগে চলে গেলো আজিজ। খুব খারাপ লাগছে। চলচ্চিত্র শিল্পী সমিতির সাধারণ সম্পাদক জায়েদ খান বলেন, এখন তার বাসায় যোগাযোগ করার জন্য আমরা শিল্পী সমিতির কয়েকজন রওনা করেছি। পরিবারের আপত্তি না থাকলে আগামীকাল শিল্পী সমিতির পক্ষ থেকে এফডিসিতে উনার যানাজার ব্যবস্থা…"/>
  </head>
  <body>
    <article>
      <h1>চলচ্চিত্র অভিনেতা কালা আজিজ আর নেই</h1>
      <address><time datetime="2019-11-23T00:00:00+00:00">23 Nov 2019</time> by <a rel="author">স্টাফ রিপোর্টার</a></address>
      <p>চলে গেলেন চলচ্চিত্র অভিনেতা কালা আজিজ (৬৫)। ইন্নালিল্লাহি ওয়া ইন্না ইলাইহি রাজিউন। তার মৃত্যুর সংবাদটি নিশ্চিত করেছেন পরিচালক কাজী হায়াত ও চলচ্চিত্র শিল্পী সমিতির সাধারণ সম্পাদক জায়েদ খান। কাজী হায়াতের পরিচালনায় বেশকিছু সিনেমায় অভিনয় করেছেন তিনি। গুনী নির্মাতা কাজী হায়াত এ প্রসঙ্গে বলেন, দু:সংবাদটি কিছুক্ষণ আগে শুনলাম। উত্তরার কাওলাতে থাকতো কালা আজিজ। জেনেছি রাত ১০টার দিকে মারা গেছে আজ। এফডিসির ল্যাবেও কাজ করতো আজিজ।</p>
      <p>আমার পরিচালনায় ‘দিলদার আলী’ থেকে শুরু করে বেশকিছু সিনেমায় কাজ করেছে। আমার পরিচালনায় ‘ইতিহাস’ সিনেমায় বেশ লম্বা একটা চরিত্রে অভিনয় করে বেশ প্রশংসা পান। সেসময় এ সিনেমার জন্য যতদূর মনে পড়ে বাচসাস পুরস্কারও জিতেছিল। এবারের শিল্পী সমিতির নির্বাচনে ভোট দিতে আসে নাই কালা আজিজ। অনেকদিন ধরেই সে অসুস্থ। ভেবেছিলাম আমার পরিচালনায় ‘বীর’ সিনেমাতেও কাজ করাবো। কিন্তু তার আগে চলে গেলো আজিজ। খুব খারাপ লাগছে। চলচ্চিত্র শিল্পী সমিতির সাধারণ সম্পাদক জায়েদ খান বলেন, এখন তার বাসায় যোগাযোগ করার জন্য আমরা শিল্পী সমিতির কয়েকজন রওনা করেছি। পরিবারের আপত্তি না থাকলে আগামীকাল শিল্পী সমিতির পক্ষ থেকে এফডিসিতে উনার যানাজার ব্যবস্থা করবো আমরা।</p>
      <p>এই বিভাগের সর্বাধিক পঠিত</p>
    </article>
  </body>
</html>