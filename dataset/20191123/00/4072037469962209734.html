<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ziuaconstanta.ro/stiri/actualitate/infiintata-de-monica-gaitanidis-fagadau-si-bogdan-mut-vitcu-cine-sunt-noii-actionari-ai-cardioscan-srl-705846.html"/>
    <meta property="og:site_name" content="ZIUA de Constanta"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="Înfiinţată de Monica Gaitanidis-Făgădău şi Bogdan Mut-Vitcu. Cine sunt noii acţionari ai Cardioscan SRL?"/>
    <meta property="og:description" content="In vara anului 2017, Centrul Cardioscan din Constanta a fost preluat de Spitalul Monza, cel mai mare spital de chirurgie cardiovasculara si cardiologie interventionala din tara, parte a grupului ..."/>
  </head>
  <body>
    <article>
      <h1>Înfiinţată de Monica Gaitanidis-Făgădău şi Bogdan Mut-Vitcu. Cine sunt noii acţionari ai Cardioscan SRL? </h1>
      <address><time datetime="2019-11-23T00:00:00+00:00">23 Nov 2019</time> by <a rel="author">Lavinia SICLITARU</a></address>
      <p>
        <a href="https://www.ziuaconstanta.ro/stiri/actualitate/infiintata-de-monica-gaitanidis-fagadau-si-bogdan-mut-vitcu-cine-sunt-noii-actionari-ai-cardioscan-srl-705846.html?imagini=1#scroll">🖼️ Galerie foto (1)</a>
      </p>
      <p>În vara anului 2017, Centrul Cardioscan din Constanţa a fost preluat de Spitalul Monza, cel mai mare spital de chirurgie cardiovasculară şi cardiologie intervenţională din ţară, parte a grupului “Policlinico di Monza” din Italia. Centrul Cardioscan din Constanţa furnizează, chiar în incinta Spitalului Judeţean, investigaţii în explorarea bolii coronariene.<br/><br/>În 2017, acţionarii Cardioscan erau <b>Monica Gaitanidis-Făgădău,</b> soţia lui <b>Decebal Făgădău,</b> primar al Constanţei, şi <b>Bogdan Mut-Vitcu,</b> medic cardiolog din Timişoara. <br/>Cardioscan a făcut parte din Cardiolife, centru medical de înaltă performanţă în domeniul cardiologiei intervenţionale, lansat în Timişoara.<br/><br/>În momentul preluării de către cei de la Monza, Cardioscan avea un profit net de 767.515 lei, la o cifră de afaceri de aproape 4 milioane de lei.<br/>Potrivit Monitorului Oficial, luna aceasta, Adunarea Generală a Asociaţilor Cardioscan SRL, cu sediul social în Constanţa, incinta SCJU, în prezenţa asociaţilor: Centrul Medical Policlinico Di Monza SRL, reprezentat de Carmen Drăgan, în calitate de preşedinte al consiliului de administraţie, deţinător a 120 de părţi sociale, reprezentând 96% din capitalul social al societăţii, şi <b>Carmen Drăgan,</b> în calitate de acţionar, deţinătoare a 5 părţi sociale, reprezentând 4% din capitalul social al societăţii, au decis următoarele: asociaţii aprobă în unanimitate transferul părţilor sociale deţinute în societate de către asociaţi, astfel: Monza transferă un număr de 120 părţi sociale, reprezentând 96% din capitalul social al societăţii, şi Carmen Drăgan transferă un număr de 5 părţi sociale, reprezentând 4% din capitalul social al societăţii Cardioscan către <b>Roho Medical Investments SRL, </b>cu sediul în Bucureşti, care dobândeşte 124 părţi sociale, reprezentând 99,2% din capitalul social al societăţii. Totodată, 0,8% din capitalul social al societăţii Cardioscan a fost transferat către <b>Lev Alon Care SRL</b>, cu sediul tot în capitală.<br/> <br/><b>Cite</b><b>ş</b><b>te </b><b>ş</b><b>i: </b><br/> <br/><a href="https://www.ziuaconstanta.ro/stiri/actualitate/noi-precizari-legate-de-tranzactia-dintre-centrul-medical-policlinico-di-monza-srl-si-cardioscan-srl-641676.html">Noi precizări legate de tranzacţia dintre Centrul Medical „Policlinico di Monza“ SRL şi Cardioscan SRL</a><br/><br/><a href="https://www.ziuaconstanta.ro/stiri/deschidere-editie/din-culisele-tranzactiei-realizate-de-monica-gaitanidis-fagadau-si-dr-bogdan-mut-si-centrul-medical-policlinico-di-monza-noul-actionar-unic-al-cardioscan-635178.html"><u>Din culisele tranzacţiei realizate de Monica Gaitanidis Făgădău şi dr. Bogdan Mut şi Centrul Medical „Policlinico di Monza“, noul acţionar unic al Cardioscan Ce spune conducerea Spitalului Judeţean despre contractul care expira în 2026</u></a><br/> <br/><a href="https://www.ziuaconstanta.ro/stiri/deschidere-editie/din-culisele-tranzactiei-realizate-de-monica-gaitanidis-fagadau-si-dr-bogdan-mut-si-centrul-medical-policlinico-di-monza-noul-actionar-unic-al-cardioscan-635178.html">Din culisele tranzacţiei realizate de Monica Gaitanidis Făgădău şi dr. Bogdan Mut şi Centrul Medical „Policlinico di Monza“, noul acţionar unic al Cardioscan Ce spune conducerea Spitalului Judeţean despre contractul care expira în 2026</a><br/><br/><a href="https://www.ziuaconstanta.ro/stiri/actualitate/tranzactie-efectuata-de-sotia-primarului-decebal-fagadau-centrul-cardioscan-din-constanta-preluat-de-spitalul-monza-635109.html">Tranzacţie efectuată de soţia primarului Decebal Făgădău. Centrul Cardioscan din Constanţa preluat de Spitalul Monza</a><br/><br/><a href="https://www.ziuaconstanta.ro/stiri/deschidere-editie/pe-cat-s-au-inteles-ziua-de-constanta-prezinta-contractul-cardioscan-incheiat-cu-spitalul-judetean-valabil-15-ani-document-600987.html"><u>Pe cât s-au înţeles! ZIUA de Constanţa prezintă contractul Cardioscan încheiat cu Spitalul Judeţean valabil 15 ani! (document)</u></a><br/> </p>
      <related>
        <h4>Articole asemanatoare</h4>
        <a href="https://www.ziuaconstanta.ro/stiri/actualitate/noi-precizari-legate-de-tranzactia-dintre-centrul-medical-policlinico-di-monza-srl-si-cardioscan-srl-641676.html"/>
        <a href="https://www.ziuaconstanta.ro/stiri/deschidere-editie/din-culisele-tranzactiei-realizate-de-monica-gaitanidis-fagadau-si-dr-bogdan-mut-si-centrul-medical-policlinico-di-monza-noul-actionar-unic-al-cardioscan-635178.html"/>
        <a href="https://www.ziuaconstanta.ro/stiri/actualitate/tranzactie-efectuata-de-sotia-primarului-decebal-fagadau-centrul-cardioscan-din-constanta-preluat-de-spitalul-monza-635109.html"/>
        <a href="https://www.ziuaconstanta.ro/stiri/deschidere-editie/victima-a-sistemului-de-sanatate-un-constantean-a-dat-in-judecata-spitalul-judetean-dupa-ce-a-fost-operat-la-cardioscan-ce-solicita-fostul-pacient-si-624924.html"/>
        <a href="https://www.ziuaconstanta.ro/stiri/administratie-locala/jaful-descoperit-de-curtea-de-conturi-la-spitalul-judetean-constanta-asocierea-pozitron-medimar-cardioscan-in-raport-document-622509.html"/>
        <a href="https://www.ziuaconstanta.ro/stiri/actualitate/ce-a-aprobat-noul-consiliu-de-administratie-al-spitalului-judetean-va-primi-cardioscan-50-000-de-euro-pe-luna-de-la-cjc-601842.html"/>
        <a href="https://www.ziuaconstanta.ro/stiri/deschidere-editie/pe-cat-s-au-inteles-ziua-de-constanta-prezinta-contractul-cardioscan-incheiat-cu-spitalul-judetean-valabil-15-ani-document-600987.html"/>
        <a href="https://www.ziuaconstanta.ro/stiri/deschidere-editie/cjc-va-studia-oportunitatea-serviciilor-cardioscan-managerul-grasa-ii-vrea-in-spital-dr-mut-gandeste-in-termeni-de-business-document-600228.html"/>
        <a href="https://www.ziuaconstanta.ro/diverse/sondaje-de-opinie/sondaj-de-opinie-74-dintre-respondenti-sceptici-privind-punerea-in-functiune-a-angiografului-primit-gratis-de-spitalul-judetean-constanta-576680.html"/>
        <a href="https://www.ziuaconstanta.ro/stiri/deschidere-editie/capatina-protejeaza-cardioscan-dr-deac-constanta-nu-a-reusit-sa-obtina-autorizatiile-pentru-angiograf-este-rea-vointa-galerie-foto-575358.html"/>
        <a href="https://www.ziuaconstanta.ro/stiri/actualitate/umbra-lui-strutinskysotia-vicelui-fagadau-de-la-pozimed-la-cardioscan-document-65532-378707.html"/>
        <a href="https://www.ziuaconstanta.ro/stiri/social/cine-are-grija-de-inimile-noastremisterul-cardiolife-49381-372047.html"/>
      </related>
    </article>
  </body>
</html>