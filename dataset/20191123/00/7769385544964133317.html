<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.prabhanews.com/2019/11/%e0%b0%85%e0%b0%af%e0%b1%8d%e0%b0%af%e0%b0%aa%e0%b1%8d%e0%b0%aa%e0%b0%b8%e0%b1%8d%e0%b0%b5%e0%b0%be%e0%b0%ae%e0%b0%bf-%e0%b0%86%e0%b0%b2%e0%b0%af%e0%b0%82%e0%b0%b2%e0%b1%8b-%e0%b0%aa%e0%b0%a1%e0%b0%bf/"/>
    <meta property="og:site_name" content="ఆంధ్రప్రభా"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="అయ్యప్పస్వామి ఆలయంలో పడిపూజలు- అయ్యప్ప దీక్షలో భక్తులు"/>
    <meta property="og:description" content="మార్కాపురం,   పట్టణంలోని శ్రీ అయ్యప్పస్వామి దేవాలయంలో 2020 జనవరి15 వరకు 18 మెట్లకు పడిపూజ కార్యక్రమాలు నిర్వహించడం జరుగుతుందని ఆలయ ప్రధాన అర్చకులు రెంటచింతల రాఘవశర్మ తెలిపారు. శుక్రవారం రాత్రి 18 మెట్ల పడిపూజను కలశాలతో దీప అలంకరణలలో, వివిధ రకాల పుష్పాలతో సర్వాంగసుందరంగా రాఘవశర్మ తీర్చిదిద్దారు. స్వామి మూలవిరాట్‌ శ్రీ అయ్యప్పస్వామి పంచలోహ విగ్రహం ప్రత్యేక అభిషేకాలు, పలు రకాల పండ్ల రసాలతో అభిషేకం, నెయ్యి, తేనే, ఆవునెయ్యి, పాలతో పాటు పుష్పాభిషేకాన్ని కూడా నిర్వహించారు. అయ్యప్ప స్వామి మాలాధారులైన అయ్యప్ప భక్తులు అయ్యప్ప దీక్షబూని అధికసంఖ్యలో భక్తులు హాజరవుతున్నారు. అన్నదాన కార్యక్రమాన్ని అయ్యప్పస్వామి సేవాసంఘం ఆధ్వర్యంలో నెలరోజుల పాటు అయ్యప్ప భక్తులకు అధ్యక్ష, కార్యదర్శులు తాడువాయి గోపాలమల్లికార్జునరావు, పడుచూరి క్రిష్ణయ్యలు ఏర్పాటు చేశారు. ఆలయాన్ని పలు రకాల పుష్పమాలలతో సుందరంగా అలంకరించారు. స్వామియే శరణం అయ్యప్ప… స్వామి శరణం… అయ్యప్ప శరణం అంటూ అయ్యప్ప నామస్మరణను భక్తులు ఆలపిస్తున్నారు. శుక్రవారం అయ్యప్పస్వామి పడిపూజ ఉభయదాతగా పోతిరెడ్డి సత్యనారాయణరెడ్డి, శనివారం సుబ్బారావులు వ్యవహరించారు. ఈ కార్యక్రమంలో సేవాసంఘం…"/>
  </head>
  <body>
    <article>
      <h1>అయ్యప్పస్వామి ఆలయంలో పడిపూజలు- అయ్యప్ప దీక్షలో భక్తులు</h1>
      <address>
        <time datetime="2019-11-23T00:00:00+00:00">23 Nov 2019</time>
      </address>
      <p>మార్కాపురం,   పట్టణంలోని శ్రీ అయ్యప్పస్వామి దేవాలయంలో 2020 జనవరి15 వరకు 18 మెట్లకు పడిపూజ కార్యక్రమాలు నిర్వహించడం జరుగుతుందని ఆలయ ప్రధాన అర్చకులు రెంటచింతల రాఘవశర్మ తెలిపారు. శుక్రవారం రాత్రి 18 మెట్ల పడిపూజను కలశాలతో దీప అలంకరణలలో, వివిధ రకాల పుష్పాలతో సర్వాంగసుందరంగా రాఘవశర్మ తీర్చిదిద్దారు. స్వామి మూలవిరాట్‌ శ్రీ అయ్యప్పస్వామి పంచలోహ విగ్రహం ప్రత్యేక అభిషేకాలు, పలు రకాల పండ్ల రసాలతో అభిషేకం, నెయ్యి, తేనే, ఆవునెయ్యి, పాలతో పాటు పుష్పాభిషేకాన్ని కూడా నిర్వహించారు. అయ్యప్ప స్వామి మాలాధారులైన అయ్యప్ప భక్తులు అయ్యప్ప దీక్షబూని అధికసంఖ్యలో భక్తులు హాజరవుతున్నారు. అన్నదాన కార్యక్రమాన్ని అయ్యప్పస్వామి సేవాసంఘం ఆధ్వర్యంలో నెలరోజుల పాటు అయ్యప్ప భక్తులకు అధ్యక్ష, కార్యదర్శులు తాడువాయి గోపాలమల్లికార్జునరావు, పడుచూరి క్రిష్ణయ్యలు ఏర్పాటు చేశారు. ఆలయాన్ని పలు రకాల పుష్పమాలలతో సుందరంగా అలంకరించారు. స్వామియే శరణం అయ్యప్ప… స్వామి శరణం… అయ్యప్ప శరణం అంటూ అయ్యప్ప నామస్మరణను భక్తులు ఆలపిస్తున్నారు. శుక్రవారం అయ్యప్పస్వామి పడిపూజ ఉభయదాతగా పోతిరెడ్డి సత్యనారాయణరెడ్డి, శనివారం సుబ్బారావులు వ్యవహరించారు. ఈ కార్యక్రమంలో సేవాసంఘం ఉపాధ్యక్షులు గుంటక వెంకటరెడ్డి, వూటుకూరి గురవయ్య, నూకల శ్రీనివాసరావు, సహాయ కార్యదర్శులు ఆకుల చెన్నయ్య, ఉప్పు వెంకటరమణ, దోగిపర్తి వెంకట నరసింహారావు సభ్యులు త దితరులు పాల్గొన్నారు.</p>
    </article>
  </body>
</html>