<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/rezzime-dana-subota-slatko-je-kada-dobiju-liverpul-i-siti-arsenal-pokvario-uspesan-engleski-triling/343265"/>
    <meta property="og:site_name" content="MozzartSport"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="REZZIME DANA (subota): Slatko je kada dobiju Liverpul i Siti, Arsenal pokvario uspešan engleski triling"/>
    <meta property="og:description" content="Pogledajte ko vam je 23. novembra doneo novac, a ko vas je prodao..."/>
  </head>
  <body>
    <article>
      <h1>REZZIME DANA (subota): Slatko je kada dobiju Liverpul i Siti, Arsenal pokvario uspešan engleski triling</h1>
      <h2>Pogledajte ko vam je 23. novembra doneo novac, a ko vas je prodao...</h2>
      <address>
        <time datetime="2019-11-23T00:00:00+00:00">23 Nov 2019</time>
      </address>
      <p><b>NAPOMENA</b>: <i>U rubrici REZZIME DANA novinari portala MOZZART Sport koriste podatke kladionice MOZZART o najigranijim parovima tog dana, i na osnovu toga sumiraju koji su od najigranijih tipova prošli, a koji nisu.</i></p>
      <p><b><a href="https://www.mozzartsport.com/fudbal/vesti/predlozzi-i-tipovanja-subota-u-duelu-sitija-i-celsija-gg-ne-bi-smelo-da-izostane-barsa-protiv-slabog-leganesa-popravlja-bilans-na-strani/343195">OVDE </a></b>pogledajte kako smo mi prošli u rubrici PREDLOZZI I TIPOVANJA.</p>
      <p>Evo kako ste vi tipovali...</p>
      <p>
        <b>ZAOKRUŽENO</b>
      </p>
      <p><b>LEGANES - BARSELONA (tip 2, kvota 1,60) – rezultat 1:2</b><br/>Leganes je vodio protiv Barselone, ali je u prvom poluvremenu bio lično odgovoran što nije imao veću prednost od minimalne, pa je na kraju ostao bez čitavog plena. Zahvaljujući golovima <b>Suareza</b> i <b>Vidala</b> Katalonci su došli do tri dragocena boda i odmakli Real Madridu na isto toliko bodova udaljenosti, ša će <b>Zidanov</b> tim večeras u derbiju sa Sosijedadom biti pod ozbiljnim opterećenjem - 2:1 (0:1). <b><a href="https://www.mozzartsport.com/fudbal/vesti/barsa-pobeduje-i-kad-45-minuta-igra-ocajno-suarez-i-vidal-preokrenuli-protiv-leganesa-video/343217">IZVEŠTAJ</a>.</b></p>
      <p><b>KRISTAL PALAS - LIVERPUL (tip 2, kvota 1,45) – rezultat 1:2</b><br/>Kažu da se tako osvajaju titule: kada se možda i nezasluženo pobedi, kada se ekipa ljulja, kada ne drži sve konce igre u svojim rukama. Ali, Liverpul nosi tri boda iz Londona i ostaje usamljen na vrhu tabele. Sve osim tog rezultata brzo će se zaboraviti – 2:1.<b> <a href="https://www.mozzartsport.com/fudbal/vesti/to-je-izgleda-ta-sezona-liverpul-pobeduje-i-kada-se-ljulja-lester-nastavlja-da-brije-redom/343240">IZVEŠTAJ</a>.</b></p>
      <p><b>RB LAJPCIG - KELN (tip 1, kvota 1,45) – rezultat 4:1</b><br/>Nema dileme da je Borusija iz Dortmunda uoči starta sezone u Nemačkoj važila za glavnog konkurenta Bajernu i prvog izazivača, ali kako sezona odmiče - a uzimajuću u obzir katastrofalnu formu Milionera - tu ulogu polako preuzima RB Lajpcig. Bikovi najperspektivnijeg trenera Evrope <b>Julijana</b> <b>Nagelsmana</b> prebrodili su oktobarsku krizu i trećom vezanom pobedom stigli na samo bod zaostatka u odnosu na lidera iz Menhengladbaha. Keln večeras nije imao nikakve šanse u Lajpcigu. Iako sa novim trenerom (<b>Markus</b> <b>Gisdol</b>) Jarčevi se nisu predstavili bolje nego u prethodna tri kola i četvrti vezani neuspeh bio je neminovan – 4:1. <b><a href="https://www.mozzartsport.com/fudbal/vesti/lajpcig-ne-pusta-gas-cetiri-laka-komada-video/343258">IZVEŠTAJ</a>.</b></p>
      <p><b>MANČESTER SITI – ČELSI (</b><b>tip 1, kvota 1,45</b><b>) – rezultat </b><b>2:1</b><br/>Utisak prvi - dobar fudbal! Utisak drugi - svaka čast Lampardu. Utisak treći - Siti je trenutno bolji od Čelsija. Za ovaj jedan gol. Fudbal na visokom nivou, Etihad je sigurno uživao, a na kraju može i da slavi pobedu nad Plavcima od 2:1 (2:1). Dovoljno da Siti preskoči Čelsi na tabeli i pošalje poruku svima da se i dalje "nešto" pita. <a href="https://www.mozzartsport.com/fudbal/vesti/tuca-bez-rukavica-lampardova-banda-dobila-po-nosu-proradio-sampionski-gen-sitija/343257"><b>IZVEŠTAJ</b></a>.</p>
      <p><b>OLIMPIK LION – NICA (</b><b>tip 1, kvota 1,55</b><b>) – rezultat </b><b>2:1</b><br/>Počelo je baš loše sa <b>Silvinjom</b> na klupi, ali kako vreme odmiče Lion se primiče vrhu francuskog prvenstva, tamo gde mu je po kvalitetu i mesto. Samo što je bilo potrebno da <b>Rudi</b> <b>Garsija</b> sedne na klupu i posloži to kako treba. Protiv Nice rutinskih 2:0, iako je <b>Fernando</b> <b>Marsal</b> umalo sve upropastio kada je mai-gerijem kopačkom po glavi opalio <b>Hišema</b> <b>Budauija</b> i ostavio saigrače iz Olimpika da se za bodove bore sa desetoricom na terenu već od 34. minuta. <b><a href="https://www.mozzartsport.com/fudbal/vesti/mai-geri-marsala-za-glavobolju-liona-nicina-odbrana-za-hospitalizaciju-patrika-vijere-video/343251">IZVEŠTAJ</a>.</b></p>
      <p><b>UTREHT – AZ ALKMAR (tip 2, kvota 2,25) – rezultat 0:3</b><br/>AZ je upisao večeras novu pobedu u domaćem prvenstvu. Kao gost je razbio Utreht sa 3:0. Ovo je crveno-belima četvrta vezana pobeda u šampionatu, a u međuvremenu su dva puta razneli Astanu u Ligi Evrope. Kada se sve sabere, Alkmar ima šest vezanih pobeda, sa ukupnom gol-razlikom 24:0! U tom nizu prvo je pala Astana (6:0), pa PSV (4:0), Tvente (3:0), ponovo Astana (5:0), onda Emen (3:0) i evo večeras Utreht (3:0). Fantastično! <b><a href="https://www.mozzartsport.com/fudbal/vesti/drzi-se-partizane-alkmarova-sesta-pobeda-u-nizu-gol-razlika-24-0/343259">IZVEŠTAJ</a>.</b></p>
      <p><b>TORINO – INTER (</b><b>tip 2, kvota 1,90</b><b>) – rezultat 0:3</b><br/>Evo i četvrte u nizu. I konačno bez mučenja. Prvi put u poslednja dva meseca Inter je slavio s više od jednog gola razlike, nije bilo drame, niti trzavica, a to je važno za četu <b>Antonija Kontea </b>koja za četiri dana u Pragu igra najvažniju evropsku utakmicu ove jeseni, protiv Sparte. Nerazuri za rivala u Torinu nisu imali samo domaći tim i publiku, već i ozbiljnu vejavicu - sneg, kišu, blatnjav, težak teren. Sve su to uspeli da prevaziđu i slave najubedljiviju pobedu još od prvog kola i utakmice s Lećeom - 3:0. <b><a href="https://mozzartsport.com/fudbal/vesti/torino-blato-kisa-sneg-inter-sve-pobedio-video/343271">IZVEŠTAJ</a>.</b></p>
      <p><b>REAL MADRID - SOSIJEDAD (</b><b>tip 1, kvota 1,40</b><b>) - rezultat 3:1</b><br/>Ponovo je Real jak, moćan, pogotovo kada igra kod kuće. Strpljenje je vrlina <b>Zinedina Zidana</b> i ono mu se polako isplaćuje. Madriđani igraju sve bolje, a nisu na terenu ništa lošiji od ljutog rivala Barselone. I posle 14. kola Primere stoje na vrhu tabele rame uz rame, nakon Realovog trijumfa nad Sosijedadom – 3:1. <b><a href="https://mozzartsport.com/fudbal/vesti/real-iz-minusa-u-plus-bejla-izvizdalo-60-000-ljudi/343273">IZVEŠTAJ</a>.</b></p>
      <p>
        <b>PRECRTANO</b>
      </p>
      <p><b>ARSENAL - SAUTEMPTON (tip 1, kvota 1,45) – rezultat 2:2</b><br/>Na Emirejtsu se igralo 97 minuta. A, u 96. je <b>Lakazet</b> postigao gol koji je Arsenalu doneo bod i makar malo ublažio blamažu što nije uspeo da pobedi kod kuće Sautempton, pretposlednji tim lige - 2:2. Dva meseci Sveci nikog nisu savladali, a minut ih je delio od senzacije u Londonu. Doduše, pitanje je da li će ovaj srećni bod spasti <b>Unaja</b> <b>Emerija</b>, ekipa mu peti meč zaredom nije pobedila… <b><a href="https://www.mozzartsport.com/fudbal/vesti/to-je-izgleda-ta-sezona-liverpul-pobeduje-i-kada-se-ljulja-lester-nastavlja-da-brije-redom/343240">IZVEŠTAJ</a>.</b></p>
      <p><b>GRANADA – ATLETIKO MADRID (tip 2, kvota 1,85) – rezultat 1:1<br/>Dijego</b> <b>Simeone</b> se drži za glavu i pita se kako je to opet moguće? Desilo mu se već jednom, ali tada je bar znao da je manjak igrača imao zbog zabrane Atletiku da dovodi nove. Sada je problem drugačije prirode. Sada su problem povrede koje su osakatile <b>Čolov</b> tim uoči gostovanja na Karmenes. I to je bilo sasvim dovoljno Granadi da prekine crnu seriju od tri poraza udaljivši Jorgandžije od Barselone, a videćemo kasnije večeras da li i od Reala. U 14. kolu La Lige – 1:1. <b><a href="https://www.mozzartsport.com/fudbal/vesti/colova-sansa-rezervisti-saponjica-ni-na-vidiku-video/343260">IZVEŠTAJ</a>.</b></p>
    </article>
  </body>
</html>