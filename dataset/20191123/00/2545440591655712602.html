<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aa.com.tr/tr/dunya/rusyanin-idlibe-saldirilarinda-2-sivil-oldu/1653716"/>
    <meta property="og:site_name" content="Anadolu Ajansı"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="Rusya'nın İdlib'e saldırılarında 2 sivil öldü"/>
    <meta property="og:description" content="Rusya ait savaş uçaklarının, İdlib Gerginliği Azaltma Bölgesi sınırları içerisindeki yerleşimlere düzenlediği yoğun hava saldırılarında 2 sivil hayatını kaybetti."/>
  </head>
  <body>
    <article>
      <h1>Rusya'nın İdlib'e saldırılarında 2 sivil öldü</h1>
      <h2>Rusya ait savaş uçaklarının, İdlib Gerginliği Azaltma Bölgesi sınırları içerisindeki yerleşimlere düzenlediği yoğun hava saldırılarında 2 sivil hayatını kaybetti.</h2>
      <address><time datetime="2019-11-23T00:00:00+00:00">23 Nov 2019</time> by <a rel="author">Eşref Musa,Burak Karacaoğlu  </a></address>
      <h4>İdlib</h4>
      <p>Askeri muhaliflerin uçak gözlemevine göre, Rusya savaş uçakları sabah saatlerinden bu yana Kefrenbil ilçesi, Kansafra beldesi, Kefer Secne ve Şeyh Bahır köylerine havadan saldırı düzenliyor.</p>
      <p>Suriye Sivil Savunması (Beyaz Baretliler) kaynaklarından alınan bilgilere göre, akşam saatlerinde Rusya'nın, İdlib'in güney kırsalındaki Kefrenbil ilçesine düzenlediği hava saldırısında 2 sivil hayatını kaybetti.</p>
      <p>Olay yerine intikal eden sivil savunma ekipleri, arama-kurtarma faaliyetlerini sürdürüyor.</p>
      <h3>Geçen ay 75 sivil ölmüştü</h3>
      <p>Sivil Savunmaya göre, Esed rejimi, İran destekli yabancı terörist gruplar ve Rusya'nın, İdlib'de geçen ay sivil yerleşimlere yaptığı saldırılarda 13'ü çocuk 75 sivil hayatını kaybetti.</p>
      <p>Türkiye ile Rusya arasında, 17 Eylül 2018'de imzalanan mutabakattan bu yana İdlib Gerginliği Azaltma Bölgesi'nde, rejim ve Rusya'nın saldırılarında 1300'den fazla sivil öldü.</p>
      <p>Saldırıların yoğun olduğu bölgelerden nispeten sakin yerlere ve özellikle Türkiye sınırı yakınına göç edenlerin sayısı ise son 1 yılda 1 milyonu aştı.</p>
      <related>
        <a href="https://www.aa.com.tr/tr/dunya/rusyanin-idlibe-saldirilarinda-2-sivil-oldu/1653716"/>
        <a href="https://www.aa.com.tr/tr/dunya/idlibde-5-sivil-oldu/1652645"/>
        <a href="https://www.aa.com.tr/tr/dunya/bm-idlibdeki-cadir-kampi-saldirisini-en-siddetli-bicimde-kiniyoruz/1652259"/>
        <a href="https://www.aa.com.tr/tr/dunya/bm-idlibde-cadir-kampina-duzenlenen-saldiri-mide-bulandirici/1652066"/>
        <a href="https://www.aa.com.tr/tr/dunya/suriyeli-muhaliflerden-cadir-kampi-saldirisina-misilleme/1652048"/>
        <a href="https://www.aa.com.tr/tr/dunya/aa-idlibde-vurulan-cadir-kampi-havadan-goruntuledi/1651790"/>
      </related>
    </article>
  </body>
</html>