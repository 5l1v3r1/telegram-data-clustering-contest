<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.documentonews.gr/article/mporei-to-zesto-mpanio-meta-thn-proponhsh-na-se-kanei-pio-grhgoro"/>
    <meta property="og:site_name" content="Documento"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="Μπορεί το ζεστό μπάνιο μετά την προπόνηση να σε κάνει πιο γρήγορο;"/>
    <meta property="og:description" content="Το κρύο νερό μετά την προπόνηση ή έναν αγώνα τρεξίματος θεωρείται ως η καλύτερη αποθεραπεία για την αποκατάσταση των μυών και την μείωση των φλεγμονών."/>
  </head>
  <body>
    <article>
      <h1>Μπορεί το ζεστό μπάνιο μετά την προπόνηση να σε κάνει πιο γρήγορο;</h1>
      <address><time datetime="2019-11-23T00:00:00+00:00">23 Nov 2019</time> by <a rel="author">Newsroom</a></address>
      <h4>Το κρύο νερό μετά την προπόνηση ή έναν αγώνα τρεξίματος θεωρείται ως η καλύτερη αποθεραπεία για την αποκατάσταση των μυών και την μείωση των φλεγμονών.</h4>
      <p>Από την άλλη η σάουνα μετά από την άσκηση αυξάνει τον <b>όγκο</b> <b>του</b> <b>πλάσματος</b> στο αίμα (του «υγρού» στοιχείου του αίματος και όχι των ερυθρών αιμοσφαιρίων που μεταφέρουν το οξυγόνο), γεγονός που σου επιτρέπει να τρέχεις καλύτερα.</p>
      <p>Ακόμα, πάντως, είναι υπό έρευνα ποιο από το <a href="https://runnfun.gr/ti-einai-kalytero-gia-apokatastasi-zesto-i-kryo-mpanio/">ζεστό ή το κρύο μπάνιο</a> είναι καλύτερο για μετά την προπόνηση.</p>
      <p>Το… μπέρδεμα γίνεται ακόμα μεγαλύτερο μετά την πρόσφατη <b>δημοσίευση</b> στην Σκανδιναβική επιθεώρηση <b>Journal of Medicine</b> <b>and Science in Sports</b> από τον <b>Michael Zurawlew</b> και τους συνεργάτες του στο Πανεπιστήμιο Bangor ή οποία δείχνει: ζεστό μπάνιο.</p>
      <h3>Το πείραμα…</h3>
      <p>Οι ερευνητές έθεσαν 17 εθελοντές σε ένα πρωτόκολλο έξι ημερών που συμπεριλάμβανε τρέξιμο για 40 λεπτά σε ήπιες συνθήκες (18 βαθμοί Κελσίου) και μετά άλλα 40 λεπτά παραμονή σε μπάνιο με ζεστό νερό που τους έφτανε μέχρι το λαιμό. Το νερό στο μπάνιο ήταν ζεστό (40 βαθμοί Κελσίου) για 10 συμμετέχοντες και ουδέτερο (34 βαθμοί Κελσίου) για τους άλλους επτά. Πριν και μετά από αυτό το εξαήμερο πρωτόκολλο, οι ερευνητές έκαναν μια σειρά μετρήσεων επίδοσης και φυσιολογίας.</p>
      <p>Τα ζεστά μπάνια ήταν <b>αποτελεσματικά</b> στην παραγωγή εγκλιματισμού στη ζέστη: οι συμμετέχοντες σε αυτή την ομάδα είχαν χαμηλότερη θερμοκρασία σε ηρεμία και η θερμοκρασία τους μετά την άσκηση τόσο σε ζεστές όσο και σε κρύες συνθήκες παρέμειναν χαμηλές. Υπήρξαν κάποια στοιχεία κατά 3% αύξησης του πλάσματος στο αίμα μετά από μερικές ημέρες, ωστόσο αυτή η μέτρηση δεν ήταν πολύ ακριβής.</p>
      <p>Αναφορικά με την επίδοση, η ομάδα των ζεστών μπάνιων έτρεξε 4,9% πιο γρήγορα τα 5 χιλιόμετρα στους 33 βαθμοί Κελσίου, αλλά δεν είχαν σημαντικά καλύτερη επίδοση στους 18 βαθμούς.</p>
      <p>Σε αυτού του είδους τις δοκιμές, η βελτίωση της επίδοσης σε πιο δροσερές <b>συνθήκες</b> είναι η αναζήτηση του ιερού δισκοπότηρου: είναι πιθανό, επισημαίνουν οι ερευνητές, να φανούν θετικά αποτελέσματα σε πιο μακροχρόνια δοκιμή όπου η υπερθέρμανση δεν είναι τόσο περιοριστικός παράγοντας.</p>
      <h3>Άρα είναι τα ζεστά μπάνια το ρεύμα του μέλλοντος;</h3>
      <p>Δεδομένης της παγιωμένης άποψης των κρύων μπάνιων μετά την προπόνηση στα <b>σπορ</b> <b>αντοχής</b>, η ιδέα του καυτού μπάνιου θα συναντήσει λογικά κάποια αντίσταση. Μπορεί επίσης να υπάρξουν κάποια θέματα στο τι κάνει το ζεστό νερό στους μυς σου (έχοντας υπόψη πως υπάρχουν ερωτηματικά για το αν τα παγωμένα μπάνια έχουν πραγματικά κάποιο όφελος) σε αντίθεση με το τι επίδραση έχει για τη θερμορυθμιστική ικανότητα του οργανισμού σου.</p>
      <p>Αυτό μπορεί να είναι ένας άλλος τομέας όπου μπαίνει στο παιχνίδι η περιοδικότητα: κρύα μπάνια κατά τις δυνατές προπονήσεις, μετά μια εξαήμερη φάση με ζεστά μπάνια μία ή δύο εβδομάδες πριν τον αγώνα;</p>
      <p>Είναι παράξενο να γράφουμε για προσαρμογή στη ζέστη ακριβώς την περίοδο όπου ο <b>χειμώνας</b> μας δείχνει τα δόντια του.</p>
      <p>Αυτό όμως μπορεί να είναι το πιο σημαντικό στοιχείο. Εάν προπονείσαι στο κρύο προετοιμαζόμενος για έναν αγώνα μερικούς μήνες αργότερα (όπου θα έχει πια ζέστη), τα ζεστά μπάνια μετά το τρέξιμο είναι ίσως η πιο απλή λύση για να προετοιμάσεις το σώμα σου να τα δώσει όλα σε πιο ζεστές συνθήκες.</p>
      <p>Πηγή: <a href="https://runnfun.gr/mporei-to-zesto-mpanio-meta-tin-proponisi-na-se-kanei-pio-grigoro/">Runnfun</a></p>
      <p>
        <a href="https://www.documentonews.gr/article/javascript:;">ΕΜΦΑΝΙΣΗ ΣΧΟΛΙΩΝ</a>
      </p>
      <h4>ΣΧΟΛΙΑ</h4>
      <p>Το <b>Documento</b> σέβεται όλες τις απόψεις, οι οποίες ωστόσο απηχούν αποκλειστικά και μόνον τη γνώμη των χρηστών. Διατηρούμε το δικαίωμά μας να μην αναρτούμε υβριστικά σχόλια και διαφημίσεις. Σχόλια που παραπέμπουν με ενεργό link σε άλλα sites δεν θα δημοσιεύονται. Χρήστες που δεν σέβονται αυτούς τους κανόνες θα αποκλείονται.</p>
    </article>
  </body>
</html>