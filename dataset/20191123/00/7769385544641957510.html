<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.prabhanews.com/2019/11/%e0%b0%95%e0%b1%87%e0%b0%a4%e0%b0%97%e0%b1%81%e0%b0%a1%e0%b0%bf%e0%b0%aa%e0%b0%bf%e0%b0%b2%e0%b1%8b-%e0%b0%95%e0%b1%87%e0%b0%a6%e0%b0%be%e0%b0%b0%e0%b1%87%e0%b0%b6%e0%b1%8d%e0%b0%b5%e0%b0%b0-%e0%b0%aa/"/>
    <meta property="og:site_name" content="ఆంధ్రప్రభా"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="కేతగుడిపిలో కేదారేశ్వర పూజలు"/>
    <meta property="og:description" content="తర్లుపాడు,  : మండలంలోని కేతగుడిపి గ్రామ శివార్లలో వెలసియున్న శ్రీగంగాపార్వతి సమేత కేదారేశ్వరస్వామి ఆలయంలో ఏకాదశి పూజలు, కార్తీక శనివార పూజలను శాస్త్రోక్తంగా రంగావజ్జుల రాముశర్మ, రాఘవశర్మలు నిర్వహించారు. శనివారం తెల్లవారుజాము నుండే భక్తులు అభిషేక కార్యక్రమాలలో పాల్గొని మహన్యాసపూర్వక ఏకాదశ రుద్రాభిషేకాన్ని రాఘవ, రాముశర్మలు నిర్వహించారు. శ్రీమత్‌ పార్వతి అమ్మవారికి కుంకుమ పూజలు ప్రత్యేక అలంకరణలో అమ్మవారిని అలంకరించారు. ఆలయ ప్రాంగణంలో వల్లిదేవసేన, నాగేంద్రస్వామి, శ్రీఅభయాంజనేయస్వామి, శ్రీకృష్ణుడు, భీమశంకరుడు, ఉసిరిచెట్టు, రావివేపచెట్ల వద్ద భక్తులు అత్యంత భక్తిశ్రద్దలతో కార్తీక దీపాలను వెలిగించి మొక్కులు తీర్చుకున్నారు. ఆదివారం బ్రాహ్మణ సమారాధన కార్యక్రమం నిర్వహించడం జరుగుతుందని అధ్యక్ష, కోశాధికారులు శిరసనగండ్ల సుబ్రహ్మణ్యం, ఆమంచి పిచ్చయ్య శాస్త్రిలు తెలిపారు. పలు ప్రాంతాల నుండి భక్తులు ఆలయం చేరుకుని కార్తీక దీపాలను వెలిగించారు."/>
  </head>
  <body>
    <article>
      <h1>కేతగుడిపిలో కేదారేశ్వర పూజలు</h1>
      <address>
        <time datetime="2019-11-23T00:00:00+00:00">23 Nov 2019</time>
      </address>
      <p>తర్లుపాడు,  : మండలంలోని కేతగుడిపి గ్రామ శివార్లలో వెలసియున్న శ్రీగంగాపార్వతి సమేత కేదారేశ్వరస్వామి ఆలయంలో ఏకాదశి పూజలు, కార్తీక శనివార పూజలను శాస్త్రోక్తంగా రంగావజ్జుల రాముశర్మ, రాఘవశర్మలు నిర్వహించారు. శనివారం తెల్లవారుజాము నుండే భక్తులు అభిషేక కార్యక్రమాలలో పాల్గొని మహన్యాసపూర్వక ఏకాదశ రుద్రాభిషేకాన్ని రాఘవ, రాముశర్మలు నిర్వహించారు. శ్రీమత్‌ పార్వతి అమ్మవారికి కుంకుమ పూజలు ప్రత్యేక అలంకరణలో అమ్మవారిని అలంకరించారు. ఆలయ ప్రాంగణంలో వల్లిదేవసేన, నాగేంద్రస్వామి, శ్రీఅభయాంజనేయస్వామి, శ్రీకృష్ణుడు, భీమశంకరుడు, ఉసిరిచెట్టు, రావివేపచెట్ల వద్ద భక్తులు అత్యంత భక్తిశ్రద్దలతో కార్తీక దీపాలను వెలిగించి మొక్కులు తీర్చుకున్నారు. ఆదివారం బ్రాహ్మణ సమారాధన కార్యక్రమం నిర్వహించడం జరుగుతుందని అధ్యక్ష, కోశాధికారులు శిరసనగండ్ల సుబ్రహ్మణ్యం, ఆమంచి పిచ్చయ్య శాస్త్రిలు తెలిపారు. పలు ప్రాంతాల నుండి భక్తులు ఆలయం చేరుకుని కార్తీక దీపాలను వెలిగించారు.</p>
    </article>
  </body>
</html>