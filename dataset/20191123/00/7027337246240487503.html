<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/699711/%D8%AA%D9%88%D8%B1%D9%85-%D8%AE%D9%88%D8%B1%D8%A7%DA%A9%DB%8C%E2%80%8C%D9%87%D8%A7-%D8%AF%D8%B1-%D8%A2%D8%A8%D8%A7%D9%86-58-%D8%AF%D8%B1%D8%B5%D8%AF-%D8%B4%D8%AF"/>
    <meta property="og:site_name" content="عصر ايران"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="تورم خوراکی‌ها در آبان 58 درصد شد"/>
    <meta property="og:description" content="در گروه عمده «کالاهای غیر خوراکی و خدمات» گروه «تفریح و فرهنگ» (تجهیزات رایانه‌ای، تلویزیون خارجی و تولید داخل و دستگاه تلفن همراه) نسبت به ماه قبل، کاهش قیمت داشته است."/>
  </head>
  <body>
    <article>
      <h1>تورم خوراکی‌ها در آبان 58 درصد شد</h1>
      <address><time datetime="2019-11-23T00:00:00+00:00">23 Nov 2019</time> by <a rel="author">عصر ايران</a></address>
      <p>
        <b>در گروه عمده «کالاهای غیر خوراکی و خدمات» گروه «تفریح و فرهنگ» (تجهیزات رایانه‌ای، تلویزیون خارجی و تولید داخل و دستگاه تلفن همراه) نسبت به ماه قبل، کاهش قیمت داشته است.</b>
      </p>
      <p>بررسی گزارش مرکز آمار نشان می‌دهد، در آبان ماه خوراکیها و آشامیدنیها شاهد تورم ۵۸ درصدی بوده‌اند.</p>
      <p>به گزارش تسنیم، مرکز آمار ایران گزراشی از شاخصهای تورم نقطه‌ای، سالیانه و ماهانه در آبان ماه منتشر کرد. بر این اساس نرخ تورم نقطه‌ای آبان ماه ١٣٩٨ در مقایسه با ماه قبل ١,٣ واحد درصد کاهش یافته است. نرخ تورم نقطه‌ای گروه‌های عمده «خوراکی ها، آشامیدنی ها و دخانیات» و «کالاهای غیر خوراکی و خدمات» به ترتیب ٢٨,٨ و ٢٦.٢ درصد بوده و نرخ تورم نقطه‌ای هر دو گروه عمده در مقایسه با ماه قبل کاهش داشته است.</p>
      <p>نرخ تورم ماهانه آبان ١٣٩٨ به ١,٦ درصد رسیده که در مقایسه با همین اطلاع در ماه قبل، 0.1 واحد درصد کاهش داشته است. تورم ماهانه برای گروه‌های عمده «خوراکی‌ها، آشامیدنی‌ها و دخانیات» و «کالاهای غیر خوراکی و خدمات» به ترتیب ١.٤ درصد و ١.٧ درصد بوده است.</p>
      <p>تغییرات قیمتها در آبان ماه</p>
      <p>در گروه عمده «خوراکی‌ها، آشامیدنی‌ها و دخانیات» بیشترین افزایش قیمت نسبت به ماه قبل مربوط به گروه «سبزیجات » (گوجه ­فرنگی، پیاز، فلفل دلمه ­ای) و گروه «لبنیات و تخم مرغ» (تخم مرغ ماشینی) می‌باشد. در گروه عمده «کالاهای غیر خوراکی و خدمات» گروه « حمل ونقل شخصی» (بنزین، انواع اتومبیل سواری) بیشترین افزایش قیمت را نسبت به ماه قبل داشته‌اند.</p>
      <p>هم‌چنین گروه «سبزیجات» (کرفس و کاهو)، گروه «میوه و خشکبار» (پرتقال، لیموشیرین و پسته) ، گروه «گوشت قرمز، سفید و فرآورده آنها» (گوشت گوسفند و گوشت گاو) و گروه «ادویه و خوراکی‌های طبقه‌بندی نشده در جای دیگر» (رب گوجه فرنگی) نسبت به ماه قبل، کاهش قیمت داشته است. در گروه عمده «کالاهای غیر خوراکی و خدمات» گروه «تفریح و فرهنگ» (تجهیزات رایانه‌ای، تلویزیون خارجی و تولید داخل و دستگاه تلفن همراه) نسبت به ماه قبل، کاهش قیمت داشته است.</p>
      <figure>
        <img src="https://newsmedia.tasnimnews.com/Tasnim/Uploaded/Image/1398/09/02/13980902140801126189478510.png"/>
      </figure>
      <p> </p>
    </article>
  </body>
</html>