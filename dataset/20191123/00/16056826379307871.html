<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://mzamin.com/article.php?mzamin=200587"/>
    <meta property="og:site_name" content="মানবজমিন"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="মহেশখালীতে ৯৬ জলদস্যু-অস্ত্র কারিগরের আত্মসমর্পণ"/>
    <meta property="og:description" content="স্বরাষ্ট্রমন্ত্রী আসাদুজ্জামান খান কামালের হাতে অস্ত্র জমা দিয়ে স্বাভাবিক জীবনে  ফেরার প্রতিশ্রুতি দিয়েছেন কক্সবাজারের মহেশখালীর ৯৬ জন জলদস্যু, অস্ত্র কারিগর ও সন্ত্রাসী। এ সময় তারা ১৫৫টি দেশি অস্ত্র, ২৭৫ রাউন্ড কার্তুজ ও অস্ত্র তৈরির নানা সরঞ্জাম জমা দেন।আজ দুপুরে মহেশখালীর কালারমারছড়া ইউনিয়ন পরিষদ সংলগ্ন মাঠে কক্সবাজারে জেলা পুলিশ আয়োজিত আত্মসমর্পণ অনুষ্ঠানে প্রধান অতিথি ছিলেন স্বরাষ্ট্রমন্ত্রী আসাদুজ্জামান খান। কক্সবাজার পুলিশ সুপার এবিএম মাসুদ হোসেনের সভাপতিত্বে অনুষ্ঠানে আরও উপস্থিত ছিলেন পুলিশের মহাপরিদর্শক ড. মোহাম্মদ জাবেদ পাটোয়ারী, স্থানীয় সংসদ সদস্য আশেক উল্লাহ রফিক, কক্সবাজার-৩ আসনের সংসদ সদস্য সাইমুম সরওয়ার কমল, পুলিশের চট্টগ্রাম রেঞ্জের ডিআইজি খন্দকার গোলাম ফারুক, কক্সবাজারের ভারপ্রাপ্ত জেলা প্রশাসক মো. আশরাফুল আবসার, জেলা আওয়ামী লীগের সভাপতি এডভোকেট সিরাজুল মোস্তফা, সাধারণ সস্পাদক মুজিবুর রহমান প্রমুখ।অনুষ্ঠানস্থলে আত্মসমর্পণকারী ৯৬ জলদস্যুকে ৫০ হাজার টাকা করে অনুদান দেয়া হয়। ২০১৮ সালের ২০শে অক্টোবর সন্ত্রাসের জনপদ খ্যাত মহেশখালীতে সশস্ত্র ৪৩ জন জলদস্যু আত্মসমর্পণ করেন। এরপর এবার আত্মসমর্পণ করলো…"/>
  </head>
  <body>
    <article>
      <h1>মহেশখালীতে ৯৬ জলদস্যু-অস্ত্র কারিগরের আত্মসমর্পণ</h1>
      <address><time datetime="2019-11-23T00:00:00+00:00">23 Nov 2019</time> by <a rel="author">স্টাফ রিপোর্টার, কক্সবাজার থেকে</a></address>
      <p>স্বরাষ্ট্রমন্ত্রী আসাদুজ্জামান খান কামালের হাতে অস্ত্র জমা দিয়ে স্বাভাবিক জীবনে  ফেরার প্রতিশ্রুতি দিয়েছেন কক্সবাজারের মহেশখালীর ৯৬ জন জলদস্যু, অস্ত্র কারিগর ও সন্ত্রাসী। এ সময় তারা ১৫৫টি দেশি অস্ত্র, ২৭৫ রাউন্ড কার্তুজ ও অস্ত্র তৈরির নানা সরঞ্জাম জমা দেন।</p>
      <p>আজ দুপুরে মহেশখালীর কালারমারছড়া ইউনিয়ন পরিষদ সংলগ্ন মাঠে কক্সবাজারে জেলা পুলিশ আয়োজিত আত্মসমর্পণ অনুষ্ঠানে প্রধান অতিথি ছিলেন স্বরাষ্ট্রমন্ত্রী আসাদুজ্জামান খান। কক্সবাজার পুলিশ সুপার এবিএম মাসুদ হোসেনের সভাপতিত্বে অনুষ্ঠানে আরও উপস্থিত ছিলেন পুলিশের মহাপরিদর্শক ড. মোহাম্মদ জাবেদ পাটোয়ারী, স্থানীয় সংসদ সদস্য আশেক উল্লাহ রফিক, কক্সবাজার-৩ আসনের সংসদ সদস্য সাইমুম সরওয়ার কমল, পুলিশের চট্টগ্রাম রেঞ্জের ডিআইজি খন্দকার গোলাম ফারুক, কক্সবাজারের ভারপ্রাপ্ত জেলা প্রশাসক মো. আশরাফুল আবসার, জেলা আওয়ামী লীগের সভাপতি এডভোকেট সিরাজুল মোস্তফা, সাধারণ সস্পাদক মুজিবুর রহমান প্রমুখ।</p>
      <p>অনুষ্ঠানস্থলে আত্মসমর্পণকারী ৯৬ জলদস্যুকে ৫০ হাজার টাকা করে অনুদান দেয়া হয়।</p>
      <p>২০১৮ সালের ২০শে অক্টোবর সন্ত্রাসের জনপদ খ্যাত মহেশখালীতে সশস্ত্র ৪৩ জন জলদস্যু আত্মসমর্পণ করেন। এরপর এবার আত্মসমর্পণ করলো ১২টি বাহিনীর ৯৬ জলদস্যু ও অস্ত্র কারিগর।</p>
      <p>এই বিভাগের সর্বাধিক পঠিত</p>
    </article>
  </body>
</html>