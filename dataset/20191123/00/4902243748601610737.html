<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alon.hu/orszagos-hirek/2019/11/vam-es-ado-eu-n-kivulrol-ennyi-afa-t-es-vamot-kell-fizetni-ha-nem-az-eu-bol-rendelunk"/>
    <meta property="og:site_name" content="ALON"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="Ennyi áfá-t és vámot kell fizetni, ha nem az EU-ból rendelünk"/>
    <meta property="og:description" content="Nem árt tisztában lenni azzal, hogy más szabályok vonatkoznak az Európai Unión belüli és az EU-n kívüli online rendelésekre."/>
  </head>
  <body>
    <article>
      <h1>Ennyi áfá-t és vámot kell fizetni, ha nem az EU-ból rendelünk</h1>
      <address>
        <time datetime="2019-11-23T00:00:00+00:00">23 Nov 2019</time>
      </address>
      <p>
        <b>Nem árt tisztában lenni azzal, hogy más szabályok vonatkoznak az Európai Unión belüli és az EU-n kívüli online rendelésekre.</b>
      </p>
      <p>
        <b>Egyre többet vásárolunk az interneten külföldről, de sokszor nem világos hogy ezekkel az ügyletekkel kapcsolatban milyen kötelezettségeink lesznek.</b>
      </p>
      <p>A külföldi webáruházból rendelt áruk esetén nem árt ismerni az adó- és vámszabályokat, az esetlegesen fizetendő egyéb közterheket. Fontos továbbá ismerni azt is, hogy az árut az Európai Unió területéről vagy unión kívüli országból szállítják-e.</p>
      <p>Gyakran ugyanis az Európai Unió valamely tagállamából rendelt áru gyártási, raktározási helye Európai Unión kívüli ország, ezért az árut az Európai Unióba történő beérkezéskor vámkezeltetni kell.</p>
      <p>M<b>ás szabályok vonatkoznak az Európai Unión belüli és az EU-n kívüli </b>(például Kínából, az Amerikai Egyesült Államokból) <b>online rendelésekre.</b></p>
      <p>Az EU-n kívülről érkező áru 22 euróig vám- és áfamentes.<br/>22 eurótól 150 euróig vámot még nem, de 27 százalék áfát kell fizetnünk. Ha ezt is hozzászámoljuk a kecsegtető vételárhoz, már nem is biztos, hogy megéri.<br/>Továbbá, ha a megrendelt termékünk 150 euró feletti már vámköteleles is, nem csak a 27 százalékos áfa terheli.</p>
      <h3>Az Európai Unión kívülről érkező áru után fizetendő vám és áfa:</h3>
      <table bordered="">
        <tr>
          <td/>
          <td>VÁM</td>
          <td>ÁFA</td>
        </tr>
        <tr>
          <td>
            <b>0-22 EUR</b>
          </td>
          <td>vámmentes</td>
          <td>áfa-mentes</td>
        </tr>
        <tr>
          <td>
            <b>22-150 EUR</b>
          </td>
          <td>vámmentes</td>
          <td>27% áfa</td>
        </tr>
        <tr>
          <td>
            <b>150 EUR felett</b>
          </td>
          <td>tarifás vámtétel</td>
          <td>27% áfa</td>
        </tr>
      </table>
      <h3>22-150 euró közötti küldemények esetében bizonyos esetekben a vámmentesség nem alkalmazható:<br/>- parfümök, kölnik<br/>- alkohol tartalmú italok<br/>- dohány vagy dohánytermékek</h3>
      <ul>
        <li>A nem EU tagországból érkező árut vámkezeltetni kell, amelyet a fuvarozó vállalkozás végez.</li>
        <li>Amennyiben postán érkezik a csomag, a Magyar Posta végzi.</li>
        <li>Azért, hogy meggyorsítsuk a folyamatot a feladóval érdemes feltüntettetni, a csomag tényleges tartalmát, valamint a megrendelő pontos elérhetőségét.</li>
        <li>Minden esetben a termék valós - fuvardíjjal növelt - értékét kell megadni a vámeljárás során. (Nem reális érték megjelölés esetén a vámhatóság vizsgálatot rendel el.</li>
        <li>Sőt! A vámhatóság szúrópróbaszerűen ki is bonthatja csomagot, természetesen a fuvarozó jelenlétében.</li>
        <li>Európai Uniós kívüli országokból történő rendelés előtt érdemes meggyőződni arról, hogy a termék behozatalához szükséges-e engedély vagy az adott termék nem tartozik-e tiltó rendelkezések hatálya alá. (pl.: engedély szükséges védett növények, állatok, ill. ezekből készült áruk, kulturális javak, fegyverek stb. vámkezeléséhez.</li>
        <li>A gyógyszerek, fogyasztószerek behozatala is engedélyhez kötött. Előfordulhat, hogy hamis vagy egészségre káros terméket vásásrolunk.</li>
      </ul>
    </article>
  </body>
</html>