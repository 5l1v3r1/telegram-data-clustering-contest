<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gossipetv.com/tu-si-que-vales-maria-de-filippi-sabrina-ferilli-mutande-449234"/>
    <meta property="og:site_name" content="GOSSIP E TV"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="Tú sí que vales, Maria De Filippi a Sabrina Ferilli: “Hai le mutande?”"/>
    <meta property="og:description" content="Maria De Filippi e Sabrina Ferilli, colleghe e amiche: duo meraviglioso a Tú sí que vales Puntata frizzantissima quella di stasera di Tú sí que vales con una Maria De Filippi e una Sabrina Ferilli più in forma che mai. Come ben sapete, la conduttrice di Canale 5 e l’attrice sono amiche da moltissimo tempo […]"/>
  </head>
  <body>
    <article>
      <h1>Tú sí que vales, Maria De Filippi a Sabrina Ferilli: “Hai le mutande?”</h1>
      <address><time datetime="2019-11-23T00:00:00+00:00">23 Nov 2019</time> by <a rel="author">Mik</a></address>
      <figure>
        <img src="https://www.gossipetv.com/wp-content/uploads/2015/04/sabrina-ferilli.jpg"/>
      </figure>
      <h3>Maria De Filippi e Sabrina Ferilli, colleghe e amiche: duo meraviglioso a Tú sí que vales</h3>
      <p><b>Puntata</b> frizzantissima quella di stasera di <b>Tú sí que vales</b> con una <b>Maria De Filippi</b> e una <b>Sabrina Ferilli</b> più in forma che mai. Come ben sapete, la <b>conduttrice di Canale 5</b> e l’<b>attrice</b> sono amiche da moltissimo tempo e quest’affinità diventa sempre più evidente col passare delle <b>puntate</b>: un’affinità che è fatta di battute, sguardi complici, abbracci e molto altro ancora. E a dirla tutta è davvero un piacere vedere che anche nel <b>mondo dello spettacolo</b> esistano rapporti autentici come questo. Proprio quest’autenticità consente alla <b>De Filippi</b> di lasciarsi andare anche con domande piuttosto spinte come quella di oggi. Leggete, leggete…</p>
      <h3>Tú sí que vales, la domanda di Maria: “Hai le mutande?”</h3>
      <p>In studio si sono presentati un ragazzo e una ragazza che hanno presentato uno sport piuttosto recente che consiste essenzialmente nell’usare una specie di corda per fare acrobazie. Alla fine dell’esibizione <b>Teo Mammucari</b> ha voluto dimostrare alla <b>Ferilli</b> quanto fosse difficile ciò che avevano appena visto tutti; Sabrina ha accettato e Maria, che intanto non aveva dimenticato che l’amica portasse una gonna, le ha chiesto divertita: <i>“Hai le mutande, sì?”</i>. <i>“Non è che ha pensato ‘Ma tela senti’?”</i>, ha controbattuto la Ferilli che poi scherzando ha subito fatto presente che <i>“Non ce l’ho Maria, quindi sono ca…i vostri!”</i>. Il siparietto si è concluso tra le risate del pubblico e con Sabrina e Teo seduti sulla corda della coppia – i due ragazzi stanno insieme da quattro anni – che ovviamente è passata.</p>
      <figure>
        <embed-post data-src="https://www.instagram.com/p/B5OOnBIiueY" data-service="Instagram"/>
      </figure>
      <h3>Sabrina Ferilli rivelazione di Tú sí que vales</h3>
      <p>La <b>puntata di oggi</b> ha dimostrato <a href="https://www.gossipetv.com/tu-si-que-vales-sabrina-ferilli-piange-maria-de-filippi-si-alza-bacio-motivo-448201">per l’ennesima volta</a> come la forza di Tú sí que vales stia proprio nei suoi giudici e quest’anno in una fantastica Sabrina Ferilli che quasi ci sta facendo dimenticare la simpaticissima <b>Mara Venier</b>. Spontaneità, emotività, schiettezza e molto altro : una giudice popolare promossa a pieni voti con lode. Vi lasciamo a uno dei momenti più divertenti della puntata che ha avuto proprio Sabrina come protagonista:</p>
      <figure>
        <embed-post data-src="https://www.instagram.com/p/B5OOTFJC_qY" data-service="Instagram"/>
      </figure>
    </article>
  </body>
</html>