<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://mzamin.com/article.php?mzamin=200592"/>
    <meta property="og:site_name" content="মানবজমিন"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="‘বাংলাদেশের পক্ষ থেকে আমি শুভেচ্ছা বার্তা নিয়ে এসেছি’"/>
    <meta property="og:description" content="বাংলাদেশ-ভারতের মধ্যকার একমাত্র দিবা-রাত্রির টেস্ট ঘিরে বিশাল আয়োজন করেছিলো ভারতীয় ক্রিকেট বোর্ডের (বিসিসিআই) সভাপতি সৌরভ গাঙ্গুলি। কলকাতার ইডেন গার্ডেন্সে শুরু হওয়া টেস্ট ম্যাচ দেখতে বাংলাদেশের প্রধানমন্ত্রী শেখ হাসিনাকে আমন্ত্রণ জানান তিনি। তার আমন্ত্রণ গ্রহণ করে টেস্টের প্রথমদিন মাঠেও উপস্থিত ছিলেন বাংলাদেশের মাননীয় প্রধানমন্ত্রী। ম্যাচের আগে ঘন্টা বাজিয়ে ‘গোলাপি টেস্ট’ উদ্বোধন করেন তিনি। ম্যাচেশেষে শেখ হাসিনার জন্য সংবর্ধনা অনুষ্ঠানেরও আয়োজন করেন বিসিসিআই সভাপতি সৌরভ। অনুষ্ঠানে বাংলাদেশের প্রথম টেস্ট স্কোয়াডের প্রায় সব খেলোয়াড় উপস্থিত ছিলেন। সংবর্ধনা অনুষ্ঠানে বাংলাদেশ প্রধানমন্ত্রী সাবেক টাইগার খেলোয়াড়দের হাতে ক্রেস্ট তুলে দেন। এছাড়াও সবার উদ্দেশ্যে বক্তব্য রাখেন শেখ হাসিনা, ‘আমাকে যখন সৌরভ গাঙ্গুলি দাওয়াত দিয়েছিল, আমি তা ফেলতে পারিনি। বাংলাদেশের জনগণের পক্ষ থেকে আমি শুভেচ্ছাবার্তা নিয়ে এসেছি আপনাদের জন্য। এই টেস্ট ম্যাচ ঘিরে যে আয়োজন করা হয়েছে, তা সত্যিই অভাবনীয়। এত সুন্দর করে আয়োজন করার জন্য আয়োজকদের ধন্যবাদ জানাই। আমি ভারতীয় ক্রিকেট আর বাংলাদেশ ক্রিকেটকেও ধন্যবাদ জানাই । বাংলাদেশের খেলোয়াড়রা যে সাহসিকতা…"/>
  </head>
  <body>
    <article>
      <h1>‘বাংলাদেশের পক্ষ থেকে আমি শুভেচ্ছা বার্তা নিয়ে এসেছি’</h1>
      <address><time datetime="2019-11-23T00:00:00+00:00">23 Nov 2019</time> by <a rel="author">স্পোর্টস রিপোর্টার, কলকাতা (ভারত) থেকে</a></address>
      <p>বাংলাদেশ-ভারতের মধ্যকার একমাত্র দিবা-রাত্রির টেস্ট ঘিরে বিশাল আয়োজন করেছিলো ভারতীয় ক্রিকেট বোর্ডের (বিসিসিআই) সভাপতি সৌরভ গাঙ্গুলি। কলকাতার ইডেন গার্ডেন্সে শুরু হওয়া টেস্ট ম্যাচ দেখতে বাংলাদেশের প্রধানমন্ত্রী শেখ হাসিনাকে আমন্ত্রণ জানান তিনি। তার আমন্ত্রণ গ্রহণ করে টেস্টের প্রথমদিন মাঠেও উপস্থিত ছিলেন বাংলাদেশের মাননীয় প্রধানমন্ত্রী। ম্যাচের আগে ঘন্টা বাজিয়ে ‘গোলাপি টেস্ট’ উদ্বোধন করেন তিনি। ম্যাচেশেষে শেখ হাসিনার জন্য সংবর্ধনা অনুষ্ঠানেরও আয়োজন করেন বিসিসিআই সভাপতি সৌরভ। অনুষ্ঠানে বাংলাদেশের প্রথম টেস্ট স্কোয়াডের প্রায় সব খেলোয়াড় উপস্থিত ছিলেন। সংবর্ধনা অনুষ্ঠানে বাংলাদেশ প্রধানমন্ত্রী সাবেক টাইগার খেলোয়াড়দের হাতে ক্রেস্ট তুলে দেন। এছাড়াও সবার উদ্দেশ্যে বক্তব্য রাখেন শেখ হাসিনা,</p>
      <p>‘আমাকে যখন সৌরভ গাঙ্গুলি দাওয়াত দিয়েছিল, আমি তা ফেলতে পারিনি।</p>
      <p>বাংলাদেশের জনগণের পক্ষ থেকে আমি শুভেচ্ছাবার্তা নিয়ে এসেছি আপনাদের জন্য। এই টেস্ট ম্যাচ ঘিরে যে আয়োজন করা হয়েছে, তা সত্যিই অভাবনীয়। এত সুন্দর করে আয়োজন করার জন্য আয়োজকদের ধন্যবাদ জানাই। আমি ভারতীয় ক্রিকেট আর বাংলাদেশ ক্রিকেটকেও ধন্যবাদ জানাই । বাংলাদেশের খেলোয়াড়রা যে সাহসিকতা নিয়ে খেলেছে সেটি অসাধারণ। এখানে সবচেয়ে বড় যে বিষয় দেখা গেছে তা হলো গোটা গ্যালারী পরিপূর্ণ ছিল। টেস্ট ম্যাচেও গ্যালারী কানায় কানায় পূর্ণ হতে দেখে আমার খুব ভালো লেগেছে। আর সাধারণত টেস্ট ক্রিকেট এই ধরনের ঘটনা প্রায় অসম্ভব। আর তাই টেস্ট ক্রিকেট ফুল হাউস দর্শক দেখে নিজেক সৌভাগ্যবান মনে হচ্ছে। আমি কলকাতাবাসীকে শুভেচ্ছা জানাই। ভারত-বাংলাদেশ বন্ধুপ্রতীম দেশ। আর এই বন্ধুত্ব আরো দীর্ঘজীবি হক, দৃঢ় হক।’</p>
      <p>এই বিভাগের সর্বাধিক পঠিত</p>
    </article>
  </body>
</html>