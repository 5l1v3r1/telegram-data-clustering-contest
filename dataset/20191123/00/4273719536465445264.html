<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hindi.webdunia.com/maharashtra-election-2019/shiv-sena-filed-a-petition-in-the-supreme-court-119112300066_1.html"/>
    <meta property="og:site_name" content="Webdunia"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="सुप्रीम कोर्ट पहुंची महाराष्‍ट्र की लड़ाई, फडणवीस की 'शपथ' से शिवसेना नाराज"/>
    <meta property="og:description" content="मुंबई। देवेंद्र फडणवीस को मुख्यमंत्री पद की शपथ दिलाने की महाराष्ट्र के राज्यपाल भगत सिंह कोश्यारी की मनमानी और दुर्भावनापूर्ण फैसले के खिलाफ शिवसेना ने शनिवार को सुप्रीम कोर्ट में याचिका दायर की है।"/>
  </head>
  <body>
    <article>
      <h1>सुप्रीम कोर्ट पहुंची महाराष्‍ट्र की लड़ाई, फडणवीस की 'शपथ' से शिवसेना नाराज</h1>
      <address><time datetime="2019-11-23T00:00:00+00:00">23 Nov 2019</time> by <a rel="author">Webdunia</a></address>
      <p>मुंबई। <a href="https://hindi.webdunia.com/search?cx=015955889424990834868:ptvgsjrogw0&amp;cof=FORID:9&amp;ie=UTF-8&amp;sa=search&amp;siteurl=//hindi.webdunia.com&amp;q=%E0%A4%A6%E0%A5%87%E0%A4%B5%E0%A5%87%E0%A4%82%E0%A4%A6%E0%A5%8D%E0%A4%B0+%E0%A4%AB%E0%A4%A1%E0%A4%A3%E0%A4%B5%E0%A5%80%E0%A4%B8">देवेंद्र फडणवीस </a>को मुख्यमंत्री पद की <a href="https://hindi.webdunia.com/search?cx=015955889424990834868:ptvgsjrogw0&amp;cof=FORID:9&amp;ie=UTF-8&amp;sa=search&amp;siteurl=//hindi.webdunia.com&amp;q=%E0%A4%B6%E0%A4%AA%E0%A4%A5">शपथ </a>दिलाने की <a href="https://hindi.webdunia.com/search?cx=015955889424990834868:ptvgsjrogw0&amp;cof=FORID:9&amp;ie=UTF-8&amp;sa=search&amp;siteurl=//hindi.webdunia.com&amp;q=%E0%A4%AE%E0%A4%B9%E0%A4%BE%E0%A4%B0%E0%A4%BE%E0%A4%B7%E0%A5%8D%E0%A4%9F%E0%A5%8D%E0%A4%B0">महाराष्ट्र </a>के राज्यपाल भगत सिंह कोश्यारी की मनमानी और दुर्भावनापूर्ण फैसले के खिलाफ शिवसेना ने शनिवार को सुप्रीम कोर्ट में याचिका दायर की है। <br/>सुप्रीम कोर्ट इस मामले में रविवार सुबह 11.30 बजे सुनवाई करेगी। <br/>शिवसेना के एक पदाधिकारी ने कहा कि पार्टी ने कांग्रेस और NCP के साथ मिलकर सर्वोच्च न्यायालय में राज्यपाल के खिलाफ एक रिट याचिका दायर की है। याचिका में राज्यपाल के फैसले को रद्द करने की मांग की।<br/><br/><br/>सुबह शपथ ग्रहण समारोह में शामिल कई NCP विधायक फिर पार्टी की बैठक में शामिल हुए। हालांकि अजित अभी भी अड़े हुए हैं। खबरों के अनुसार, पार्टी ने अजीत पवार के खिलाफ कड़ी कार्रवाई करते हुए उन्‍हें विधायक दल के नेता पद से हटा दिया है और उनके स्‍थान पर जयंंत पाटिल को नया नेता बनाया जा सकता है।<br/><br/>उल्लेखनीय है कि शिवसेना की ललित होटल में हुई बैठक में 60 विधायक शामिल हुए। इनमें शिवसेना के 56 विधायकों के साथ ही 4 निर्दलीय विधायक भी शामिल थे। NCP की बैठक में भी 50 विधायक शामिल हुए।</p>
    </article>
  </body>
</html>