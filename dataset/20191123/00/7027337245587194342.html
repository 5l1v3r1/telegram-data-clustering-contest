<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/699737/%D8%B3%D8%A7%D9%85%D8%A7%D9%86%E2%80%8C%D8%AF%D9%87%DB%8C-500-%D9%87%D8%B2%D8%A7%D8%B1-%D8%A8%D8%B3%DB%8C%D8%AC%DB%8C-%D8%A8%D8%B1%D8%A7%DB%8C-%DA%A9%D9%86%D8%AA%D8%B1%D9%84-%D9%82%DB%8C%D9%85%D8%AA%E2%80%8C%D9%87%D8%A7-%D8%AF%D8%B1-%DA%A9%D8%B4%D9%88%D8%B1"/>
    <meta property="og:site_name" content="عصر ايران"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="سامان‌دهی 500 هزار بسیجی برای کنترل قیمت‌ها در کشور"/>
    <meta property="og:description" content="هم‌اکنون چهار استان گیلان، گلستان، فارس و اصفهان برای همکاری با بسیج اصناف پیش‌قدم شده و حاضر به ارائه خدمات لازم در این حوزه هستند."/>
  </head>
  <body>
    <article>
      <h1>سامان‌دهی 500 هزار بسیجی برای کنترل قیمت‌ها در کشور</h1>
      <address><time datetime="2019-11-23T00:00:00+00:00">23 Nov 2019</time> by <a rel="author">عصر ايران</a></address>
      <p>
        <b>هم‌اکنون چهار استان گیلان، گلستان، فارس و اصفهان برای همکاری با بسیج اصناف پیش‌قدم شده و حاضر به ارائه خدمات لازم در این حوزه هستند.</b>
      </p>
      <p>رئیس بسیج اصناف کشور بابیان اینکه ۵۰۰ هزار بسیجی برای کنترل قیمت‌ها در کشور سامان‌دهی شدند، گفت: دستورالعمل این همکاری برای کنترل قیمت‌ها به وزارت صمت ارسال‌شده است.</p>
      <p>به گزارش مهر، غلامرضا حسن‌پور در گفتگو با خبرنگاران به میزبانی اتاق اصناف سمنان بابیان اینکه ۵۰۰ هزار بسیجی برای کنترل قیمت‌ها در کشور سامان‌دهی شدند، ابراز داشت: دستورالعمل همکاری بسیجیان اصناف برای کنترل قیمت‌ها به وزارت صنعت، معدن و تجارت ارسال‌شده است و هدف از این اقدام صرفاً همکاری به تأمین نیروها برای کنترل بازار خواهد بود.</p>
      <p>وی بابیان اینکه این گروه‌های بسیجی برای کنترل و نظارت بر قیمت کالاها در اکثر استان‌های کشور تشکیل شدند، افزود: هم‌اکنون چهار استان گیلان، گلستان، فارس و اصفهان برای همکاری با بسیج اصناف پیش‌قدم شده و حاضر به ارائه خدمات لازم در این حوزه هستند.</p>
      <p>رئیس بسیج اصناف کشور بابیان اینکه خوشبختانه مشکلی ازنظر کمبود کالاهای اساسی در هیچ استانی وجود ندارد، ابراز داشت: طبق آخرین گزارش‌های واصله کالا به‌قدر نیاز در انبارهای کشور وجود دارد و بنابراین مردم نباید از این نظر نگرانی داشته باشند.</p>
      <p>حسن‌پور همکاری برخی بازاریان را برای جلوگیری از افزایش قیمت‌ها اقدامی شایسته خواند و اضافه کرد: راه‌اندازی نمایشگاه‌های عرضه کالا باقیمت کمتر از نرخ بازار ازجمله اقدامات مهمی که در چند شهر هم‌زمان با سهمیه‌بندی بنزین صورت گرفته است تا از این طریق دغدغه مردم کاهش یابد.</p>
    </article>
  </body>
</html>