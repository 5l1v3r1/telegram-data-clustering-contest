<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aa.com.tr/tr/dunya/etiyopyanin-10uncu-eyaleti-icin-yapilan-referandumdan-evet-cikti/1653769"/>
    <meta property="og:site_name" content="Anadolu Ajansı"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="Etiyopya'nın 10'uncu eyaleti için yapılan referandumdan 'evet' çıktı"/>
    <meta property="og:description" content="Etiyopya'da, Sidamalıların yaşadığı bölgeye eyalet statüsü verilip verilmeyeceğinin belirlenmesi için yapılan referandumda halkın yüzde 98,51'i &quot;evet&quot; oyu kullandı."/>
  </head>
  <body>
    <article>
      <h1>Etiyopya'nın 10'uncu eyaleti için yapılan referandumdan 'evet' çıktı</h1>
      <h2>Etiyopya'da, Sidamalıların yaşadığı bölgeye eyalet statüsü verilip verilmeyeceğinin belirlenmesi için yapılan referandumda halkın yüzde 98,51'i "evet" oyu kullandı.</h2>
      <address><time datetime="2019-11-23T00:00:00+00:00">23 Nov 2019</time> by <a rel="author">Adam Abu Bashal  </a></address>
      <h4>Abuja</h4>
      <p>Etiyopya Ulusal Seçim Komisyonu Başkanı Burtukan Mideksa, televizyondan yaptığı açıklamada, ülkede çarşamba günü düzenlenen referandumda Sidamalıların yüzde 98,51'inin federal bir eyalet için "evet" dediğini bildirdi.</p>
      <p>Yaklaşık 2,3 milyon kişinin oy kullandığı referandumun sonucu meclis tarafından onaylandığında Sidama ülkenin 10. eyaleti olacak.</p>
      <p>Etnik temelli 9 eyalet ve Addis Ababa ile Dire Dawa gibi özel şehir yönetimlerinden oluşan ülkede 80'den fazla etnik grup bulunuyor.</p>
      <p>2007'de yapılan nüfus sayımına göre ülkenin yüzde 4'ünü Sidamalılar oluşturuyor.</p>
      <related>
        <a href="https://www.aa.com.tr/tr/dunya/etiyopyanin-10uncu-eyaleti-icin-yapilan-referandumdan-evet-cikti/1653769"/>
        <a href="https://www.aa.com.tr/tr/saglik/turk-hekimleri-etiyopyada-saglik-sistemini-inceledi/1646224"/>
        <a href="https://www.aa.com.tr/tr/saglik/turkiye-ile-etiyopya-arasinda-organ-nakli-alaninda-is-birligi-karari/1642761"/>
      </related>
    </article>
  </body>
</html>