<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://mzamin.com/article.php?mzamin=200580"/>
    <meta property="og:site_name" content="মানবজমিন"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="বক্সে ডেকে নাঈম-লিটনের খোঁজ নিলেন প্রধানমন্ত্রী"/>
    <meta property="og:description" content="কলকাতার ইডেন গার্ডেন্স টেস্টের প্রথম দিনে আঘাত পান নাঈম হাসান ও লিটন কুমার দাস। লিটন-নাঈমের মাথায় আঘাত লাগায় হাসপাতালে পাঠানো হয় তাদের। ইডেনে খেলা দেখতে গেছেন বাংলাদেশের প্রধানমন্ত্রী শেখ হাসিনা। দুই ক্রিকেটারের আহত হওয়ার খবরে ঠিক থাকতে  পারেনি তিনি। বাংলাদেশ ক্রিকেট বোর্ড বিসিবির একটি সূত্র জানিয়েছে, লিটন-নাঈমের খোঁজ খবর নিয়েছেন শেখ হাসিনা। ভারতীয় বার্তা সংস্থা 'আইএএনএস' জানায়, হসপিটালিটি বক্সের নিচে ডেকে তাদের শারীরিক অবস্থার খোঁজ নেন প্রধানমন্ত্রী। লিটন কুমার দাস ও নাঈম হাসান দু’জনেরই শেষ হয়ে গেছে ঐতিহাসিক টেস্টে খেলা। ভারতের বিপক্ষে টসে জিতে ব্যাট করতে নেমে বাংলাদেশ যেন বিপদেই পড়ে। প্রথমে মোহাম্মদ শামির বল মাথায় এসে আঘাত হানে লিটনের। এরপরও তিনি খেলা চালিয়ে যান। তবে দ্বিতীয় বার ইশান্ত শর্মার বল তার মাথায় আঘাত করলে আর ব্যাট করতে পারেননি। তাকে পাঠানো হয় হাসপাতালে।স্ক্যান করানো হয়। তাকে নিয়ে আর ঝুঁকি নেয়ার সুযোগ নেই। সে কারণে, লিটনের পরিবর্তে ‘কনকাশন’ (মাথায় আঘাতজনিত চোট) বদলি হিসেবে মাঠে নামেন মেহেদী হাসান মিরাজ। সেই ধাক্কা সামলে ওঠার আগেই মাথায় বলের আঘাত পান অফস্পিনার নাঈম হাসান। এই টেস্টের আগের দিন অনুশীলনেও…"/>
  </head>
  <body>
    <article>
      <h1>বক্সে ডেকে নাঈম-লিটনের খোঁজ নিলেন প্রধানমন্ত্রী</h1>
      <address><time datetime="2019-11-23T00:00:00+00:00">23 Nov 2019</time> by <a rel="author">স্পোর্টস রিপোর্টার, কলকাতা (ভারত) থেকে</a></address>
      <p>কলকাতার ইডেন গার্ডেন্স টেস্টের প্রথম দিনে আঘাত পান নাঈম হাসান ও লিটন কুমার দাস। লিটন-নাঈমের মাথায় আঘাত লাগায় হাসপাতালে পাঠানো হয় তাদের। ইডেনে খেলা দেখতে গেছেন বাংলাদেশের প্রধানমন্ত্রী শেখ হাসিনা। দুই ক্রিকেটারের আহত হওয়ার খবরে ঠিক থাকতে  পারেনি তিনি। বাংলাদেশ ক্রিকেট বোর্ড বিসিবির একটি সূত্র জানিয়েছে, লিটন-নাঈমের খোঁজ খবর নিয়েছেন শেখ হাসিনা। ভারতীয় বার্তা সংস্থা 'আইএএনএস' জানায়, হসপিটালিটি বক্সের নিচে ডেকে তাদের শারীরিক অবস্থার খোঁজ নেন প্রধানমন্ত্রী। </p>
      <p>লিটন কুমার দাস ও নাঈম হাসান দু’জনেরই শেষ হয়ে গেছে ঐতিহাসিক টেস্টে খেলা। ভারতের বিপক্ষে টসে জিতে ব্যাট করতে নেমে বাংলাদেশ যেন বিপদেই পড়ে। প্রথমে মোহাম্মদ শামির বল মাথায় এসে আঘাত হানে লিটনের।</p>
      <p>এরপরও তিনি খেলা চালিয়ে যান। তবে দ্বিতীয় বার ইশান্ত শর্মার বল তার মাথায় আঘাত করলে আর ব্যাট করতে পারেননি। তাকে পাঠানো হয় হাসপাতালে।</p>
      <p>স্ক্যান করানো হয়। তাকে নিয়ে আর ঝুঁকি নেয়ার সুযোগ নেই। সে কারণে, লিটনের পরিবর্তে ‘কনকাশন’ (মাথায় আঘাতজনিত চোট) বদলি হিসেবে মাঠে নামেন মেহেদী হাসান মিরাজ। সেই ধাক্কা সামলে ওঠার আগেই মাথায় বলের আঘাত পান অফস্পিনার নাঈম হাসান। এই টেস্টের আগের দিন অনুশীলনেও তিনি নেট বোলারের বলের আঘাত পেয়ে হাসাপাতালে গিয়েছিলেন। বিসিবি জানিয়েছে, নাঈম আর নামছেন না। তার বদলি হিসেবে খেলছেন বাঁহাতি স্পিনার তাইজুল ইসলাম।</p>
      <p>এই বিভাগের সর্বাধিক পঠিত</p>
    </article>
  </body>
</html>