<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://profutbal.sk/clanok/238590-tragedia-v-ruzomberku-mlady-reprezentant-slovenska-zomrel-po-pade-z-okna"/>
    <meta property="og:site_name" content="ProFutbal"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="Tragédia v Ružomberku. Mladý reprezentant Slovenska zomrel po páde z okna"/>
    <meta property="og:description" content="Slovenský futbal zasiahla tragédia. Na následky zranení po páde zo siedmeho poschodia zomrel mládežnícky reprezentant Slovenska do 18 rokov Adrián Sivoň z MFK Ružomberok. Informoval o tom oficiálny web Slovenského futbalového zväzu (SFZ)."/>
  </head>
  <body>
    <article>
      <h1>Tragédia v Ružomberku. Mladý reprezentant Slovenska zomrel po páde z okna</h1>
      <address><time datetime="2019-11-23T00:00:00+00:00">23 Nov 2019</time> by <a rel="author">TASR</a></address>
      <p>Slovenský futbal zasiahla tragédia. Na následky zranení po páde zo siedmeho poschodia zomrel mládežnícky reprezentant Slovenska do 18 rokov Adrián Sivoň z MFK Ružomberok. Informoval o tom oficiálny web Slovenského futbalového zväzu (SFZ).</p>
      <related>
        <a href="https://profutbal.sk/clanok/238588-futbalovu-sobotu-pod-cebratom-poznacila-obrovska-tragedia-haspra-bod-berieme-vsetkymi-desiatimi"/>
      </related>
      <p>Napriek veľkému úsiliu lekárov mladý muž v Ústrednej vojenskej nemocnici SNP v Ružomberku v sobotňajších popoludňajších hodinách podĺahol zraneniam. Príčina tragédie nie je známa, ale polícia vylúčila cudzie zavinenie. Stretnutie dorasteneckej ligy Ružomberok – Senica po tragédii odložili.</p>
      <p><i>"Prepáčte, veľmi ťažko sa mi hľadajú slová. Zasiahlo ma to tak bolestivo, že ešte sám neviem, ako sa k tej správe postaviť. Naposledy sme boli spolu pri zraze a následnom dvojzápase v Rumunsku, bol to normálny mladý chalan, talentovaný futbalista. Na najbližší výjazd do Čiernej Hory bol medzi náhradníkmi, dohodli sme sa tak s jeho materským klubom. Rátal som s ním opäť na jar pre náš národný tím. Dovoľte mi vyjadriť úprimnú ľútosť rodine a najbližším,“</i> uviedol pre web futbalsfz.sk tréner slovenskej reprezentačnej osemnástky <b>Stanislav Macek.</b></p>
    </article>
  </body>
</html>