<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.basketnews.lt/news-134914-rekorda-pasiekusio-miroticiaus-vedama-barcelona-tvirtoje-gynyboje-paskandino-maccabi.html"/>
    <meta property="og:site_name" content="basketnews.lt"/>
    <meta property="article:published_time" content="2019-11-23T00:37:00+00:00"/>
    <meta property="og:title" content="Rekordą pasiekusio Mirotičiaus vedama „Barcelona“ tvirtoje gynyboje paskandino „Maccabi“"/>
    <meta property="og:description" content="Ketvirtajame kėlinyje gynybos gniaužtuose varžovus užspaudusi „Barcelona“ (8-2) pergalingai užbaigė dvigubą Eurolygos savaitę. Savo atkovotų kamuolių rekordą Eurolygoje pagerinusio Nikola Mirotičiaus vedama Katalonijos ekipa namuose 96:73 (21:18, 22:28, 31:20, 22:7) nugalėjo Tel Avivo „Maccabi“ (6-4) komandą. Mirotičius per 27 minutes pelnė 25 taškus (6/9 dvit., 3/5 trit., 4/7 baud. met.), atkovojo 14 kamuolių, išprovokavo 5 pražangas, atliko 3 ..."/>
  </head>
  <body>
    <article>
      <h1>Rekordą pasiekusio Mirotičiaus vedama „Barcelona“ tvirtoje gynyboje paskandino „Maccabi“</h1>
      <address>
        <time datetime="2019-11-23T00:37:00+00:00">23 Nov 2019, 00:37</time>
      </address>
      <p>Nuotr.: AP-Scanpix</p>
      <figure>
        <a href="https://www.basketnews.lt/paveikslelis-206159-any1000x1000.jpg">
          <img src="https://www.basketnews.lt/paveikslelis-206159-any630x500.jpg"/>
        </a>
      </figure>
      <p>Nuotr. AP-Scanpix</p>
      <p>Ketvirtajame kėlinyje gynybos gniaužtuose varžovus užspaudusi „Barcelona“ (8-2) pergalingai užbaigė dvigubą Eurolygos savaitę.</p>
      <p>Savo atkovotų kamuolių rekordą Eurolygoje pagerinusio Nikola Mirotičiaus vedama Katalonijos ekipa namuose <a href="https://www.basketnews.lt/rungtynes/ziureti/84595-barselonos-fc-barcelona-tel-avivo-maccabi.html"><b>96:73</b> (21:18, 22:28, 31:20, 22:7)</a> nugalėjo Tel Avivo „Maccabi“ (6-4) komandą.</p>
      <p>Mirotičius per 27 minutes pelnė 25 taškus (6/9 dvit., 3/5 trit., 4/7 baud. met.), atkovojo 14 kamuolių, išprovokavo 5 pražangas, atliko 3 rezultatyvius perdavimus ir užfiksavo  rezultatyvius perdavimus ir užfiksavo 35 balų naudingumą.</p>
      <p>Sužaidus pusę trečiojo kėlinio rezultatas buvo lygus (53:53), tačiau „Barcelona“ spurtavo 16:4 ir pirmavo jau 12 taškų – 69:57.</p>
      <p>Lemiamame ketvirtyje „Barcelona“ varžovus pranoko daugiau nei trigubai, kai pati įmetė 22 taškus, o „Maccabi“ – vos 7. Tai leido katalonams švęsti jau aštuntąją sezono pergalę.</p>
      <p>Ši pergalė Katalonijos ekipai leido sugrįžti į aukščiausią Eurolygos turnyrinės lentelės poziciją. Tuo metu „Maccabi“ per dvigubą savaitę patyrė du pralaimėjimus – antradienį 88:92 buvo nusileista Milano „AX Armani Exchange“ krepšininkams.</p>
      <p>
        <i>„Barcelona“: Nikola Mirotičius 25 (3/5 trit., 14 atk. kam., 35 naud. bal.), Cory Higginsas 15, Kyle‘as Kuricas ir Alexas Abrinesas (3/5 trit.) po 12, Brandonas Daviesas 8.</i>
      </p>
      <p>
        <i>„Maccabi“: Tyleris Dorsey 15 (3/5 trit.), Johnas Dibartolomeo 13 (3/5 trit.), Scottie Wilbekinas 11, Quincy Acy 8 (5 atk. kam.).</i>
      </p>
      <figure>
        <iframe src="https://www.youtube.com/embed/dwcJObip1p0" width="630" height="354" data-service="Youtube" scrolling="no"/>
      </figure>
      <h3>Rungtynių žaidėjas</h3>
      <figure>
        <img src="https://www.basketnews.lt/paveikslelis-200967-crop100x150.jpg"/>
      </figure>
      <p><a href="https://www.basketnews.lt/zaidejai/6345-nikola-mirotic.html">Nikola Mirotic</a> Taškai: 25 Naudingumas: 35 Dvitaškiai: 67% 6/9 Atkovoti kamuoliai: 14</p>
    </article>
  </body>
</html>