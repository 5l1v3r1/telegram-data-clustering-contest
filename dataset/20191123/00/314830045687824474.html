<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tabnak.ir/fa/news/939220/%D9%88%D8%A7%DA%A9%D9%86%D8%B4-%D8%AA%D9%87%D8%B1%D8%A7%D9%86-%D8%A8%D9%87-%D8%AA%D8%AD%D8%B1%DB%8C%D9%85-%D9%88%D8%B2%DB%8C%D8%B1-%D8%A7%D8%B1%D8%AA%D8%A8%D8%A7%D8%B7%D8%A7%D8%AA"/>
    <meta property="og:site_name" content="تابناک | TABNAK"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="واکنش تهران به تحریم وزیر ارتباطات"/>
    <meta property="og:description" content="سخنگوی وزارت امور خارجه با محکومیت تحریم وزیر ارتباطات توسط دولت آمریکا خاطرنشان کرد: دولت کنونی آمریکا ارزشی برای اصول و ارزش‌های دموکراتیک، شفافیت و حقوق بشر از جمله آزادی اینترنت برای دیگران قائل نیست. به گزارش اداره کل اطلاع‌رسانی و امور سخنگویی وزارت امور خارجه، «سید عباس موسوی» ضمن محکوم کردن تحریم وزیر ارتباطات توسط رژیم آمریکا گفت: همگان آگاه هستند که دولت کنونی آمریکا ارزشی برای اصول و ارزش‌های دموکراتیک، شفافیت و حقوق بشر از جمله آزادی اینترنت برای دیگران قائل نیست. وی ادامه داد: نگاهی به سوابق و کارنامه این دولت در اِعمال فشار بر مدیران شرکت‌ها و شبکه‌های بزرگ اجتماعی و ارتباطاتی از جمله توییتر به منظور قطع دسترسی صدا‌های مخالف، گویای برخورد سیاسی و ابزاری این دولت با محیط اینترنت آزاد است.به گزارش ایرنا، وزارت خزانه‌داری آمریکا عصر جمعه اعلام کرد: «محمد جواد آذری جهرمی»، وزیر ارتباطات و فناوری اطلاعات را به فهرست تحریم‌های خود اضافه کرده است. در بیانیه وزارت خزانه‌داری آمریکا آمده وزیر ارتباطات ایران به دلیل نقشی که در «سانسور گسترده اینترنت» در روز‌های گذشته داشته، تحریم شده است."/>
  </head>
  <body>
    <article>
      <h1>واکنش تهران به تحریم وزیر ارتباطات</h1>
      <address>
        <time datetime="2019-11-23T00:00:00+00:00">23 Nov 2019</time>
      </address>
      <p>سخنگوی وزارت امور خارجه با محکومیت تحریم وزیر ارتباطات توسط دولت آمریکا خاطرنشان کرد: دولت کنونی آمریکا ارزشی برای اصول و ارزش‌های دموکراتیک، شفافیت و حقوق بشر از جمله آزادی اینترنت برای دیگران قائل نیست. <br/><br/>به گزارش اداره کل اطلاع‌رسانی و امور سخنگویی وزارت امور خارجه، «سید عباس موسوی» ضمن محکوم کردن تحریم وزیر ارتباطات توسط رژیم آمریکا گفت: همگان آگاه هستند که دولت کنونی آمریکا ارزشی برای اصول و ارزش‌های دموکراتیک، شفافیت و حقوق بشر از جمله آزادی اینترنت برای دیگران قائل نیست. <br/><br/>وی ادامه داد: نگاهی به سوابق و کارنامه این دولت در اِعمال فشار بر مدیران شرکت‌ها و شبکه‌های بزرگ اجتماعی و ارتباطاتی از جمله توییتر به منظور قطع دسترسی صدا‌های مخالف، گویای برخورد سیاسی و ابزاری این دولت با محیط اینترنت آزاد است.<br/><br/>به گزارش ایرنا، وزارت خزانه‌داری آمریکا عصر جمعه اعلام کرد: «محمد جواد آذری جهرمی»، وزیر ارتباطات و فناوری اطلاعات را به فهرست تحریم‌های خود اضافه کرده است. <br/><br/>در بیانیه وزارت خزانه‌داری آمریکا آمده وزیر ارتباطات ایران به دلیل نقشی که در «سانسور گسترده اینترنت» در روز‌های گذشته داشته، تحریم شده است.</p>
    </article>
  </body>
</html>