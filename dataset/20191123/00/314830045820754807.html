<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tabnak.ir/fa/news/939275/%DA%86%DB%8C%D9%86-%D8%A8%D8%A7%DB%8C%D8%AF-%D9%86%D9%82%D8%B4-%D9%85%D9%87%D9%85%DB%8C-%D8%AF%D8%B1-%D8%A7%D8%B5%D9%84%D8%A7%D8%AD%D8%A7%D8%AA-wto-%D8%A7%DB%8C%D9%81%D8%A7-%DA%A9%D9%86%D8%AF"/>
    <meta property="og:site_name" content="تابناک | TABNAK"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="چین باید نقش مهمی در اصلاحات WTO ایفا کند"/>
    <meta property="og:description" content="سازمان تجارت جهانی خواستار ایفای نقش جدی چین در اصلاحات WTO شد."/>
  </head>
  <body>
    <article>
      <h1>چین باید نقش مهمی در اصلاحات WTO ایفا کند</h1>
      <address>
        <time datetime="2019-11-23T00:00:00+00:00">23 Nov 2019</time>
      </address>
      <p>سازمان تجارت جهانی خواستار ایفای نقش جدی چین در اصلاحات WTO شد.</p>
      <p>به گزارش ایبِنا، معاون دبیر کل سازمان تجارت جهانی گفت که اعضای سازمان تجارت جهانی باید از اصول اقتصادی دیجیتال و تسهیلات سرمایه‌گذاری فرامرزی شروع کنند و فضای تجارت چند جانبه را بهبود بخشند. وی همچنین گفت که اصلاحات سازمان تجارت جهانی منتظر خرد بیشتر از سوی چین است.</p>
      <p>الن وولف در میزگردی که توسط اتاق فکر جهانی برگزار شد، گفت: روند فعلی حمایت از تجارت در حال افزایش است و عوامل نامشخص و ناپایدار اقتصاد جهانی نیز رو به افزایش است و سازمان تجارت جهانی نمی تواند در شرایط کنونی پاسخگوی نیازها باشد.</p>
      <p>وی از اعضای سازمان تجارت جهانی خواست که از جوانب مختلف شروع کنند و فضای تجارت چند جانبه از جمله ایجاد اصول و قوانین برای اقتصاد دیجیتال، تنظیم یارانه های شیلات، تمدید مهلت قانونی تعرفه های انتقال الکترونیک، تسهیل سرمایه گذاری فرامرزی و بهبود شرایط تجارت خدمات را فراهم کنند.</p>
      <p>در ماه مه سال جاری، چین به طور رسمی "سند پیشنهادات درباره اصلاحات سازمان تجارت جهانی چین" را ارسال کرد. در اوایل ماه نوامبر، کنفرانس وزرای سازمان تجارت جهانی در شانگهای برگزار شد و طرف ها به تبادل نظر پرداختند و در مورد موضوعات مختلف از جمله اصلاحات در سازمان تجارت جهانی به توافق رسیدند.</p>
      <p>الن وولف در مورد نقش چین در روند اصلاحات در سازمان تجارت جهانی گفت: چین از زمان پیوستن به سازمان تجارت جهانی منافع زیادی به دست آورده و همچنین کمک های چشمگیری به سازمان تجارت جهانی داشته است. چین صدها میلیون انسان را از فقر نجات داده که باید گفت این یک معجزه است. اگر ما بخواهیم در اصلاحات در تجارت جهانی به پیشرفت بیشتر دست یابیم، چین باید نقش مهمی ایفا کند، در غیر این صورت قادر به پیشرفت نخواهیم بود.</p>
    </article>
  </body>
</html>