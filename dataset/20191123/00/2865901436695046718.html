<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/petkovic-u-trouglu-partizan-zvezda-al-ain/343266"/>
    <meta property="og:site_name" content="MozzartSport"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="Petković u trouglu Partizan - Zvezda - Al Ain"/>
    <meta property="og:description" content="Večernje novosti tvrde da crno-beli nisu jedini pustili pipke ka najboljem igraču Javora..."/>
  </head>
  <body>
    <article>
      <h1>Petković u trouglu Partizan - Zvezda - Al Ain</h1>
      <h2>Večernje novosti tvrde da crno-beli nisu jedini pustili pipke ka najboljem igraču Javora...</h2>
      <address>
        <time datetime="2019-11-23T00:00:00+00:00">23 Nov 2019</time>
      </address>
      <p>
        <i>
          <b>Partizan, Crvena zvezda ili Bliski istok?</b>
        </i>
      </p>
      <p>Najbolji fudbaler Javora - <b>Nikola Petković</b> (23), sva je prilika, biće zvezda prelaznog roka na domaćem tržištu. Jutros smo preneli vest koju je plasirao <b><i><a href="http://zurnal.rs/fudbal/super-liga/88927/partizan-vec-ima-prvog-novajliju-kaparisan-napadac-javora-petkovic">Sportski žurnal</a></i></b>, da su crno-beli kaparisali prvo zimsko pojačanje uliku ofanzivnog veziste iz Ivanjice, međutim<b><i><a href="http://www.novosti.rs/vesti/sport.294.html:831965-Obrt-Petkovic-izmedju-Zvezde-i-Al-Aina"> Večernje novosti</a></i></b> u sutrašnjem izdanju tvrde kako je taj posao na dugačkom štampu, te da je i Crvena zvezda zaintereosvana za ovog momka.</p>
      <p><i>Najbolji strelac Superlige, uz Umara Sadika, biće ove zime verovatno najzvučnije ime na srpskoj fudbalskoj pijaci. Iako se prvobitno pojavila informacija da je Petković na pragu Partizana, u trku je ušla Crvena zvezda, a večitima bi posao vrlo lako mogao da pokvari Al Ain iz Ujedinjenih Arapskih Emirata</i>, stoji u tekstu <i><b><a href="http://www.novosti.rs/vesti/sport.294.html:831965-Obrt-Petkovic-izmedju-Zvezde-i-Al-Aina">Novosti</a></b></i>.</p>
      <p>Isti list nema konkretnijih informacija, odnosno da li je neko od tri strane zaista povukao konkretne poteze, međutim jasno je da bi beogradski klubovi finansijski teško mogli da pariraju ponudi Al Aina, ukoliko bi ona zaista i došla. Pre svega kada govorimo o plati... </p>
      <p><b>Nikola Petković</b> već je postigao deset golova ove sezone, od kojih poslednja dva u najtežim susretim u našeg fudbala: Crvenoj zvezdi pre dve sedmice kraj Moravice (1:1) i Partizanu u Humskoj (2:6). Osim toga, bio je precizan protiv Mačve, Inđije (po dvaput), Voždovca, Napretka, Rada i Vojvodine. Podsetimo, <b>Petković </b>je bio najzalslužniji za povratak Javora u elitni rang, pošto je lane na terenima Prve lige ispalio 22 precizna hica na 37 utakmica.</p>
      <p>Rođeni Beograđanin je kao omladinac jedno vreme nosio dres Partizana. On nije klasičan centarfor - <i>to je ono što Savo Milošević traži</i> - ali može da odira na poziciji najisturenijeg napadača, baš kao i po krilima.</p>
      <figure>
        <img src="https://mozzartsport.com/upload/CKEditor/Baneri/BANERI%2022.11.2019/25.%20Dejan.Toma%C5%A1evi%C4%87.jpg"/>
      </figure>
      <p>
        <i><b>Foto</b>: MN Press</i>
      </p>
    </article>
  </body>
</html>