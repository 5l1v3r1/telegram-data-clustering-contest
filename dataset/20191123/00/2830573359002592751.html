<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttosport.com/news/calcio/serie-a/cagliari/2019/11/23-63676009/cagliari_maran_dobbiamo_continuare_a_crescere_/"/>
    <meta property="og:site_name" content="Tuttosport"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="Cagliari, Maran: &quot;Dobbiamo continuare a crescere&quot;"/>
    <meta property="og:description" content="Il tecnico: &quot;Lecce? Abbiamo la piena consapevolezza delle insidie di questa partita. Pieno rispetto, dobbiamo rispondere come sappiamo&quot;"/>
  </head>
  <body>
    <article>
      <h1>Cagliari, Maran: "Dobbiamo continuare a crescere"</h1>
      <h2>Il tecnico: "Lecce? Abbiamo la piena consapevolezza delle insidie di questa partita. Pieno rispetto, dobbiamo rispondere come sappiamo"</h2>
      <address>
        <time datetime="2019-11-23T00:00:00+00:00">23 Nov 2019</time>
      </address>
      <p><b>CAGLIARI</b> - <i>"Non c'è niente di facile, dobbiamo dare continuità. Noi non possiamo sbagliare, dobbiamo sempre fare quel metro in più per crescere: questo è stato il nostro percorso finora. E così dobbiamo continuare"</i>. Lo ha detto l'allenatore del <b>Cagliari</b> Rolando <b>Maran</b> alla vigilia della sfida di domani contro il <b>Lecce</b>. <i>"In questi giorni stiamo ricevendo abbuffate di affetto -</i> ha spiegato <i>- ma siamo sempre sul pezzo. La rifinitura di questa mattina sembra una finale, non c'è nessun calo mentale, lo garantisco. Andiamo forte in settimana per arrivare preparati per la partita"</i>. Maran felice del lavoro fatto: <i>"per arrivare a questo punto abbiamo sempre fatto parlare il campo. E per confermarci come sorpresa dobbiamo continuare così. È un'annata che vogliamo rendere straordinaria"</i>. Ma attenti al Lecce: <i>"È una squadra che propone e che segna - ha aggiunto - sta bene in campo ed è ben amalgamata. Abbiamo la piena consapevolezza delle insidie di questa partita. Pieno rispetto, dobbiamo rispondere come sappiamo"</i>. Una settimana difficile per il mister rossoblù: <b>Pellegrini</b> ha avuto una ricaduta, <b>Ceppitelli</b> ancora fuori, <b>Birsa</b> fratturato e <b>Ragatzu</b> ko. <i>"Qualche contrattempo</i> - ha minimizzato - <i>ma questo non ci deve condizionare. Per la formazione vedremo la rifinitura di domani, ma la strada è già segnata"</i>.</p>
      <figure>
        <a href="https://www.tuttosport.com/foto/calcio/serie-a/2019/11/10-63251386/cagliari-fiorentina_5-2_show_di_nainggolan_alla_sardegna_arena/">
          <img src="https://cdn.tuttosport.com/images/2019/11/10/142017929-c85ee9f5-5bd9-4424-aaf9-bbc53b58a510.jpg"/>
        </a>
        <figcaption>Cagliari-Fiorentina 5-2: show di Nainggolan alla Sardegna Arena<br/><a href="https://www.tuttosport.com/foto/calcio/serie-a/2019/11/10-63251386/cagliari-fiorentina_5-2_show_di_nainggolan_alla_sardegna_arena/">Guarda la gallery</a></figcaption>
      </figure>
      <related>
        <a href="https://www.tuttosport.com/news/calcio/serie-a/2019/11/23-63660118/tutte_le_probabili_formazioni_della_13_giornata_di_serie_a/"/>
        <a href="https://www.tuttosport.com/news/calcio/serie-a/cagliari/2019/11/22-63650353/cagliari_maran_ritrova_pisacane_castro_e_luca_pellegrini/"/>
        <a href="https://www.tuttosport.com/archivio/calcio/serie-a/cagliari"/>
        <a href="https://www.tuttosport.com/news/calcio/serie-a/cagliari/2019/11/22-63651543/cagliari_carli_avrei_scommesso_su_sarri_a_grandi_livelli_ronaldo_non_sta_bene_/?related_news"/>
        <a href="https://www.tuttosport.com/news/calcio/serie-a/cagliari/2019/11/22-63650353/cagliari_maran_ritrova_pisacane_castro_e_luca_pellegrini/?related_news"/>
        <a href="https://www.tuttosport.com/news/calcio/serie-a/cagliari/2019/11/21-63607912/cagliari_col_lecce_tanti_ex_all_assalto/?related_news"/>
        <a href="https://www.tuttosport.com/news/calcio/serie-a/cagliari/2019/11/20-63586178/cagliari_nandez_e_birsa_parzialmente_in_gruppo/?related_news"/>
      </related>
    </article>
  </body>
</html>