<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gossipetv.com/nicoletta-romanoff-sposata-con-federico-alvera-449214"/>
    <meta property="og:site_name" content="GOSSIP E TV"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="Nicoletta Romanoff si è sposata con Federico Alverà"/>
    <meta property="og:description" content="Nicoletta Romanoff e Federico Alverà si sono sposati Fiori d’arancio per Nicoletta Romanoff. A sorpresa, sui social network dove è molto seguita, la nota attrice lanciata da Gabriele Muccino ha annunciato le sue nozze con Federico Alverà, allenatore di rugby. La coppia è legata da un paio d’anni e ha una figlia, Anna, nata nel […]"/>
  </head>
  <body>
    <article>
      <h1>Nicoletta Romanoff si è sposata con Federico Alverà</h1>
      <address><time datetime="2019-11-23T00:00:00+00:00">23 Nov 2019</time> by <a rel="author">Antonella Latilla</a></address>
      <figure>
        <img src="https://www.gossipetv.com/wp-content/uploads/2019/11/nicoletta-romanoff-marito.jpg"/>
      </figure>
      <h3>Nicoletta Romanoff e Federico Alverà si sono sposati</h3>
      <p>Fiori d’arancio per Nicoletta Romanoff. A sorpresa, sui social network dove è molto seguita, la nota attrice lanciata da Gabriele Muccino ha annunciato le sue nozze con Federico Alverà, allenatore di rugby. La coppia è legata da un paio d’anni e ha una figlia, Anna, nata nel 2018. Il matrimonio è stato celebrato in gran segreto <b>sabato 23 novembre a Bolgheri, in Toscana</b>. Per la Romanoff si tratta delle seconde nozze: dal 1999 al 2004 è stata sposata con il produttore Federico Scardamaglia. Da questa unione sono nati i figli Francesco e Gabriele, mentre dalla <a href="https://www.gossipetv.com/giorgio-pasotti-a-verissimo-parla-di-nicoletta-romanoff-e-della-nuova-fidanzata-401636">lunga relazione con il collega Giorgio Pasotti</a> ha avuto la piccola Maria, che oggi ha 9 anni.</p>
      <figure>
        <embed-post data-src="https://www.instagram.com/p/B5NewRxImZF" data-service="Instagram"/>
      </figure>
      <h3>Nicoletta Romanoff si è sposata per la seconda volta</h3>
      <p>Per il secondo matrimonio con Federico Alverà Nicoletta Romanoff ha scelto un abito molto romantico. Bustino e gonna ampia in tulle, capelli raccolti e una coroncina di fiori in testa. Lo sposo ha invece optato per un completo blu e una cravatta rossa. Il post Instagram di Nicoletta ha raccolto in pochi minuti centinaia di like e commenti di auguri. <b>Non sono mancati quelli di colleghi e personaggi famosi come Elena Santarelli,</b> Cristiana Capotondi, Camilla Filippi, Justine Mattera.</p>
    </article>
  </body>
</html>