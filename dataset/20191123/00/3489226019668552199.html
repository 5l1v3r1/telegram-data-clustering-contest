<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.documentonews.gr/article/flamengko-riber-pleit-diekdikoyn-apopse-to-kopa-limpertadores"/>
    <meta property="og:site_name" content="Documento"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="Φλαμένγκο - Ρίβερ Πλέιτ, διεκδικούν απόψε το Κόπα Λιμπερταδόρες"/>
    <meta property="og:description" content="Το νοτιοαμερικάνικο… Τσάμπιονς Λιγκ έχει απόψε την τιμητική του, καθώς έφθασε η ώρα του μεγάλου τελικού του περίφημου Κόπα Λιμπερταδόρες (23/11, 22.00, Οne Channel)."/>
  </head>
  <body>
    <article>
      <h1>Φλαμένγκο - Ρίβερ Πλέιτ, διεκδικούν απόψε το Κόπα Λιμπερταδόρες</h1>
      <address><time datetime="2019-11-23T00:00:00+00:00">23 Nov 2019</time> by <a rel="author">Αντώνης Φουντής</a></address>
      <h4>Το νοτιοαμερικάνικο… Τσάμπιονς Λιγκ έχει απόψε την τιμητική του, καθώς έφθασε η ώρα του μεγάλου τελικού του περίφημου Κόπα Λιμπερταδόρες (23/11, 22.00, Οne Channel).</h4>
      <p>Ένας τελικός που θα διεξαχθεί στο Περού, στο στάδιο «<b>Μονουμεντάλ</b>» της Λίμα και θα έχει αντιπάλους δύο από τις πιο ιστορικές ομάδες της Λατινικής Αμερικής αλλά και του παγκοσμίου ποδοσφαίρου. Την βραζιλιάνικη <b>Φλαμένγκο </b>και την <b>Ρίβερ Πλέιτ</b> από την Αργεντινή, την κάτοχο του περσινού τροπαίου. Χαρακτηριστικό της φετινής λαμπρής διοργάνωσης ότι για πρώτη φορά ο τελικός είναι μονός σε ουδέτερη χώρα και όχι όπως συνέβαινε μέχρι πέρσι που είχαμε δύο τελικούς έναν στην έδρα κάθε φιναλίστ. Κι αυτό σίγουρα προσδίδει άλλη βαρύτητα στην διοργάνωση. Συν ότι η συγκυρία τα έφερε έτσι ώστε στον φετινό τελικό να συγκρουστούν εκπρόσωποι από χώρες που αποτελούν ποδοσφαιρικές υπερδυνάμεις στη Νότιο Αμερική αλλά και σε όλο τον κόσμο…</p>
      <p>Το Κόπα Λιμπερταδόρες, οι Ευρωπαίοι το αποκαλούν <b>«Τσάμπιονς Λιγκ των φτωχών» </b>αφού τα οικονομικά μεγέθη της Λατινικής Αμερικής απέχουν έτη φωτός από τα αντίστοιχα ευρωπαϊκά. Σύμφωνα με την έγκυρη ιστοσελίδα «transfermarkt» η συνολική αξία των δύο σημερινών φιναλίστ, Φλαμένγκο (125,35 εκατ. ευρώ )και Ρίβερ Πλέιτ (154,65 εκατ. ευρώ) φτάνει τα 280 εκατ. ευρώ, ενώ στον τελευταίο τελικό του Τσάμπιονς Λιγκ, Λίβερπουλ – Τότεναμ, οι δύο ομάδες έφθαναν σε αξία ρόστερ, τα 1.786.000.000 ευρώ!</p>
      <p>Όπως και να έχει, σήμερα το βράδυ (23/11, 22.00, Οne Channel) η Λατινική Αμερική θα έχει νέα ποδοσφαιρική βασίλισσα. ‘Η την Ρίβερ Πλέιτ που θέλει να διατηρήσει το θρόνο της ή την Φλαμένγκο που θέλει να επιτρέψει σε αυτόν μετά από πολλά χρόνια…</p>
      <h3>Είναι πάρα πολλά 38 χρόνια</h3>
      <p>Η «Φλα» θέλει να γράψει ιστορία αφού την μοναδική φορά που τον κατέκτησε ήταν το μακρινό 1981 με την τρομερή αρμάδα του μεγάλου Ζίκο!</p>
      <p>Η ομάδα του Ρίο προκρίθηκε ως πρώτη από τον όμιλο της αν και χρειάστηκε να πάρει τελευταία αγωνιστική ισοπαλία στο Μοντεβίδεο από την Πενιαρόλ για να πανηγυρίσει την πρόκριση. Στη φάση των "16" τα βρήκε σκούρα απέναντι στην Έμελεκ του Εκουαδόρ αφού έχασε στο πρώτο ματς εκεί με 2-0. Στη ρεβάνς ανέτρεψε το σκορ νίκησε 2-0 στο 90λεπτο και τελικά πήρε την πρόκριση στα πέναλτι. Στον προημιτελικό η Φλαμένγκο κληρώθηκε με την έτερη βραζιλιάνικη ομάδα, την Ιντερνασιονάλ του Ροντρίγκο Μολέντο, του πρώην αμυντικού του Παναθηναϊκού. Πάλι νίκη στην έδρα της η «Φλα» με 2-0 και στη ρεβάνς σε αγώνα θρίλερ, η Ιντρενασιονάλ προηγήθηκε 1-0 πίεσε για το δεύτερο γκολ για να πάει το ματς στην παράταση αλλά ένα γκολ του Γκάμπριελ Μπαρμπόσα στο 85’ έφερε το τελικό 1-1 κι έστειλε την «Φλα» στον ημιτελικό. Εκεί που την περίμενε ένας νέος «εμφύλιος» αυτή την φορά με την Γκρέμιο. Πρώτο ματς στο Πόρτο Αλέγρε στην έδρα της Γκρέμιο με σκορ 1-1. Και στη ρεβάνς η ομάδα του Πορτογάλου Χόρχε Ζεσούς, πρώην προπονητή της Μπενφίκα, μετέτρεψε τον ημιτελικό σε παράσταση για έναν ρόλο. Με το εντυπωσιακό 5-0 η Φλαμένγκο πήρε το εισιτήριο για τον μεγάλο τελικό για δεύτερη φορά στην ιστορία της.</p>
      <h3>Να κρατήσει το στέμμα της</h3>
      <p>Η κάτοχος του Κόπα Λιμπερταδόρες Ρίβερ Πλέιτ θέλει να κατακτήσει <b>για 2η σερί χρονιά ει τον τίτλο </b>και να παραμείνει στον θρόνο της και παράλληλα να πετύχει ότι και η μισητή της αντίπαλος στην Αργεντινή η <b>Μπόκα Τζούνιορς </b>που κατάφερε κάτι τέτοιο όταν κατέκτησε το τρόπαιο το 2000 και το 2001…</p>
      <p>Στους ομίλους της φετινής διοργάνωσης η Ρίβερ είχε αντιπάλους τις <b>Ιντερνασιονάλ </b>(Βραζιλία), <b>Παλεστίνο </b>(Χιλή) και <b>Αλιάνζα Λίμα </b>(Περού). Όμως ξεκίνησε τη διοργάνωση με το… αριστερό και στις πρώτες τρεις ισοπαλίες σε ισάριθμα ματς! Όμως στον β΄γύρο ανέβηκε θεαματικά και κατάφερε να προκριθεί ως δεύτερη πίσω από την Ιντερνασιονάλ.</p>
      <p>Στη φάση των «16» βρήκε στον δρόμο της την βραζιλιάνικη <b>Κρουζέιρο </b>και όπως η <b>Φλαμένκο </b>με την <b>Εμελεκ </b>έτσι και η <b>Ρίβερ </b>προκρίθηκε στα πέναλτι. Και μάλιστα με το ίδιο σκορ 4-2!</p>
      <p>Στον προημιτελικό κληρώθηκε με την Σέρο Πορτένιο από την Παραγουάη. Οι «μιλιονάριος» («Εκατομμυριούχοι», όπως είναι το παρατσούκλι της Ρίβερ) πέρασαν με νίκη 2-0 εντός και 1-1 εκτός, όπως ακριβώς η Φλαμένγκο το ίδιο γύρο κόντρα στην Ιντερνασιονάλ!</p>
      <p>Ένα χρόνο μετά την αναμέτρησή τους στον διπλό τελικό της διοργάνωσης η Ρίβερ βρήκε μπροστά της στον φετινό ημιτελικό την μισητή Μπόκα Τζούνιορς και το Μπουένος Αϊρες σηκώθηκε στο πόδι! Η ομάδα του <b>Μαρσέλο Γκαγιάρδο </b>(λέγεται ότι θα είναι ο επόμενος προπονητής της Μπαρτσελόνα στη θέση του Ερνέστο Βαλβέρδε) νίκησε 2-0 στο πρώτο ματς και άντεξε στη ρεβάνς του «Μπομπονέρα» με γλυκιά ήττα 1-0, και πήρε το εισιτήριο για τον τελικό…</p>
      <p>Αξιοσημείωτο της σημερινής μάχης, ότι ο τελικός ήταν προγραμματισμένος να διεξαχθεί στο Σαντιάγκο της Χιλής αλλά η εξέγερση του λαού της χώρας, τα επεισόδια και το χάος που επικρατεί σε κοινωνικοπολιτικό επίπεδο δεν ήταν κατάλληλα για να παιχθεί ποδόσφαιρο στη Χιλή. Ετσι πριν ένα μήνα η <b>CONMEBOL</b>, η Ποδοσφαιρική Συνομοσπονδία της Νοτίου Αμερικής <b>μετέφερε τον τελικό στη Λίμα του Περού.</b></p>
      <p>Ο τελικός θα μεταδοθεί σε 169 χώρες και για πρώτη φορά θα μεταδοθεί «ζωντανά», στην διάρκεια αεροπορικών πτήσεων και σε διεθνείς κρουαζιέρες!</p>
      <p>Τέλος να επισημάνουμε ότι ο νικητής του σημερινού τελικού θα πάρει 18,4 εκατ ευρώ και ο ηττημένος 6 εκατ. Παράλληλα ο τροπαιούχος θα κερδίσει και το εισιτήριο για το Μουντιάλ Συλλόγων που θα διεξαχθεί τον Δεκέμβριο στο Κατάρ…</p>
      <h3>Η πορεία των φιναλίστ μέχρι τον τελικό</h3>
      <p>
        <b>ΦΛΑΜΕΝΓΚΟ</b>
      </p>
      <p>
        <b>Φάση ομίλων</b>
      </p>
      <p>Σαν Χοσέ - Φλαμένγκο 0-1 (59' Γκάμπριελ Μπαρμπόσα)</p>
      <p>Φλαμένγκο – Κίτο 3-1 (8' Εβέρτον, 48’, 68' Μπαρμπόσα -80' Ουρίμπε)</p>
      <p>Φλαμένγκο – Πενιαρόλ 0-1 (87' Βιάτρι)</p>
      <p>Φλαμένγκο - Σαν Χοσέ 6-1 (2' Ντιέγκο, 30', 79' Εβέρτον, 55' Ντα Αρασκαέτα, 83' πεν. Βιτίνιο, 88' αυτ. Γκουτιέρες - 18' Σουασίδο)</p>
      <p>Κίτο – Φλαμένγκο 2-1 (45+2' Ανανγκόνιο, 72 Τσικαΐθα - 18' Μπρούνο Ενρίκε)</p>
      <p>Πενιαρόλ - Φλαμένγκο 0-0</p>
      <p>
        <b>Γύρος των «16»</b>
      </p>
      <p>Εμελεκ – Φλαμένγκο 2-0 (10' Γκοδόι, 78' Καϊσέδο)</p>
      <p>Φλαμένγκο – Έμελεκ 2-0, 4-2 πεν. (9’ πεν, 18' Μπαρμπόσα)</p>
      <p>
        <b>Προημιτελικά</b>
      </p>
      <p>Φλαμένγκο – Ιντερνασιονάλ 2-0 (74', 78' Ενρίκε)</p>
      <p>Ιντερνασιονάλ – Φλαμένγκο 1-1 (61' Λιντόσο - 84' Μπαρμπόσα)</p>
      <p>
        <b>Ημιτελικά</b>
      </p>
      <p>Γκρέμιο – Φλαμένγκο 1-1 (87' Πεπέ - 68' Ενρίκε)</p>
      <p>Φλαμένγκο – Γκρέμιο 5-0 (42' Ενρίκε, 46' 65' (πεν) Μπαρμπόσα, 66' Μαρί, 70' Κάιο</p>
      <p>
        <b>ΡΙΒΕΡ ΠΛΕΙΤ</b>
      </p>
      <p>
        <b>Φάση ομίλων</b>
      </p>
      <p>Αλιάνζα Λίμα - Ρίβερ Πλέιτ 1-1 (30' Μανζανέδα - 90+5' Φερέιρα)</p>
      <p>Ρίβερ Πλέιτ - Παλεστίνο 0-0</p>
      <p>Ιντερνασιονάλ - Ρίβερ Πλέιτ 2-2 (17' Λόπες, 30' Εντενίλσον - 41' πεν. Πράτο, 60' Ντε Λα Κρους</p>
      <p>Ρίβερ Πλέιτ - Αλιάνζα Λίμα 3-0 (14' Σουάρες, 53’ Κουάρτα, 90+2' Ντε Λα Κρους</p>
      <p>Παλεστίνο - Ρίβερ Πλέιτ 0-2 (30' Πινόλα, 62’ Φερνάντες)</p>
      <p>Ρίβερ Πλέιτ – Ιντερνασιονάλ 2-2 (34' Άλβαρες, 90+3' Πράτο - 43', 58' πεν. Σόμπις)</p>
      <p>
        <b>Γύρος των «16»</b>
      </p>
      <p>Ρίβερ Πλέιτ - Κρουζέιρο 0-0</p>
      <p>Κρουζέιρο - Ρίβερ Πλέιτ 0-0 (2-4 πεν.)</p>
      <p>
        <b>Προημιτελικά</b>
      </p>
      <p>Ρίβερ Πλέιτ - Σέρο Πορτένιο 2-0 (7' πεν. Φερνάντες, 64' πεν. Μπορέ)</p>
      <p>Σέρο Πορτένιο - Ρίβερ Πλέιτ 1-1 (7' Βαλντές - 51' Ντε Λα Κρους)</p>
      <p>
        <b>Ημιτελικά</b>
      </p>
      <p>Ρίβερ Πλέιτ - Μπόκα Τζούνιορς 2-0 (6' πεν. Μπορέ, 69' Φερνάντες)</p>
      <p>Μπόκα Τζούνιορς - Ρίβερ Πλέιτ 1-0 (79' Ουρτάδο)</p>
      <h3>ΟΙ ΝΙΚΗΤΕΣ ΤΟΥ ΚΟΠΑ ΛΙΜΠΕΡΤΑΔΟΡΕΣ</h3>
      <p>7 Ιντεπεντιέντε (1964, 1965, 1972, 1973, 1974, 1975, 1984)</p>
      <p>6 Μπόκα (1977, 1978, 2000, 2001, 2003, 2007)</p>
      <p>5 Πενιαρόλ (1960, 1961, 1966, 1982, 1987)</p>
      <p>4 Ρίβερ (1986, 1996, 2015, 2018)</p>
      <p>4 Εστουδιάντες (1968, 1969, 1970, 2009)</p>
      <p>3 Ολίμπια (1979, 1990, 2002)</p>
      <p>3 Νασιονάλ (1971, 1980, 1988)</p>
      <p>3 Σάο Πάουλο (1992, 1993, 2005)</p>
      <p>3 Γκρέμιο (1983, 1995, 2017)</p>
      <p>3 Σάντος (1962, 1963, 2011)</p>
      <p>2 Κρουζέιρο (1996, 1997)</p>
      <p>2 Ιντερνασιονάλ (2006, 2010)</p>
      <p>2 Ατλέτικο Νασιονάλ (1989, 2016)</p>
      <p>1 Παλμέιρας (1999)</p>
      <p>1 Κόλο-Κόλο (1991)</p>
      <p>1 Ράσινγκ (1967)</p>
      <p>1 Φλαμένγκο (1981)</p>
      <p>1 Αρχεντίνος (1985)</p>
      <p>1 Βέλες (1994)</p>
      <p>1 Βάσο (1998)</p>
      <p>1 Όνσε Κάλντας (2004)</p>
      <p>1 Κίτο (2008)</p>
      <p>1 Κορίνθιανς (2012)</p>
      <p>1 Ατλέτικο Μινέιρο (2013)</p>
      <p>1 Σαν Λορέντσο (2014)</p>
      <p>
        <a href="https://www.documentonews.gr/article/javascript:;">ΕΜΦΑΝΙΣΗ ΣΧΟΛΙΩΝ</a>
      </p>
      <h4>ΣΧΟΛΙΑ</h4>
      <p>Το <b>Documento</b> σέβεται όλες τις απόψεις, οι οποίες ωστόσο απηχούν αποκλειστικά και μόνον τη γνώμη των χρηστών. Διατηρούμε το δικαίωμά μας να μην αναρτούμε υβριστικά σχόλια και διαφημίσεις. Σχόλια που παραπέμπουν με ενεργό link σε άλλα sites δεν θα δημοσιεύονται. Χρήστες που δεν σέβονται αυτούς τους κανόνες θα αποκλείονται.</p>
    </article>
  </body>
</html>