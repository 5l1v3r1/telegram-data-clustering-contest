<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://mzamin.com/article.php?mzamin=200582"/>
    <meta property="og:site_name" content="মানবজমিন"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="অভিনেত্রী শওকত কাইফি আর নেই"/>
    <meta property="og:description" content="বর্ষীয়ান অভিনেত্রী শওকত কাইফি আর নেই। শুক্রবার সন্ধ্যায় মুম্বইয়ে নিজ বাড়িতে শেষ নিঃশ্বাস ত্যাগ করেন তিনি। মৃত্যুকালে তার বয়স হয়েছিলো ৯৩ বছর। মেয়ে শাবানা আজমী ও জামাতা জাভেদ আখতার তার মৃত্যুর কথা জানিয়েছেন। তিনি বার্ধক্যজনিত রোগে ভুগছিলেন বলে পরিবার সূত্রে জানা গিয়েছে। অসুস্থ হয়ে তিনি কিছুদিন কোকিলাবেন ধীরুভাই অম্বানি হাসপাতালে ভর্তি ছিলেন। সেখান থেকে বাড়ি এসেছিলেন। বিখ্যাত উর্দু কবি ও গীতিকার কাইফি আজমির স্ত্রী তিনি। অভিনেত্রী শাবানা আজমি এবং সিনেমাটোগ্রাফার বাবা আজমির হলেন শওকত কাইফির দুই সন্তান। শওকত কাইফি ছিলেন আইপিটিএ-র সক্রিয় সদস্য। পাশাপাশি অভিনয় করেছেন একাধিক বলিউডের ছবিতে। তার মধ্যে ‘গরম হাওয়া’, ‘উমরাও জান’, ‘বাজার’ ‘সালাম বম্বে’ উল্লেখযোগ্য। ২০০২ সালে ‘সাথিয়া’ ছবি ছিল তার  শেষ অভিনীত ছবি। ২০০২ সালে স্বামীর মৃত্যুর পর শওকত লেখেন তার আত্মজীবনীমূলক বই। এই বই থেকে ‘কাইফি আউর ম্যায়’ নামে একটি নাটকও মঞ্চস্থ হয়। ২০০৬ সালে কাইফির চতুর্থ মৃত্যুবার্ষিকীতে মঞ্চস্থ করা হয়েছিল এটি। শাবানা আজমি এবং জাভেদ আখতার মিলে নাটকটি করেছিলেন।"/>
  </head>
  <body>
    <article>
      <h1>অভিনেত্রী শওকত কাইফি আর নেই</h1>
      <address><time datetime="2019-11-23T00:00:00+00:00">23 Nov 2019</time> by <a rel="author">বিনোদন ডেস্ক</a></address>
      <p>বর্ষীয়ান অভিনেত্রী শওকত কাইফি আর নেই। শুক্রবার সন্ধ্যায় মুম্বইয়ে নিজ বাড়িতে শেষ নিঃশ্বাস ত্যাগ করেন তিনি। মৃত্যুকালে তার বয়স হয়েছিলো ৯৩ বছর। মেয়ে শাবানা আজমী ও জামাতা জাভেদ আখতার তার মৃত্যুর কথা জানিয়েছেন। তিনি বার্ধক্যজনিত রোগে ভুগছিলেন বলে পরিবার সূত্রে জানা গিয়েছে। অসুস্থ হয়ে তিনি কিছুদিন কোকিলাবেন ধীরুভাই অম্বানি হাসপাতালে ভর্তি ছিলেন। সেখান থেকে বাড়ি এসেছিলেন। বিখ্যাত উর্দু কবি ও গীতিকার কাইফি আজমির স্ত্রী তিনি।</p>
      <p>অভিনেত্রী শাবানা আজমি এবং সিনেমাটোগ্রাফার বাবা আজমির হলেন শওকত কাইফির দুই সন্তান। শওকত কাইফি ছিলেন আইপিটিএ-র সক্রিয় সদস্য। পাশাপাশি অভিনয় করেছেন একাধিক বলিউডের ছবিতে। তার মধ্যে ‘গরম হাওয়া’, ‘উমরাও জান’, ‘বাজার’ ‘সালাম বম্বে’ উল্লেখযোগ্য। ২০০২ সালে ‘সাথিয়া’ ছবি ছিল তার  শেষ অভিনীত ছবি। ২০০২ সালে স্বামীর মৃত্যুর পর শওকত লেখেন তার আত্মজীবনীমূলক বই। এই বই থেকে ‘কাইফি আউর ম্যায়’ নামে একটি নাটকও মঞ্চস্থ হয়। ২০০৬ সালে কাইফির চতুর্থ মৃত্যুবার্ষিকীতে মঞ্চস্থ করা হয়েছিল এটি। শাবানা আজমি এবং জাভেদ আখতার মিলে নাটকটি করেছিলেন।</p>
      <p>এই বিভাগের সর্বাধিক পঠিত</p>
    </article>
  </body>
</html>