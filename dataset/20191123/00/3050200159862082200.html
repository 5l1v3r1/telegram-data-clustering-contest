<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zaxid.net/u_lvivskomu_aeroportu_litak_mau_vikotivsya_za_mezhi_zlitnoyi_smugi_n1493476"/>
    <meta property="og:site_name" content="ZAXID.NET"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="У львівському аеропорту літак МАУ викотився за межі злітної смуги"/>
    <meta property="og:description" content="Під час розвороту у львівському аеропорту літак авіакомпанії МАУ викотився за межі злітної смуги. Інцидент трапився близько 07:00 у суботу, 23 листопада, коли літак заходив на зліт..."/>
  </head>
  <body>
    <article>
      <h1>У львівському аеропорту літак МАУ викотився за межі злітної смуги</h1>
      <address><time datetime="2019-11-23T00:00:00+00:00">23 Nov 2019</time> by <a rel="author" href="https://zaxid.net/blogger/nazariy_tuzyak_u51133/" target="_blank">Назарій Тузяк</a></address>
      <p>Під час розвороту у <a href="https://zaxid.net/lvivskiy_aeroport_vpershe_peretnuv_poznachku_u_2_mln_pasazhiriv_za_rik_n1493411">львівському аеропорту</a> літак авіакомпанії МАУ викотився за межі злітної смуги. Інцидент трапився близько 07:00 у суботу, 23 листопада, коли літак заходив на зліт, виконуючи рейс «Львів-Київ». Під час інциденту ніхто не постраждав, всіх пасажирів евакуювали.</p>
      <p>Про цей випадок першими повідомили очевидці, однак вже через кілька годин після інциденту прес-служба львівського аеропорту опублікувала офіційну інформацію про ситуацію з літаком МАУ.</p>
      <p><i>«Сьогодні близько 07:00 у зв’язку зі складними погодними умовами (переохолоджений дощ) під час розвороту в торці смуги за межі злітно-посадкової смуги викотився літак авіакомпанії МАУ, який прямував на виконання рейсу у Київ (рейс PS034). Пасажири і багаж евакуйовано, постраждалих немає»</i>, – повідомила прес-служба аеропорту.</p>
      <p>Там також уточнили, що з пасажирами працюють представники авіакомпанії. А сам аеропорт планує відновити роботу після 12:00.</p>
      <p>Зазначимо, що вранці 23 листопада у Львівській області спостерігається суттєве ускладення погодніх умов, передусім – ожеледицю на дорогах.</p>
    </article>
  </body>
</html>