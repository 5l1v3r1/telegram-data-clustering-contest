<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.thestival.gr/lifestyle/gynaika/item/489995-%CE%B1%CE%B9%CE%BC%CE%BF%CF%81%CF%81%CE%B1%CE%B3%CE%AF%CE%B1-%CE%BC%CE%B5%CF%84%CE%AC-%CF%84%CE%BF-%CF%83%CE%B5%CE%BE-%CF%8C%CE%BB%CE%B5%CF%82-%CE%BF%CE%B9-%CF%80%CE%B9%CE%B8%CE%B1%CE%BD%CE%AD%CF%82-%CE%B1%CE%B9%CF%84%CE%AF%CE%B5%CF%82"/>
    <meta property="og:site_name" content="thestival.gr"/>
    <meta property="article:published_time" content="2019-11-23T00:52:00+00:00"/>
    <meta property="og:title" content="Αιμορραγία μετά το σεξ: Όλες οι πιθανές αιτίες"/>
    <meta property="og:description" content="Η αιμορραγία μετά το σεξ περιγράφει την αιμορραγία στην περιοχή των γεννητικών οργάνων μετά την σεξουαλική επαφή."/>
  </head>
  <body>
    <article>
      <h1>Αιμορραγία μετά το σεξ: Όλες οι πιθανές αιτίες</h1>
      <address><time datetime="2019-11-23T00:52:00+00:00">23 Nov 2019, 00:52</time> by <a rel="author">Thestival team</a></address>
      <p>Η αιμορραγία μετά το σεξ περιγράφει την αιμορραγία στην περιοχή των γεννητικών οργάνων μετά την σεξουαλική επαφή.</p>
      <p>Η ιατρική κοινότητα συνήθως χρησιμοποιεί αυτόν τον όρο για να περιγράψει την αιμορραγία από τον κόλπο, ένα αρκετά κοινό φαινόμενο που προκαλείται από ένα ευρύ φάσμα παραγόντων.</p>
      <p>Υπολογίζεται ότι το 0,7%-9% των εμμηνορροϊκών γυναικών εμφανίζουν αιμορραγία μετά το σεξ, κυρίως από τον τράχηλο. Η αιτία αυτής της αιμορραγίας τείνει να ποικίλλει περισσότερο στις μετεμμηνοπαυσιακές γυναίκες.</p>
      <p>Οι συχνές αιτίες της αιμορραγίας μετά το σεξ περιλαμβάνουν:</p>
      <p>
        <b>Τραυματισμός</b>
      </p>
      <p>Η τριβή κατά την σεξουαλική επαφή μπορεί εύκολα να προκαλέσει μικροεκδορρές στους ευαίσθητους ιστούς των γεννητικών οργάνων.</p>
      <p>Κατά την πρώτη σεξουαλική επαφή με κολπική διείσδυση, ένα μικρό πτερύγιο του κολπικού δέρματος, που ονομάζεται υμένας, τεντώνεται και σπάει. Η μικρή αιμορραγία που προκαλείται μπορεί να διαρκέσει 1 έως 2 ημέρες.</p>
      <p>
        <b>Κολπική ξηρότητα</b>
      </p>
      <p>Η ξηρότητα είναι μία από τις πιο συχνές αιτίες της αιμορραγίας μετά το σεξ. Όταν το δέρμα είναι ξηρό γίνεται εξαιρετικά ευάλωτο σε βλάβες. Οι βλεννογόνοι ιστοί, όπως αυτοί στον κόλπο, είναι ιδιαίτερα ευάλωτοι.</p>
      <p>Οι συχνές αιτίες της ξηρασίας του κόλπου περιλαμβάνουν:</p>
      <p><b>Γεννητικό σύνδρομο εμμηνόπαυσης:</b> Επίσης γνωστή και ως κολπική ατροφία, αυτό το σύνδρομο περιγράφει την μειωμένη λίπανση, πάχος και ελαστικότητα του κολπικού ιστού.</p>
      <p><b>Βλάβη, ή αφαίρεση ωοθηκών</b>: Τα σοβαρά ατυχήματα που βλάπτουν τις ωοθήκες, ή οι καταστάσεις που οδηγούν στην αφαίρεσή τους, καταστρέφουν την μεγαλύτερη πηγή οιστρογόνου του σώματος.</p>
      <p><b>Τοκετός και θηλασμός:</b> Κατά τη διάρκεια της εγκυμοσύνης, τα επίπεδα των οιστρογόνων είναι πολύ υψηλά. Ωστόσο, πέφτουν σχεδόν αμέσως μετά τον τοκετό, επειδή τα οιστρογόνα μπορεί να παρεμβαίνουν στην παραγωγή μητρικού γάλακτος.</p>
      <p><b>Φάρμακα που παρεμποδίζουν τα οιστρογόνα, ή αφυδατώνουν το σώμα</b>: Η ξηρότητα του κόλπου μπορεί να προκύψει από τη λήψη αντι-οιστρογόνων φαρμάκων, φαρμάκων για κρυολόγημα ή γρίπη, στεροειδών, ηρεμιστικών, αρκετών αντικαταθλιπτικών και αναστολέων ασβεστίου.</p>
      <p><b>Χημικές ουσίες και άλλα ερεθιστικά:</b> Τα αλλεργιογόνα και οι χημικές ουσίες σε υδρομασάζ, πισίνες, απορρυπαντικά πλυντηρίων ρούχων, αρωματισμένα λιπαντικά και προφυλακτικά μπορεί να προκαλέσουν ξηρότητα.</p>
      <p><b>Εσωτερικό πλύσιμο του κόλπου (douching)</b>: Μπορεί να ερεθίσει και να ξηράνει τους κολπικούς ιστούς.</p>
      <p><b>Συνουσία με κολπική διείσδυση χωρίς σεξουαλική διέγερση και λίπανση του κόλπου</b>: Κατά τη διάρκεια της σεξουαλικής διέγερσης, οι κολπικοί ιστοί εκκρίνουν φυσικά λιπαντικά, τα οποία συμβάλλουν στην πρόληψη της ξηρότητας και της καταστροφής των ιστών από την τριβή κατά τη διάρκεια της συνουσίας.</p>
      <p>
        <i>Λοιμώξεις</i>
      </p>
      <p>Οποιοσδήποτε τύπος λοίμωξης μπορεί να προκαλέσει φλεγμονή των κολπικών ιστών, καθιστώντας τους πιο ευάλωτους στη βλάβη. Αυτοί συνήθως περιλαμβάνουν μολύνσεις ζύμης, πυελική φλεγμονώδη νόσο, τραχηλίτιδα, κολπίτιδα και σεξουαλικά μεταδιδόμενα νοσήματα, όπως χλαμύδια και γονόρροια.</p>
      <p>
        <b>Πολύποδες, ή ινομυώματα του τραχήλου ή του ενδομητρίου</b>
      </p>
      <p><b>Οι πολύποδες</b> και τα ινομυώματα είναι μικροσκοπικές μη καρκινικές αναπτύξεις. Συχνά αναπτύσσονται στην επένδυση του τραχήλου ή της μήτρας, ειδικά σε γυναίκες με εμμηνόρροια και μπορούν να προκαλέσουν πόνο και αιμορραγία.</p>
      <p>
        <b>Τραχηλικό εκτρόπιο</b>
      </p>
      <p>Τα αδενικά κύτταρα από το εσωτερικό του τραχήλου της μήτρας μπορεί να αναπτύσσονται ασυνήθιστα στο εξωτερικό του τραχήλου. Αυτή η κατάσταση συνήθως υποχωρεί χωρίς θεραπεία, αλλά μπορεί να προκαλέσει κηλίδες και κολπική αιμορραγία.</p>
      <p>
        <b>Ενδομητρίωση</b>
      </p>
      <p>Η ενδομητρίωση χαρακτηρίζεται από ενδομητρικούς ιστούς (τους ιστούς που απαρτίζουν το εσωτερικό της μήτρας), που αναπτύσσονται έξω από την μήτρα. Αυτό μπορεί να προκαλέσει φλεγμονή, συνήθως στη περιοχή της πυέλου και στην κάτω κοιλιακή χώρα.</p>
      <p>
        <b>Τραχηλική δυσπλασία</b>
      </p>
      <p>Η δυσπλασία του τραχήλου εμφανίζεται όταν μη φυσιολογικά προκαρκινικά κύτταρα αναπτύσσονται στην εσωτερική επένδυση του τραχήλου της μήτρας, που είναι το άνοιγμα που χωρίζει τον κόλπο και τη μήτρα. Αυτές οι αναπτύξεις μπορεί να ερεθίσουν και τελικά να βλάψουν τους περιβάλλοντες ιστούς, ειδικά κατά τη διάρκεια της σεξουαλικής επαφής.</p>
      <p>
        <b>Ανατομικές ανωμαλίες</b>
      </p>
      <p>Μερικές γυναίκες έχουν διαφορετικά διαμορφωμένα αναπαραγωγικά όργανα, γεγονός που μπορεί να αυξήσει την πιθανότητα επώδυνης τριβής και μικροεκδορρών.</p>
      <p>
        <b>Διαταραχές αιμορραγίας</b>
      </p>
      <p>Ασθένειες που προκαλούν μη φυσιολογική αιμορραγία, ή θρόμβωση μπορεί να αυξήσουν τον κίνδυνο για αιμορραγία μετά το σεξ. Τα φάρμακα αραίωσης αίματος μπορεί επίσης να έχουν το ίδιο αποτέλεσμα.</p>
      <p>
        <b>Καρκίνοι</b>
      </p>
      <p>Οι καρκίνοι που προσβάλλουν το αναπαραγωγικό σύστημα, ή τον ουρογεννητικό σωλήνα, μπορεί να μεταβάλλουν τους κολπικούς ιστούς και τα επίπεδα ορμονών, καθιστώντας τους πιο ευάλωτους σε βλάβες. Η αιμορραγία μετά το σεξ θεωρείται κοινό σύμπτωμα του καρκίνου του τραχήλου και της μήτρας.</p>
      <p>
        <i>Αιμορραγία μετά το σεξ: Παράγοντες κινδύνου</i>
      </p>
      <p>Οι συνήθεις παράγοντες κινδύνου για την αιμορραγία μετά το σεξ είναι:</p>
      <p>
        <b>κολπική ξηρότητα</b>
      </p>
      <p>
        <b>αφυδάτωση</b>
      </p>
      <p>
        <b>έντονη, «επιθετική» σεξουαλική επαφή</b>
      </p>
      <p>
        <b>ανοσοκατασταλτικά φάρμακα</b>
      </p>
      <p>
        <b>οικογενειακό ιστορικό κολπικής ξηρότητας ή φλεγμονής</b>
      </p>
      <p>
        <b>ιστορικό καρκίνου του τραχήλου της μήτρας ή της μήτρας</b>
      </p>
      <p>
        <b>το να είστε στην προ-εμμηνόπαυση, στην εμμηνόπαυση, ή μετεμμηνοπαυσιακή</b>
      </p>
      <p>
        <b>σεξ χωρίς προφυλακτικό</b>
      </p>
      <p>
        <b>άγχος ή απροθυμία γύρω από τη σεξουαλική επαφή και την οικειότητα</b>
      </p>
      <p>
        <b>έλλειψη σεξουαλικής εμπειρίας</b>
      </p>
      <p>
        <b>έκθεση σε ερεθιστικά χημικά ή αλλεργιογόνα</b>
      </p>
      <p>
        <b>κολπικές, ή μητρικές λοιμώξεις</b>
      </p>
      <p>
        <b>εσωτερικό πλύσιμο του κόλπου (douching)</b>
      </p>
      <p>
        <b>διαβήτης</b>
      </p>
      <p>
        <b>υπέρταση</b>
      </p>
      <p>
        <i>Αιμορραγία μετά το σεξ: Πότε να δείτε έναν γιατρό</i>
      </p>
      <p>Συζητήστε με έναν γιατρό οποτεδήποτε έχετε αιμορραγία μετά το σεξ και σας μοιάζει σοβαρή, συχνή, ή συνεχίζεται για περισσότερο από λίγες ώρες μετά την σεξουαλική επαφή.</p>
      <p>Επίσης, μιλήστε με έναν γιατρό εάν η αιμορραγία μετά το σεξ συνοδεύεται από επιπλέον συμπτώματα, όπως:</p>
      <p>φαγούρα, ή αίσθηση καψίματος στον κόλπο</p>
      <p>μη φυσιολογικές κολπικές εκκρίσεις</p>
      <p>έντονο κοιλιακό άλγος</p>
      <p>ναυτία, έμετος, ή έλλειψη όρεξης</p>
      <p>αίσθημα τσιμπήματος, ή καψίματος κατά την ούρηση, ή κατά τη διάρκεια της συνουσίας</p>
      <p>πόνος χαμηλά στην πλάτη</p>
      <p>ανεξήγητη κόπωση και αδυναμία</p>
      <p>πονοκέφαλοι, ή ζάλη</p>
      <p>ασυνήθιστα χλωμό δέρμα</p>
      <p>
        <i>Αιμορραγία μετά το σεξ: Επιλογές θεραπείας</i>
      </p>
      <p>Σε πολλές περιπτώσεις, δεν υπάρχει ξεκάθαρη αιτία για την αιμορραγία μετά το σεξ, επομένως δεν υπάρχει άμεση πορεία θεραπείας.</p>
      <p>Οι πιθανές επιλογές θεραπείας είναι:</p>
      <p>κολπικές ενυδατικές κρέμες</p>
      <p>αντιβιοτικά για λοιμώξεις που προκαλούνται από βακτήρια, όπως η γονόρροια, η σύφιλη και τα χλαμύδια</p>
      <p>φάρμακα για ιογενείς λοιμώξεις</p>
      <p>χειρουργική απομάκρυνση, κρυοθεραπεία ή καυτηρίαση σε περιπτώσεις τραχηλικού εκτροπίου</p>
      <p>χειρουργική απομάκρυνση των πολύποδων, ειδικά εκείνων που προκαλούν σημαντική αιμορραγία, ή μοιάζουν ανώμαλοι</p>
      <p>χειρουργική επέμβαση, ή θεραπεία για καρκίνο</p>
      <p>κολπική θεραπεία με χαμηλή δόση οιστρογόνων υπό την μορφή αλοιφής, υπόθετου, ή δακτυλίων για κολπική ξηρότητα.</p>
      <p>
        <i>
          <b>Πηγή: Iatropedia.gr</b>
        </i>
      </p>
    </article>
  </body>
</html>