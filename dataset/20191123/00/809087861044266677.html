<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.filmweb.pl/news/John+Turturro+jednym+z+wrog%C3%B3w+Batmana-135613"/>
    <meta property="og:site_name" content="Filmweb"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="John Turturro jednym z wrogów Batmana"/>
    <meta property="og:description" content="Wcieli się w postać mafijnego bossa Carmine'a Falcone'a."/>
  </head>
  <body>
    <article>
      <h1>John Turturro jednym z wrogów Batmana</h1>
      <address><time datetime="2019-11-23T00:00:00+00:00">23 Nov 2019</time> by <a rel="author">Marcin Pietrzyk</a></address>
      <p>Galeria złoczyńców komiksowego widowiska <b>"<a href="https://www.filmweb.pl/film/The+Batman-2021-626318">The Batman</a>"</b> właśnie powiększyła się o kolejną postać. Angaż do widowiska dostał bowiem <a href="https://www.filmweb.pl/person/John+Turturro-218">John Turturro</a> (<b>"<a href="https://www.filmweb.pl/serial/Imi%C4%99+r%C3%B3%C5%BCy-2019-806994">Imię róży</a>"</b>). Przypadła mu rola mafiosa Carmine'a Falcone'a.</p>
      <p>Postać Rzymianina (jak często nazywany jest Falcone) wymyślili <a href="https://www.filmweb.pl/person/Frank+Miller-95808">Frank Miller</a> i <a href="https://www.filmweb.pl/person/David+Mazzucchelli-2183325">David Mazzucchelli</a> na potrzeby słynnego komiksu z 1987 roku "Batman: Rok Pierwszy". Był tam mafijnym bossem, który twardą ręką rządził przestępczym światem Gotham City opłacając również większość policji i polityków. To dlatego znalazł się na celowniku Batmana. <br/><br/>Falcone to kolejny adwersarz superbohatera, który pojawi się w<b> "<a href="https://www.filmweb.pl/film/The+Batman-2021-626318">The Batman</a>"</b>. Wcześniej ujawniono, że w widowisku zobaczymy Kobietę-Kota (zagra ją <a href="https://www.filmweb.pl/person/Zo%C3%AB+Kravitz-621882">Zoë Kravitz</a>),Człowieka-Zagadkę (<a href="https://www.filmweb.pl/person/Paul+Dano-136122">Paul Dano</a>) i Pingwina (<a href="https://www.filmweb.pl/person/Colin.Farrell">Colin Farrell</a>). <br/><br/>W rolę Batmana wcieli się <a href="https://www.filmweb.pl/person/Robert+Pattinson-164450">Robert Pattinson</a>. Za kamerą stanie <a href="https://www.filmweb.pl/person/Matt+Reeves-44299">Matt Reeves</a>.</p>
    </article>
  </body>
</html>