<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tabnak.ir/fa/news/939282/%D8%A8%D8%A7%D8%B1%D8%B3%D9%84%D9%88%D9%86%D8%A7-%D8%A8%D9%87-%D8%B2%D8%AD%D9%85%D8%AA-%D8%A7%D8%B2%DA%86%D9%86%DA%AF-%D9%82%D8%B9%D8%B1%D9%86%D8%B4%DB%8C%D9%86-%D9%84%D8%A7%D9%84%DB%8C%DA%AF%D8%A7-%D9%81%D8%B1%D8%A7%D8%B1-%DA%A9%D8%B1%D8%AF"/>
    <meta property="og:site_name" content="تابناک | TABNAK"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="بارسلونا به زحمت ازچنگ قعرنشین لالیگا فرار کرد"/>
    <meta property="og:description" content="دیدار‌های هفته چهاردهم لیگ دسته اول فوتبال اسپانیا با برد خارج از خانه بارسلونا مقابل لگانس دنبال شد."/>
  </head>
  <body>
    <article>
      <h1>بارسلونا به زحمت ازچنگ قعرنشین لالیگا فرار کرد</h1>
      <address>
        <time datetime="2019-11-23T00:00:00+00:00">23 Nov 2019</time>
      </address>
      <p>دیدار‌های هفته چهاردهم لیگ دسته اول فوتبال اسپانیا با برد خارج از خانه بارسلونا مقابل لگانس دنبال شد.</p>
      <p>به گزارش تابناک ورزشی، در دومین روز از هفته چهاردهم لالیگا، امروز (شنبه) تیم فوتبال بارسلونا در خانه لگانس در حالی که نیمه اول را باخته بود، در نهایت با نتیجه ۲ بر یک به پیروزی رسید. لگانس در دقیقه ۱۲ توسط یوسف ان‌نصیری در دقیقه ۱۲ پیش افتاد. لوئیس سوارس در دقیقه ۵۳ با ضربه سر از روی ارسال لیونل مسی در یک ضربه ایستگاهی کار را به تساوی کشاند. گل پیروزی بخش بارسلونا هم در دقیقه ۸۰ توسط آرتورو ویدال به ثمر رسید.</p>
      <figure>
        <img src="https://www.tarafdari.com/sites/default/files/contents/user308716/news/ekd4phnxsaaaqvy.jpg"/>
      </figure>
      <p>با این برد بارسلونا ۲۸ امتیاز شد تا با افزایش فاصله‌اش با رئال مادرید رده دومی به ۳ امتیاز، شانس خود را برای ماندن در صدر جدول افزایش دهد. رئال مادرید تنها در صورتی صدر جدول را از چنگ بارسایی‌ها خارج می‌کند که امشب رئال سوسیه‌داد را با ۴ گل اختلاف شکست دهد. این بازی از ساعت ۲۳:۳۰ به وقت تهران در ورزشگاه سانتیاگو برنابئو برگزار می‌شود.</p>
      <p>شرح گل‌ها<br/><b>لگانس ۱-۰ بارسلونا | النصیری (۱۲) |</b> توپ در مرکز میدان توسط بازیکنان بارسا از دست رفت تا میزبان با سه پاس، النصیری را در فضای خالی سمت راست زمین صاحب توپ کند. پیکه مقابل او بود، اما کار خاصی نکرد تا شوت زیبای النصیری به گوشه دروازه برود.</p>
      <p><b>لگانس ۱-۱ بارسلونا | لوییس سوارز (۵۳) |</b> کاشته‌ای که مسی گرفت و با یک ارسال دقیق به محوطه جریمه، سوارز را در حالی که کسی او را یارگیری نکرده بود، صاحب فرصت سرزنی کرد. ضربه سوارز به گل تبدیل شد.</p>
      <p><b>لگانس ۱-۲ بارسلونا | آرتورو ویدال (۷۹) |</b> روی یک کرنر و ارسال دمبله، توپ در میان شلوغی به پای روبن پرز برخورد کرد و جلوی پای ویدال افتاد. او هم به راحتی دروازه را باز کرد تا تعویض طلایی والورده باشد.</p>
    </article>
  </body>
</html>