<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vanityfair.it/music/storie-music/2019/11/23/luciano-ligabue-intervista-vanity-fair-stories"/>
    <meta property="og:site_name" content="VANITY FAIR"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="Luciano Ligabue: «È vero, la nostra vita la facciamo e la disfiamo da noi»"/>
    <meta property="og:description" content="Canzoni, ricordi, aspirazioni e anniversari. Luciano Ligabue a Vanity Stories racconta trent'anni di carriera passati in un secondo"/>
  </head>
  <body>
    <article>
      <h1>Luciano Ligabue: «È vero, la nostra vita la facciamo e la disfiamo da noi»</h1>
      <address><time datetime="2019-11-23T00:00:00+00:00">23 Nov 2019</time> by <a rel="author" href="https://www.vanityfair.it/author/cpizzimenti" target="_blank">Chiara Pizzimenti</a></address>
      <slideshow>
        <figure>
          <img src="https://images.vanityfair.it/wp-content/uploads/2019/11/23183452/land36-950x684.jpg"/>
        </figure>
        <figure>
          <img src="https://images.vanityfair.it/gallery/116963/Big/4a6ca89b-b7c8-4415-a535-597fb2b6c27a.JPG"/>
          <figcaption>
            <b>Luciano Ligabue a Vanity Fair Stories Festival</b>
            <cite>SGP</cite>
          </figcaption>
        </figure>
        <figure>
          <img src="https://images.vanityfair.it/gallery/116963/Big/67059eb4-b7bd-4c33-91dc-f32c40f1ede8.JPG"/>
          <figcaption>
            <b>Luciano Ligabue a Vanity Fair Stories Festival</b>
            <cite>SGP</cite>
          </figcaption>
        </figure>
        <figure>
          <img src="https://images.vanityfair.it/gallery/116963/Big/c111fc94-3387-4090-90ad-5f2e6a18c53b.JPG"/>
          <figcaption>
            <b>Luciano Ligabue a Vanity Fair Stories Festival</b>
            <cite>SGP</cite>
          </figcaption>
        </figure>
        <figure>
          <img src="https://images.vanityfair.it/gallery/116963/Big/5be06e6f-9e1f-4ee8-9073-9785f8347df6.JPG"/>
          <figcaption>
            <b>Luciano Ligabue a Vanity Fair Stories Festival</b>
            <cite>SGP</cite>
          </figcaption>
        </figure>
        <figure>
          <img src="https://images.vanityfair.it/gallery/116963/Big/8f8151dc-2160-4492-b6ac-1bda8e398773.JPG"/>
          <figcaption>
            <b>Luciano Ligabue a Vanity Fair Stories Festival</b>
            <cite>SGP</cite>
          </figcaption>
        </figure>
        <figure>
          <img src="https://images.vanityfair.it/gallery/116963/Big/74cc03ff-3899-46d0-b518-d961171c54ef.JPG"/>
          <figcaption>
            <b>Luciano Ligabue a Vanity Fair Stories Festival</b>
            <cite>SGP</cite>
          </figcaption>
        </figure>
        <figure>
          <img src="https://images.vanityfair.it/gallery/116963/Big/7c7c26f3-07cc-48e1-9aae-7a6890f61855.JPG"/>
          <figcaption>
            <b>Luciano Ligabue a Vanity Fair Stories Festival</b>
            <cite>SGP</cite>
          </figcaption>
        </figure>
        <figure>
          <img src="https://images.vanityfair.it/gallery/116963/Big/6dacfa93-e2fd-46b3-a79f-a65777bada4a.JPG"/>
          <figcaption>
            <b>Luciano Ligabue a Vanity Fair Stories Festival</b>
            <cite>SGP</cite>
          </figcaption>
        </figure>
        <figcaption>Luciano Ligabue a Vanity Fair Stories Festival</figcaption>
      </slideshow>
      <p>
        <b>Canzoni, ricordi, aspirazioni e anniversari. Luciano Ligabue a Vanity Stories racconta trent'anni di carriera passati in un secondo</b>
      </p>
      <p>«Trent’anni sono tanti e sono pochi. Sono tanti perché c’è tanto dentro e pochi perché sono volati. Il compleanno tondo dell’anno prossimo mi ricorda che ho passato metà della mia vita a fare questo mestiere: sulla mia carta d’identità c’è scritto musicista».<a href="https://www.vanityfair.it/topic/ligabue"> <b>Luciano Ligabue</b></a> è una fiume di pensieri, riflessioni e ricordi sul palco di <b><i>Vanity Fair Stories</i></b>.</p>
      <p>Non è tipo che fa bilanci il Liga da <b>Correggio</b>, ma da dove viene se lo ricorda bene e si ricorda di quanti in paese lo additavano come quello che invece di lavorare canta.</p>
      <p>Il lavoro «vero» l’ha fatto nei primi trent’anni della sua vita: l’operaio, il contadino, il ragioniere. E quei primi trenta gli sono sembrati più lunghi dei successivi trenta che invece sono volati. «Perché mi sono <b>divertito</b> un botto e continuo a divertirmi e perché c’è stato un susseguirsi di eventi così veloci che non mi sono accorto che sono passati».</p>
      <p>200 canzoni, tre film, tre raccolte di racconti, tre di poesie, un romanzo e un musical. «Nessun medico mi ha prescritto l’obbligo di fare tanto, ma io sono sempre stato in movimento.<b> Trent’anni volati, senza fermate</b>. Non mi sono mai fermato neanche per vedere dove ero».</p>
      <p>Più parla Ligabue, che festeggia <a href="https://www.vanityfair.it/music/concerti-eventi/2019/11/11/luciano-ligabue-concerto-evento-campovolo-12-settembre-2020-30-anni-carriera">il 12 settembre 2020 a <b>Campovolo </b></a>il trentennale, più sembra di sentire nella testa i concetti che sono dentro le sue canzoni. Che sono scritte per noi e scritte per lui. «Niente paura, ci pensa la vita. Non è una cosa che canto solo per loro, ma anche per me».</p>
      <p>Tanta era la compressione accumulata negli anni in cui faceva altro, «tirava avanti», che quanto il tappo è stato sturato è diventato ingordo nell’assecondare sua<b> intensità emotiva</b>. «Se c’è qualcosa che ho maturato nella visione del mondo e di me è stato fatto scrivendo canzoni: trovare la soluzione in poche parole che dovevano suonare». Che è meglio di andare da un terapista per il Liga: «Sono parole cantate è quello che fa la differenza, boia».</p>
      <p>L’aspirazione? È già cantata in una canzone.</p>
      <p>
        <b>
          <i>Leggero, nel vestito migliore</i>
        </b>
        <br/>
        <b>
          <i>Senza andata né ritorno, senza destinazione</i>
        </b>
        <br/>
        <b>
          <i>Leggero, nel vestito migliore</i>
        </b>
        <br/>
        <b>
          <i>Nella testa un po’ di sole ed in bocca una canzone</i>
        </b>
      </p>
      <p>È la chiarezza la parola chiave del rocker di Correggio che ha saputo raccontare come nessuno negli anni sensazioni comuni. «Mi sono impegnato tanto per poter esprimere quello che dovevo esprimere e ho cercato di essere <b>chiaro</b> in quello che volevo esprimere. Una canzone che non arriva perché non è chiara, per me è una canzone sbagliata».</p>
      <p>Non si fatica a immaginarlo ogni giorno a scrivere cose che magari non pubblicherà, ma che servono a far nascere le canzoni che entreranno negli album. «Il rischio di questo <b>mestiere</b> è il prefigurarsi un gruppo di spettatori. Io posso scrivere con la leggerezza di non essere costretto a pubblicarla. So che qualcuno di voi è curioso delle nefandezze che scrivo e invece resteranno nel cestino».</p>
      <p>Non vedranno mai la luce neanche quelle canzoni che ha scritto fra gli anni Settanta e Ottanta prima che un libro del suo concittadino <b>Pier Vittorio Tondelli</b> lo illuminasse. «Tutto quello che c’era scritto lo vedevo con i miei occhi, ma solo con il suo sguardo mi è sembrato interessante. La prima canzone è nata cambiando lo sguardo: Sogni di rock and roll».</p>
      <p>Da Tondelli viene la consapevolezza che ognuno la vita se la fa e se la disfa da solo. «Io non ho la risposta definitiva si sfiga, fortuna, ma so che la responsabilità che ognuno di noi ha sulla propria vita è molto più grande di quella che pensiamo. <b>La nostra vita la facciamo e la disfiamo da noi</b>. Non ho riserve nel dichiararmi un uomo fortunato. È un’ammissione, non un vanto. Mi viene da dire che ho lavorato tanto, ma mi sento a disagio perché non è un lavoro quello faccio».</p>
      <p>Mica poco per uno che faceva il ragioniere e il cui manager era commesso alla Coop, ma con la faccia tosta sufficiente per chiamare a casa, con il numero trovato sull’elenco telefonico, <b>Pierangelo Bertoli</b> che gli dice di presentarsi la sera stessa e fargli sentire le sue canzoni. Il Liga ci è andato e il resto sono trent’anni di storia.</p>
      <p>
        <i>Hashtag ufficiale #vanityfairstories</i>
      </p>
      <p>Main Partner: ŠKODA<br/>Con il contributo di: Tendercapital Productions, Edison,<br/>Thanks to: Berlucchi, Campari.<br/>Beauty Partner: Guerlain, Perris Monte Carlo.<br/>Iniziative speciali: Motorola, Vitale Barberis Canonico, Zalando, 24Bottles<br/>Institutional Sponsor:  A+E Networks Italia con History, canale 407 di Sky; Rai Cinema; Sky; Taodue Film; Warner Bros. Entertainment Italia;<br/>Media Partner: Yes Milano; RTL 102.5; Urban Vision<br/>Technical Partner:  Verso, che ha realizzato l’app ufficiale di Vanity Fair Stories;<br/>Si ringrazia anche Medusa</p>
    </article>
  </body>
</html>