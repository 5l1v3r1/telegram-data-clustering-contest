<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttosport.com/news/motori/formula-e/2019/11/23-63664232/formula_e_eprix_riad_gara_2_in_pole_ancora_sims/"/>
    <meta property="og:site_name" content="Tuttosport"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="Formula E, ePrix Riad: Gara 2 in pole ancora Sims"/>
    <meta property="og:description" content="La seconda qualifica della stagione conferma BMW al top, con Nissan a 2 decimi e Audi a 3. Ancora penalizzati i piloti del primo gruppo, i migliori di gara-1 e nelle prime sei posizioni del campionato"/>
  </head>
  <body>
    <article>
      <h1>Formula E, ePrix Riad: Gara 2 in pole ancora Sims</h1>
      <h2>La seconda qualifica della stagione conferma BMW al top, con Nissan a 2 decimi e Audi a 3. Ancora penalizzati i piloti del primo gruppo, i migliori di gara-1 e nelle prime sei posizioni del campionato</h2>
      <address>
        <time datetime="2019-11-23T00:00:00+00:00">23 Nov 2019</time>
      </address>
      <p>Due su due per <b>Alexander Sims</b> a Ad Diriyah. Seconda pole per <b>BMW</b> dopo la partenza al palo strappata nell’ePrix d’apertura del campionato di Formula E. Cambia la compagnia nelle prime tre file dello schieramento, off-limits ai piloti del primo gruppo – Bird, Frijns, Vandoorne, Rowland, Lotterer e De Vries –.</p>
      <figure>
        <a href="https://www.tuttosport.com/foto/motori/formula-e/2019/11/22-63653588/formula_e_eprix_riad_tutti_gli_scatti_di_gara_1/">
          <img src="https://cdn.tuttosport.com/images/2019/11/22/183905604-fafa74f9-d1ce-454a-880d-f7243a4efc2a.jpg"/>
        </a>
        <figcaption>Formula E, ePrix Riad: tutti gli scatti di Gara 1<br/><a href="https://www.tuttosport.com/foto/motori/formula-e/2019/11/22-63653588/formula_e_eprix_riad_tutti_gli_scatti_di_gara_1/">Guarda la gallery</a></figcaption>
      </figure>
      <p>In Super Pole accedono Evans, Di Grassi, Sims, D’Ambrosio, Buemi e Da Costa, quest’ultimo autore del miglior crono nelal fase a gruppi, in 1’11”418. Tempi subito molto più rapidi del venerdì e una pista decisamente meno sporca.</p>
      <h3>Sims perfetto, Da Costa spreca</h3>
      <p>A migliorarsi maggiormente nella fase decisiva è proprio Sims, quattro decimi più rapido del tempo staccato nel Gruppo 2, pochi millesimi dietro al riferimento relativo fissato da D’Ambrosio. L’inglese di BMW migliora di 4 decimi e chiude in 1’11”476.</p>
      <figure>
        <iframe data-src="https://twitter.com/FIAFormulaE/status/1198164191829471232?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p><b>A mostrare il potenziale per strappare la pole è Antonio Felix Da Costa</b>, record nel primo settore ma con un secondo e, soprattutto, un terzo caratterizzato da errori che lo hanno portato sullo sporco, fuori traiettoria: respinto, in griglia è sesto con 1’14”134. DS Techeetah che vede Jean Eric Vergne sono 11°, nonostante sia sceso in pista nel Gruppo 4, dal quale Buemi ha guadagnato l’accesso in Super Pole con un 1’11”774.</p>
      <p>Nissan in prima fila, 2 decimi dietro BMW e con una seconda tutta da seguire, Di Grassi ed Evans precedono D’Ambrosio – anche per lui difficoltà nel trovare aderenza in Super Pole – e Da Costa.</p>
      <p>
        <a href="https://autosprint.corrieredellosport.it/live/formula_e/live.shtml">
          <b>I tempi e la griglia di partenza dell'ePrix di Ad Diriyah</b>
        </a>
      </p>
      <h3>Gruppo 1 alle porte della Super Pole</h3>
      <p>I protagonisti dell’ePrix di venerdì non fanno meglio della settima posizione, ottenuta da Sam Bird. Il Gruppo 1 non è andato oltre l’1’12”007, miglior tempo ottenuto proprio dal pilota di Envision Virgin.</p>
      <p>Lotterer 10° e Vandoorne 12° hanno limitato i danni di una qualifica sfavorevole per condizioni di pista. Male Nick De Vries, con Mercedes partirà in ultima fila. Deludenti anche le prestazioni di Daniel Abt, 15° con Audi, come di Jani su Porsche (19°) e Calado su Jaguar (22°).</p>
      <p>Il secondo ePrix di Ad Diriyah <b>partirà alle 13:00 ora italiana.</b></p>
      <related>
        <a href="https://www.tuttosport.com/archivio/motori/formula-e"/>
        <a href="https://www.tuttosport.com/news/motori/formula-e/2019/11/22-63653530/formula_e_riad_lotterer_attacco_frenato_dai_dubbi_sulla_carica/?related_news"/>
        <a href="https://www.tuttosport.com/news/motori/formula-e/2019/11/22-63645193/formula_e_bird_firma_gara_1_porsche_e_mercedes_subito_podio/?related_news"/>
        <a href="https://www.tuttosport.com/news/motori/formula-e/2019/11/22-63635219/formula_e_sims_porta_bmw_in_pole_a_riad/?related_news"/>
        <a href="https://www.tuttosport.com/news/motori/formula-e/2019/11/21-63612736/formula_e_stagione_6_al_via_le_novita_regolamentari/?related_news"/>
      </related>
    </article>
  </body>
</html>