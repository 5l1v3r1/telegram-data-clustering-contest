<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ns7.tv/ta/4541m1"/>
    <meta property="og:site_name" content="News7 Tamil"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="வங்கி முறைகேடுகளை தடுக்க ரிசர்வ் வங்கி நடவடிக்கை எடுத்து வருகிறது: நிர்மலா சீதாராமன்"/>
    <meta property="og:description" content="வங்கி முறைகேடுகளை தடுக்க ரிசர்வ் வங்கி நடவடிக்கை எடுத்து வருகிறது: நிர்மலா சீதாராமன்"/>
  </head>
  <body>
    <article>
      <h1>வங்கி முறைகேடுகளை தடுக்க ரிசர்வ் வங்கி நடவடிக்கை எடுத்து வருகிறது: நிர்மலா சீதாராமன்</h1>
      <address><time datetime="2019-11-23T00:00:00+00:00">23 Nov 2019</time> by <a rel="author">niruban</a></address>
      <p>
        <b>ஒவ்வொரு துறையிலும் உள்ள சவால்களை கண்டறிந்து தீர்வுகாண மத்திய அரசு நடவடிக்கை எடுத்து வருகிறது என மத்திய நிதியமைச்சர் நிர்மலா சீதாராமன் தெரிவித்துள்ளார்.</b>
      </p>
      <p>சென்னை அண்ணா சாலையில் உள்ள தனியார் விடுதியில் தென்னிந்திய தொழில் வர்த்தக சபையின் சார்பில் முன்னாள் ஐ.ஏ.எஸ் அதிகாரி  ஜி.ராமச்சந்திரன் 6-வது நினைவு சொற்பொழிவு நடைபெற்றது.இதில் சிறப்பு விருந்தினராக மத்திய நிதியமைச்சர் நிர்மலா சீதாராமன் கலந்துகொண்டார்.அப்போது பேசிய அவர்,பஞ்சாப்-மகாராஷ்டிரா கூட்டுறவு வங்கி முறைகேடு தொடர்பாக விசாரணை நடைபெற்று வருகிறது என கூறினார்.</p>
      <p>வங்கி முறைகேடுகளை தடுக்க ரிசர்வ் வங்கி நடவடிக்கை எடுத்து வருவதாகவும், அதற்கு வலுசேர்க்கும் வகையில் மத்திய அரசு சட்டத்திருத்தம் செய்யும் என்றும் வங்கி வாடிக்கையாளர்கள் கவலையடைய வேண்டாம் என்றும் அவர் தெரிவித்தார்.<br/>பி.எஸ்-6 ரக வாகனங்களை வாங்க மக்கள் திட்டமிடுவதால் பி.எஸ்.-4 ரக வாகன விற்பனையில் சரிவு ஏற்பட்டுள்ளதாகவும் நிர்மலா சீதாராமன் கூறினார்.ஒவ்வொரு துறையும் சவால்களை சந்தித்து வருவதாக கூறிய நிதியமைச்சர், நீண்டகால இலக்கை கருத்தில்கொண்டு தீர்வுகாண்பதற்கு தேவையான நடவடிக்கைகளை மத்திய அரசு எடுத்து வருவதாகவும் தெரிவித்தார்.</p>
    </article>
  </body>
</html>