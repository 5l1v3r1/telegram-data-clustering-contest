<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.israelhayom.co.il/article/709459"/>
    <meta property="og:site_name" content="ישראל היום"/>
    <meta property="article:published_time" content="2019-11-23T00:14:11+00:00"/>
    <meta property="og:title" content="ברצלונה הביסה 73:96 את מכבי תל אביב"/>
    <meta property="og:description" content="כדורסל ישראלי"/>
  </head>
  <body>
    <article>
      <h1>ברצלונה הביסה 73:96 את מכבי תל אביב</h1>
      <h2>הצהובים רשמו הפסד שני ברציפות ביורוליג, לאחר התפרקות במחצית השנייה מול סוללת הכוכבים המקומית • האורחת קלעה 7 נקודות בלבד ברבע האחרון</h2>
      <address><time datetime="2019-11-23T00:14:11+00:00">23 Nov 2019, 00:14</time> by <a rel="author" href="https://www.israelhayom.co.il/writer_articles?tid=222" target="_blank">אבי סגל</a></address>
      <p>הפסד שני ברציפות למכבי תל אביב ביורוליג: הקבוצה הובסה אמש (שישי) בברצלונה 96:73 וירדה למאזן של 4:6. הקטאלנים מבחינתם עלו למאזן של-2:8 וניצבים במקום הראשון במפעל. זה היה הפסד עשירי ברציפות למכבי בברצלונה, כשהניצחון הצהוב האחרון הושג אי שם ב-2006.</p>
      <p>מחצית ראשונה טובה של מכבי לא הספיקה. במחצית השניה היא הייתה רעה ונכנעה בגדול לקבוצה שהיא אולי הטובה באירופה, בראשותו של ניקולה מירוטיץ׳ הנפלא שסיים עם 25 נקודות ו-14 ריבאונדים.</p>
      <p>סקוטי ווילבקין שהיה בספק למשחק בגלל פציעה עלה לשחק בסופו של דבר. דני אבדיה הצעיר פתח בחמישיה. ברצלונה פתחה ב-2:7, אבל מכבי הייתה צמודה אליה לכל אורך כל הרבע הראשון שהסתיים ביתרון 18:21 של המקומיים. זה היה רבע שבו נשרקו לחובת מכבי לא פחות מ-12 עבירות וברצלונה הלכה 10 פעמים לקו העונשין. לזכות מכבי נשרקו רק חמש עבירות.</p>
      <p>ווילבקין היה אחראי לכך שמכבי עלתה ליתרון 24:30 בתחילת הרבע השני, אבל הכוכב של הרבע היה ג׳ון דיברתולומאו שמיעט לשחק בהפסד במילאנו באמצע השבוע. הוא קלע ברבע השני שלוש שלשות וסיים מחצית עם 13 נקודות. מכבי עם רבע מצוין בו קלעה 28 נקודות ו-6 מ-7 לשלוש (אחרי 1 מ-7 ברבע הראשון) ירדה בסיום המחצית ביתרון 43:46.</p>
      <p>ברבע השלישי חל שינוי. מכבי ספגה בו מכבי 31 נקודות כולל ריצת 2:14 של ברצלונה במהלכו שהעלתה ל-57:69 למקומיים. המגמה המשיכה ברבע הרביעי ומכבי נשברה. בארסה רצה ל-68:90 ובדרך לעוד ניצחון משכנע כשברבע האחרון מכבי קולעת שבע נקודות בלבד.</p>
    </article>
  </body>
</html>