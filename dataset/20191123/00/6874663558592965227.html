<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.calcalist.co.il/internet/articles/0,7340,L-3774297,00.html"/>
    <meta property="og:site_name" content="כלכליסט - www.calcalist.co.il"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="רנדי צוקרברג מחפשת השקעות בסטארט-אפים ישראלים"/>
    <meta property="og:description" content="אחותו של מארק צוקרברג, ששימשה בעבר כמנהלת השיווק של פייסבוק, הצטרפה כשותפה כללית לקרן הון-הסיכון סבבה ונצ'רס, שתשקיע בסטארט-אפים ישראלים צעירים בתחומי המדיה. הקרן גייסה 35 מיליון דולר מבכירים בסוני, טיים וורנר וחברות נוספות"/>
  </head>
  <body>
    <article>
      <h1>רנדי צוקרברג מחפשת השקעות בסטארט-אפים ישראלים</h1>
      <h2>אחותו של מארק צוקרברג, ששימשה בעבר כמנהלת השיווק של פייסבוק, הצטרפה כשותפה כללית לקרן הון-הסיכון סבבה ונצ'רס, שתשקיע בסטארט-אפים ישראלים צעירים בתחומי המדיה. הקרן גייסה 35 מיליון דולר מבכירים בסוני, טיים וורנר וחברות נוספות</h2>
      <address><time datetime="2019-11-23T00:00:00+00:00">23 Nov 2019</time> by <a rel="author">מאיר אורבך</a></address>
      <p>קרן הון הסיכון הישראלית אמריקאית סבבה ונצ'רס גייסה 35 מיליון דולר מבכירים בעבר ב- MGM, New Line Cinema, Sony Pictures, Time Warner, WPP . הקרן תשקיע בחברות סטארט אפ ישראליות בשלבים מוקדמים בטכנולוגיות מדיה, בידור, בידור ומוצרים צרכניים.</p>
      <p>הקרן משלבת משקיעים ישראלים מנוסים ומומחי תעשיה מובילים. שני השותפים המובילים את הקרן הם ירון קניג'ר, עד לאחרונה בכיר בקרן רודיום של דניאל רקנטי, ואיש העסקים ג'ארד קאש. בנוסף הצטרפה לקרן רנדי צוקרברג, הבעלים של צוקברג מדיה ואחותו של מרק צוקרברג. הקרן מתכוונת לשמש כגשר בין החדשנות הישראלית לשוק האמריקאי.</p>
      <figure>
        <img src="https://images1.calcalist.co.il/PicServer3/2018/03/07/800729/19_l.jpg"/>
        <figcaption>רנדי צוקרברג <br/>צילום: Ben Arons</figcaption>
      </figure>
      <p>על פי הודעת הקרן, רנדי צוקרברג תשתמש ביכולותיה ומומחיותה בתחום המדיה לסייע לחברות הקרן. במקביל רוברט פרידמן , כיום מנכ"ל Bungalow Media + Entertainment ובעבר סגן נשיא בכיר בטיים וורנר וניו ליין סינמה, יצטרף לקרן כשותף עצמאי.</p>
      <p> </p>
      <p>ירון קניג'ר, השותף הישראלי בקרן, היה עד לאחרונה שותף ברודיום שהשקיעה, בין היתר, ב-Outbrain, Yotpo ו- YieldMo, ירון היה מעורב בסטארט-אפים שנמכרו לחברות כמו פייסבוק, אפל, ואחרות. "יזמים ישראלים משבשים את כל המגזרים העסקיים ומכוונים לתעשיות שבהן יש אפשרות ליצור ערך אמיתי, אמר ירון, "יש הזדמנות ייחודית במיקוד שלנו בתקשורת ובידור, זה המקום שאנחנו נכנסים אליו. המשקיעים שלנו מביאים ניסיון בתעשייה חזקה, מה שיעזור לסטארט-אפים שלנו לבנות ולהרחיב את הטכנולוגיות שלהם ברחבי העולם".</p>
      <p>"הקמנו את סבבה ונצ'רס לבניית גשר בין החדשנות הישראלית לשוק האמריקני", אומרת רנדי צוקרברג, שותפה כללית בקרן. "בדומה לעמק הסיליקון, תל אביב היא מקור ייחודי לחדשנות טכנולוגית. רתימות החדשנות הישראלית לתעשיה היא מפתח משמעותי לעיצוב התעשיה כולה. הצוות שלנו מחויב לעבוד בצמוד עם חברות הפורטפוליו שלנו כדי ליצור ערך, לטפח חדשנות, להאיץ מיזמים ולעזור ליזמים להגשים את החזון הגדול שלהם".</p>
    </article>
  </body>
</html>