<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailythanthi.com/News/India/2019/11/23164102/had-earlier-said-anything-can-happen-in-cricket-and.vpf"/>
    <meta property="og:site_name" content="Dailythnathi.com"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="கிரிக்கெட்டிலும், அரசியலிலும் எதுவும் நடக்கலாம் என்பதை முன்பே கூறியிருந்தேன் - நிதின் கட்கரி"/>
    <meta property="og:description" content="கிரிக்கெட்டிலும், அரசியலிலும் எதுவும் நடக்கலாம் என்பதை முன்பே கூறியிருந்தேன் என மராட்டிய அரசியல் நிலவரம் குறித்து நிதின் கட்கரி கருத்து தெரிவித்துள்ளார்."/>
  </head>
  <body>
    <article>
      <h1>கிரிக்கெட்டிலும், அரசியலிலும் எதுவும் நடக்கலாம் என்பதை முன்பே கூறியிருந்தேன் - நிதின் கட்கரி</h1>
      <h2>கிரிக்கெட்டிலும், அரசியலிலும் எதுவும் நடக்கலாம் என்பதை முன்பே கூறியிருந்தேன் என மராட்டிய அரசியல் நிலவரம் குறித்து நிதின் கட்கரி கருத்து தெரிவித்துள்ளார்.</h2>
      <address>
        <time datetime="2019-11-23T00:00:00+00:00">23 Nov 2019</time>
      </address>
      <p>புதுடெல்லி, மராட்டியத்தில் திடீர் திருப்பமாக அம்மாநில முதல்-மந்திரியாக தேவேந்திர பட்னாவிஸ் இன்று காலை மீண்டும் பதவியேற்றுக்கொண்டார். இதில் அதிரடித் திருப்பமாக தேசியவாத காங்கிரஸ் கட்சியின் மூத்த தலைவர் அஜித் பவார், துணை முதல்-மந்திரியாக பதவியேற்றார். கவர்னர் பகத் சிங் கோஷியாரி பதவிப்பிரமாணம் செய்து வைத்தார்.</p>
      <p>நேற்று வரை சிவசேனாவுக்கு ஆதரவு தெரிவித்த சரத்பவாரின் தேசியவாத காங்கிரஸ், பாஜகவுக்கு திடீரென ஆதரவளித்துள்ளதை அடுத்து மராட்டிய அரசியலில் யாரும் எதிர்பாராதவிதமாக திடீர் திருப்பம் ஏற்பட்டு பெரும் அரசியல் பரபரப்பு நிலவுகிறது.இந்நிலையில், மராட்டிய அரசியல் நிலவரம் குறித்து மத்திய சாலைப் போக்குவரத்துத் துறை மந்திரியும், பாஜக மூத்த தலைவருமான நிதின் கட்கரி கூறுகையில்,நான் ஏற்கனவே தெரிவித்ததைப் போன்று அரசியலும், கிரிக்கெட்டும் ஒன்றுதான். இரண்டிலும் எப்போதும் வேண்டுமானாலும், எது வேண்டுமானாலும் நடக்கும், திடீர் திருப்பங்கள் ஏற்படக்கூடும். எனது அந்த கருத்தை இப்போது அனைவரும் புரிந்து கொண்டிருப்பார்கள் என்று நம்புகிறேன் என தெரிவித்தார்.</p>
    </article>
  </body>
</html>