<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alon.hu/orszagos-hirek/2019/11/torocsik-marit-koszontotte-szuletesnapjan-a-nemzeti-szinhaz"/>
    <meta property="og:site_name" content="ALON"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="Törőcsik Marit köszöntötte születésnapján a Nemzeti Színház"/>
    <meta property="og:description" content="Együtt ünnepelte 84. születésnapját Törőcsik Marival a Nemzeti Színház."/>
  </head>
  <body>
    <article>
      <h1>Törőcsik Marit köszöntötte születésnapján a Nemzeti Színház</h1>
      <address>
        <time datetime="2019-11-23T00:00:00+00:00">23 Nov 2019</time>
      </address>
      <p>
        <b>Együtt ünnepelte 84. születésnapját Törőcsik Marival a Nemzeti Színház.</b>
      </p>
      <p><b>Együtt ünnepelte 84. születésnapját Törőcsik Marival a Nemzeti Színház</b> - közölte az intézmény szombaton az MTI-vel.</p>
      <p>A Nemzet Színésze és a Nemzet Művésze címmel is kitüntetett, Kossuth-nagydíjas, kétszeres Kossuth-, Jászai Mari- és Balázs Béla-díjas művésznőt - a teátrum képviseletében - egyik kedvenc színpadi partnere, Trill Zsolt színművész, valamint egykori kollégái látogatták meg velemi otthonában.</p>
      <p>Az ünnepeltet virágcsokorral és a Nemzeti Színház aranyszínű logójával díszített köntössel ajándékozták meg.</p>
      <p>Törőcsik Mari boldog volt attól, hogy ha már ő nem tud elmenni a Nemzeti Színházba, kedvenc színháza idén is ellátogatott hozzá - írta az intézmény.</p>
    </article>
  </body>
</html>