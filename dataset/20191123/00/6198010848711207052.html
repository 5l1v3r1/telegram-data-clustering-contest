<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lanostratv.it/2019/11/amici-19-alessandra-celentano-contro-steffens-non-fare-il-maestrino/"/>
    <meta property="og:site_name" content="LaNostraTv"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="Amici 19, Alessandra Celentano contro Steffens: “Non fare il maestrino!”"/>
    <meta property="og:description" content="Alessandra Celentano sbotta contro Timor Steffens ad Amici 19: cosa è successo Non è andato giù a Timor Steffens il fatto che il ballerino sudamericano"/>
  </head>
  <body>
    <article>
      <h1>Amici 19, Alessandra Celentano contro Steffens: “Non fare il maestrino!”</h1>
      <address><time datetime="2019-11-23T00:00:00+00:00">23 Nov 2019</time> by <a rel="author" href="https://www.lanostratv.it/author/marcosantoro/" target="_blank">Marco Santoro</a></address>
      <figure>
        <img src="https://i0.wp.com/www.lanostratv.it/wp-content/uploads/2019/11/foto_alessandra_celentano_amic_19_contro_timor_steffens.jpg"/>
      </figure>
      <h3>Alessandra Celentano sbotta contro Timor Steffens ad Amici 19: cosa è successo</h3>
      <p>Non è andato giù a <b>Timor Steffens</b> il fatto che il ballerino sudamericano Javier, che ha sfidato <b>Valentin Alexandru</b>, sia stato fortemente voluto da <b>Alessandra Celentano</b>. Il maestro di <b>Amici 19</b> ha litigato animatamente con la collega, che ha chiesto e ottenuto che anche Valentin entrasse come allievo. <b>Alessandra Celentano è sbottata contro Timor Steffens</b> sostenendo che ha molto più esperienza di lui:</p>
      <blockquote>“Non fare il maestrino con me, non te lo puoi permettere”.</blockquote>
      <p>Timor non è stato in silenzio e ha replicato sostenendo che Alessandra abbia la mente chiusa ed è rimasta dentro <b>Amici di Maria De Filippi</b> per troppo tempo:</p>
      <blockquote>“Ti sei dimenticata del mondo fuori di qui. Sono anni che viaggio, ho visto tanti stili”.</blockquote>
      <p>Un siparietto, questo, arrivato già alla seconda puntata del pomeridiano del talent. Chissà quali altri scontri ci riserveranno entrambi durante la diciannovesima edizione.</p>
      <h3>Amici 19, Alessandra Celentano contestata da Natalia Titova su Valentin Alexandru</h3>
      <p>Come è noto dalle <b>anticipazioni di Amici 19, Valentin Alexandru</b>, pur perdendo contro lo sfidante Javier, è rimasto nella Scuola e ha ottenuto il banco. Poco prima della votazione <b>Natalia Titova</b> ha fatto il suo ingresso nello studio invitando gli insegnanti di ballo ad essere obiettivi. Secondo l’ex volto di Ballando con le Stelle di Milly Carlucci, <b>Valentin Alexandru</b> è un bravissimo ballerino di danza latino ed è il numero uno della sua classe. Inoltre non ha trovato giusto questa competizione e la <b>sfida con Javier ad Amici</b>:</p>
      <blockquote>“Ha grande forza ed espressività e una forte presenza scenica. Non trovo giusto che un ballerino con tutte queste qualità indossi una maglia con il punto di domanda”.</blockquote>
      <p><b>Alessandra Celentano</b>, invece, ha ribadito che per lei la danza è universale e non ha mai parlato di stili di danza, ma di bravura di un ballerino. Questa settimana <b>Valentin Alexandru ad Amici 19 <a href="https://www.lanostratv.it/2019/11/anticipazioni-amici-sabato-skioffi-ammesso-celentano-contro-steffens/">si è scontrato con la Celentano</a></b> dimostrando di non voler studiare:</p>
      <blockquote>“Per me tutti i ballerini potrebbero non avere la maglia da titolare”.</blockquote>
      <h3>Alessandra Celentano ad Amici 19 contesta Valentin Alexandru e preferisce Javier</h3>
      <p>In più occasioni, nel corso della puntata di oggi di <b>Amici di Maria De Filippi, Alessandra Celentano</b> ha dichiarato che Javier è molto più bravo rispetto a <b>Valentin Alexandru</b> e a tutti gli altri ballerini che sono stati selezionati per comporre la classe della diciannovesima edizione:</p>
      <blockquote>“Non c’è confronto. Lui è ad un livello superiore. Tutti gli altri potrebbero andare a casa. Non ha avversari”.</blockquote>
      <p><b>Alessandra Celentano ad Amici</b> ha fatto storcere il naso ai suoi colleghi ed è stata contestata dal pubblico presente in studio.</p>
    </article>
  </body>
</html>