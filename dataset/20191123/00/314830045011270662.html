<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tabnak.ir/fa/news/939197/%D8%AD%D9%85%D9%84%D9%87-%D9%87%DA%A9%D8%B1%E2%80%8C%D9%87%D8%A7-%D8%A8%D9%87-%D8%B4%D8%B1%DA%A9%D8%AA-%DA%AF%D9%88%D8%B4%DB%8C-%D8%B3%D8%A7%D8%B2-%DA%86%DB%8C%D9%86%DB%8C"/>
    <meta property="og:site_name" content="تابناک | TABNAK"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="حمله هکر‌ها به شرکت گوشی ساز چینی"/>
    <meta property="og:description" content="شرکت وان پلاس یکی از شرکت‌های چینی سازنده گوشی‌های هوشمند، از یک حمله هکری به فروشگاه اینترنتی خود خبر داد.به گزارش خبرگزاری فارس به نقل از زددی نت، حمله هکری به فروشگاه آنلاین وان پلاس توسط این شرکت چینی تایید شد. این حمله هفته قبل رخ داده است.هکر‌ها بعد از نفوذ به این فروشگاه به اطلاعات مربوط به خرید‌های قبلی مشتریان وان پلاس دست یافته اند. از جمله اطلاعاتی که به این شیوه افشا شده اند می‌توان به نام و نام خانوادگی، شماره تماس، ایمیل‌ها و آدرس ارسال بسته خریداری شده اشاره کرد. با این حال هیچ کلمه عبور یا اطلاعات مالی از این طریق افشا نشده است.بررسی‌های اولیه نشان می‌دهد یک آسیب پذیری امنیتی در وب سایت وان پلاس عامل موفقیت حمله یادشده بوده است. البته این شرکت هنوز جزئیات بیشتری در این زمینه افشا نکرده است. وان پلاس وعده داده بررسی‌های بیشتری در این زمینه انجام می‌دهد تا تضمین شود که مشکل امنیتی مشابهی در این وب سایت وجود ندارد.وان پلاس می‌گوید موضوع را به اطلاع مشتریان خود رسانده و در حال همکاری با مقامات امنیتی برای شناسایی عوامل این حمله هکری است. پیش از این در ژانویه سال ۲۰۱۸ هم هکر‌ها به اطلاعات حدود ۴۰ هزار…"/>
  </head>
  <body>
    <article>
      <h1>حمله هکر‌ها به شرکت گوشی ساز چینی</h1>
      <address>
        <time datetime="2019-11-23T00:00:00+00:00">23 Nov 2019</time>
      </address>
      <p>شرکت وان پلاس یکی از شرکت‌های چینی سازنده گوشی‌های هوشمند، از یک حمله هکری به فروشگاه اینترنتی خود خبر داد.<br/><br/>به گزارش خبرگزاری فارس به نقل از زددی نت، حمله هکری به فروشگاه آنلاین وان پلاس توسط این شرکت چینی تایید شد. این حمله هفته قبل رخ داده است.<br/><br/>هکر‌ها بعد از نفوذ به این فروشگاه به اطلاعات مربوط به خرید‌های قبلی مشتریان وان پلاس دست یافته اند. از جمله اطلاعاتی که به این شیوه افشا شده اند می‌توان به نام و نام خانوادگی، شماره تماس، ایمیل‌ها و آدرس ارسال بسته خریداری شده اشاره کرد. با این حال هیچ کلمه عبور یا اطلاعات مالی از این طریق افشا نشده است.<br/><br/>بررسی‌های اولیه نشان می‌دهد یک آسیب پذیری امنیتی در وب سایت وان پلاس عامل موفقیت حمله یادشده بوده است. البته این شرکت هنوز جزئیات بیشتری در این زمینه افشا نکرده است. وان پلاس وعده داده بررسی‌های بیشتری در این زمینه انجام می‌دهد تا تضمین شود که مشکل امنیتی مشابهی در این وب سایت وجود ندارد.<br/><br/>وان پلاس می‌گوید موضوع را به اطلاع مشتریان خود رسانده و در حال همکاری با مقامات امنیتی برای شناسایی عوامل این حمله هکری است. پیش از این در ژانویه سال ۲۰۱۸ هم هکر‌ها به اطلاعات حدود ۴۰ هزار کاربر وان پلاس دسترسی یافته بودند.</p>
    </article>
  </body>
</html>