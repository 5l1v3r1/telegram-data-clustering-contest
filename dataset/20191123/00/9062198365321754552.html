<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3385597/marmara-fayi-kirilirsa-istanbulda-72-buyuklukte-deprem-olur"/>
    <meta property="og:site_name" content="Milli Gazete"/>
    <meta property="article:published_time" content="2019-11-23T00:28:00+00:00"/>
    <meta property="og:title" content="&quot;Marmara fayı kırılırsa İstanbul'da 7.2 büyüklükte deprem olur&quot;"/>
    <meta property="og:description" content="Deprem uzmanı Prof. Dr. Naci Görür, İstanbul açıklarında meydana gelen depremlerin büyük depremin habercisi olduğunu söyledi."/>
  </head>
  <body>
    <article>
      <h1>"Marmara fayı kırılırsa İstanbul'da 7.2 büyüklükte deprem olur"</h1>
      <h2>Deprem uzmanı Prof. Dr. Naci Görür, İstanbul açıklarında meydana gelen depremlerin büyük depremin habercisi olduğunu söyledi.</h2>
      <address>
        <time datetime="2019-11-23T00:28:00+00:00">23 Nov 2019, 00:28</time>
      </address>
      <p>Deprem uzmanı Prof. Dr. Naci Görür, İstanbul'da geçen aylarda meydana gelen depremlere ilişkin dikkat çeken paylaşımlarda bulundu.</p>
      <p>Sosyal medya hesabı twitter üzerinden Marmara Denizi'nde deprem hareketliliğinin olduğunu ifade eden Bilim Akademisi Üyesi Prof. Dr. Görür, geçen aylarda meydana gelen depremlerin Marmara Denizi'ndeki fayların kırılmasını tetikleyebileceğini söyledi.</p>
      <p>6 Eylül'de İstanbul'da yaşanan 5.8 büyüklüğündeki depremin Çekmece açıkları ile Orta Marmara Çukuru arasındaki kolda kırılmaları başlattığını söyleyen Prof. Dr. Görür, şu açıklamayı yaptı:</p>
      <blockquote>"Bizim ilk kırılacağını düşündüğümüz fay Çekmece açıkları ile Orta Marmara Çukuru arasındaki kol. Bu kol yaklaşık 70 km uzunlukta. Kırılırsa en az 7.2 büyüklükte deprem üretir. Son 24-26 Eylül depremleri hariç bu kol üzerinde önemli bir deprem yoktu ve kilitliydi. Bu son depremler kırılmaların başladığını gösterdi ve bizi korkuttu. Şimdi gözümüz kulağımız bu fayda ama doğa bizi ters köşeye yatırıp Adalar güneyindeki fayı da kırabilir. Bu fay yaklaşık 65 km ve kırılırsa en fazla 7’ler mertebesinde bir deprem üretir."</blockquote>
    </article>
  </body>
</html>