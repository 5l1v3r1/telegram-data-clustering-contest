<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lanostratv.it/2019/11/tali-e-quali-vincenzo-salemme-commosso-ho-visto-la-sua-sofferenza/"/>
    <meta property="og:site_name" content="LaNostraTv"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="Tali e quali, Vincenzo Salemme commosso: “Ho visto la sua sofferenza”"/>
    <meta property="og:description" content="Tali e quali, Vincenzo Salemme si commuove per l'interpretazione di Adonà Mamo di Maria Callas Durante la puntata speciale del programma di Carlo Conti"/>
  </head>
  <body>
    <article>
      <h1>Tali e quali, Vincenzo Salemme commosso: “Ho visto la sua sofferenza”</h1>
      <address><time datetime="2019-11-23T00:00:00+00:00">23 Nov 2019</time> by <a rel="author" href="https://www.lanostratv.it/author/redazionelanostratv/" target="_blank">LaNostraTv Redazione</a></address>
      <figure>
        <img src="https://i1.wp.com/www.lanostratv.it/wp-content/uploads/2019/11/foto_vincenzo_salemme_tali_e_quali.jpg"/>
      </figure>
      <h3>Tali e quali, Vincenzo Salemme si commuove per l’interpretazione di Adonà Mamo di Maria Callas</h3>
      <p>Durante la puntata speciale del programma di <b>Carlo Conti</b> Tali e quali che è la versione per persone comuni del più noto <b>Tale e Quale Show</b>, <b>Vincenzo Salemme</b> si è commosso. A far commuovere il giudice napoletano è stata l’interpretazione della grande soprano Maria Callas da parte di Adonà Mamo, un ragazzo originario di Siracusa con la passione per la musica lirica e la voce da soprano. La sua bellissima interpretazione ha convinto tutti tanto che alla fine ha ricevuto una standing ovation.<b> Vincenzo Salemme</b> si è addirittura commosso ed ha dichiarato:</p>
      <blockquote>“La Callas mi commuove sempre quando l’ascolto, ma con te mi sono commosso perché ho rivisto la sua stessa sofferenza”</blockquote>
      <p>Oltre a <b>Salemme</b> anche gli altri giudici si sono congratulati con il ragazzo e <b>Loretta Goggi</b> si è lasciata sfuggire un “brava”.</p>
      <h3>Loretta Goggi, gaffe a Tali e Quali: “Scusami se ti ho detto brava”</h3>
      <p>La peculiarità del ragazzo ha sorpreso tutti gli altri giudici e mentre <b>Gigi D’Alessio</b> gli ha fatto i complimenti per come è riuscito a reggere le note alte. <b>Loretta Goggi</b> invece ha ammesso: “<i>Scusami se ti ho detto brava”</i>, infatti subito dopo l’interpretazione si è complimentata dicendo appunto brava ma ha spiegato che il lapsus è stato causato dal fatto che in tanti anni di Tale e quale nessun uomo aveva mai interpretato la soprano ed invece lui c’è riuscito benissimo. Anche <b>Vanessa Incontrada,</b> che recentemente ha svelato <a href="https://www.lanostratv.it/2019/11/vanessa-incontrada-retroscena-choc-sul-padre-pensava-fosse-morto/"><b>un aneddoto sul padre</b></a> e Giorgio Panariello si sono complimentati increduli.</p>
      <h3>Antonella Clerici si congratula con Carlo Conti per Tali e Quali</h3>
      <p>Oltre a quelli già citati ha vestito il ruolo del giudice in puntata anche <b>Antonella Clerici</b>, che dopo le diatribe con la Rai, a dicembre condurrà su Rai lo Zecchino D’Oro proprio con <b>Carlo Conti</b>. La conduttrice ha rivelato al collega di apprezzare molto questo format e che dovrebbe seriamente pensare a fare più puntata. Carlo Conti ha ammesso che tutto dipende da come andrà questa puntata pilota.</p>
    </article>
  </body>
</html>