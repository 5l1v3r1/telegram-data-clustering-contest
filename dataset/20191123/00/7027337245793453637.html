<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/699694/%D9%BE%D8%B1%D8%AF%DB%8C%D8%B3-%D8%B3%DB%8C%D9%86%D9%85%D8%A7%DB%8C%DB%8C-%DA%86%D8%A7%D8%B1%D8%B3%D9%88-%D9%85%DB%8C%D8%B2%D8%A8%D8%A7%D9%86-%D8%AC%D8%B4%D9%86%D9%88%D8%A7%D8%B1%D9%87-%D8%B3%DB%8C%D9%86%D9%85%D8%A7%D8%AD%D9%82%DB%8C%D9%82%D8%AA"/>
    <meta property="og:site_name" content="عصر ايران"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="پردیس سینمایی چارسو میزبان جشنواره «سینماحقیقت»"/>
    <meta property="og:description" content="برای چهارمین سال متوالی، پردیس سینمایی چارسو میزبان جشنواره بین‌المللی فیلم مستند ایران «سینماحقیقت» شد."/>
  </head>
  <body>
    <article>
      <h1>پردیس سینمایی چارسو میزبان جشنواره «سینماحقیقت»</h1>
      <address><time datetime="2019-11-23T00:00:00+00:00">23 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/9/2/1039711_610.jpg"/>
      </figure>
      <p>برای چهارمین سال متوالی، پردیس سینمایی چارسو میزبان جشنواره بین‌المللی فیلم مستند ایران «سینماحقیقت» شد.</p>
      <p>به گزارش خبرگزاری مهر به نقل از روابط عمومی جشنواره بین‌المللی «سینماحقیقت»، پردیس سینمایی چارسو واقع در خیابان جمهوری، تقاطع پل حافظ، با برخورداری از ۶ سالن مجهز، از صبح روز ۱۸ آذرماه تا شامگاه ۲۴ آذر ۹۸، میزبان سیزدهمین جشنواره بین‌المللی «سینماحقیقت» خواهد بود.</p>
      <p>امسال عموم صاحبان آثار، اعضای صنوف، عوامل و دست‌اندرکاران سینمای مستند، اهالی رسانه، هنرجویان کارگاه‌های آموزشی و علاقه مندان فیلم مستند (باشگاه مستند)، تنها با ثبت‌نام روی وب‌سایت جشنواره و دریافت کارت، امکان رزرو بلیت هر سانس برای ورود به سالن‌ها را به دست خواهند آورد. ضمن این که برای خرید بلیت تک‌سانس توسط سایر دوستداران فیلم مستند به میزان محدود هم پیش‌بینی‌هایی شده که متعاقباً اعلام خواهد شد.</p>
      <p>کارگاه‌های آموزشی جشنواره «سینماحقیقت» در سالن شماره ۲ چارسو و بازار فیلم مستند نیز در انتهای طبقه ششم این مجموعه برپا خواهد شد. اتاق VIP، پلاتوی برنامه‌ زنده شبکه ۴ و سایر برنامه‌های تلویزیونی و رادیویی، جلسات فیلم - خبر، video Library، غرفه‌ بخش‌های مختلف جشنواره اعم از دبیرخانه، روابط عمومی، وب‌سایت، ستاد خبری، نشریه روزانه، پژوهش، بازرگانی، بین‌الملل، غرفه فروش، کانتر ارائه بلیت و ... هم در طبقه ششم پردیس چارسو مستقر خواهند شد.</p>
      <p>فرصت برای ثبت‌نام کارگاه‌های «سینماحقیقت» روی وب‌سایت www.irandocfest.ir هنوز مهیا است. ثبت‌نام باشگاه مستند هم به زودی آغاز خواهد شد.</p>
    </article>
  </body>
</html>