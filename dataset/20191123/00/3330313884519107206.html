<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/904809/koeman-van-die-drie-is-er-n-voetballer-geweest-de-anderen-schockeren-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-23T00:05:00+00:00"/>
    <meta property="og:title" content="Koeman: 'Van die drie is er één voetballer geweest. De anderen shockeren'"/>
    <meta property="og:description" content="Bondscoach Ronald Koeman reageerde na de wedstrijd tegen Noord-Ierland, waarin Oranje zich wist te plaatsen voor het EK, behoorlijk geprikkeld en leek het even gehad te hebben met de kritiek op het Nederlands elftal. Koeman beet van zich af en kwam daar vrijdagavond op terug. Koeman baalt ervan dat de analisten de ene keer vinden dat Nederland favoriet is en er de andere keer niets van kan. &quot;Soms borrelt er iets. De spelers hebben jarenlang shit over zich heen gehad over het Nederlands elftal. Alles was slecht, maar er waren toen redenen om negatief te zijn. Dat vind ik nu niet&quot;, zegt Koeman bij Beau. Koeman stoort zich en sneert: 'Nu hebben de kenners wat te doen komende zomer' Koeman: &quot;We spelen in Amsterdam, maar voor je gevoel speel je ergens anders&quot;"/>
  </head>
  <body>
    <article>
      <h1>Koeman: 'Van die drie is er één voetballer geweest. De anderen shockeren'</h1>
      <address>
        <time datetime="2019-11-23T00:05:00+00:00">23 Nov 2019, 00:05</time>
      </address>
      <p>
        <b>Bondscoach Ronald Koeman reageerde na de wedstrijd tegen Noord-Ierland, waarin Oranje zich wist te plaatsen voor het EK, behoorlijk geprikkeld en leek het even gehad te hebben met de kritiek op het Nederlands elftal. Koeman beet van zich af en kwam daar vrijdagavond op terug.</b>
      </p>
      <p>Koeman baalt ervan dat de analisten de ene keer vinden dat Nederland favoriet is en er de andere keer niets van kan. "Soms borrelt er iets. De spelers hebben jarenlang shit over zich heen gehad over het Nederlands elftal. Alles was slecht, maar er waren toen redenen om negatief te zijn. Dat vind ik nu niet", zegt Koeman bij <i>Beau.</i></p>
      <p>Presentator Beau van Erven Dorens leest kritiek voor van Willem van Hanegem, Johan Derksen en Valentijn Driessen. "Kritisch zijn is iets anders dan negatief zijn. Je noemt een aantal namen waarvan er één voetballer is geweest (Van Hanegem, red.). Die heeft nog een beetje recht van spreken. De andere namen shockeren."</p>
      <p>"Het doet me soms pijn, omdat juist dat soort mensen ook nog een podium in Nederland krijgt. Blijkbaar is daar behoefte aan en trekt dat kijkcijfers. De spelers ergeren zich ook, maar ik neem het wel voor ze op. Je weet dat zij het laatste pennetje of de laatste microfoon hebben, dus je krijgt hem driedubbel terug als je er wat van zegt. Dat maakt me niet uit, maar ik ben het voor een tijdje wel weer even kwijt."</p>
      <related>
        <h4>Lees meer</h4>
        <a href="https://www.voetbalprimeur.nl/nieuws/904229/koeman-stoort-zich-en-sneert-nu-hebben-de-kenners-wat-te-doen-komende-zomer-.html?itm_source=www.voetbalprimeur.nl&amp;itm_medium=highlighted-content"/>
        <a href="https://www.voetbalprimeur.nl/nieuws/904806/koeman-we-spelen-in-amsterdam-maar-voor-je-gevoel-speel-je-ergens-anders-.html?itm_source=www.voetbalprimeur.nl&amp;itm_medium=highlighted-content"/>
      </related>
    </article>
  </body>
</html>