<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/699585/%D9%88%D8%A7%DA%A9%D9%86%D8%B4-%D8%AF%D8%A8%D9%8A%D8%B1%DA%A9%D9%84-%D8%A7%D8%AA%D8%AD%D8%A7%D8%AF%D9%8A%D9%87-%D8%B9%D8%B1%D8%A8-%D8%A8%D9%87-%D8%A8%D9%87%E2%80%8C%D8%B1%D8%B3%D9%85%D9%8A%D8%AA%E2%80%8C%D8%B4%D9%86%D8%A7%D8%AE%D8%AA%D9%86-%D8%B3%D9%81%D9%8A%D8%B1-%D9%8A%D9%85%D9%86-%D8%AF%D8%B1-%D8%AA%D9%87%D8%B1%D8%A7%D9%86"/>
    <meta property="og:site_name" content="عصر ايران"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="واکنش دبيرکل اتحاديه عرب به به‌رسميت‌شناختن سفير يمن در تهران"/>
    <meta property="og:description" content="دبير کل اتحاديه عرب گفت اقدام ايران در به‌رسميت‌شناختن سفير يمن در تهران نقض قوانين بين‌المللي است."/>
  </head>
  <body>
    <article>
      <h1>واکنش دبيرکل اتحاديه عرب به به‌رسميت‌شناختن سفير يمن در تهران</h1>
      <address><time datetime="2019-11-23T00:00:00+00:00">23 Nov 2019</time> by <a rel="author">عصر ايران</a></address>
      <p>دبير کل اتحاديه عرب گفت اقدام ايران در به‌رسميت‌شناختن سفير يمن در تهران نقض قوانين بين‌المللي است.</p>
      <p>به گزارش اسکاي‌نيوز عربي، احمد ابوالغيط، دبير کل اتحاديه عرب، اقدام ايران در به‌رسميت‌شناختن سفير جديد يمن در تهران و واگذاري ساختمان سفارت اين کشور در تهران به وي را محکوم کرد.</p>
      <p>وي گفت: اين اقدام نقض آشکار عرف ديپلماسي و منشور سازمان ملل، نقض توافق وين درباره روابط ديپلماتيک و امور کنسولگري و همچنين نقض قطع‌نامه‌هاي ذي‌ربط شوراي امنيت به‌ویژه قطع‌نامه 2216 است.</p>
      <p>از سوي ديگر، يک منبع مسئول در دبيرخانه عمومي سازمان ملل با طرح ادعاهايي عليه جمهوري اسلامي ايران و حمايت از دولت مستعفي يمن، مدعي شد: اين اقدام نشان‌دهنده پافشاري ايران در تداوم فعاليت‌هاي خصمانه به منظور ايجاد بي‌ثباتي در يمن و همچنين تهديد همسايگان آن است.</p>
      <p>بر اساس اعلام شبکه سعودي العربيه، وزارت خارجه دولت مستعفي يمن نيز در بيانيه‌اي با متهم‌کردن ايران به حمايت از تروريسم و نقض قوانين بين‌المللي، اقدام ايران در به‌رسميت‌شناختن سفير جديد يمن در تهران را محکوم کرد.</p>
    </article>
  </body>
</html>