<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.mirmalas.com/news/107905/%D8%AB%D8%A8%D8%AA%E2%80%8C%D9%86%D8%A7%D9%85-%DB%B1%DB%B5%DB%B0%DB%B0-%D9%88%D8%A7%D8%AD%D8%AF-%D8%A7%D9%82%D8%AA%D8%B5%D8%A7%D8%AF%DB%8C-%D9%84%D8%B1%D8%B3%D8%AA%D8%A7%D9%86-%D8%AF%D8%B1-%D8%B7/"/>
    <meta property="og:site_name" content="میرملاس نیوز"/>
    <meta property="article:published_time" content="2019-11-23T00:42:00+00:00"/>
    <meta property="og:title" content="ثبت‌نام ۱۵۰۰ واحد اقتصادی لرستان در طرح کارورزی"/>
    <meta property="og:description" content="علی آشتاب در گفت‌وگو با ایسنا با بیان این‌که واحدهای اقتصادی استان می‌توانند از این طرح برای جذب فارغ‌التحصیلان دانشگاهی استفاده کنند، اظهار کرد: از ابتدای شروع این طرح تاکنون تعداد ۱۵۰۰ واحد اقتصادی پذیرنده در طرح کارورزی ثبت‌نام کرده که از این تعداد ۵۸۹ واحد اقتصادی مجوز پذیرش را دریافت کرده و نسبت به […]"/>
  </head>
  <body>
    <article>
      <h1>ثبت‌نام ۱۵۰۰ واحد اقتصادی لرستان در طرح کارورزی</h1>
      <address>
        <time datetime="2019-11-23T00:42:00+00:00">23 Nov 2019, 00:42</time>
      </address>
      <p>
        <i>علی آشتاب در گفت‌وگو با ایسنا با بیان این‌که واحدهای اقتصادی استان می‌توانند از این طرح برای جذب فارغ‌التحصیلان دانشگاهی استفاده کنند، اظهار کرد: از ابتدای شروع این طرح تاکنون تعداد ۱۵۰۰ واحد اقتصادی پذیرنده در طرح کارورزی ثبت‌نام کرده که از این تعداد ۵۸۹ واحد اقتصادی مجوز پذیرش را دریافت کرده و نسبت به […]</i>
      </p>
      <p>علی آشتاب در گفت‌وگو با ایسنا با بیان این‌که واحدهای اقتصادی استان می‌توانند از این طرح برای جذب فارغ‌التحصیلان دانشگاهی استفاده کنند، اظهار کرد: از ابتدای شروع این طرح تاکنون تعداد ۱۵۰۰ واحد اقتصادی پذیرنده در طرح کارورزی ثبت‌نام کرده که از این تعداد ۵۸۹ واحد اقتصادی مجوز پذیرش را دریافت کرده و نسبت به بکارگیری کاروز اقدام کرده‌اند.</p>
      <p>وی با اشاره به این‌که برنامه‌های هفته کار و کارآفرینی از ۲۷ آبان‌ماه آغاز شده، اظهار کرد: برنامه‌های مختلفی با هدف توسعه فرهنگ کار و ایجاد ارتباط منطقی صنعت با دانشگاه طی این هفته در استان اجرا می‌شود.</p>
      <p>این مسئول ادامه داد: در این راستا توسط مراکز مشاوره کارآفرینی در شهرهای خرم‌آباد، بروجرد و دورود مشاوره‌های رایگان ارائه و کارگاه‌های آموزشی برای واحدهای فناور برگزار خواهد شد.</p>
      <p>آشتاب با اشاره به رونمایی اولین کوره‌های قوسی پلاسمای تک‌الکترود ذوب فلزات و سنگ‌های معدنی در دورود، عنوان کرد: همچنین رونمایی از نخستین واحد زنجیره‌ای تولید، تأمین و توزیع طیور در بروجرد، از برنامه‌های این هفته است.</p>
      <p>مدیرکل تعاون، کار و رفاه اجتماعی لرستان تصریح کرد: دوره آموزشی پرندگان زینتی، رونمایی از مرکز نوآوری رشد پویانمایی بروجرد، نشست‌های دانشجویی، افتتاح انجمن صنایع دستی، هنرهای سنتی و سوغاتی و انعقاد تفاهم‌نامه چندجانبه به‌منظور پیشبرد اهداف کارآفرینی طی هفته جاری انجام می‌شود.</p>
      <p>وی تأکید کرد: طرح کارورزی از اقدامات دولت برای اشتغال دانش‌آموختگان است که پیش‌بینی می‌شود تا پایان سال حدود ۴۰۰ نفر دیگر به واحدهای تولیدی معرفی شوند.</p>
      <p>آشتاب با بیان این‌که واحدهای اقتصادی استان می‌توانند از این طرح برای جذب فارغ‌التحصیلان دانشگاهی استفاده کنند، اظهار کرد: از ابتدای شروع این طرح تاکنون تعداد ۱۵۰۰ واحد اقتصادی پذیرنده در طرح کارورزی ثبت‌نام کرده که از این تعداد ۵۸۹ واحد اقتصادی مجوز پذیرش را دریافت کرده و نسبت به بکارگیری کاروز اقدام کرده‌اند.</p>
      <p>این مسئول تصریح کرد: در طرح کارورزی، مشوق‌هایی مانند معافیت‌های بیمه‌ای و یارانه دستمزد به‌مدت یک‌سال، در صورت جذب کارورز، برای کارفرما در نظر گرفته شده که باید با اطلاع‌رسانی دقیق، در بخش‌های مختلف صنعت، کشاورزی و به‌ویژه فنی و مهندسی و خدمات از آن استفاده شود.</p>
      <p>وی ادامه داد:‌ در این طرح، کارورز با قرار گرفتن در محیط کار ضمن فرا گرفتن آموزش‌های لازم بعداز یک دوره، فرصت استخدام از سوی کارفرما را دارد و در غیر این‌صورت با توجه به کسب مهارت در مدت کارورزی، می‌تواند وارد بازار کار شود و قابلیت تبدیل شدن به یک کارآفرین را داشته باشد.</p>
      <p>انتهای پیام</p>
      <p>درج شده توسط :</p>
    </article>
  </body>
</html>