<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.metrovaartha.com/news/41276/sfi-workers-clash-in-alappuzha-sd-college"/>
    <meta property="og:site_name" content="Metro Vaartha"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="സഹപ്രവര്‍ത്തകന്‍റെ തലയടിച്ചു പൊട്ടിച്ചു; എസ്എഫ്ഐ നേതാക്കൾ റിമാൻ‌ഡിൽ"/>
    <meta property="og:description" content="ആലപ്പുഴ: സഹപ്രവർത്തകന്‍റെ തലയടിച്ചു പൊട്ടിച്ച കേസിൽ എസ്എഫ്ഐ യൂണിറ്റ് സെക്രട്ടറിയും ജോയിന്‍റ് സെക്രട്ടറിയും റിമാൻഡിൽ. ആലപ്പുഴ എസ്ഡി കോളെജ് എസ്എഫ്ഐ യൂണിറ്റ് അംഗമായ സല്‍മാന്‍റെ തലയടിച്ചു പൊട്ടിച്ച കേസിലാണ് യൂണിറ്റ് സെക്രട്ടറി അജയ് ചക്രവര്‍ത്തി, ജോയിന്‍റ് സെക്രട്ടറി അഭിജിത്ത് എന്നിവർ വധശ്രമ കേസിൽ റിമാൻഡിലായത്. യൂണിയൻ തെരഞ്ഞെടുപ്പുമായി ബന്ധപ്പെട്ട തർക്കത്തെ തുടർന്നാണ് എസ്എഫ്ഐ പ്രവർത്തകർ തമ്മിലടിച്ചത്."/>
  </head>
  <body>
    <article>
      <h1>സഹപ്രവര്‍ത്തകന്‍റെ തലയടിച്ചു പൊട്ടിച്ചു; എസ്എഫ്ഐ നേതാക്കൾ റിമാൻ‌ഡിൽ </h1>
      <address>
        <time datetime="2019-11-23T00:00:00+00:00">23 Nov 2019</time>
      </address>
      <p>ആലപ്പുഴ എസ്ഡി കോളെജ് എസ്എഫ്ഐ യൂണിറ്റ് അംഗമായ സല്‍മാന്‍റെ തലയടിച്ചു പൊട്ടിച്ച കേസിലാണ് യൂണിറ്റ് സെക്രട്ടറി അജയ് ചക്രവര്‍ത്തി, ജോയിന്‍റ് സെക്രട്ടറി അഭിജിത്ത് എന്നിവർ വധശ്രമ കേസിൽ റിമാൻഡിലായത്.</p>
      <p>ആലപ്പുഴ: സഹപ്രവർത്തകന്‍റെ തലയടിച്ചു പൊട്ടിച്ച കേസിൽ എസ്എഫ്ഐ യൂണിറ്റ് സെക്രട്ടറിയും ജോയിന്‍റ് സെക്രട്ടറിയും റിമാൻഡിൽ. ആലപ്പുഴ എസ്ഡി കോളെജ് എസ്എഫ്ഐ യൂണിറ്റ് അംഗമായ സല്‍മാന്‍റെ തലയടിച്ചു പൊട്ടിച്ച കേസിലാണ് യൂണിറ്റ് സെക്രട്ടറി അജയ് ചക്രവര്‍ത്തി, ജോയിന്‍റ് സെക്രട്ടറി അഭിജിത്ത് എന്നിവർ വധശ്രമ കേസിൽ റിമാൻഡിലായത്. യൂണിയൻ തെരഞ്ഞെടുപ്പുമായി ബന്ധപ്പെട്ട തർക്കത്തെ തുടർന്നാണ് എസ്എഫ്ഐ പ്രവർത്തകർ തമ്മിലടിച്ചത്.</p>
      <p>എസ്.എഫ്.ഐക്കാര്‍ തമ്മിലുണ്ടായ സംഘട്ടനത്തിന് പിന്നാലെ പ്രതികളെ സംഘടനയില്‍നിന്ന് പുറത്താക്കി. എന്നാല്‍ കുറ്റക്കാരെ സംരക്ഷിക്കുന്ന നടപടിയാണ് ജില്ലാ കമ്മിറ്റിയുടെതെന്ന വിമര്‍ശനവുമായി കോളജ് യൂണിയന്‍ രംഗത്തെത്തിയതോടെ സംഘടനയ്ക്കുള്ളില്‍ നിലനില്‍ക്കുന്ന കടുത്ത വിഭാഗീയത തെരുവിലെത്തി. തർക്കം പരിഹരിക്കാൻ സിപിഎം നേതാക്കൾ ഇടപെട്ടെങ്കിലും ഫലമുണ്ടായില്ല. ഇതിനു പിന്നാലെയാണ് യൂണിറ്റ് ഭാരവാഹികൾ വധശ്രമത്തിന് ജയിലിലായത്.</p>
      <p>യൂണിറ്റ് കമ്മിറ്റിയില്‍ അനാവശ്യ ഇടപെടല്‍ നടത്തുന്ന ഏരിയാ കമ്മിറ്റിക്കെതിരെ കടുത്ത രോഷത്തിലാണ് എസ്ഡി കോളെജിലെ എസ്എഫ്ഐ പ്രവർത്തകർ. മര്‍ദനമേറ്റ സല്‍മാന്‍ അടക്കം യൂണിറ്റ് കമ്മിറ്റിക്ക് വഴങ്ങാതെ ഏരിയാ കമ്മിറ്റിയുടെ ഇഷ്ടാനുസരണമാണ് പ്രവര്‍ത്തിക്കുന്നത്. യൂണിറ്റ് ഭാരവാഹികളെ മേല്‍കമ്മിറ്റികളിലെ ചിലര്‍ മനപൂര്‍വം വധശ്രമക്കേസിൽ കുടുക്കിയതാണെന്ന് കോളെജ് യൂണിയന്‍ ആരോപിച്ചു.</p>
    </article>
  </body>
</html>