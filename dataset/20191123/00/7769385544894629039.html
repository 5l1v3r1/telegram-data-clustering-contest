<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.prabhanews.com/2019/11/%e0%b0%aa%e0%b1%88%e0%b0%a8-%e0%b0%aa%e0%b0%9f%e0%b0%be%e0%b0%b0%e0%b0%82-%e0%b0%b2%e0%b1%8b%e0%b0%a8-%e0%b0%b2%e0%b1%8b%e0%b0%9f%e0%b0%be%e0%b0%b0%e0%b0%82/"/>
    <meta property="og:site_name" content="ఆంధ్రప్రభా"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="పైన పటారం…లోన లోటారం.."/>
    <meta property="og:description" content="తహశీల్దార్ కార్యాలయం తీరు… నిర్మాణం పై విచారణ కు ఆదేశం… మండపేట:-ప్రజల అవసరాలకు ఉపయోగపడే కీలకమైన తాహసిల్దార్ కార్యాలయం పరిస్థితి పైన పటారం లోన లొటారం లా ఉంది. గతంలో స్థానిక అంకసాని చెరువు గట్టు పై నిర్మించిన కార్యాలయం శిథిలావస్థకు చేరడంతో దాన్ని పడగొట్టారు. రూ కోటి రూపాయల వ్యయంతో నూతన కార్యాలయాన్ని నిర్మించారు. అయితే పనుల్లో నాణ్యత లోపించడం శాపంగా పరిణమించింది. పైన హడావిడిగా రంగులు అద్ది ఉప ముఖ్యమంత్రి పిల్లి సుభాష్ చంద్రబోస్ తో ఈ భవనాన్ని ప్రారంభింప చేశారు. అయితే లోపల ఎక్కడి పనులు అక్కడే అసంపూర్తిగా వదిలేశారు.టైల్స్ ఏర్పాటు చేయకపోవడం దుమ్ముధూళి చేరుకుంటుంది. అలాగే భవన నిర్మాణంలో సరైన నాణ్యతా ప్రమాణాలు పాటించడం లేదన్న విమర్శలు తలెత్తుతున్నాయి. దీనిపై జిల్లా కలెక్టర్ కు అందిన ఫిర్యాదుల మేరకు నిర్మాణ పనులు తీరుతెన్నులపై విచారణ కమిటీని నియమించారు. ఈ కమిటీ సోమవారం మండపేట విచ్చేసి తనిఖీలు చేపట్టనున్నట్లు సమాచారం. దీనిపై కమిటీ జిల్లా కలెక్టర్ తో పాటు రాష్ట్ర రెవెన్యూ శాఖ మంత్రి కూడా నివేదిక అందించనుంది. అన్నీ లోపాలే… ఈ భవన సముదాయం లో ఎక్కడికక్కడ అధికారుల నిర్లక్ష్యం కనపడుతూ ఉంటుంది. కనీస నాణ్యతా ప్రమాణాలు పాటించకుండా…"/>
  </head>
  <body>
    <article>
      <h1>పైన పటారం…లోన లోటారం..</h1>
      <address>
        <time datetime="2019-11-23T00:00:00+00:00">23 Nov 2019</time>
      </address>
      <p>తహశీల్దార్ కార్యాలయం తీరు…<br/>నిర్మాణం పై విచారణ కు ఆదేశం…<br/>మండపేట:-ప్రజల అవసరాలకు ఉపయోగపడే కీలకమైన తాహసిల్దార్ కార్యాలయం పరిస్థితి పైన పటారం లోన లొటారం లా ఉంది. గతంలో స్థానిక అంకసాని చెరువు గట్టు పై నిర్మించిన కార్యాలయం శిథిలావస్థకు చేరడంతో దాన్ని పడగొట్టారు. రూ కోటి రూపాయల వ్యయంతో నూతన కార్యాలయాన్ని నిర్మించారు. అయితే పనుల్లో నాణ్యత లోపించడం శాపంగా పరిణమించింది. పైన హడావిడిగా రంగులు అద్ది ఉప ముఖ్యమంత్రి పిల్లి సుభాష్ చంద్రబోస్ తో ఈ భవనాన్ని ప్రారంభింప చేశారు. అయితే లోపల ఎక్కడి పనులు అక్కడే అసంపూర్తిగా వదిలేశారు.టైల్స్ ఏర్పాటు చేయకపోవడం దుమ్ముధూళి చేరుకుంటుంది. అలాగే భవన నిర్మాణంలో సరైన నాణ్యతా ప్రమాణాలు పాటించడం లేదన్న విమర్శలు తలెత్తుతున్నాయి. దీనిపై జిల్లా కలెక్టర్ కు అందిన ఫిర్యాదుల మేరకు నిర్మాణ పనులు తీరుతెన్నులపై విచారణ కమిటీని నియమించారు. ఈ కమిటీ సోమవారం మండపేట విచ్చేసి తనిఖీలు చేపట్టనున్నట్లు సమాచారం. దీనిపై కమిటీ జిల్లా కలెక్టర్ తో పాటు రాష్ట్ర రెవెన్యూ శాఖ మంత్రి కూడా నివేదిక అందించనుంది.<br/>అన్నీ లోపాలే…<br/>ఈ భవన సముదాయం లో ఎక్కడికక్కడ అధికారుల నిర్లక్ష్యం కనపడుతూ ఉంటుంది. కనీస నాణ్యతా ప్రమాణాలు పాటించకుండా మెయిన్ రోడ్డు కు సమాంతరంగా భవనాన్ని నిర్మించారని ఆరోపిస్తున్నారు. మురుగునీరు పోయే దారి లేకపోవడం విమర్శలకు తావిస్తోంది. ఫ్లోరింగ్ చేయకుండానే నిర్లక్ష్యంగా వదిలేశారు. గదుల్లో దూళి, సిమెంటు పైకి లేచి పోతుంది. కంప్యూటర్ ,ఫైల్స్ లో బూడిద తో నిండిపోతున్నాయి.</p>
    </article>
  </body>
</html>