<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3385594/trump-demokratlar-beni-azlederse-cildirmislar-demek"/>
    <meta property="og:site_name" content="Milli Gazete"/>
    <meta property="article:published_time" content="2019-11-23T00:19:00+00:00"/>
    <meta property="og:title" content="Trump: Demokratlar beni azlederse çıldırmışlar demek"/>
    <meta property="og:description" content="Amerika'da gündemde, ABD Başkanı Donald Trump hakkında açılan azil soruşturması. Trump, Senatoda yargılanmak istediğini söyledi ve &quot;Demokratlar beni azlederse çıldırmışlar demektir&quot; değerlendirmesinde bulundu."/>
  </head>
  <body>
    <article>
      <h1>Trump: Demokratlar beni azlederse çıldırmışlar demek</h1>
      <h2>Trump hakkında açılan azil soruşturması ile ilgili Senatoda yargılanmak istediğini söyleyerek "Demokratlar beni azlederse çıldırmışlar demektir" değerlendirmesinde bulundu.</h2>
      <address>
        <time datetime="2019-11-23T00:19:00+00:00">23 Nov 2019, 00:19</time>
      </address>
      <p>Amerika'da gündemde, ABD Başkanı Donald Trump hakkında açılan azil soruşturması. Trump, Senatoda yargılanmak istediğini söyledi ve "Demokratlar beni azlederse çıldırmışlar demektir" değerlendirmesinde bulundu.</p>
      <p>Trump, Fox News kanalında yayımlanan "Fox &amp; Friends" programına telefonla bağlanarak, gündemi değerlendirdi.</p>
      <p>Azil soruşturmasına yönelik açıklamalarda bulunan Trump, "Elinizde hiçbir şey yokken bir başkanı azletmenin çok zor olduğunu düşünüyorum" dedi.</p>
      <p>Azil davasının Temsilciler Meclisinden geçmesi durumunda Senato'da kurulacak mahkemeyi de memnuniyetle karşılayacağını vurgulayan ABD Başkanı şöyle dedi:</p>
      <blockquote>"Bir mahkeme kurulmasını isterim. Ortada hiçbir şey yok."</blockquote>
      <p>Trump, Ukrayna Devlet Başkanı Vladimir Zelenskiy ile yaptığı telefon görüşmesinin "tamamen usullere uygun olduğunu" savundu.</p>
      <p>Sputnik'in aktardığına göre, Beyaz Saray'daki bir program esnasında da azil soruşturmasına ilişkin Trump şöyle dedi:</p>
      <blockquote>"Adına azil denilen büyük oyuna karşı muhteşem bir hafta geçirdik. Büyük bir destek aldık. Cumhuriyetçi Parti’nin daha önce bu kadar büyük bir destek aldığını gördüğümü sanmıyorum."</blockquote>
      <p>Zelenskiy-Trump görüşmesini ihbar ederek azil soruşturmasının fitilini ateşleyen muhbire yönelik soruya ilişkin Trump, "Ne muhbiri? Ortada bir muhbir olduğunu düşünmüyorum. Bu muhbirin sahte olduğunu düşünüyorum, çünkü onun raporunda yazdıklarıyla benim telefon görüşmesinde söylediklerim uyuşmuyor" ifadelerini kullandı.</p>
    </article>
  </body>
</html>