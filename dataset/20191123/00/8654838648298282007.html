<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://multiplayer.it/notizie/dragon-ball-super-moro-come-protagonista-prossimo-film.html"/>
    <meta property="og:site_name" content="Multiplayer.it"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="Dragon Ball Super: Moro come protagonista del prossimo film?"/>
    <meta property="og:description" content="Moro (o Molo) potrebbe essere il protagonista del prossimo film di Dragon Ball Super, ecco alcune considerazioni da tenere presente.. Il manga di Dragon Ball Super sta cavalcando in questi mesi un..."/>
  </head>
  <body>
    <article>
      <h1>Dragon Ball Super: Moro come protagonista del prossimo film?</h1>
      <h2>Moro (o Molo) potrebbe essere il protagonista del prossimo film di Dragon Ball Super, ecco alcune considerazioni da tenere presente.</h2>
      <address><time datetime="2019-11-23T00:00:00+00:00">23 Nov 2019</time> by <a rel="author" href="https://multiplayer.it/account/utente/1728620/simone_93/articoli/" target="_blank">Simone Pettine</a></address>
      <p>Il manga di <b>Dragon Ball Super</b> sta cavalcando in questi mesi un'ondata di nuovo entusiasmo da parte dei lettori: merito dell'ottimo arco narrativo di <b>Moro</b> e dei Galactic Patrol, che ha riportato la serie più vicina alle tematiche, agli scontri e agli svolgimenti narrativi di Dragon Ball Z. Moro, in particolare, sarebbe il nemico perfetto per un <b>nuovo film</b> del franchise. <br/>Ad analizzare nel dettaglio la situazione è stata la redazione di comicbook.com: dopo l'ottimo film <a href="https://multiplayer.it/notizie/one-piece-stampede-meglio-dragon-ball-super-broly-trionfa-cinema-giapponesi.html">Dragon Ball Super: Broly</a> ci sarebbe perfettamente spazio anche per <b>Dragon Ball Super: Moro</b> o per <b>Dragon Ball Super: il prigioniero della Pattuglia Galattica</b>. Si tratterebbe, fondamentalmente, di una pellicola basata sugli eventi del manga legati all'arco narrativo dei Galactic Patrol, dalla liberazione di Moro dalla prigionia fino allo scontro con Goku e Vegeta. <br/>Ciò spiegherebbe anche l'assenza, per il momento, di una nuova serie animata dedicata a Dragon Ball Super, attualmente l'ultima stagione dell'anime si è conclusa con il Torneo della Sopravvivenza degli Universi. Ma il prossimo film sarà davvero dedicato a Moro? Staremo a vedere se arriveranno eventuali annunci nei prossimi mesi.</p>
      <figure>
        <img src="https://multiplayer.net-cdn.it/thumbs/images/2018/12/28/dragon-ball-super-moro-galactus-1_jpg_1400x0_q85.jpg"/>
      </figure>
      <ul>
        <li>
          <a href="https://comicbook.com/anime/2019/11/21/dragon-ball-super-galactic-patrol-prisoner-anime-movie-manga/">Fonte</a>
        </li>
      </ul>
    </article>
  </body>
</html>