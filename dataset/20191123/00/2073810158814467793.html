<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gossipetv.com/uomini-e-donne-ludovica-valli-fidanzato-gianmaria-matrimonio-449173"/>
    <meta property="og:site_name" content="GOSSIP E TV"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="Uomini e Donne, Ludovica Valli convive col nuovo fidanzato: “Ci sposeremo”"/>
    <meta property="og:description" content="Uomini e Donne: Ludovica Valli fa sul serio col nuovo fidanzato Gianmaria È un periodo magico per l’ex tronista di Uomini e Donne Ludovica Valli. Il suo libro Di troppo cuore sta andando alla grande e da qualche mese la ragazza ha ritrovato l’amore. Il fortunato è Gianmaria, un imprenditore di 36 anni conosciuto ad […]"/>
  </head>
  <body>
    <article>
      <h1>Uomini e Donne, Ludovica Valli convive col nuovo fidanzato: “Ci sposeremo”</h1>
      <address><time datetime="2019-11-23T00:00:00+00:00">23 Nov 2019</time> by <a rel="author">Antonella Latilla</a></address>
      <figure>
        <img src="https://www.gossipetv.com/wp-content/uploads/2017/09/ludovica-valli.jpg"/>
      </figure>
      <h3>Uomini e Donne: Ludovica Valli fa sul serio col nuovo fidanzato Gianmaria</h3>
      <p>È un periodo magico per l’ex tronista di Uomini e Donne Ludovica Valli. Il suo libro Di troppo cuore sta andando alla grande e da qualche mese la ragazza ha ritrovato l’amore. Il fortunato è <b>Gianmaria, un imprenditore di 36 anni conosciuto ad Ibiza grazie ad amici in comune.</b> I due convivono già a casa di Ludovica ma stanno cercando un appartamento più grande. Un vero e proprio nido d’amore, dove un giorno mettere su famiglia. E sì perché la più piccola delle sorelle Valli non ha mai nascosto il desiderio di diventare madre giovane e sta addirittura pensando al matrimonio col compagno, per il quale ha avuto un vero e proprio colpo di fulmine.</p>
      <h3>Ludovica Valli pensa al matrimonio col fidanzato Gianmaria</h3>
      <p><i>“Gianmaria è l’uomo della mia vita, è l’uomo che spero mi porterà all’altare. Non mi ha ancora fatto la proposta ufficialmente. Lui vuole prima trovare un nido d’amore giusto. Al momento viviamo a casa mia a Milano, lui fa avanti e indietro dalla Spagna, perché <b>a Ibiza gestisce e affitta una serie di appartamenti.</b> Poi, quando troveremo il posto giusto, allora cominceremo a pensare seriamente al matrimonio”</i>, ha raccontato Ludovica Valli al settimanale Di Più. L’ex protagonista di <a href="http://gossipetv.com/category/uomini-e-donne">Uomini e Donne</a> non è minimamente spaventata dalla differenza d’età: lei 22 anni, lui 36. <i>“In passato sono stata molto ferita e ho capito che di uomini come Gianmaria ne esiste uno su un milione”</i>, ha puntualizzato.</p>
      <h3>Uomini e Donne: Gianmaria piace alla famiglia di Ludovica Valli</h3>
      <p><i>“Mia sorella <b>Beatrice è felicissima</b> ma mi commuove anche la gioia negli occhi di mia madre nel sapermi legata a Gianmaria”,</i> ha ammesso<a href="https://www.gossipetv.com/ludovica-valli-padre-vieni-da-me-444895"> Ludovica Valli, che è cresciuta senza un padre</a>. L’uomo è andato via lasciando moglie e tre figli. Un dolore grande per Ludovica, che oggi non ha più alcun tipo di rapporto con il genitore.</p>
    </article>
  </body>
</html>