<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailythanthi.com/News/India/2019/11/23170749/BJP-scared-opportunist-Ajit-Pawar-formed-illegal-govt.vpf"/>
    <meta property="og:site_name" content="Dailythnathi.com"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="மராட்டிய அரசியலில் திடீர் மாற்றம்: பதவி வெறி பிடித்த பாஜக - காங்கிரஸ் குற்றச்சாட்டு"/>
    <meta property="og:description" content="இந்திய ஜனநாயக வரலாற்றில் இன்று கருப்பு தினம் என்று காங்கிரஸ் குற்றம்சாட்டி உள்ளது."/>
  </head>
  <body>
    <article>
      <h1>மராட்டிய அரசியலில் திடீர் மாற்றம்: பதவி வெறி பிடித்த பாஜக - காங்கிரஸ் குற்றச்சாட்டு</h1>
      <h2>இந்திய ஜனநாயக வரலாற்றில் இன்று கருப்பு தினம் என்று காங்கிரஸ் குற்றம்சாட்டி உள்ளது.</h2>
      <address>
        <time datetime="2019-11-23T00:00:00+00:00">23 Nov 2019</time>
      </address>
      <p>புதுடெல்லி,மராட்டியத்தில்  சிவசேனா- காங்கிரஸ்- தேசியவாத காங்கிரஸ் தலைமையிலான ஆட்சி அமைய இருந்தது. இதற்காக பல நாட்களாக பேச்சுவார்த்தை நடத்தப்பட்டு பெரும் இழுபறிக்கு மத்தியில் உத்தவ் தாக்கரே தான் முதல்-மந்திரியாக பதவி ஏற்பார் என சரத்பவார் நேற்று அறிவித்திருந்தார். இந்த நிலையில், தேசியவாத காங்கிரசை உடைத்து அஜித் பவார் பாஜக விற்கு ஆதரவு அளித்துள்ளார். இது மராட்டிய அரசியலில் பரபரப்பை ஏற்படுத்தி உள்ளது. </p>
      <p>இந்நிலையில் காங்கிரஸ் செய்தித்தொடர்பாளர் ரந்தீப் சுர்ஜேவாலா செய்தியாளர்கள் சந்திப்பில் கூறியதாவது:-இந்திய ஜனநாயக வரலாற்றில் இன்று கருப்பு தினம். பதவி வெறி பிடித்த பாஜக ஜனநாயகத்தை கொன்று அழித்துவிட்டார்கள்.  தேவேந்திர பட்னாவிஸ்க்கு பெரும்பான்மை இருப்பதை கவர்னர் எப்படி முடிவு செய்தார் என தெரியவில்லை. தேசியவாத காங்கிரஸ் கட்சியின் அஜித் பவார் சந்தர்ப்பவாத அரசியலில் ஈடுபட்டுள்ளார்.  பாஜகவும், அஜித்பவாரும் துரியோதனன் மற்றும் சகுனி போன்றவர்கள்.இவ்வாறு அவர் கூறினார்.</p>
      <p>தேசியவாத காங்கிரஸ் கட்சியின் அதிருப்தி எம்எல்ஏக்கள் 9 பேர் டெல்லி பயணம் மேற்கொள்வதாக தகவல்கள் தெரிவிக்கின்றன.</p>
    </article>
  </body>
</html>