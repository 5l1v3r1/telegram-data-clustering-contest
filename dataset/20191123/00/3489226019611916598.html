<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.documentonews.gr/article/kataigides-broxes-kai-ptwsh-ths-thermokrasias-perimenontas-ton-ghryonh"/>
    <meta property="og:site_name" content="Documento"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="Καταιγίδες, βροχές και πτώση της θερμοκρασίας περιμένοντας τον «Γηρυόνη»"/>
    <meta property="og:description" content="Αλλάζει ο καιρός με μικρή πτώση της θερμοκρασίας, αρχικά στα βόρεια, τοπικές βροχές και μεμονωμένες καταιγίδες."/>
  </head>
  <body>
    <article>
      <h1>Καταιγίδες, βροχές και πτώση της θερμοκρασίας περιμένοντας τον «Γηρυόνη»</h1>
      <address><time datetime="2019-11-23T00:00:00+00:00">23 Nov 2019</time> by <a rel="author">Newsroom</a></address>
      <h4>Αλλάζει ο καιρός με μικρή πτώση της θερμοκρασίας, αρχικά στα βόρεια, τοπικές βροχές και μεμονωμένες καταιγίδες.</h4>
      <p>
        <b>Ο «Γηρυόνης» είναι το νέο έντονο κύμα κακοκαιρίας, το οποίο αναμένεται να εμφανιστεί από το βράδυ της Κυριακής, με κύριο χαρακτηριστικό τις ισχυρές βροχοπτώσεις και τους θυελλώδεις ανέμους.</b>
      </p>
      <p>Από τις βραδινές ώρες της Κυριακής και από τα δυτικά η χώρα μας αναμένεται να επηρεαστεί από νέο έντονο κύμα κακοκαιρίας, ο "ΓΗΡΥΟΝΗΣ" , με κύρια χαρακτηριστικά τις ισχυρές βροχές και καταιγίδες και τους πολύ θυελλώδεις ανέμους νοτιοανατολικών διευθύνσεων.</p>
      <p>Σύμφωνα με τα διαθέσιμα προγνωστικά στοιχεία τη Δευτέρα 25/11 θα επηρεαστεί το σύνολο της χώρας και την Τρίτη 26/11 κυρίως τα ανατολικά και νότια τμήματα, ενώ συνολικά θα πέσουν σημαντικές ποσότητες βροχής ικανές να δημιουργήσουν κατά τόπους προβλήματα. Περισσότερα στοιχεία και λεπτομέρειες θα δοθούν με νεότερες ανακοινώσεις. Στο χάρτη που ακολουθεί απεικονίζεται το βαρομετρικό χαμηλό που θα προξενήσει την κακοκαιρία "Γηρυόνης" καθώς θα προσεγγίζει τη χώρα μας τη νύχτα της Κυριακής 24/11.</p>
      <figure>
        <img src="https://img.documentonews.gr/unsafe/smart/http://img.dash.documentonews.gr/documento/imagegrid/2019/11/23/5dd8eb9b825e635ce12ceb56.png"/>
        <figcaption>Στην ελληνική μυθολογία ο Γηρυόνης (από το ρήμα γηρύω = φωνάζω, σκούζω) ήταν ένας τρισώματος ή τρικέφαλος γίγαντας, γιος του Χρυσάωρα ή του θεού Ποσειδώνα και της Καλλιρρόης, κόρης του Ωκεανού. Και στις δύο εκδοχές, είναι εγγονός της Μέδουσας Γοργώς. Είναι επίσης γνωστός με τα ονόματα Γηρυονέας, Γηρυονεύς και Γηρυών.</figcaption>
      </figure>
      <p>
        <b>Σήμερα, Σάββατο, 23-11-2019</b>
      </p>
      <p>Για σήμερα, στα δυτικά, τα βορειοανατολικά, τα νησιά του ανατολικού Αιγαίου και τα Δωδεκάνησα τοπικές βροχές και μεμονωμένες καταιγίδες.</p>
      <p>Στην υπόλοιπη χώρα άστατος καιρός με πιθανότητα τοπικών βροχών από το μεσημέρι.</p>
      <p>Οι άνεμοι θα πνέουν στα δυτικά νοτιοανατολικοί 3 με 5 μποφόρ. Στα ανατολικά θα είναι μεταβλητοί 3 με 4 και στο βόρειο Αιγαίο κυκλωνικοί 5 με 7 μποφόρ με βαθμιαία εξασθένηση.</p>
      <p>Η θερμοκρασία θα σημειώσει μικρή πτώση στα βόρεια.</p>
      <p>
        <b>ΜΑΚΕΔΟΝΙΑ, ΘΡΑΚΗ</b>
      </p>
      <p>Καιρός: Στα ανατολικά τμήματα της Χαλκιδικής, την ανατολική Μακεδονία και τη Θράκη νεφώσεις με βροχές ή καταιγίδες. Στις υπόλοιπες περιοχές, λίγες νεφώσεις κατά διαστήματα αυξημένες κυρίως στην κεντρική Μακεδονία, όπου θα σημειωθούν τοπικές βροχές. Η ορατότητα τις πρωινές και βραδινές ώρες θα είναι κατά τόπους περιορισμένη.</p>
      <p>Ανεμοι: Ανατολικοί βορειοανατολικοί 3 με 4 και στα ανατολικά 6 μποφόρ.</p>
      <p>Θερμοκρασία: Από 10 έως 17 βαθμούς Κελσίου. Στη δυτική Μακεδονία η ελάχιστη 4 με 6 βαθμούς χαμηλότερη.</p>
      <p>
        <b>ΝΗΣΙΑ ΙΟΝΙΟΥ, ΗΠΕΙΡΟΣ, ΔΥΤΙΚΗ ΣΤΕΡΕΑ, ΔΥΤΙΚΗ ΠΕΛΟΠΟΝΝΗΣΟΣ</b>
      </p>
      <p>Καιρός: Νεφώσεις με τοπικές βροχές και στο Ιόνιο μεμονωμένες καταιγίδες. Η ορατότητα τις πρωινές ώρες θα είναι κατά τόπους περιορισμένη στα ηπειρωτικά.</p>
      <p>Ανεμοι: Νότιοι νοτιοανατολικοί 3 με 4 και από το απόγευμα στο Ιόνιο 5 με 6 μποφόρ.</p>
      <p>Θερμοκρασία: Από 11 έως 21 βαθμούς Κελσίου. Στην Ήπειρο 4 με 5 βαθμούς χαμηλότερη.</p>
      <p>
        <b>ΘΕΣΣΑΛΙΑ, ΑΝΑΤΟΛΙΚΗ ΣΤΕΡΕΑ, ΕΥΒΟΙΑ, ΑΝΑΤΟΛΙΚΗ ΠΕΛΟΠΟΝΝΗΣΟΣ</b>
      </p>
      <p>Καιρός: Λίγες νεφώσεις παροδικά αυξημένες, με τοπικές βροχές κυρίως μετά το μεσημέρι. Η ορατότητα τις πρωινές και βραδινές ώρες θα είναι κατά τόπους περιορισμένη.</p>
      <p>Ανεμοι: Στα βόρεια από βόρειες διευθύνσεις 3 με 4 μποφόρ. Στα νότια μεταβλητοί 3 με 4 και από το απόγευμα νοτιοανατολικοί με την ίδια ένταση.</p>
      <p>Θερμοκρασία: Από 10 έως 20 βαθμούς Κελσίου. Στα βόρεια 2 με 3 βαθμούς χαμηλότερη.</p>
      <p>
        <b>ΚΥΚΛΑΔΕΣ, ΚΡΗΤΗ</b>
      </p>
      <p>Καιρός: Λίγες νεφώσεις κατά τόπους αυξημένες. Πιθανότητα για μεμονωμένες καταιγίδες τις πρωινές ώρες στα ανατολικά τμήματα των Κυκλάδων και για τοπικές βροχές τις μεσημβρινές και απογευματινές ώρες.</p>
      <p>Ανεμοι: Από βόρειες διευθύνσεις 3 με 4 μποφόρ, που από το απόγευμα βαθμιαία θα στραφούν σε ανατολικούς νοτιοανατολικούς με την ίδια ένταση.</p>
      <p>Θερμοκρασία: Από 16 έως 22 βαθμούς Κελσίου.</p>
      <p>
        <b>ΝΗΣΙΑ ΑΝΑΤΟΛΙΚΟΥ ΑΙΓΑΙΟΥ, ΔΩΔΕΚΑΝΗΣΑ</b>
      </p>
      <p>Καιρός: Νεφώσεις παροδικά αυξημένες με τοπικές βροχές ή καταιγίδες.</p>
      <p>Ανεμοι: Στα βόρεια βόρειοι βορειοανατολικοί 3 με 5 μποφόρ. Στα νότια μεταβλητοί 3 με 4 μποφόρ.</p>
      <p>Θερμοκρασία: Από 14 έως 22 βαθμούς Κελσίου. Στα βόρεια η μέγιστη 2 με 3 βαθμούς χαμηλότερη.</p>
      <p>
        <b>ΑΤΤΙΚΗ</b>
      </p>
      <p>Καιρός: Λίγες νεφώσεις παροδικά αυξημένες τις μεσημβρινές και απογευματινές ώρες. Η ορατότητα τις πρωινές και βραδινές ώρες θα είναι κατά τόπους περιορισμένη.</p>
      <p>Ανεμοι: Μεταβλητοί 3 με 4 μποφόρ και από το απόγευμα βαθμιαία νοτιοανατολικοί με την ίδια ένταση.</p>
      <p>Θερμοκρασία: Από 12 έως 20 βαθμούς Κελσίου.</p>
      <p>
        <b>ΘΕΣΣΑΛΟΝΙΚΗ</b>
      </p>
      <p>Καιρός: Λίγες νεφώσεις κατά διαστήματα αυξημένες με ασθενείς τοπικές βροχές.</p>
      <p>Ανεμοι: Από ανατολικές διευθύνσεις 3 με 4 μποφόρ.</p>
      <p>Θερμοκρασία: Από 11 έως 17 βαθμούς Κελσίου.</p>
      <p>
        <b>Για την Κυριακή, 24-11-2019</b>
      </p>
      <p>Καιρός: Στα βορειοανατολικά λίγες νεφώσεις που από το απόγευμα θα αυξηθούν και τη νύχτα θα σημειωθούν τοπικές βροχές. Στην υπόλοιπη χώρα τοπικές βροχές. Σποραδικές καταιγίδες θα εκδηλωθούν αρχικά στα δυτικά και μέχρι τις απογευματινές ώρες και στις υπόλοιπες περιοχές. Τα φαινόμενα θα είναι πιθανώς κατά τόπους ισχυρά στα δυτικά από τις απογευματινές ώρες και βαθμιαία στα κεντρικά και τα νότια.</p>
      <p>Ανεμοι: Στα δυτικά νοτιοανατολικοί 5 με 7 και στο Ιόνιο 8 και πιθανώς τοπικά 9 μποφόρ. Στα ανατολικά ανατολικοί νοτιοανατολικοί 4 με 5 και από το μεσημέρι βαθμιαία 6 τοπικά 7 μποφόρ.</p>
      <p>Θερμοκρασία: Χωρίς αξιόλογη μεταβολή.</p>
      <p>
        <a href="https://www.documentonews.gr/article/javascript:;">ΕΜΦΑΝΙΣΗ ΣΧΟΛΙΩΝ</a>
      </p>
      <h4>ΣΧΟΛΙΑ</h4>
      <p>Το <b>Documento</b> σέβεται όλες τις απόψεις, οι οποίες ωστόσο απηχούν αποκλειστικά και μόνον τη γνώμη των χρηστών. Διατηρούμε το δικαίωμά μας να μην αναρτούμε υβριστικά σχόλια και διαφημίσεις. Σχόλια που παραπέμπουν με ενεργό link σε άλλα sites δεν θα δημοσιεύονται. Χρήστες που δεν σέβονται αυτούς τους κανόνες θα αποκλείονται.</p>
    </article>
  </body>
</html>