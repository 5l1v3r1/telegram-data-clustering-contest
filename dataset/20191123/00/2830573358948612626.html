<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttosport.com/news/calcio/primavera/2019/11/23-63705466/primavera_marginean_trascina_il_sassuolo_5-1_alla_sampdoria/"/>
    <meta property="og:site_name" content="Tuttosport"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="Primavera, Marginean trascina il Sassuolo: 5-1 alla Sampdoria"/>
    <meta property="og:description" content="Splendida tripletta del romeno, intervallata dalle reti di Aurelio e Artioli. Il gol della bandiera blucerchiato lo ha realizzato Bahlouli"/>
  </head>
  <body>
    <article>
      <h1>Primavera, Marginean trascina il Sassuolo: 5-1 alla Sampdoria</h1>
      <h2>Splendida tripletta del romeno, intervallata dalle reti di Aurelio e Artioli. Il gol della bandiera blucerchiato lo ha realizzato Bahlouli</h2>
      <address>
        <time datetime="2019-11-23T00:00:00+00:00">23 Nov 2019</time>
      </address>
      <p><b>SASSUOLO (MO)</b> - Giornata da ricordare per la Primavera del <b>Sassuolo </b>che, al "Ricci", supera con un nettissimo <b>5-1</b> la malcapitata <b>Sampdoria</b>. Nonostante il risultato ampio servono 33' per il primo gol: è <b>Marginean</b> a dare il via al suo personale show con un destro dalla distanza che vale l'1-0. Lo stesso attaccante si ripete al 44' trasformando il calcio di rigore concesso per fallo di Pompetti su Saccani. Nella ripresa si attende la reazione della Sampdoria, ma dopo soli 10" il Sassuolo si porta sul 3-0 con il tap-in ravvicinato di <b>Aurelio</b>, <b>Artioli</b> firma il poker ad un quarto d'ora dalla fine, poi è <b>Bahlouli</b> a realizzare il gol della bandiera blucerchiata. Al 41' è il pallonetto di uno stratosferico <b>Marginean</b> a timbrare il 5-1 finale e la personale <b>tripletta</b> del romeno. Con questa vittoria i neroverdi raggiungono quota 10 punti, scavalcando proprio i blucerchiati di <b>Cottafava</b>.</p>
      <related>
        <a href="https://www.tuttosport.com/widget/calcio/primavera/2019/10/10-62127993/classifiche_calcio_primavera/"/>
        <a href="https://www.tuttosport.com/widget/calcio/primavera/2019/10/10-62127990/risultati_calcio_primavera/"/>
        <a href="https://www.tuttosport.com/archivio/calcio/primavera"/>
        <a href="https://www.tuttosport.com/news/calcio/primavera/2019/11/23-63705242/empoli_primavera_il_derby_e_tuo_1-0_alla_fiorentina/?related_news"/>
        <a href="https://www.tuttosport.com/news/calcio/primavera/2019/11/23-63703124/primavera_primo_punto_esterno_per_il_torino_con_l_inter_e_0-0/?related_news"/>
        <a href="https://www.tuttosport.com/news/calcio/primavera/2019/11/23-63691143/lazio_primavera_menichini_sul_derby_roma_forte_vittoria_che_ci_voleva_/?related_news"/>
        <a href="https://www.tuttosport.com/news/calcio/primavera/2019/11/23-63670040/lazio-roma_biancocelesti_ok_con_shehu_e_anderson_2-1/?related_news"/>
      </related>
    </article>
  </body>
</html>