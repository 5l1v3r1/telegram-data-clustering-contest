<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.metrovaartha.com/news/41270/sabarimala-pilgrimage-thayambaka"/>
    <meta property="og:site_name" content="Metro Vaartha"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="അയ്യപ്പസ്വാമിക്ക് തായമ്പകയില്‍ കാണിക്ക നേര്‍ന്ന് യുവകലാകാരന്മാർ"/>
    <meta property="og:description" content="സന്നിധാനം: അയ്യപ്പസ്വാമിക്ക് തായമ്പകൊണ്ട് കാണിക്കയര്‍പ്പിച്ച് യുവ കലാകാരന്മാർ. പൂരത്തിനും മേളത്തിനും പേരുകേട്ട തൃശ്ശൂരില്‍ നിന്നുള്ള ഒരുകൂട്ടം കലാകാരന്മാരാണ് അയ്യപ്പന് വഴിപാടായി ഇരട്ട തായമ്പക വായിച്ചത്. യുവകലാകാരന്മാരില്‍ ശ്രദ്ധേയരായ അയ്യന്തോള്‍ കണ്ണന്‍, പേരാമംഗലം ശ്രീകാന്ത് എന്നിവരുടെ നേതൃത്വത്തിലായിരുന്നു ഇരട്ടതായമ്പക."/>
  </head>
  <body>
    <article>
      <h1>അയ്യപ്പസ്വാമിക്ക് തായമ്പകയില്‍ കാണിക്ക നേര്‍ന്ന് യുവകലാകാരന്മാർ </h1>
      <address>
        <time datetime="2019-11-23T00:00:00+00:00">23 Nov 2019</time>
      </address>
      <p>തായമ്പകയുടെ മുഖ്യഘടങ്ങളായ മുഖത്തില്‍ തുടങ്ങി ചെമ്പട വട്ടത്തിലൂടെ പതികാലവും കൂറും ഭൂതകാലവും കൊട്ടിക്കയറിയപ്പോള്‍ സന്നിധാനം താളവട്ടങ്ങളുടേയും എണ്ണത്താല്‍ മുഖരിതമായി.</p>
      <p>സന്നിധാനം: അയ്യപ്പസ്വാമിക്ക് തായമ്പകൊണ്ട് കാണിക്കയര്‍പ്പിച്ച് യുവ കലാകാരന്മാർ. പൂരത്തിനും മേളത്തിനും പേരുകേട്ട തൃശ്ശൂരില്‍ നിന്നുള്ള ഒരുകൂട്ടം കലാകാരന്മാരാണ് അയ്യപ്പന് വഴിപാടായി ഇരട്ട തായമ്പക വായിച്ചത്. യുവകലാകാരന്മാരില്‍ ശ്രദ്ധേയരായ അയ്യന്തോള്‍ കണ്ണന്‍, പേരാമംഗലം ശ്രീകാന്ത് എന്നിവരുടെ നേതൃത്വത്തിലായിരുന്നു ഇരട്ടതായമ്പക.</p>
      <p>തായമ്പകയുടെ മുഖ്യഘടങ്ങളായ മുഖത്തില്‍ തുടങ്ങി ചെമ്പട വട്ടത്തിലൂടെ പതികാലവും കൂറും ഭൂതകാലവും കൊട്ടിക്കയറിയപ്പോള്‍ സന്നിധാനം താളവട്ടങ്ങളുടേയും എണ്ണത്താല്‍ മുഖരിതമായി. 16 വര്‍ഷത്തിലേറെക്കാലമായി വാദ്യകലാരംഗത്ത് പ്രതിഭ തെളിയിച്ചവരാണ് ഈ യുവ പ്രതിഭകൾ.</p>
      <p>വലംതലയിലും ഇടംതലയിലും അകമ്പടിയായി കലാമണ്ഡലം അഖില്‍, അയ്യന്തോള്‍ രജില്‍, അയ്യന്തോള്‍ രാഹുല്‍, പാടൂർ ജിത്തു, പാടൂര്‍ നിധിന്‍ എന്നിവരും ഇലത്താളത്തില്‍ കുട്ടന്‍ കുറ്റുരും അണിനിരന്നപ്പോള്‍ സന്നിധാനത്ത് ദര്‍ശനത്തിയവര്‍ക്കുള്ള സുന്ദര താളവിരുന്ന് കൂടിയായി ഇരട്ടതായമ്പക.</p>
    </article>
  </body>
</html>