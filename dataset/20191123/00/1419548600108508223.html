<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ns7.tv/ta/qp1597"/>
    <meta property="og:site_name" content="News7 Tamil"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="மகாராஷ்டிரா விவகாரம் - கடந்த 24 மணி நேரத்தில் நடந்தது என்ன?"/>
    <meta property="og:description" content="மகாராஷ்டிரா விவகாரம் - கடந்த 24 மணி நேரத்தில் நடந்தது என்ன?"/>
  </head>
  <body>
    <article>
      <h1>மகாராஷ்டிரா விவகாரம் - கடந்த 24 மணி நேரத்தில் நடந்தது என்ன?</h1>
      <address><time datetime="2019-11-23T00:00:00+00:00">23 Nov 2019</time> by <a rel="author">nandhakumar</a></address>
      <p>
        <b>மகாராஷ்டிராவில் புதிய திருப்பமாக தேவேந்திர பட்னாவிஸ் முதலமைச்சர் பதவியேற்றுள்ள நிலையில், கடந்த 24 மணி நேரத்தில் என்ன நடந்தது என்ன?</b>
      </p>
      <p>➤ வெள்ளி இரவு 11.45 மணிக்கு தேசியவாத காங்கிரஸ் கட்சியின் மூத்த தலைவரான அஜித் பவார், பாஜக இடையேயான கூட்டணி ஒப்பந்தம் இறுதியானது. </p>
      <p>➤ இரவு 11.55 மணிக்கு சிவசேனா, தேசியவாத காங்கிரஸ், காங்கிரஸ் கூட்டணி ஆட்சியமைக்க உரிமை கோரும் முன்னர் பதவியேற்பு விழா நடத்துவது குறித்து கட்சி நிர்வாகிகளுடன் தேவேந்திர ஃபட்னாவிஸ் ஆலோசனை நடத்தினார். </p>
      <p>➤ நள்ளிரவு 12.30 மணிக்கு டெல்லி செல்ல திட்டமிட்டிருந்த ஆளுநர் பகத்சிங் கோஷ்யாரி தனது பயணத்தை திடீரென ரத்து செய்தார். அதிகாலை 2.10 மணிக்கு, காலை 5.47 மணிக்கு குடியரசுத் தலைவர் ஆட்சியை ரத்து செய்வதற்கான உத்தரவு பிறப்பிக்குமாறும், பதவியேற்பு விழாவை காலை 6.30 மணிக்கு நடத்துமாறும் செயலாளருக்கு ஆளுநர் பகத்சிங் கோஷ்யாரி அறிவுறுத்தினார். </p>
      <p>➤ அதிகாலை 2.30 மணிக்கு, ஆளுநரின் அறிவுறுத்தலை அடுத்து, இரண்டு மணி நேரத்தில் கோப்புகளை சமர்ப்பிப்பதாகவும், பதவியேற்பு விழாவை 7.30 மணிக்கு தள்ளி வைக்குமாறும் செயலாளர் கேட்டுக்கொண்டார். </p>
      <p>➤ காலை 5.30 மணிக்கு தேசியவாத காங்கிரஸ் மூத்தத் தலைவர் அஜித்பவாரும், தேவேந்திர ஃபட்னாவிஸூம் மும்பையிலுள்ள ராஜ்பவன் சென்றனர். </p>
      <p>➤ காலை 5.47 மணிக்கு குடியரசுத்தலைவர் ஆட்சி ரத்து செய்யப்பட்டது. காலை 7.50 மணிக்கு ராஜ்பவனில் பதவியேற்பு விழா ஆளுநர் பகத்சிங் முன்னிலையில் தொடங்கியது. </p>
      <p>➤ காலை 8.10 மணிக்கு தேவேந்திர ஃபட்னாவிஸ் மகாராஷ்டிரா முதலமைச்சராக பதவியேற்றார், துணை முதலமைச்சராக அஜித்பவார் துணை முதலமைச்சராக பதவியேற்றுக்கொண்டார். காலை 8.40 புதியதாக பதவியேற்ற தேவேந்திர ஃபட்னாவிஸ், அஜித்பவாருக்கு பிரதமர் நரேந்திர மோடி வாழ்த்துதெரிவித்தார். </p>
      <p>➤ இரவு 11.45 முதல் காலை 9 மணி வரை தேவேந்திர ஃபட்னாவிஸ் உடன் தங்கியிருந்த அஜித்பவார், பதவியேற்ற பின்னரே அங்கிருந்து புறப்பட்டார்.</p>
    </article>
  </body>
</html>