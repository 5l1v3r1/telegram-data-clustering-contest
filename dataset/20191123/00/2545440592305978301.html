<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aa.com.tr/tr/turkiye/ogretmenler-adina-fidan-sahiplenme-imkani/1653546"/>
    <meta property="og:site_name" content="Anadolu Ajansı"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="Öğretmenler adına fidan sahiplenme imkanı"/>
    <meta property="og:description" content="Tarım ve Orman Bakanı Bekir Pakdemirli, &quot;24 Kasım'da tüm halkımızı, gelecegenefes.com sitemiz üzerinden öğretmenleri adına fidan sahiplenmeye ya da bağışlamaya davet ediyorum.&quot; dedi."/>
  </head>
  <body>
    <article>
      <h1>Öğretmenler adına fidan sahiplenme imkanı</h1>
      <h2>Tarım ve Orman Bakanı Bekir Pakdemirli, "24 Kasım'da tüm halkımızı, gelecegenefes.com sitemiz üzerinden öğretmenleri adına fidan sahiplenmeye ya da bağışlamaya davet ediyorum." dedi.</h2>
      <address><time datetime="2019-11-23T00:00:00+00:00">23 Nov 2019</time> by <a rel="author">Muhammet Emin Horuz,Deniz Çiçek Palabıyık  </a></address>
      <h4>Ankara</h4>
      <p><b>Tarım ve Orman Bakanlığı</b>, öğrencilere öğretmenleri adına <b>fidan sahiplenme</b> ve bağışta bulunma imkanı getirdi.</p>
      <p>Bakanlıktan yapılan yazılı açıklamaya göre, 11 Kasım'da yurt genelinde gerçekleştirilen fidan dikim seferberliğiyle 14 milyona yakın fidan sahiplenilirken, şimdi de öğretmenler için etkinlik düzenlendi.</p>
      <p>Buna göre, çocukları yetiştiren ve onları geleceğe hazırlayan öğretmenler için "<a href="https://gelecegenefes.com/"><b>gelecegenefes.com</b></a>" internet adresinde bir etkinlik başlatıldı. Öğrenciler, öğretmenleri adına fidan sahiplenerek ya da bağışta bulunarak geleceğe nefes olabilecek.</p>
      <p>Açıklamada görüşlerine yer verilen Tarım ve Orman Bakanı Bekir Pakdemirli de "<b>24 Kasım Öğretmenler Günü</b>'nde, bizleri birer fidan gibi yetiştiren, geliştiren öğretmenlerimiz adına da geleceğe nefes olalım. 24 Kasım'da tüm halkımızı, gelecegenefes.com sitemiz üzerinden öğretmenleri adına fidan sahiplenmeye ya da bağışlamaya davet ediyorum." ifadesini kullandı.</p>
      <p>Bakan Pakdemirli, eski TBMM Başkanı, AK Parti İzmir Milletvekili Binali Yıldırım ile yarın İzmir'de öğretmenler için fidan dikip Öğretmenler Günü kutlama programına katılacak.</p>
      <related>
        <a href="https://www.aa.com.tr/tr/turkiye/ogretmenler-adina-fidan-sahiplenme-imkani/1653546"/>
        <a href="https://www.aa.com.tr/tr/yasam/sehidin-adini-tasiyan-okulun-ogretmenlerinden-annesine-ornek-davranis/1653434"/>
        <a href="https://www.aa.com.tr/tr/turkiye/aybuke-ogretmen-sehit-edildigi-yerde-anildi-/1653415"/>
        <a href="https://www.aa.com.tr/tr/turkiye/bakan-selcuk-huzurevindeki-emekli-ogretmenleri-ziyaret-etti/1653316"/>
        <a href="https://www.aa.com.tr/tr/yasam/asirlik-cinar-hamdi-hocanin-ogretmenler-gunu-heyecani/1651624"/>
        <a href="https://www.aa.com.tr/tr/egitim/meb-ogretmenleri-24-kasimda-kultur-sanat-ve-spor-etkinliklerinde-bulusturacak/1649663"/>
      </related>
    </article>
  </body>
</html>