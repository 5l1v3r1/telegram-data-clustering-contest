<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://profutbal.sk/clanok/238566-porto-si-poistilo-velky-utocny-talent-sucastou-zmluvy-rekordna-klauzula"/>
    <meta property="og:site_name" content="ProFutbal"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="Porto si poistilo veľký útočný talent, súčasťou zmluvy rekordná klauzula"/>
    <meta property="og:description" content="Portugalský klub FC Porto predĺžil kontrakt s talentovaným mladíkom Fabiom Silvom. Sedemnásťročný útočník sa vicemajstrovi z predchádzajúcej ligovej sezóny upísal do roku 2022. Súčasťou zmluvy je aj výkupná klauzula vo výške 125 miliónov dolárov, čo predstavuje rekord v portugalskom futbale."/>
  </head>
  <body>
    <article>
      <h1>Porto si poistilo veľký útočný talent, súčasťou zmluvy rekordná klauzula</h1>
      <address><time datetime="2019-11-23T00:00:00+00:00">23 Nov 2019</time> by <a rel="author">TASR</a></address>
      <p>Portugalský klub FC Porto predĺžil kontrakt s talentovaným mladíkom Fabiom Silvom. Sedemnásťročný útočník sa vicemajstrovi z predchádzajúcej ligovej sezóny upísal do roku 2022. Súčasťou zmluvy je aj výkupná klauzula vo výške 125 miliónov dolárov, čo predstavuje rekord v portugalskom futbale.</p>
      <p>Silva sa v prebiehajúcej sezóne stal najmladším hráčom v histórii "drakov", ktorý nastúpil na súboj domácej najvyššej súťaže a Európskej ligy. Na konci októbra sa v domácom ligovom dueli proti Famalicau gólovo presadil, čím stal sa najmladším strelcom klubovej histórie.</p>
      <p>O mladíka v uplynulom čase prejavilo záujem niekoľko európskych klubov. Po nemeckom Eintrachte Frankfurt ho zameral aj taliansky majster Juventus Turín či španielske Atletico Madrid. Informáciu priniesla agentúra SID.</p>
    </article>
  </body>
</html>