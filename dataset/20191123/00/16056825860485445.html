<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://mzamin.com/article.php?mzamin=200654"/>
    <meta property="og:site_name" content="মানবজমিন"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="হত্যা থেকে বাঁচতে চীনা গুপ্তচরের অস্ট্রেলিয়ায় আশ্রয় প্রার্থনা"/>
    <meta property="og:description" content="নিজেকে চীনের গুপ্তচর দাবি করা এক ব্যাক্তি সম্প্রতি অস্ট্রেলিয়ায় আশ্রয়ের আবেদন জানিয়েছেন। ওয়াং উইলিয়াম লিকিয়াং নামের ওই ব্যাক্তি জানিয়েছেন, তিনি চীনের হয়ে গুপ্তচরবৃত্তিতে নিয়োযিত ছিলেন এবং হংকং, তাইওয়ান ও অস্ট্রেলিয়ায় তিনি বিভিন্ন অপারেশনে অংশও নিয়েছেন। বর্তমানে তিনি ও তার পরিবার অস্ট্রেলিয়ার সিডনিতে রয়েছেন। তার দাবি, চীনে ফিরে গেলে তাকে হত্যা করা হতে পারে। এ খবর দিয়েছে বিবিসি।তবে এখনো ওয়াং লিকিয়াং-এর এসব দাবির সত্যতা নিশ্চিত করা যায়নি। তবে বর্তমানে তার বিষয়টি অস্ট্রেলিয়ার নিরাপত্তা বাহিনীগুলো যাচাই করে দেখছে। দেশটি জানিয়েছে, ওয়াং-এর দাবি তাদের জন্য খুবই বিব্রতকর। অপরদিকে অস্ট্রেলিয়ার বিরোধি দল লেবার পার্টির প্রধান অ্যান্থনি আলবানিজ দাবি করেছেন, ওয়াং-এর সম্পূর্ন অধিকার রয়েছে অস্ট্রেলিয়ায় আশ্রয় পাবার। নাম প্রকাশ না করার শর্তে অস্ট্রেলিয়ান গণমাধ্যম এবিসিকে দেশটির এক গোয়েন্দা কর্মকর্তা জানিয়েছেন, চীনা ওই গুপ্তচরের বিষয়ে তারা তদন্ত চালাচ্ছে। তার দাবির বিভিন্ন দিককে আলাদা আলাদা করে নিশ্চিত করতে হবে।ওয়াং-এর দাবির পক্ষে প্রথম সংবাদ আসে শনিবার। তার পুরো সাক্ষাৎকারটি এখনো প্রচারের অপেক্ষায় রয়েছে। তিনি ইতিমধ্যে অস্ট্রেলিয়ার…"/>
  </head>
  <body>
    <article>
      <h1>হত্যা থেকে বাঁচতে চীনা গুপ্তচরের অস্ট্রেলিয়ায় আশ্রয় প্রার্থনা</h1>
      <address><time datetime="2019-11-23T00:00:00+00:00">23 Nov 2019</time> by <a rel="author">মানবজমিন ডেস্ক</a></address>
      <p>নিজেকে চীনের গুপ্তচর দাবি করা এক ব্যাক্তি সম্প্রতি অস্ট্রেলিয়ায় আশ্রয়ের আবেদন জানিয়েছেন। ওয়াং উইলিয়াম লিকিয়াং নামের ওই ব্যাক্তি জানিয়েছেন, তিনি চীনের হয়ে গুপ্তচরবৃত্তিতে নিয়োযিত ছিলেন এবং হংকং, তাইওয়ান ও অস্ট্রেলিয়ায় তিনি বিভিন্ন অপারেশনে অংশও নিয়েছেন। বর্তমানে তিনি ও তার পরিবার অস্ট্রেলিয়ার সিডনিতে রয়েছেন। তার দাবি, চীনে ফিরে গেলে তাকে হত্যা করা হতে পারে। এ খবর দিয়েছে বিবিসি।</p>
      <p>তবে এখনো ওয়াং লিকিয়াং-এর এসব দাবির সত্যতা নিশ্চিত করা যায়নি। তবে বর্তমানে তার বিষয়টি অস্ট্রেলিয়ার নিরাপত্তা বাহিনীগুলো যাচাই করে দেখছে। দেশটি জানিয়েছে, ওয়াং-এর দাবি তাদের জন্য খুবই বিব্রতকর। অপরদিকে অস্ট্রেলিয়ার বিরোধি দল লেবার পার্টির প্রধান অ্যান্থনি আলবানিজ দাবি করেছেন, ওয়াং-এর সম্পূর্ন অধিকার রয়েছে অস্ট্রেলিয়ায় আশ্রয় পাবার।</p>
      <p>নাম প্রকাশ না করার শর্তে অস্ট্রেলিয়ান গণমাধ্যম এবিসিকে দেশটির এক গোয়েন্দা কর্মকর্তা জানিয়েছেন, চীনা ওই গুপ্তচরের বিষয়ে তারা তদন্ত চালাচ্ছে। তার দাবির বিভিন্ন দিককে আলাদা আলাদা করে নিশ্চিত করতে হবে।</p>
      <p>ওয়াং-এর দাবির পক্ষে প্রথম সংবাদ আসে শনিবার। তার পুরো সাক্ষাৎকারটি এখনো প্রচারের অপেক্ষায় রয়েছে। তিনি ইতিমধ্যে অস্ট্রেলিয়ার গোয়েন্দা বাহিনীকে ১৭ পাতার একটি বিবৃতি দিয়েছে। গত অক্টোবরে দেয়া ওই বিবৃতিতে তিনি তার কার্যক্রম ও তার উর্ধতন কর্মকর্তাদের নাম দিয়েছেন। একইসঙ্গে তারা কীভাবে কাজ করতেন তাও এতে উল্লেখ করা হয়েছিলো।</p>
      <p>এই বিভাগের সর্বাধিক পঠিত</p>
    </article>
  </body>
</html>