<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lanostratv.it/2019/11/andrea-ippoliti-chiede-scusa-a-nathaly-caldonazzo-non-lo-meritava/"/>
    <meta property="og:site_name" content="LaNostraTv"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="Andrea Ippoliti chiede scusa a Nathaly Caldonazzo: “Non lo meritava”"/>
    <meta property="og:description" content="Temptation Island Vip, Nathaly Caldonazzo: arrivano le scuse di Andrea Andrea Ippoliti e Nathaly Caldonazzo hanno partecipato all'ultima edizione di"/>
  </head>
  <body>
    <article>
      <h1>Andrea Ippoliti chiede scusa a Nathaly Caldonazzo: “Non lo meritava”</h1>
      <address><time datetime="2019-11-23T00:00:00+00:00">23 Nov 2019</time> by <a rel="author" href="https://www.lanostratv.it/author/alessiocimino/" target="_blank">Alessio Cimino</a></address>
      <figure>
        <img src="https://i1.wp.com/www.lanostratv.it/wp-content/uploads/2019/10/foto_andrea_ippoliti_zoe_limiti.jpg"/>
      </figure>
      <h3>Temptation Island Vip, Nathaly Caldonazzo: arrivano le scuse di Andrea</h3>
      <p><b>Andrea Ippoliti e Nathaly Caldonazzo</b> hanno partecipato all’ultima edizione di <b>Temptation Island Vip di Alessia Marcuzzi</b>. E in questa occasione i due si sono lasciati. Difatti lui si è avvicinato alla single Zoe, andando oltre una semplice amicizia. Per tale ragione <b>Nathaly Caldonazzo</b> ha deciso di lasciarlo. E a distanza di quasi due mesi da questa vicenda, direttamente dalle pagine dell’ultimo numero del magazine <i>Di Più</i>, ecco arrivare le scuse dell’uomo. Quest’ultimo, infatti, ha scritto una lunga lettera per chiedere la cortesia alla sua ex moglie di smetterla di attaccarlo. E in questa missiva ha anche colto l’occasione per fare mea culpa nei confronti di Nathaly:</p>
      <blockquote>“Ero arrabbiatissimo perchè Nathaly aveva avuto atteggiamenti troppo confidenziali con alcuni single…Quindi ho perso la testa e mi sono gettato tra le braccia di Zoe…Non è stato giusto per Nathaly…Meritava altro trattamento…”</blockquote>
      <p>Insomma per la prima volta <b>Andrea Ippoliti</b> ha ammesso di aver sbagliato nei confronti della sua ex: <i>“Devo chiederle solo scusa…”</i> Parole sincere le sue che hanno mostrato un altro suo lato del carattere. Sarà sincero?</p>
      <h3>Andrea Ippoliti dopo Temptation Island Vip fa una richiesta a Nathaly Caldonazzo: “Chiariamoci!”</h3>
      <p><b>Andrea Ippoliti</b>, nella lettera che ha scritto al settimanale <i>Di Più</i>, dopo aver ammesso l’errore commesso nei confronti di <b>Nathaly Caldonazzo</b> mancandole di rispetto in quel modo a <b>Temptation Island Vip</b>, ha anche voluto lanciarle un appello:</p>
      <blockquote>“Adesso non vuole più sentirmi, ma spero un giorno di chiarire, perchè è una donna che merita tutto il mio rispetto…”</blockquote>
      <p><b>Andrea Ippoliti</b> è stato decisamente chiaro: un giorno vorrebbe riallacciare i rapporti con Nathaly, nella speranza possano avere una chiacchierata serena e gettarsi alle spalle le vecchie ruggini. Quest’ultima risponderà a tale appello?</p>
      <h3>Zoe Mallucci e Andrea Ippoliti: è già finita tra loro. La confessione</h3>
      <p><b>Andrea Ippoliti</b>, nella lunga lettera che ha scritto a <i>Di Più</i> per rispondere alle rime alla sua ex moglie, la quale, settimane fa, lo ha <b><a href="https://www.lanostratv.it/2019/11/andrea-ippoliti-di-temptation-lex-moglie-sei-senza-scrupoli/">accusato di essere senza scrupoli</a></b>, ha parlato anche della sua storia con la <b>single di Temptation Island Vip, Zoe Mallucci</b>. Una storia che probabilmente neppure è iniziata dal modo in cui ne ha parlato a <i>Di Più</i>: <i>“L’ho frequentata solo per ripicca…”</i> E anche lei, giusto qualche ora fa, ha confermato di non averlo più visto, dichiarando su instagram: <i>“Ho capito che non ne valeva la pena…”</i> I due saranno almeno rimasti in buoni rapporti?</p>
    </article>
  </body>
</html>