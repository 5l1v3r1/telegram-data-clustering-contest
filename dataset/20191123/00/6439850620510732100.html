<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dailyjanakantha.com/details/article/462601/%e0%a6%85%e0%a6%a8%e0%a7%81%e0%a6%aa%e0%a7%8d%e0%a6%b0%e0%a6%ac%e0%a7%87%e0%a6%b6%e0%a6%95%e0%a6%be%e0%a6%b0%e0%a7%80-%e0%a6%93-%e0%a6%b8%e0%a6%a8%e0%a7%8d%e0%a6%a4%e0%a7%8d%e0%a6%b0%e0%a6%be%e0%a6%b8%e0%a7%80%e0%a6%a6%e0%a7%87%e0%a6%b0-%e0%a6%86%e0%a6%93%e0%a7%9f%e0%a6%be%e0%a6%ae%e0%a7%80"/>
    <meta property="og:site_name" content="Daily Janakantha"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="অনুপ্রবেশকারী ও সন্ত্রাসীদের আওয়ামী লীগে কোন স্থান নেই ॥ শিল্পমন্ত্রী"/>
    <meta property="og:description" content="স্টাফ রিপোর্টার, নরসিংদী ॥ শিল্পমন্ত্রী এ্যাডভোকেট নুরুল মজিদ মাহমুদ হুমায়ূন এমপি বলেছেন, বঙ্গবন্ধুর আওয়ামী লীগে অনুপ্রবেশকারী, সন্ত্রাসী ও মাদক কারবারিদের কোন স্থান নেই। এজন্যই বিগত সময়ের সব নির্বাচনে নৌকার বিজয় হয়েছে। গণতান্ত্রিক উপায়ে প্রতিদ্বন্দ্বিতা থাকবে, কিন্তু প্রতিহিংসার কোন স্থান আমাদের কাছে নেই। বিরোধীদলকে রাজনৈতিকভাবে মোকাবেলার ..."/>
  </head>
  <body>
    <article>
      <h1>অনুপ্রবেশকারী ও সন্ত্রাসীদের আওয়ামী লীগে কোন স্থান নেই ॥ শিল্পমন্ত্রী</h1>
      <address>
        <time datetime="2019-11-23T00:00:00+00:00">23 Nov 2019</time>
      </address>
      <p>স্টাফ রিপোর্টার, নরসিংদী ॥ শিল্পমন্ত্রী এ্যাডভোকেট নুরুল মজিদ মাহমুদ হুমায়ূন এমপি বলেছেন, বঙ্গবন্ধুর আওয়ামী লীগে অনুপ্রবেশকারী, সন্ত্রাসী ও মাদক কারবারিদের কোন স্থান নেই। এজন্যই বিগত সময়ের সব নির্বাচনে নৌকার বিজয় হয়েছে। গণতান্ত্রিক উপায়ে প্রতিদ্বন্দ্বিতা থাকবে, কিন্তু প্রতিহিংসার কোন স্থান আমাদের কাছে নেই। বিরোধীদলকে রাজনৈতিকভাবে মোকাবেলার পরিবর্তে উচ্ছৃঙ্খলার কোন সুযোগ নেই। শুক্রবার দুপুরে মনোহরদী সরকারী কলেজ মাঠে আয়োজিত ত্রিবার্ষিক সম্মেলনে তিনি এসব কথা বলেন।</p>
      <p>উপজেলা আওয়ামী লীগ সভাপতি এ্যাডভোকেট ফজলুল হকের সভাপতিত্বে সম্মেলন উদ্বোধন করেন জেলা আওয়ামী লীগের সভাপতি ও সদর আসনের সংসদ সদস্য লে. কর্নেল (অব) মোহাম্মদ নজরুল ইসলাম। এ সময় অন্যদের মধ্যে বক্তব্য রাখেন নরসিংদী-২ আসনের সংসদ সদস্য ডাঃ আনোয়ারুল আশরাফ খান দীলিপ, নরসিংদী-৩ আসনের সাংসদ জহিরুল হক ভূঁইয়া মোহন প্রমুখ। উপজেলা আওয়ামী লীগের সাধারণ সম্পাদক প্রিয়াশিষ রায়ের সঞ্চালনায় অনুষ্ঠানে বিশেষ বক্তা ছিলেন জেলা আওয়ামী লীগের সাধারণ সম্পাদক ও জেলা পরিষদের চেয়ারম্যান আবদুল মতিন ভূঁইয়া। অনুষ্ঠানের দ্বিতীয় পর্বে আগামী তিন বছরের জন্য পুনরায় এ্যাডভোকেট ফজলুল হককে সভাপতি এবং প্রিয়াশিষ রায়কে সাধারণ সম্পাদক করে মনোহরদী উপজেলা আওয়ামী লীগের কমিটি ঘোষণা করা হয়।</p>
    </article>
  </body>
</html>