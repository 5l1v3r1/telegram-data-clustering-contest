<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tabnak.ir/fa/news/939257/%D8%A8%D8%B1%DA%AF%D8%B2%D8%A7%D8%B1%DB%8C-%D8%B1%D8%A7%D9%87%D9%BE%DB%8C%D9%85%D8%A7%DB%8C%DB%8C-%D9%85%D8%AD%DA%A9%D9%88%D9%85%DB%8C%D8%AA-%D8%A7%D8%BA%D8%AA%D8%B4%D8%A7%D8%B4%D8%A7%D8%AA-%D8%AF%D8%B1-%D9%85%DB%8C%D8%AF%D8%A7%D9%86-%D8%A7%D9%86%D9%82%D9%84%D8%A7%D8%A8"/>
    <meta property="og:site_name" content="تابناک | TABNAK"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="برگزاری راهپیمایی محکومیت اغتشاشات در میدان انقلاب"/>
    <meta property="og:description" content="راهپیمایی محکومیت اغتشاشات در شهر تهران روز دوشنبه ۴ آذرماه ۹۸ از ساعت ۱۴:۳۰ عصر در میدان انقلاب و خیابان های اطراف برگزار می‌شود."/>
  </head>
  <body>
    <article>
      <h1>برگزاری راهپیمایی محکومیت اغتشاشات در میدان انقلاب</h1>
      <address>
        <time datetime="2019-11-23T00:00:00+00:00">23 Nov 2019</time>
      </address>
      <p>
        <i>راهپیمایی محکومیت اغتشاشات در شهر تهران روز دوشنبه ۴ آذرماه ۹۸ از ساعت ۱۴:۳۰ عصر در میدان انقلاب و خیابان های اطراف برگزار می‌شود.</i>
      </p>
      <figure>
        <img src="https://cdn.tabnak.ir/files/fa/news/1398/9/2/1094880_674.jpg"/>
      </figure>
      <p>رییس شورای هماهنگی تبلیغات اسلامی استان تهران اعلام کرد: راهپیمایی محکومیت اغتشاشات در شهر تهران روز دوشنبه ۴ آذرماه ۹۸ از ساعت ۱۴:۳۰ عصر در میدان انقلاب و خیابان های اطراف برگزار می‌شود.</p>
      <p>به گزارش «تابناک» به نقل از ایسنا، حجت الاسلام سید محسن محمودی عصر شنبه در جمع خبرنگاران از راهپیمایی مردم با بصیرت و انقلابی شهر تهران در محکومیت اشرار و آشوبگران خبر داد و افزود: در پی حرکات شوم آشوبگران و اغتشاشگران در تخریب اموال عمومی و توهین به مقدسات مردم شریف و انقلابی شهر تهران راهپیمایی خواهند کرد.</p>
      <p>وی ادامه داد: کشور ما هم اکنون در شرایط حساسی قرار دارد، فتنه ای در کشور رخ داد و دشمنان خارجی و منافقین با موج سواری با جنایات مشمئز کننده اغتشاشگران همنوایی کردند و دیدیم این خسارات به نظام و مردم چه ضربه ای وارد کرد.</p>
      <p>رییس شورای هماهنگی تبلیغات اسلامی استان تهران افزود: اتفاقات تلخ روزهای گذشته مانند جسارت به حریم مساجد و آتش زدن قرآن و مثله کردن مدافعان امنیت واقعا دردناک بود و به همین جهت در شهر تهران راهپیمایی محکومیت اغتشاشات اخیر، حمایت از مقام معظم رهبری و پیگیری مطالبات به حق مردم برگزار می‌شود.</p>
      <p>محمودی یادآور شد: راهپیمایی محکومیت اغتشاشات در شهر تهران روز دوشنبه ۴ آذرماه ۹۸ از ساعت ۱۴:۳۰ عصر ، مردم در میدان انقلاب و خیابان های اطراف تجمع کرده و تظاهرات خواهند کرد.</p>
      <p>وی در پایان خاطر نشان کرد: سردار سلامی فرمانده کل سپاه پاسداران سخنران ویژه این مراسم و حاج سعید حدادیان ذاکر اهلبیت(ع) در این مراسم مدیحه سرایی خواهد کرد.</p>
      <p>رییس شورای هماهنگی تبلیغات اسلامی استان تهران پیش از این اعلام کرده بود که راهپیمایی محکومیت اغتشاشات در شهر تهران روز دوشنبه ۴ آذرماه ۹۸ از ساعت ۹:۳۰ صبح از میدان امام حسین(ع) آغاز و تظاهرکنندگان به سمت میدان شهدا خواهند رفت.</p>
    </article>
  </body>
</html>