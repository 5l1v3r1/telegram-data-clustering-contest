<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.documentonews.gr/article/stoys-36-anhlthan-oi-nekroi-apo-tis-fonikes-plhmmyres-sthn-kenya-photos"/>
    <meta property="og:site_name" content="Documento"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="Στους 36 ανήλθαν οι νεκροί από τις φονικές πλημμύρες στην Κένυα (Photos)"/>
    <meta property="og:description" content="Τουλάχιστον 36 άνθρωποι, μεταξύ αυτών 7 παιδιά, σκοτώθηκαν από τις κατολισθήσεις που προκάλεσαν οι ασυνήθιστα σφοδρές βροχοπτώσεις στη βορειοδυτική Κένυα."/>
  </head>
  <body>
    <article>
      <h1>Στους 36 ανήλθαν οι νεκροί από τις φονικές πλημμύρες στην Κένυα (Photos)</h1>
      <address><time datetime="2019-11-23T00:00:00+00:00">23 Nov 2019</time> by <a rel="author">Newsroom</a></address>
      <h4>Τουλάχιστον 36 άνθρωποι, μεταξύ αυτών 7 παιδιά, σκοτώθηκαν από τις κατολισθήσεις που προκάλεσαν οι ασυνήθιστα σφοδρές βροχοπτώσεις στη βορειοδυτική Κένυα.</h4>
      <p>Οι κατακλυσμιαίες βροχές άρχισαν να πλήττουν από χθες την κοινότητα Ουεστ Πόκοτ, στα σύνορα με την Ουγκάντα, με την κατάσταση να επιδεινώνεται κατά τη διάρκεια της νύχτας, με αποτέλεσμα να προκληθούν πλημμύρες και κατολισθήσεις.</p>
      <p>Χείμαρροι λάσπης παρέσυραν τέσσερις γέφυρες και η πρόσβαση στο χωριό Μουίνο, που έχει πληγή περισσότερο από τα ακραία καιρικά φαινόμενα, δεν είναι δυνατή.</p>
      <p>«Μπορούμε να επιβεβαιώσουμε ότι ο αριθμός των νεκρών ανήλθε στους 36. Ορισμένοι από τους αγνοούμενους εντοπίστηκαν νεκροί» είπε ο Reuters ο Σάμουελ Πογκίσιο, γερουσιαστής της περιοχής.</p>
      <p>Οι έντεκα από τους νεκρούς βρίσκονταν στο ίδιο σπίτι, δήλωσε ο κυβερνήτης της επαρχίας Τζον Λονιανγκάπουο.</p>
      <figure>
        <img src="https://img.documentonews.gr/unsafe/smart/http://img.dash.documentonews.gr/documento/imagegrid/2019/11/23/5dd97b34825e637a8d261ba7.jpg"/>
      </figure>
      <figure>
        <img src="https://img.documentonews.gr/unsafe/smart/http://img.dash.documentonews.gr/documento/imagegrid/2019/11/23/5dd97b34825e637a8d261ba6.jpg"/>
      </figure>
      <figure>
        <img src="https://img.documentonews.gr/unsafe/smart/http://img.dash.documentonews.gr/documento/imagegrid/2019/11/23/5dd97b34825e637d0d73be42.jpg"/>
      </figure>
      <p>
        <a href="https://www.documentonews.gr/article/javascript:;">ΕΜΦΑΝΙΣΗ ΣΧΟΛΙΩΝ</a>
      </p>
      <h4>ΣΧΟΛΙΑ</h4>
      <p>Το <b>Documento</b> σέβεται όλες τις απόψεις, οι οποίες ωστόσο απηχούν αποκλειστικά και μόνον τη γνώμη των χρηστών. Διατηρούμε το δικαίωμά μας να μην αναρτούμε υβριστικά σχόλια και διαφημίσεις. Σχόλια που παραπέμπουν με ενεργό link σε άλλα sites δεν θα δημοσιεύονται. Χρήστες που δεν σέβονται αυτούς τους κανόνες θα αποκλείονται.</p>
    </article>
  </body>
</html>