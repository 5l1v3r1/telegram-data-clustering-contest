<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/cuka-pretekla-partizan-lukic-sadika-i-petkovica-dordevski-rezirao-pobedu-vozdovca/343241"/>
    <meta property="og:site_name" content="MozzartSport"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="Čuka pretekla Partizan, Lukić Sadika i Petkovića, Đorđevski režirao pobedu Voždovca"/>
    <meta property="og:description" content="Praznih šaka ostali Rad, Mladost i Proleter"/>
  </head>
  <body>
    <article>
      <h1>Čuka pretekla Partizan, Lukić Sadika i Petkovića, Đorđevski režirao pobedu Voždovca</h1>
      <h2>Praznih šaka ostali Rad, Mladost i Proleter</h2>
      <address><time datetime="2019-11-23T00:00:00+00:00">23 Nov 2019</time> by <a rel="author">Dejan Stanković</a></address>
      <p>Favoriti sigurni u mečevima 17. kola Superlige koji su se igrali u terminu od 17 sati i ne mislimo tu samo na okršaj Crvene zvezde u Nišu. Čukarički je na Banovom brdu ispratio Rad sa 2:0, Voždovac je istim rezultatom Proleter, dok je TSC bio još nemilosrdniji i u Lučanima savladao Mladost sa 3:0, pa su sva tri kluba sigurnim korakom nastavili ka plej-ofu srpskog šampionata, bar za početak.</p>
      <p>Svi se naravno nadaju da će na kraju bukirati i mesto u Evropi, a kako Čukarički igra ove jeseni bilo bi pravo iznenađenje da se to ne desi. Protiv Rada je <b>Luka Stojanović</b> šestim pogotkom u sezoni – on je najbolji strelac Brđana u prvenstvu – najavio konačan ishod meča, da bi u poslednjim sekundama <b>Slobodan Tedić</b> samo potvrdio ono što je bilo jasno svim prisutnima: Čuka je prosto kvalitetniji sastav od Rada. I ne samo trenutno, ova današnja pobeda bila je Brđanima šesta uzastopna nad Građevinarima.</p>
      <p>Topolski sportski klub još sigurniji. <b>Nenad Lukić</b> je u 13. minutu načeo Mladost i desetim golom u sezoni se izjednačio sa Partizanovim <b>Umarom Sadikom</b> i Javorovim <b>Nikolom Petkovićem</b> na čelu liste najboljih strelaca Superlige. U 41. minutu je postalo jasno da se bodovi sele za Bačku Topolu pošto je <b>Dejan Milićević</b> duplirao prednost gostiju. Ni tu nije bio kraj, u 73. minutu je <b>Lukić</b> drugim golom ponovo sebi doneo zvanje najefikasnijeg igrača šampionata Srbije.</p>
      <p>Na kraju, na krovu Tržnog centra u Zaplanjskoj 2:0 za Voždovac protiv Proletera. Pobeda u režiji mladog reprezentativca Makedonije <b>Marka Đorđevskog</b>, koji je prvo dobrom loptom spojio sa golom <b>Lazara Zličića</b>, da bi potom i sam, na asistenciju<b> Stefana Hajdina</b>, zatresao mrežu Novosađana i pečatirao ostanak bodova u Beogradu.</p>
      <p><b>SRBIJA 1 - 17. KOLO</b>:</p>
      <p>
        <i>Petak</i>
      </p>
      <p>Partizan – Javor 6:2 (4:2)<br/>/Sadik 9, 37, 59, Ostojić 15, Miletić 40, Stevanović 78 – Petković 2, Krnić 45+2/</p>
      <p>
        <i>Subota</i>
      </p>
      <p>Čukarički - Rad 2:0 (1:0)<br/>/Stojanović 11, Tedić 90/</p>
      <p>Mladost - TSC 0:3 (0:2)<br/>/Lukić 13, 73, Milićević 41/</p>
      <p>Voždovac - Proleter 2:0 (0:0)<br/>/Zličić 56, Đorđevski 74/</p>
      <p>Radnički - Crvena zvezda 0:2 (0:1)<br/>/Ben 40, Vukanovič 77/</p>
      <p>
        <b>
          <a href="https://www.mozzartbet.com/sr/kladjenje-2018#/match/4540256">18.00: (1,32) Vojvodina (5,10) Napredak (10,0)</a>
        </b>
      </p>
      <p>
        <b>Nedelja<br/><a href="https://www.mozzartbet.com/sr/kladjenje-2018#/match/4540262">13.00: (2,10) Inđija (3,05) Mačva (4,00)</a><br/><a href="https://www.mozzartbet.com/sr/kladjenje-2018#/match/4540261">16.00: (1,85) Spartak (3,50) Radnik (4,40)</a></b>
      </p>
      <p>
        <b>*** kvote su podložne promenama</b>
      </p>
      <figure>
        <img src="https://mozzartsport.com/upload/CKEditor/23.11.2019/SuperligaCUKARICKI).jpg"/>
      </figure>
      <figure>
        <img src="https://mozzartsport.com/upload/CKEditor/23.11.2019/3.jpg"/>
      </figure>
      <p>(FOTO: Star Sport)</p>
    </article>
  </body>
</html>