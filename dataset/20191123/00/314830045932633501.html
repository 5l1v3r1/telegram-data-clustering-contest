<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tabnak.ir/fa/news/939236/%D8%A7%DB%8C%D9%86%D8%AA%D8%B1%D9%86%D8%AA-%D8%AE%D8%A7%D9%86%DA%AF%DB%8C-%DA%86%D9%86%D8%AF-%D8%A7%D8%B3%D8%AA%D8%A7%D9%86-%D8%A8%D8%B1%D9%82%D8%B1%D8%A7%D8%B1-%D8%B4%D8%AF"/>
    <meta property="og:site_name" content="تابناک | TABNAK"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="اینترنت خانگی چند استان برقرار شد"/>
    <meta property="og:description" content="اینترنت خانگی تهران و کلانشهر‌های کشور تا دقایقی دیگر برقرار می‌شود.یک منبع آگاه در وزارت ارتباطات در گفتگو با ایسنا تایید کرد که با دریافت مجوز‌های لازم، اینترنت خانگی تهران و تعداد زیادی از کلانشهر‌های کشور تا دقایقی دیگر برقرار خواهد شد.بررسی‌های ایسنا نشان می‌دهد روز گذشته اینترنت خانگی در چند استان کشور برقرار شده است.گزارش واصله از خبرنگاران ایسنا در استان‌های خراسان شمالی، خراسان جنوبی، گلستان، سمنان، یزد، همدان، چهارمحال و بختیاری، اردبیل، زنجان و ایلام حاکی از برقراری اینترنت‌های خانگی در این استان‌هاست.امروز همچنین یکی از رسانه‌های داخلی اعلام کرد که اینترنت همراه نیز احتمالا تا صبح فردا یکشنبه ۳ آذر وصل می‌شود."/>
  </head>
  <body>
    <article>
      <h1>اینترنت خانگی چند استان برقرار شد</h1>
      <address>
        <time datetime="2019-11-23T00:00:00+00:00">23 Nov 2019</time>
      </address>
      <p>اینترنت خانگی تهران و کلانشهر‌های کشور تا دقایقی دیگر برقرار می‌شود.<br/><br/>یک منبع آگاه در وزارت ارتباطات در گفتگو با ایسنا تایید کرد که با دریافت مجوز‌های لازم، اینترنت خانگی تهران و تعداد زیادی از کلانشهر‌های کشور تا دقایقی دیگر برقرار خواهد شد.<br/><br/>بررسی‌های ایسنا نشان می‌دهد روز گذشته اینترنت خانگی در چند استان کشور برقرار شده است.<br/><br/>گزارش واصله از خبرنگاران ایسنا در استان‌های خراسان شمالی، خراسان جنوبی، گلستان، سمنان، یزد، همدان، چهارمحال و بختیاری، اردبیل، زنجان و ایلام حاکی از برقراری اینترنت‌های خانگی در این استان‌هاست.<br/><br/>امروز همچنین یکی از رسانه‌های داخلی اعلام کرد که اینترنت همراه نیز احتمالا تا صبح فردا یکشنبه ۳ آذر وصل می‌شود.</p>
    </article>
  </body>
</html>