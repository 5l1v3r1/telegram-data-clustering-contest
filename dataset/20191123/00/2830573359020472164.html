<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttosport.com/news/calcio/primavera/2019/11/23-63705242/empoli_primavera_il_derby_e_tuo_1-0_alla_fiorentina/"/>
    <meta property="og:site_name" content="Tuttosport"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="Empoli Primavera, il derby è tuo! 1-0 alla Fiorentina"/>
    <meta property="og:description" content="Decisiva la punizione di Zelenkov sul finire del primo tempo. Per i viola di Bigica è crisi"/>
  </head>
  <body>
    <article>
      <h1>Empoli Primavera, il derby è tuo! 1-0 alla Fiorentina</h1>
      <h2>Decisiva la punizione di Zelenkov sul finire del primo tempo. Per i viola di Bigica è crisi</h2>
      <address>
        <time datetime="2019-11-23T00:00:00+00:00">23 Nov 2019</time>
      </address>
      <p><b>EMPOLI (FI)</b> - L'<b>Empoli</b> <b>Primavera</b> batte <b>1-0</b> la <b>Fiorentina</b> nel <b>derby </b>della nona giornata, e si porta a due punti dalla squadra di <b>Bigica</b>, ora ufficialmente in crisi vista la lunga astinenza di successi. Il primo pericolo della gara arriva al 37' e lo creano gli ospiti con la rasoiata di <b>Koffi</b> su cui <b>Meli</b> è attento. Passano pochi minuti e l'Empoli si porta in vantaggio: è il 45' quando la punizione di <b>Zelenkov</b> si infila sotto la traversa beffando <b>Brancolini</b> per l'<b>1-0</b> dei padroni di casa. Nella ripresa i viola sprecano il pari prima con <b>Pierozzi</b>, che crossa dove non c'è nessun compagno invece di tirare, poi con <b>Koffi</b> che scheggia la traversa. I padroni di casa rispondono con una conclusione di <b>Zelenkov</b> che sibila al lato del palo, poi altra occasione per gli ospiti capitata a <b>Kukovec</b>, che però non trova la porta a centro area. </p>
      <related>
        <a href="https://www.tuttosport.com/widget/calcio/primavera/2019/10/10-62127993/classifiche_calcio_primavera/"/>
        <a href="https://www.tuttosport.com/widget/calcio/primavera/2019/10/10-62127990/risultati_calcio_primavera/"/>
        <a href="https://www.tuttosport.com/archivio/calcio/primavera"/>
        <a href="https://www.tuttosport.com/news/calcio/primavera/2019/11/23-63703124/primavera_primo_punto_esterno_per_il_torino_con_l_inter_e_0-0/?related_news"/>
        <a href="https://www.tuttosport.com/news/calcio/primavera/2019/11/23-63691143/lazio_primavera_menichini_sul_derby_roma_forte_vittoria_che_ci_voleva_/?related_news"/>
        <a href="https://www.tuttosport.com/news/calcio/primavera/2019/11/23-63670040/lazio-roma_biancocelesti_ok_con_shehu_e_anderson_2-1/?related_news"/>
        <a href="https://www.tuttosport.com/news/calcio/primavera/2019/11/22-63653532/primavera_juve-chievo_4-1_fagioli_doppietta_nel_poker_bianconero/?related_news"/>
      </related>
    </article>
  </body>
</html>