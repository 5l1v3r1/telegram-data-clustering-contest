<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.documentonews.gr/article/trifasikh-tha-einai-h-nea-entonh-kakokairia-ghryonhs-pws-tha-ekdhlwthoyn-ta-fainomena"/>
    <meta property="og:site_name" content="Documento"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="«Τριφασική» η νέα κακοκαιρία «Γηρυόνης» - Πώς θα εκδηλωθούν τα φαινόμενα"/>
    <meta property="og:description" content="Σε τρεις φάσεις θα εξελιχθεί η νέα έντονη κακοκαιρία &quot;Γηρυόνης&quot;, που αναμένεται να επηρεάσει τη χώρα μας με ισχυρές βροχές και καταιγίδες, καθώς επίσης με πολύ θυελλώδεις νοτιάδες από την Κυριακή έως την Τρίτη. "/>
  </head>
  <body>
    <article>
      <h1>«Τριφασική» η νέα κακοκαιρία «Γηρυόνης» - Πώς θα εκδηλωθούν τα φαινόμενα</h1>
      <address><time datetime="2019-11-23T00:00:00+00:00">23 Nov 2019</time> by <a rel="author">Newsroom</a></address>
      <h4>Σε τρεις φάσεις θα εξελιχθεί η νέα έντονη κακοκαιρία "Γηρυόνης", που αναμένεται να επηρεάσει τη χώρα μας με ισχυρές βροχές και καταιγίδες, καθώς επίσης με πολύ θυελλώδεις νοτιάδες από την Κυριακή έως την Τρίτη. </h4>
      <p>Η μετεωρολογική υπηρεσία meteo του Εθνικού Αστεροσκοπείου Αθηνών, που «βάφτισε» τη νέα κακοκαιρία, επισημαίνει ότι κατά το επόμενο τριήμερο θα πέσουν <b>σημαντικές ποσότητες βροχής ικανές να δημιουργήσουν προβλήματα.</b></p>
      <p>Δείτε επίσης: <b><a href="https://www.documentonews.gr/article/kataigides-broxes-kai-ptwsh-ths-thermokrasias-perimenontas-ton-ghryonh">Καταιγίδες, βροχές και πτώση της θερμοκρασίας περιμένοντας τον «Γηρυόνη»</a></b></p>
      <p>Στην πρώτη φάση την <b>Κυριακή</b>, βροχές και σποραδικές καταιγίδες θα εκδηλώνονται κατά τόπους στα ηπειρωτικά, ενώ <b>εξαιρούνται </b>η <b>Ανατολική Μακεδονία </b>και η <b>Θράκη</b>. Τα φαινόμενα τις απογευματινές ώρες θα ενταθούν και ενδεχομένως θα επηρεάσουν τις Σποράδες και τη Δυτική Κρήτη. Κατά τη δεύτερη φάση από αργά το βράδυ της Κυριακής έως και τις απογευματινές ώρες της Δευτέρας, ένα μέτωπο ισχυρότατων καταιγίδων θα διασχίσει το σύνολο της χώρας, με κατεύθυνση από τα δυτικά προς τα ανατολικά. Στις περιοχές που θα επηρεαστούν, συμπεριλαμβάνονται ο <b>νομός Αττικής και η πόλη της Αθήνας.</b></p>
      <p>Τέλος, από τις βραδινές ώρες της Δευτέρας έως και τις απογευματινές ώρες της Τρίτης, ένα τρίτο κύμα τοπικά ισχυρών βροχών και καταιγίδων θα επηρεάσει κυρίως τα νότια και ανατολικά ηπειρωτικά και θαλάσσια τμήματα της χώρας.</p>
      <h3>Αναλυτική πρόγνωση</h3>
      <p>
        <b>Σήμερα, Σάββατο, 23-11-2019</b>
      </p>
      <p>Για σήμερα, στα δυτικά, τα βορειοανατολικά, τα νησιά του ανατολικού Αιγαίου και τα Δωδεκάνησα τοπικές βροχές και μεμονωμένες καταιγίδες.</p>
      <p>Στην υπόλοιπη χώρα άστατος καιρός με πιθανότητα τοπικών βροχών από το μεσημέρι.</p>
      <p>Οι άνεμοι θα πνέουν στα δυτικά νοτιοανατολικοί 3 με 5 μποφόρ. Στα ανατολικά θα είναι μεταβλητοί 3 με 4 και στο βόρειο Αιγαίο κυκλωνικοί 5 με 7 μποφόρ με βαθμιαία εξασθένηση.</p>
      <p>Η θερμοκρασία θα σημειώσει μικρή πτώση στα βόρεια.</p>
      <p>
        <b>ΜΑΚΕΔΟΝΙΑ, ΘΡΑΚΗ</b>
      </p>
      <p>Καιρός: Στα ανατολικά τμήματα της Χαλκιδικής, την ανατολική Μακεδονία και τη Θράκη νεφώσεις με βροχές ή καταιγίδες. Στις υπόλοιπες περιοχές, λίγες νεφώσεις κατά διαστήματα αυξημένες κυρίως στην κεντρική Μακεδονία, όπου θα σημειωθούν τοπικές βροχές. Η ορατότητα τις πρωινές και βραδινές ώρες θα είναι κατά τόπους περιορισμένη.</p>
      <p>Ανεμοι: Ανατολικοί βορειοανατολικοί 3 με 4 και στα ανατολικά 6 μποφόρ.</p>
      <p>Θερμοκρασία: Από 10 έως 17 βαθμούς Κελσίου. Στη δυτική Μακεδονία η ελάχιστη 4 με 6 βαθμούς χαμηλότερη.</p>
      <p>
        <b>ΝΗΣΙΑ ΙΟΝΙΟΥ, ΗΠΕΙΡΟΣ, ΔΥΤΙΚΗ ΣΤΕΡΕΑ, ΔΥΤΙΚΗ ΠΕΛΟΠΟΝΝΗΣΟΣ</b>
      </p>
      <p>Καιρός: Νεφώσεις με τοπικές βροχές και στο Ιόνιο μεμονωμένες καταιγίδες. Η ορατότητα τις πρωινές ώρες θα είναι κατά τόπους περιορισμένη στα ηπειρωτικά.</p>
      <p>Ανεμοι: Νότιοι νοτιοανατολικοί 3 με 4 και από το απόγευμα στο Ιόνιο 5 με 6 μποφόρ.</p>
      <p>Θερμοκρασία: Από 11 έως 21 βαθμούς Κελσίου. Στην Ήπειρο 4 με 5 βαθμούς χαμηλότερη.</p>
      <p>
        <b>ΘΕΣΣΑΛΙΑ, ΑΝΑΤΟΛΙΚΗ ΣΤΕΡΕΑ, ΕΥΒΟΙΑ, ΑΝΑΤΟΛΙΚΗ ΠΕΛΟΠΟΝΝΗΣΟΣ</b>
      </p>
      <p>Καιρός: Λίγες νεφώσεις παροδικά αυξημένες, με τοπικές βροχές κυρίως μετά το μεσημέρι. Η ορατότητα τις πρωινές και βραδινές ώρες θα είναι κατά τόπους περιορισμένη.</p>
      <p>Ανεμοι: Στα βόρεια από βόρειες διευθύνσεις 3 με 4 μποφόρ. Στα νότια μεταβλητοί 3 με 4 και από το απόγευμα νοτιοανατολικοί με την ίδια ένταση.</p>
      <p>Θερμοκρασία: Από 10 έως 20 βαθμούς Κελσίου. Στα βόρεια 2 με 3 βαθμούς χαμηλότερη.</p>
      <p>
        <b>ΚΥΚΛΑΔΕΣ, ΚΡΗΤΗ</b>
      </p>
      <p>Καιρός: Λίγες νεφώσεις κατά τόπους αυξημένες. Πιθανότητα για μεμονωμένες καταιγίδες τις πρωινές ώρες στα ανατολικά τμήματα των Κυκλάδων και για τοπικές βροχές τις μεσημβρινές και απογευματινές ώρες.</p>
      <p>Ανεμοι: Από βόρειες διευθύνσεις 3 με 4 μποφόρ, που από το απόγευμα βαθμιαία θα στραφούν σε ανατολικούς νοτιοανατολικούς με την ίδια ένταση.</p>
      <p>Θερμοκρασία: Από 16 έως 22 βαθμούς Κελσίου.</p>
      <p>
        <b>ΝΗΣΙΑ ΑΝΑΤΟΛΙΚΟΥ ΑΙΓΑΙΟΥ, ΔΩΔΕΚΑΝΗΣΑ</b>
      </p>
      <p>Καιρός: Νεφώσεις παροδικά αυξημένες με τοπικές βροχές ή καταιγίδες.</p>
      <p>Ανεμοι: Στα βόρεια βόρειοι βορειοανατολικοί 3 με 5 μποφόρ. Στα νότια μεταβλητοί 3 με 4 μποφόρ.</p>
      <p>Θερμοκρασία: Από 14 έως 22 βαθμούς Κελσίου. Στα βόρεια η μέγιστη 2 με 3 βαθμούς χαμηλότερη.</p>
      <p>
        <b>ΑΤΤΙΚΗ</b>
      </p>
      <p>Καιρός: Λίγες νεφώσεις παροδικά αυξημένες τις μεσημβρινές και απογευματινές ώρες. Η ορατότητα τις πρωινές και βραδινές ώρες θα είναι κατά τόπους περιορισμένη.</p>
      <p>Ανεμοι: Μεταβλητοί 3 με 4 μποφόρ και από το απόγευμα βαθμιαία νοτιοανατολικοί με την ίδια ένταση.</p>
      <p>Θερμοκρασία: Από 12 έως 20 βαθμούς Κελσίου.</p>
      <p>
        <b>ΘΕΣΣΑΛΟΝΙΚΗ</b>
      </p>
      <p>Καιρός: Λίγες νεφώσεις κατά διαστήματα αυξημένες με ασθενείς τοπικές βροχές.</p>
      <p>Ανεμοι: Από ανατολικές διευθύνσεις 3 με 4 μποφόρ.</p>
      <p>Θερμοκρασία: Από 11 έως 17 βαθμούς Κελσίου.</p>
      <p>
        <b>Για την Κυριακή, 24-11-2019</b>
      </p>
      <p>Καιρός: Στα βορειοανατολικά λίγες νεφώσεις που από το απόγευμα θα αυξηθούν και τη νύχτα θα σημειωθούν τοπικές βροχές. Στην υπόλοιπη χώρα τοπικές βροχές. Σποραδικές καταιγίδες θα εκδηλωθούν αρχικά στα δυτικά και μέχρι τις απογευματινές ώρες και στις υπόλοιπες περιοχές. Τα φαινόμενα θα είναι πιθανώς κατά τόπους ισχυρά στα δυτικά από τις απογευματινές ώρες και βαθμιαία στα κεντρικά και τα νότια.</p>
      <p>Ανεμοι: Στα δυτικά νοτιοανατολικοί 5 με 7 και στο Ιόνιο 8 και πιθανώς τοπικά 9 μποφόρ. Στα ανατολικά ανατολικοί νοτιοανατολικοί 4 με 5 και από το μεσημέρι βαθμιαία 6 τοπικά 7 μποφόρ.</p>
      <p>Θερμοκρασία: Χωρίς αξιόλογη μεταβολή.</p>
      <p>
        <a href="https://www.documentonews.gr/article/javascript:;">ΕΜΦΑΝΙΣΗ ΣΧΟΛΙΩΝ</a>
      </p>
      <h4>ΣΧΟΛΙΑ</h4>
      <p>Το <b>Documento</b> σέβεται όλες τις απόψεις, οι οποίες ωστόσο απηχούν αποκλειστικά και μόνον τη γνώμη των χρηστών. Διατηρούμε το δικαίωμά μας να μην αναρτούμε υβριστικά σχόλια και διαφημίσεις. Σχόλια που παραπέμπουν με ενεργό link σε άλλα sites δεν θα δημοσιεύονται. Χρήστες που δεν σέβονται αυτούς τους κανόνες θα αποκλείονται.</p>
    </article>
  </body>
</html>