<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://mzamin.com/article.php?mzamin=200481"/>
    <meta property="og:site_name" content="মানবজমিন"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="বিশেষ পরিকল্পনা"/>
    <meta property="og:description" content="ছোট পর্দার জনপ্রিয় মডেল-অভিনেত্রী আশনা হাবীব ভাবনা। অভিনয়ের বাইরে প্রায় দেশের বাইরে বেড়াতে যান। এ অভিনেত্রী বর্তমানে লন্ডনে আছেন বলে জানান। তবে এবার সেখানে শুধু বেড়াতেই নয়। একটি বিশেষ পরিকল্পনা নিয়েই গেছেন। ভাবনার ভাষ্য, লন্ডন স্কুল অব কমার্সে একটি ডিপ্লোমা কোর্সে ভর্তি হয়েছি। এ মাসের ২৫ তারিখে দেশে ফিরবো। তবে বছর খানেক লন্ডনে আসা-যাওয়ার মধ্যে থাকতে হবে। এদিকে বিভিন্ন চ্যানেলে এই অভিনেত্রীর কয়েকটি ধারাবাহিক নাটক প্রচার হচ্ছে। ধারাবাহিকগুলো হলো- এসএ হক অলিকের ‘জায়গীর মাস্টার’, রোকেয়া প্রাচীর ‘সোনালী দিন’, অনিমেষ আইচের ‘জোছনাময়ী’ ও নজরুল ইসলাম রাজুর ‘ঘুমন্ত শহরে’। প্রতিটি ধারাবাহিকে এ অভিনেত্রী বৈচিত্র্যময় চরিত্রে অভিনয় করছেন। বিশেষ করে ‘ঘুমন্ত শহরে’ ধারাবাহিকের রানী চরিত্রটি দর্শকের মধ্যে বেশ সাড়া ফেলেছে বলে জানান ভাবনা। অভিনয় ছাড়া আজকাল লেখালেখিও করছেন এই গ্ল্যামারকন্যা। বরাবরের মতো আসছে বই মেলায় এবারও প্রকাশ হবে তার একটি বই। এরইমধ্যে এটির কাজও শেষের দিকে।"/>
  </head>
  <body>
    <article>
      <h1>বিশেষ পরিকল্পনা</h1>
      <address><time datetime="2019-11-23T00:00:00+00:00">23 Nov 2019</time> by <a rel="author">স্টাফ রিপোর্টার</a></address>
      <p>ছোট পর্দার জনপ্রিয় মডেল-অভিনেত্রী আশনা হাবীব ভাবনা। অভিনয়ের বাইরে প্রায় দেশের বাইরে বেড়াতে যান। এ অভিনেত্রী বর্তমানে লন্ডনে আছেন বলে জানান। তবে এবার সেখানে শুধু বেড়াতেই নয়। একটি বিশেষ পরিকল্পনা নিয়েই গেছেন। ভাবনার ভাষ্য, লন্ডন স্কুল অব কমার্সে একটি ডিপ্লোমা কোর্সে ভর্তি হয়েছি। এ মাসের ২৫ তারিখে দেশে ফিরবো। তবে বছর খানেক লন্ডনে আসা-যাওয়ার মধ্যে থাকতে হবে।</p>
      <p>এদিকে বিভিন্ন চ্যানেলে এই অভিনেত্রীর কয়েকটি ধারাবাহিক নাটক প্রচার হচ্ছে। ধারাবাহিকগুলো হলো- এসএ হক অলিকের ‘জায়গীর মাস্টার’, রোকেয়া প্রাচীর ‘সোনালী দিন’, অনিমেষ আইচের ‘জোছনাময়ী’ ও নজরুল ইসলাম রাজুর ‘ঘুমন্ত শহরে’। প্রতিটি ধারাবাহিকে এ অভিনেত্রী বৈচিত্র্যময় চরিত্রে অভিনয় করছেন। বিশেষ করে ‘ঘুমন্ত শহরে’ ধারাবাহিকের রানী চরিত্রটি দর্শকের মধ্যে বেশ সাড়া ফেলেছে বলে জানান ভাবনা। অভিনয় ছাড়া আজকাল লেখালেখিও করছেন এই গ্ল্যামারকন্যা। বরাবরের মতো আসছে বই মেলায় এবারও প্রকাশ হবে তার একটি বই। এরইমধ্যে এটির কাজও শেষের দিকে।</p>
      <p>এই বিভাগের সর্বাধিক পঠিত</p>
    </article>
  </body>
</html>