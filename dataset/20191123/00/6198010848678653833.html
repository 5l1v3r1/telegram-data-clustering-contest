<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lanostratv.it/2019/11/tu-si-que-vales-maria-de-filippi-choc-ce-le-hai-le-mutande/"/>
    <meta property="og:site_name" content="LaNostraTv"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="Tu sì que vales, Maria De Filippi choc: “Ce le hai le mutande?!”"/>
    <meta property="og:description" content="Maria De Filippi, domanda choc a Sabrina Ferilli: &quot;Ma ce le hai le mutande?!&quot; Il sabato è votato alla visione di Tu sì que vales, il programma leader di"/>
  </head>
  <body>
    <article>
      <h1>Tu sì que vales, Maria De Filippi choc: “Ce le hai le mutande?!”</h1>
      <address><time datetime="2019-11-23T00:00:00+00:00">23 Nov 2019</time> by <a rel="author" href="https://www.lanostratv.it/author/denisbocca/" target="_blank">Denis Bocca</a></address>
      <figure>
        <img src="https://i1.wp.com/www.lanostratv.it/wp-content/uploads/2019/11/foto_maria_de_filippi_choc_sabrina_ferilli.jpg"/>
      </figure>
      <h3>Maria De Filippi, domanda choc a Sabrina Ferilli: “Ma ce le hai le mutande?!”</h3>
      <p>Il sabato è votato alla visione di <b>Tu sì que vales</b>, il programma leader di Canale 5 in grado di superare il 30% di share. In questa puntata Rudy Zerbi ha avuto modo di ricevere delle simpatiche botte da Tip &amp; Tap per poi finire ad assistere a una bella esibizione di una ballerina con uno schermo interattivo che l’ha spinto a fare una battuta che ha molto divertito i colleghi giudici. Dopo di ciò, però, è stata <b>Maria De Filippi</b> a fare <b>una domanda choc a Sabrina Ferilli</b>: <i>“Ma ce le hai le mutande?!”</i>. Esilarante la sua replica piccata: <i>“Signori e signore, Maria De Filippi! Ecco cosa mette al centro dell’attenzione. Comunque no, non ce le ho! Quindi sono ca… vostri!”</i>.</p>
      <h3>Sabrina Ferilli e Teo Mammucari rischiano la caduta a Tu sì que vales</h3>
      <p>Se Rudy Zerbi è il giudice severo, vittima preferita dei concorrenti più sbarazzini; Maria De Filippi il punto focale su cui convergono tutti; Gerry Scotti il mattatore assoluto con la sua Scuderia; <b>Teo Mammucari</b> è il giudice che si accapiglia spesso con Zerbi e spinge gli altri a cimentarsi in prove rischiose. Questa sera a <b>Tu sì que vales</b> ha invitato <b>Sabrina Ferilli</b> a sedersi insieme a lui su una lunga fettuccia su cui prima una ballerina è rimbalzata allegramente con l’aiuto del suo fidanzato. I due sono rimasti seduti per pochi secondi salvo poi rischiare di cadere di faccia sul materasso. Il commento di Teo: <i>“E’ impossibile stare su quella cosa”</i>.</p>
      <h3>Tu sì que vales: Gerry Scotti fa una battuta su Sabrina Ferilli</h3>
      <p>Al termine della dimostrazione di <b>Sabrina Ferilli e Teo Mammucari</b>, la padrona di casa Maria De Filippi ha chiesto a Sabrina Ferilli, giudice popolare di <b>Tu sì que vales</b>, perché non portasse le mutande. Lei ha optato per chiedere l’intervento e il parere di <b>Gerry Scotti</b>, che ha fatto la seguente batttuta: <i>“Perché si sta più freschi!”</i>. E a proposito di battute, <b><a href="https://www.lanostratv.it/2019/11/rudy-zerbi-battuta-a-tu-si-que-vales-quando-non-e-sul-palo/">quella di Rudy Zerbi</a></b> è stata particolarmente divertente e allusiva.</p>
    </article>
  </body>
</html>