<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttosport.com/news/basket/serie-a/2019/11/23-63726939/serie_a_la_reggiana_supera_varese_per_81-74/"/>
    <meta property="og:site_name" content="Tuttosport"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="Serie A, la Reggiana supera Varese per 81-74"/>
    <meta property="og:description" content="Al &quot;PalaBigi&quot; si apre il sipario sulla decima giornata e la Grissin Bon piega l'Openjobmetis. Fontecchio chiude con 19 punti, non bastano i 23 di Clark agli ospiti"/>
  </head>
  <body>
    <article>
      <h1>Serie A, la Reggiana supera Varese per 81-74</h1>
      <h2>Al "PalaBigi" si apre il sipario sulla decima giornata e la Grissin Bon piega l'Openjobmetis. Fontecchio chiude con 19 punti, non bastano i 23 di Clark agli ospiti</h2>
      <address>
        <time datetime="2019-11-23T00:00:00+00:00">23 Nov 2019</time>
      </address>
      <p><b>REGGIO EMILIA - </b>La decima giornata della <b>Serie A</b> di basket si apre con il successo della Reggiana su Varese per 81-74. Al "PalaBigi" i padroni di casa della <b>Grissin Bon</b> tornano al successo dopo la sconfitta con <b>Sassari</b> e si riportano in zona playoff. Il quintetto di <b>Caja</b>, invece, torna a conoscere la sconfitta dopo l'emozionante vittoria sui campioni d'Italia all'overtime, settimana scorsa. Si parte e i padroni di casa provano subito a prendere il largo, ma gli ospiti, ispirati da un super <b>Clark</b> (23 punti, top scorer della gara) sono bravi a restare a contatto e chiudono sotto di sole 3 lunghezze (23-20) alla prima sirena. Nella seconda frazione inizia la serata show dell'americano di <b>Varese</b> e all'intervallo gli ospiti chiudono in vantaggio per 48-43.</p>
      <h3>Finale emozionante</h3>
      <p>Al ritorno sul parquet si accende <b>Fontecchio</b> (19 punti per lui) e la <b>Reggiana</b> sembra determinata nel cercare la rimonta. L'<b>Openjobmetis</b> si aggrappa al suo miglior uomo e alla terza sirena il risultato è di perfetta parità, 61-61. Gli ultimi dieci minuti sono emozionanti: gli ospiti provano a resistere all'onda d'urto degli emiliani, ma nel finale convulso sono decisivi i due tiri liberi di <b>Owens</b> che segnano l'allungo decisivo della <b>Grissin Bon</b> e chiudono la contesa sull'81-74.</p>
      <p>
        <a href="https://www.tuttosport.com/live/basket/serie_a/calendario_stagione_regolare.shtml">Serie A, il calendario</a>
      </p>
      <related>
        <a href="https://www.tuttosport.com/news/basket/nba/2019/11/23-63663576/nba_sconfitte_per_gallinari_e_belinelli_evacuata_arena_jazz_per_allarme_bomba/"/>
        <a href="https://www.tuttosport.com/live/basket/serie_a/classifica.shtml"/>
        <a href="https://www.tuttosport.com/archivio/basket/serie-a"/>
        <a href="https://www.tuttosport.com/news/basket/serie-a/2019/11/15-63407741/sassari_pozzecco_in_europa_pochi_giocano_a_basket_come_noi_/?related_news"/>
        <a href="https://www.tuttosport.com/news/basket/serie-a/2019/11/10-63258484/il_derby_e_del_brescia_termina_91-74_con_varese/?related_news"/>
        <a href="https://www.tuttosport.com/news/basket/serie-a/2019/11/03-62981900/serie_a_la_reyer_cade_a_brindisi_termina_75-71/?related_news"/>
        <a href="https://www.tuttosport.com/news/basket/serie-a/2019/11/02-62961627/la_dinamo_sassari_distrugge_la_virtus_roma/?related_news"/>
      </related>
    </article>
  </body>
</html>