<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/622842/%D9%88%D8%A7%DA%A9%D9%86%D8%B4-%D8%AA%D9%88%D8%A6%DB%8C%D8%AA%D8%B1%DB%8C-%D9%88%D8%B2%DB%8C%D8%B1-%D8%A7%D8%B1%D8%AA%D8%A8%D8%A7%D8%B7%D8%A7%D8%AA-%D8%A8%D9%87-%D8%AA%D8%AD%D8%B1%DB%8C%D9%85-%D8%A2%D9%85%D8%B1%DB%8C%DA%A9%D8%A7-%D9%85%D9%86-%D8%A8%D9%87-%D8%AD%D9%85%D8%A7%DB%8C%D8%AA-%D8%A7%D8%B2-%D8%AF%D8%B3%D8%AA%D8%B1%D8%B3%DB%8C-%D8%A2%D8%B2%D8%A7%D8%AF-%D8%A8%D9%87-%D8%A7%DB%8C%D9%86%D8%AA%D8%B1%D9%86%D8%AA-%D8%A7%D8%AF%D8%A7%D9%85%D9%87-%D8%AE%D9%88%D8%A7%D9%87%D9%85-%D8%AF%D8%A7%D8%AF"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-23T00:39:00+00:00"/>
    <meta property="og:title" content="واکنش توئیتری وزیر ارتباطات به تحریم آمریکا: من به حمایت از دسترسی آزاد به اینترنت ادامه خواهم داد!"/>
    <meta property="og:description" content="در حالی که مردم ایران حدود یک هفته اینترنت ندارند، وزیر ارتباطات و فناوری اطلاعات در توئیتر و در واکنش به قرار گرفتن نامش در فهرست تحریم‌های آمریکا روز جمعه نوشت: من به حمایت از دسترسی آزاد به اینترنت ادامه خواهم داد و اجازه نمی‌دهم آمریکا توسعه ایران را متوقف کند."/>
  </head>
  <body>
    <article>
      <h1>واکنش توئیتری وزیر ارتباطات به تحریم آمریکا: من به حمایت از دسترسی آزاد به اینترنت ادامه خواهم داد!</h1>
      <address>
        <time datetime="2019-11-23T00:39:00+00:00">23 Nov 2019, 00:39</time>
      </address>
      <p>
        <i>در حالی که مردم ایران حدود یک هفته اینترنت ندارند، وزیر ارتباطات و فناوری اطلاعات در توئیتر و در واکنش به قرار گرفتن نامش در فهرست تحریم‌های آمریکا روز جمعه نوشت: من به حمایت از دسترسی آزاد به اینترنت ادامه خواهم داد و اجازه نمی‌دهم آمریکا توسعه ایران را متوقف کند.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>محمد جواد آذری جهرمی در صفحه توییتر خود نوشت: من تنها عضو باشگاه تحریمی‌ها نیستم، قبل از من استارت آپ ها، توسعه دهنده ها، بیماران سرطانی و کودکان ای بی هم تحریم شده اند.</p>
      <p>وی افزود: من به حمایت از دسترسی آزاد به اینترنت ادامه خواهم داد و اجازه نمی دهم آمریکا توسعه ایران را متوقف کند.</p>
      <figure>
        <img src="https://aftabnews.ir/files/fa/news/1398/9/2/362255_276.jpg"/>
      </figure>
      <p>وزارت خزانه‌داری آمریکا روز جمعه اول آذرماه، آذری جهرمی وزیر ارتباطات و فناوری اطلاعات ایران را به دلیل «قطع اینترنت» در فهرست تحریم‌های خود قرار داد.</p>
      <p>اداره کنترل دارایی‌های خارجی وزارت خزانه‌داری در بیانیه‌ای گفته که این تحریم به دلیل «نقش» او در سانسور گسترده اینترنت توسط جمهوری اسلامی بوده است.</p>
      <p>این بیانیه می‌افزاید: دسترسی به اینترنت در ایران، که زیرنظر وزارتخانه تحت مدیریت آذری جهرمی است، بر اساس آنچه که مقام‌های ایرانی «نگرانی‌های امنیتی» به دلیل اعتراض‌های سراسری خوانده‌اند از چند روز پیش قطع است.</p>
    </article>
  </body>
</html>