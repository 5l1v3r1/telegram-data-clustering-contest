<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttosport.com/news/tennis/2019/11/23-63659672/coppa_davis_la_spagna_di_nadal_batte_l_argentina_e_va_in_semifinale/"/>
    <meta property="og:site_name" content="Tuttosport"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="Coppa Davis, la Spagna di Nadal batte l'Argentina e va in semifinale"/>
    <meta property="og:description" content="La squadra iberica si impone grazie al doppio formato dal numero uno del mondo con Granollers, che supera in tre set la coppia Gonzalez-Mayer: oggi pomeriggio sfida per la finale contro la Gran Bretagna"/>
  </head>
  <body>
    <article>
      <h1>Coppa Davis, la Spagna di Nadal batte l'Argentina e va in semifinale</h1>
      <h2>La squadra iberica si impone grazie al doppio formato dal numero uno del mondo con Granollers, che supera in tre set la coppia Gonzalez-Mayer: oggi pomeriggio sfida per la finale contro la Gran Bretagna</h2>
      <address>
        <time datetime="2019-11-23T00:00:00+00:00">23 Nov 2019</time>
      </address>
      <p><b>MADRID (Spagna) –</b> La <b>Spagna</b> padrona di casa si qualifica per le semifinali della <a href="https://www.tuttosport.com/news/tennis/2019/11/22-63651517/coppa_davis_ko_la_serbia_di_djokovic_russia_in_semifinale/">Coppa Davis</a> superando nella notte l’Argentina per 2-1. Dopo i due incontri di singolare è decisivo il doppio che vede la coppia formata da Rafa Nadal e <b>Marcel Granollers</b> battere 6-4, 4-6, 6-3 gli argentini Maximo Gonzalez e Leonardo Mayer. In precedenza l’argentino <b>Guido Pella</b> si era imposto su Pablo Carreno per 6-7 (3/7), 7-6 (7/4), 6-1 nel primo match di singolare mentre lo spagnolo Nadal, numero uno del ranking mondiale, aveva pareggiato i conti superando Diego Schwartzman per 6-1, 6-2. La Spagna affronterà oggi in semifinale, a partire dalle 17.30, la <a href="https://www.tuttosport.com/news/tennis/2019/11/22-63657933/coppa_davis_la_gran_bretagna_in_semifinale_battuta_la_germania/">Gran Bretagna</a> mentre, dall’altra parte del tabellone, si sfideranno Russia e Canada con inizio alle 10.30.</p>
      <figure>
        <video src="http://media.tuttosport.com/omnisport/2019/11/23/221119_PERFORM_NADAL_RV_1574460828808_1065.mp4"/>
        <figcaption>Nadal laconico: "Ho giocato alla grande"</figcaption>
      </figure>
      <related>
        <a href="https://www.tuttosport.com/news/tennis/2019/11/22-63657933/coppa_davis_la_gran_bretagna_in_semifinale_battuta_la_germania/"/>
        <a href="https://www.tuttosport.com/news/tennis/2019/11/22-63651517/coppa_davis_ko_la_serbia_di_djokovic_russia_in_semifinale/"/>
        <a href="https://www.tuttosport.com/archivio/tennis"/>
        <a href="https://www.tuttosport.com/news/tennis/2019/11/22-63657933/coppa_davis_la_gran_bretagna_in_semifinale_battuta_la_germania/?related_news"/>
        <a href="https://www.tuttosport.com/news/tennis/2019/11/22-63651517/coppa_davis_ko_la_serbia_di_djokovic_russia_in_semifinale/?related_news"/>
        <a href="https://www.tuttosport.com/news/tennis/2019/11/21-63607540/djokovic_e_nadal_atp_cup_e_coppa_davis_vanno_unite_/?related_news"/>
        <a href="https://www.tuttosport.com/news/tennis/2019/11/21-63597605/italia_eliminata_dalla_coppa_davis_sconfitta_anche_contro_gli_usa/?related_news"/>
      </related>
    </article>
  </body>
</html>