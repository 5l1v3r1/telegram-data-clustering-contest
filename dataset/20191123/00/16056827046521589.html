<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://mzamin.com/article.php?mzamin=200581"/>
    <meta property="og:site_name" content="মানবজমিন"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="কলকাতায় সাকিব গুঞ্জন"/>
    <meta property="og:description" content="কলকাতার ইডেন গার্ডেন্সে ঐতিহাসিক দিবারাত্রির টেস্টে লড়ছে ভারত-বাংলাদেশ। গতকাল রাতে গুঞ্জন ওঠে কলকাতায় এসেছেন সাকিব আল হাসান। বাংলাদেশি অলরাউন্ডার বর্তমানে আইসিসির দেয়া নিষেধাজ্ঞায় আছেন। ব্যক্তিগত নাকি কারো আমন্ত্রণে কলকাতায় এসেছেন সাকিব তা জানা যায়নি। তবে শোনা যাচ্ছে, বাংলাদেশ ও ভারতের ক্রিকেটারদের সঙ্গে দেখা করতে পারেন তিনি।ম্যাচ ফিক্সিংয়ের প্রস্তাব গোপন করায় কিছুদিন আগে দুই বছরের নিষেধাজ্ঞা পেয়েছেন সাকিব (এক বছরের স্থগিত নিষেধাজ্ঞা)। ফলে আগামী এক বছর সব ধরনের ক্রিকেট থেকে দূরে থাকতে হবে তাকে। এমনকি ক্রিকেট সংশ্লিষ্ট কর্মকাণ্ডেও জড়াতে পারবেন না। সে কারণেই সাকিবের মাঠে এসে ক্রিকেটারদের সঙ্গে দেখা করার সুযোগ নেই। তবে আইসিসি অনুমতি দিলে সাক্ষাত করতে পারবেন সাকিব। দেখা যাক, সে অনুমতি তিনি পান কি না।"/>
  </head>
  <body>
    <article>
      <h1>কলকাতায় সাকিব গুঞ্জন</h1>
      <address><time datetime="2019-11-23T00:00:00+00:00">23 Nov 2019</time> by <a rel="author">স্পোর্টস রিপোর্টার, কলকাতা (ভারত) থেকে</a></address>
      <p>কলকাতার ইডেন গার্ডেন্সে ঐতিহাসিক দিবারাত্রির টেস্টে লড়ছে ভারত-বাংলাদেশ। গতকাল রাতে গুঞ্জন ওঠে কলকাতায় এসেছেন সাকিব আল হাসান। বাংলাদেশি অলরাউন্ডার বর্তমানে আইসিসির দেয়া নিষেধাজ্ঞায় আছেন। ব্যক্তিগত নাকি কারো আমন্ত্রণে কলকাতায় এসেছেন সাকিব তা জানা যায়নি। তবে শোনা যাচ্ছে, বাংলাদেশ ও ভারতের ক্রিকেটারদের সঙ্গে দেখা করতে পারেন তিনি।</p>
      <p>ম্যাচ ফিক্সিংয়ের প্রস্তাব গোপন করায় কিছুদিন আগে দুই বছরের নিষেধাজ্ঞা পেয়েছেন সাকিব (এক বছরের স্থগিত নিষেধাজ্ঞা)। ফলে আগামী এক বছর সব ধরনের ক্রিকেট থেকে দূরে থাকতে হবে তাকে। এমনকি ক্রিকেট সংশ্লিষ্ট কর্মকাণ্ডেও জড়াতে পারবেন না। সে কারণেই সাকিবের মাঠে এসে ক্রিকেটারদের সঙ্গে দেখা করার সুযোগ নেই। </p>
      <p>তবে আইসিসি অনুমতি দিলে সাক্ষাত করতে পারবেন সাকিব। দেখা যাক, সে অনুমতি তিনি পান কি না।।</p>
      <p>এই বিভাগের সর্বাধিক পঠিত</p>
    </article>
  </body>
</html>