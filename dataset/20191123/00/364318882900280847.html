<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.beartai.com/news/itnews/381390"/>
    <meta property="og:site_name" content="beartai"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="OnePlus ยอมรับ มีข้อมูลส่วนตัวของผู้ใช้งานหลุดในช่วงสองปีที่ผ่านมา"/>
    <meta property="og:description" content="OnePlus ยอมรับว่ามีข้อมูลส่วนตัวของผู้ใช้งานหลุดออกไปในช่วงสองปีที่ผ่านมา ครั้งแรกเกิดขึ้นในปี 2018 โดยมีข้อมูลส่วนตัวรวมถึงบัตรเครดิตของผู้ใช้งานกว่า 40,000 คนหลุดออกไป และล่าสุดก็เกิดขึ้นอีกครั้งผ่านเว็บไซต์ของ OnePlus"/>
  </head>
  <body>
    <article>
      <h1>OnePlus ยอมรับ มีข้อมูลส่วนตัวของผู้ใช้งานหลุดในช่วงสองปีที่ผ่านมา</h1>
      <address><time datetime="2019-11-23T00:00:00+00:00">23 Nov 2019</time> by <a rel="author">Natnaree TK</a></address>
      <p>OnePlus ยอมรับว่ามีข้อมูลส่วนตัวของผู้ใช้งานหลุดออกไปในช่วงสองปีที่ผ่านมา ครั้งแรกเกิดขึ้นในปี 2018 โดยมีข้อมูลส่วนตัวรวมถึงบัตรเครดิตของผู้ใช้งานกว่า 40,000 คนหลุดออกไป และล่าสุดก็เกิดขึ้นอีกครั้งผ่านเว็บไซต์ของ OnePlus</p>
      <p>สำหรับข้อมูลที่หลุดออกไปจากเว็บไซต์ของ OnePlus ครั้งที่สองนั้น บริษัทเชื่อว่าไม่มีข้อมูลที่เกี่ยวกับการชำระเงินหลุดออกไป แต่ข้อมูลที่หลุดออกไปมี ชื่อ การติดต่อ หมายเลขสำหรับติดต่อ อีเมล รวมถึงที่อยู่สำหรับจัดส่งสินค้าที่สั่งเครื่องผ่านทางเว็บไซต์ OnePlus โดยตรง</p>
      <p>ผู้ใช้งานที่ได้รับผลกระทบจะได้รับอีเมลแจ้งเตือนจาก OnePlus เกี่ยวกับเหตุการณ์ที่เกิดขึ้น และแนะนำให้ผู้ใช้งานควรจับตาดูและระวังการฟิชชิง (Phishing) หรือการหลอกเอาข้อมูลผ่านอินเทอร์เน็ต</p>
      <p>ทั้งนี้ OnePlus ระบุว่ากำลังร่วมมือกับบริษัทด้านความปลอดภัยชั้นนำของโลก และเตรียมเปิดตัวโซลูชันใหม่ในเดือนธันวาคมนี้ค่ะ</p>
      <p>อ้างอิง <a href="https://www.engadget.com/2019/11/23/oneplus-data-breach/">Engadget</a></p>
      <p>พิสูจน์อักษร : สุชยา เกษจำรัส</p>
    </article>
  </body>
</html>