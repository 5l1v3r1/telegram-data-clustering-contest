<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.documentonews.gr/article/bomba-ierwnymoy-mesw-kalabrytwn-anoigei-to-dromo-ths-paraithshs"/>
    <meta property="og:site_name" content="Documento"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="«Βόμβα» Ιερώνυμου: Μέσω... Καλαβρύτων ανοίγει το δρόμο της παραίτησης;"/>
    <meta property="og:description" content="Την επιθυμία να μιμηθεί την κίνηση του μητροπολίτη πρώην Καλαβρύτων και να παραιτηθεί του επισκοπικού θρόνου την κατάλληλη ώρα, εξέφρασε ο Αρχιεπίσκοπος Ιερώνυμος, σήμερα, κατά τη διάρκεια του επίσημου γεύματος για την ενθρόνιση του νέου μητροπολίτη Καλαβρύτων Ιερωνύμου."/>
  </head>
  <body>
    <article>
      <h1>«Βόμβα» Ιερώνυμου: Μέσω... Καλαβρύτων ανοίγει το δρόμο της παραίτησης;</h1>
      <address><time datetime="2019-11-23T00:00:00+00:00">23 Nov 2019</time> by <a rel="author">Newsroom</a></address>
      <h4>Την επιθυμία να μιμηθεί την κίνηση του μητροπολίτη πρώην Καλαβρύτων και να παραιτηθεί του επισκοπικού θρόνου την κατάλληλη ώρα, εξέφρασε ο Αρχιεπίσκοπος Ιερώνυμος, σήμερα, κατά τη διάρκεια του επίσημου γεύματος για την ενθρόνιση του νέου μητροπολίτη Καλαβρύτων Ιερωνύμου.</h4>
      <p>Μάλιστα, όπως αναφέρει το arxon.gr, χαρακτήρισε την κίνηση Αμβρόσιου «σώφρονα και ηρωική».</p>
      <p>Ως ήταν αναμενόμενο, αιφνιδίασε τους πάντες, πολλοί εκ των οποίων εξέλαβαν τη δήλωση αυτή ως προτροπή του Αρχιεπισκόπου Αθηνών και πάσης Ελλάδος προς τους γηραιούς μητροπολίτες που δεν μπορούν να ασκήσουν επιμελώς τα καθήκοντά τους, να παραδίδουν τη σκυτάλη την κατάλληλη ώρα σε νεώτερους επισκόπους.</p>
      <p>Ταυτόχρονα, σύμφωνα με το arxon.gr, με την εν λόγω δήλωση, ο Προκαθήμενος της Ελλαδικής Εκκλησίας τοποθετείται δημοσίως για πρώτη φορά αναφορικά με τις προθέσεις του για το μέλλον του στο τιμόνι της Εκκλησίας της Ελλάδος.</p>
      <p>
        <a href="https://www.documentonews.gr/article/javascript:;">ΕΜΦΑΝΙΣΗ ΣΧΟΛΙΩΝ</a>
      </p>
      <h4>ΣΧΟΛΙΑ</h4>
      <p>Το <b>Documento</b> σέβεται όλες τις απόψεις, οι οποίες ωστόσο απηχούν αποκλειστικά και μόνον τη γνώμη των χρηστών. Διατηρούμε το δικαίωμά μας να μην αναρτούμε υβριστικά σχόλια και διαφημίσεις. Σχόλια που παραπέμπουν με ενεργό link σε άλλα sites δεν θα δημοσιεύονται. Χρήστες που δεν σέβονται αυτούς τους κανόνες θα αποκλείονται.</p>
    </article>
  </body>
</html>