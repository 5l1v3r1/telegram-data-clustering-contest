<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tabnak.ir/fa/news/939195/%D8%AD%D8%B6%D9%88%D8%B1-%D8%AF%D8%A7%D8%AF%D8%B3%D8%AA%D8%A7%D9%86-%DA%A9%D9%84-%DA%A9%D8%B4%D9%88%D8%B1-%D8%AF%D8%B1-%D8%B2%D9%86%D8%AF%D8%A7%D9%86-%D9%81%D8%B4%D8%A7%D9%81%D9%88%DB%8C%D9%87"/>
    <meta property="og:site_name" content="تابناک | TABNAK"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="حضور دادستان کل کشور در زندان فشافویه"/>
    <meta property="og:description" content="دادستان کل کشور صبح امروز برای کسب اطلاع از وضعیت زندانیان و نظارت بر زندان‌ها از زندان تهران بزرگ بازدید کرد.به گزارش ایسنا به نقل از قوه قضاییه، حجت الاسلام منتظری دادستان کل کشور در راستای تاکیدات رئیس قوه قضاییه مبنی بر کسب اطلاع از وضعیت زندانیان و نظارت بر زندان‌ها، صبح امروز به عنوان یکی از نمایندگان آیت الله رئیسی از زندان بزرگ فشافویه بازدید و از نزدیک در جریان رسیدگی به پرونده‌های تشکیل شده در ارتباط با ناآرامی‌های اخیر قرار گرفت.در این بازدید که تعدادی از معاونین و مقامات قضایی، دادستان کل کشور را همراهی می‌کردند حجت الاسلام منتظری در جریان وضعیت زندانیان قرار گرفت و در گفت‌وگوی چهره به چهره با برخی مددجویان نسبت به شرایط آن‌ها کسب اطلاع و در موارد مورد نیاز دستورات لازم را صادر کرد.در این بازدید همچنین حجت الاسلام منتظری از وضعیت متهمان ناآرامی‌های اخیر جویا شد و در گفتگو با برخی از این متهمان در جریان نحوه بازداشت و تحقیق از آن‌ها قرار گرفت.روز گذشته (عصر جمعه) نیز در پی دستور آیت‌الله رئیسی برای تشکیل کمیته ویژه در قوه قضایبه برای رسیدگی همه جانبه به موضوع طرح اصلاح مدیریت مصرف سوخت و مسائل رخ داده…"/>
  </head>
  <body>
    <article>
      <h1>حضور دادستان کل کشور در زندان فشافویه</h1>
      <address>
        <time datetime="2019-11-23T00:00:00+00:00">23 Nov 2019</time>
      </address>
      <p>دادستان کل کشور صبح امروز برای کسب اطلاع از وضعیت زندانیان و نظارت بر زندان‌ها از زندان تهران بزرگ بازدید کرد.<br/><br/>به گزارش ایسنا به نقل از قوه قضاییه، حجت الاسلام منتظری دادستان کل کشور در راستای تاکیدات رئیس قوه قضاییه مبنی بر کسب اطلاع از وضعیت زندانیان و نظارت بر زندان‌ها، صبح امروز به عنوان یکی از نمایندگان آیت الله رئیسی از زندان بزرگ فشافویه بازدید و از نزدیک در جریان رسیدگی به پرونده‌های تشکیل شده در ارتباط با ناآرامی‌های اخیر قرار گرفت.<br/><br/>در این بازدید که تعدادی از معاونین و مقامات قضایی، دادستان کل کشور را همراهی می‌کردند حجت الاسلام منتظری در جریان وضعیت زندانیان قرار گرفت و در گفت‌وگوی چهره به چهره با برخی مددجویان نسبت به شرایط آن‌ها کسب اطلاع و در موارد مورد نیاز دستورات لازم را صادر کرد.<br/><br/>در این بازدید همچنین حجت الاسلام منتظری از وضعیت متهمان ناآرامی‌های اخیر جویا شد و در گفتگو با برخی از این متهمان در جریان نحوه بازداشت و تحقیق از آن‌ها قرار گرفت.<br/><br/>روز گذشته (عصر جمعه) نیز در پی دستور آیت‌الله رئیسی برای تشکیل کمیته ویژه در قوه قضایبه برای رسیدگی همه جانبه به موضوع طرح اصلاح مدیریت مصرف سوخت و مسائل رخ داده پس از اجرا شدن آن اسماعیلی رییس حوزه ریاست قوه قضاییه و سخنگوی دستگاه قضا به همراه القاصی مهر دادستان تهران به عنوان نمایندگان رییس قوه قضاییه ۴ ساعت از بازداشتگاه‌های متهمان ناآرامی‌های اخیر بازدید کرده بودند.</p>
    </article>
  </body>
</html>