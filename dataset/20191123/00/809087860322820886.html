<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.filmweb.pl/news/Channing+Tatum+zapomnia%C5%82+o+%22Gambicie%22.+Bierze+si%C4%99+za+%22The+Maxx%22-135614"/>
    <meta property="og:site_name" content="Filmweb"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="Channing Tatum zapomniał o &quot;Gambicie&quot;. Bierze się za &quot;The Maxx&quot;"/>
    <meta property="og:description" content="Będzie producentem komiksu."/>
  </head>
  <body>
    <article>
      <h1>Channing Tatum zapomniał o "Gambicie". Bierze się za "The Maxx"</h1>
      <address><time datetime="2019-11-23T00:00:00+00:00">23 Nov 2019</time> by <a rel="author">Marcin Pietrzyk</a></address>
      <p><a href="https://www.filmweb.pl/person/Channing+Tatum-164961">Channing Tatum</a> najwyraźniej dał już sobie spokój z marzeniami o zagraniu Gambita. Nie rezygnuje jednak ze świata komiksów. Właśnie publicznie ogłoszono, że będzie producentem <b>"The Maxx"</b>.</p>
      <p>Komiks debiutował na początku lat 90. Jego bohaterem jest bezdomny mieszkający na ulicy w kartonowym pudle. Jednak w alternatywnej rzeczywistości, zwanej Outback, Maxx jest potężnym herosem, którego zadaniem jest strzeżenie Jungle Queen. Ta królowa ma również swoje wcielenie w normalnej rzeczywistości. Jest pracownicą społeczną Julie Winters, która stara się pomagać bezdomnym. Maxx jest świadom obu rzeczywistości, Julie natomiast nie, choć wydarzenia w Outback mają wpływ na to, co przydarza się jej w naszym świecie. <br/><br/>Na razie nie jest jasne, czy <a href="https://www.filmweb.pl/person/Channing+Tatum-164961">Tatum</a> chce wyprodukować film kinowy, czy może serial. <br/><br/>Komiks został już raz zekranizowany. Był to serial animowany <b>"<a href="https://www.filmweb.pl/serial/The+Maxx-1995-182420">The Maxx</a>"</b> powstały dla stacji MTV.</p>
    </article>
  </body>
</html>