<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-culture/2823852-u-kanadskomu-vankuveri-hocut-zaboroniti-odnorazovij-plastik.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-23T00:20:00+00:00"/>
    <meta property="og:title" content="У канадському Ванкувері хочуть заборонити одноразовий пластик"/>
    <meta property="og:description" content="Влада Ванкувера пропонує суттєво обмежити реалізацію пластикових виробів одноразового застосування."/>
  </head>
  <body>
    <article>
      <h1>У канадському Ванкувері хочуть заборонити одноразовий пластик</h1>
      <h2>Влада Ванкувера пропонує суттєво обмежити реалізацію пластикових виробів одноразового застосування.</h2>
      <address>
        <time datetime="2019-11-23T00:20:00+00:00">23 Nov 2019, 00:20</time>
      </address>
      <p>Про це йдеться у <a href="https://council.vancouver.ca/20191127/documents/pspc2.pdf">звіті</a>, підготовленому міською радою Ванкувера.</p>
      <p>Документом, зокрема, пропонується заборонити на території міста пластикові трубочки для пиття та одноразові пакети. Окрім цього, митом у 25 центів тепер обкладатимуться одноразові чашки, навіть якщо вони зроблені з паперу (те саме стосується й паперових пакетів).</p>
      <p>Усі заборони мають набувати чинності поступово, починаючи з квітня наступного року - до січня 2021-го.</p>
      <blockquote>
        <b>Читайте також: </b>
        <a href="https://www.ukrinform.ua/rubric-culture/2821960-vceni-vinajsli-sposib-pererobki-vsih-vidiv-plastiku.html">Вчені винайшли спосіб переробки всіх видів пластику</a>
      </blockquote>
      <p>Аби рішення набуло чинності, його ще мають підтримати депутати, відповідне голосування очікується незабаром.</p>
      <p>Як повідомлялося, у жовтні цього року <a href="https://www.ukrinform.ua/tag-parlament">парламент</a> канадської провінції Нова Шотландія заборонив використання на території регіону одноразових пластикових пакетів. Улітку така сама заборона набула чинності у найменшій канадській провінції - Острів Принца Едварда. Про намір вжити подібних заходів оголосила влада Монреаля.</p>
      <blockquote>
        <b>Читайте також: </b>
        <a href="https://www.ukrinform.ua/rubric-culture/2813367-u-svitovij-okean-soroku-skidaut-blizko-12-miljoniv-tonn-plastiku.html">У Світовий океан щороку скидають близько 12 мільйонів тонн пластику</a>
      </blockquote>
      <p>До січня 2020 року повністю відмовитися від пластикових пакетів пообіцяла й одна із найбільших канадських торговельних мереж “Sobeys”, яка має по всій країні 225 магазинів.</p>
    </article>
  </body>
</html>