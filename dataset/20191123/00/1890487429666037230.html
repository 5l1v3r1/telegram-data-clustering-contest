<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurzy.cz/zpravy/521050-22-listopadu-tohle-potrebujete-vedet-nejen-o-patecnim-obchodovani-na-americkych-burzach/"/>
    <meta property="og:site_name" content="KurzyCZ"/>
    <meta property="article:published_time" content="2019-11-23T00:48:55+00:00"/>
    <meta property="og:title" content="22. listopadu: Tohle potřebujete vědět nejen o pátečním obchodování na amerických burzách"/>
    <meta property="og:description" content="Akcie ve Spojených státech v pátek posílily. K růstu přispěly pozitivní komentáře z Washingtonu i Pekingu ohledně vyjednávané obchodní dohody. Vliv ale měla i zpráva o listopadovém zvýšení aktivity ve výrobě a ve službách v USA."/>
  </head>
  <body>
    <article>
      <h1>22. listopadu: Tohle potřebujete vědět nejen o pátečním obchodování na amerických burzách</h1>
      <address><time datetime="2019-11-23T00:48:55+00:00">23 Nov 2019, 00:48</time> by <a rel="author">Research</a></address>
      <p>
        <i><a href="https://akcie-cz.kurzy.cz/">Akcie</a> ve Spojených státech v <a href="https://www.kurzy.cz/obec/patek/">pátek</a> posílily. K růstu přispěly pozitivní komentáře z Washingtonu i Pekingu ohledně vyjednávané obchodní dohody. Vliv ale měla i zpráva o listopadovém zvýšení aktivity ve výrobě a ve službách v USA.</i>
      </p>
      <p>Index <a href="https://www.kurzy.cz/akcie-svet/">Dow</a> vzrostl o 0,39 % na 27 875,62 bodu, širší <a href="https://www.kurzy.cz/akcie-usa/s-and-p-500-7/">index S&amp;P 500</a> si připsal 0,22 % na 3 110,29 bodu a index technologického trhu <a href="https://www.kurzy.cz/akcie-svet/">Nasdaq Composite</a> posílil o 0,16 % na 8 519,88 bodu. Index volatility VIX spadl o 6,02 % na 12,34 bodu a výnos 10letých vládních <a href="https://www.kurzy.cz/dluhopisy/">dluhopisů</a> USA zůstal na 1,77 %.</p>
      <figure>
        <img src="https://img.kurzy.cz/zpravy/obrazky/50/521050-22-listopadu-tohle-potrebujete-vedet-nejen-o-patecnim-obchodovani-na-americkych-burzach/sec_182200953_w651h379.png"/>
      </figure>
      <p>Prezident <a href="https://www.kurzy.cz/tema/donald-trump/">Donald Trump</a> televizi <a href="https://www.kurzy.cz/akcie-usa/twenty-first-century-fox-class-b-7995/">Fox</a> News řekl, že obchodní dohoda je "možná velmi blízko". Čínský prezident Si Ťin-pching předtím uvedl, že Čína se chce se Spojenými státy dohodnout na první fázi smlouvy a snaží se vyhnout obchodní válce.</p>
      <p>Index, který hodnotí americký zpracovatelský <a href="https://www.kurzy.cz/makroekonomika/prumysl/">průmysl</a>, v listopadu vzrostl na 52,2 bodu z říjnové hodnoty 51,3 bodu. Index aktivity ve službách pak vzrostl na 51,6 bodu z 50,6 bodu v říjnu. Úroveň 50 bodů je předělem mezi růstem a poklesem aktivity. Naproti tomu v <a href="https://www.kurzy.cz/tema/eurozona/">eurozóně</a> se růst podnikatelské aktivity téměř zastavil, což se projevilo na poklesu <a href="https://www.kurzy.cz/kurzy-men/nejlepsi-kurzy/EUR-euro/">eura</a>.</p>
      <p>Výrazně klesly <a href="https://akcie-cz.kurzy.cz/">akcie</a> <a href="https://rejstrik-firem.kurzy.cz/">firmy</a> <b><a href="https://akcie-cz.kurzy.cz/akcie/tesla-1439/">Tesla</a> (-6,14 %)</b>. Přispěla k tomu nepovedená prezentace prvního pickupu s elektrickým pohonem, během níž asistent rozbil údajně nerozbitné okno vozu. Veřejnost i odborníky rovněž udivil futuristický vzhled auta.</p>
      <p>Díky dobrým hospodářským výsledkům a zlepšení výhledu naopak zpevnily <a href="https://akcie-cz.kurzy.cz/">akcie</a> maloobchodní společnosti <b><a href="https://www.kurzy.cz/akcie-usa/nordstrom-inc-7102/">Nordstrom</a> (+10,58 %)</b>.</p>
      <p>
        <b>Za celý uplynulý týden index <a href="https://www.kurzy.cz/akcie-svet/">Dow</a> klesl o 0,46 %, <a href="https://www.kurzy.cz/akcie-usa/s-and-p-500-7/">S&amp;P 500</a> se snížil o 0,33 % a <a href="https://www.kurzy.cz/akcie-svet/">Nasdaq Composite</a> oslabil o 0,25 %.</b>
      </p>
      <figure>
        <img src="https://img3.kurzy.cz/zpravy/obrazky/50/521050-22-listopadu-tohle-potrebujete-vedet-nejen-o-patecnim-obchodovani-na-americkych-burzach/sec_w1_182259116_w651h379.png"/>
      </figure>
      <p>
        <b>Další článek: <a href="https://www.investicniweb.cz/video-petr-benes-wood-company-na-akciovem-trhu-neni-bublina-zajimave-moznosti-jsou-i-ve-stredni-evrope/">Petr Beneš (WOOD &amp; Company): Na akciovém trhu není bublina, zajímavé možnosti jsou (i) ve střední Evropě</a></b>
      </p>
      <related>
        <h4>Příbuzné stránky</h4>
        <a href="https://www.kurzy.cz/zpravy/411926-22-listopadu-tohle-potrebujete-vedet-nejen-o-uternim-obchodovani-na-americkych-burzach/"/>
        <a href="https://www.kurzy.cz/zpravy/438800-22-listopadu-tohle-potrebujete-vedet-nejen-o-stredecnim-obchodovani-na-americkych-burzach/"/>
        <a href="https://www.kurzy.cz/zpravy/503846-22-cervence-tohle-potrebujete-vedet-nejen-o-pondelnim-obchodovani-na-americkych-burzach/"/>
        <a href="https://www.kurzy.cz/zpravy/480571-22-ledna-tohle-potrebujete-vedet-nejen-o-uternim-obchodovani-na-americkych-burzach/"/>
        <a href="https://www.kurzy.cz/zpravy/491143-22-dubna-tohle-potrebujete-vedet-nejen-o-pondelnim-obchodovani-na-americkych-burzach/"/>
        <a href="https://www.kurzy.cz/zpravy/495183-22-kvetna-tohle-potrebujete-vedet-nejen-o-stredecnim-obchodovani-na-americkych-burzach/"/>
        <a href="https://www.kurzy.cz/zpravy/464441-22-srpna-tohle-potrebujete-vedet-nejen-o-stredecnim-obchodovani-na-americkych-burzach/"/>
        <a href="https://www.kurzy.cz/zpravy/484321-22-unora-tohle-potrebujete-vedet-nejen-o-patecnim-obchodovani-na-americkych-burzach/"/>
        <a href="https://www.kurzy.cz/zpravy/470828-22-rijna-tohle-potrebujete-vedet-nejen-o-pondelnim-obchodovani-na-americkych-burzach/"/>
        <a href="https://www.kurzy.cz/zpravy/441541-22-prosince-tohle-potrebujete-vedet-nejen-o-patecnim-obchodovani-na-americkych-burzach/"/>
        <a href="https://www.kurzy.cz/zpravy/487590-22-brezna-tohle-potrebujete-vedet-nejen-o-patecnim-obchodovani-na-americkych-burzach/"/>
        <a href="https://www.kurzy.cz/zpravy/508177-22-srpna-tohle-potrebujete-vedet-nejen-o-ctvrtecnim-obchodovani-na-americkych-burzach/"/>
      </related>
    </article>
  </body>
</html>