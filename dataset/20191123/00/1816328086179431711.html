<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailythanthi.com/News/India/2019/11/23215358/Support-measures-for-empowering-tribal-communities.vpf"/>
    <meta property="og:site_name" content="Dailythnathi.com"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="காந்திய சிந்தனைகள், போதனைகளை பின்பற்றுவோம் - பிரதமர் மோடி"/>
    <meta property="og:description" content="காந்திய சிந்தனைகள், போதனைகளை பின்பற்றுவோம் என்று பிரதமர் மோடி கூறினார்."/>
  </head>
  <body>
    <article>
      <h1>காந்திய சிந்தனைகள், போதனைகளை பின்பற்றுவோம் - பிரதமர் மோடி</h1>
      <h2>காந்திய சிந்தனைகள், போதனைகளை பின்பற்றுவோம் என்று பிரதமர் மோடி கூறினார்.</h2>
      <address>
        <time datetime="2019-11-23T00:00:00+00:00">23 Nov 2019</time>
      </address>
      <p>புதுடெல்லி,டெல்லியில் கவர்னர்கள் மற்றும் துணை நிலை கவர்னர்களின் 50ஆவது மாநாட்டை  ஜனாதிபதி ராம்நாத் கோவிந்த் தொடங்கி வைத்தார்.மாநாட்டை தொடங்கி வைத்த பின் ஜனாதிபதி ராம்நாத் கோவிந்த் பேசியதாவது:- அரசியலமைப்பு வழங்கியுள்ள அதிகாரங்களை பயன்படுத்தி , ஆட்சியாளர்களுக்கு முறையாக அனைத்து வழிகாட்டுதல்களையும் கவர்னர்களால் வழங்க முடியும், நாட்டில் முக்கிய பங்கை  கவர்னர்களால் வகிக்க முடியும் என்றார்.</p>
      <p>இதனையடுத்து  மாநாட்டில் பேசிய பிரதமர் மோடி, காந்தியின் 150-வது பிறந்த தினத்தை கொண்டாடும் இந்த தருணத்தில் , அரசியலமைப்பு சட்டத்தின் அடித்தளமாக விளங்கும் காந்திய சிந்தனைகள், போதனைகளை பின்பற்றுவோம் என உறுதியேற்க வேண்டும்.கவர்னர்களும் மாநில அரசுகளும் இந்திய அரசியலமைப்பின் அம்சங்களை குறிப்பாக குடிமக்களின் கடமைகள் மற்றும் பொறுப்புகளை முன்னிலைப்படுத்த முயற்சிக்க வேண்டும். இது உண்மையான நிர்வாகத்தை கொண்டு வர உதவும்.பழங்குடியினர், சிறுபான்மையினர், பெண்கள் மற்றும் இளைஞர்கள்  நலன்களின்  மேம்பாட்டிற்காக கவர்னர்கள் அயராது உழைக்க வேண்டும். இவ்வாறு அவர் கூறினார்.</p>
    </article>
  </body>
</html>