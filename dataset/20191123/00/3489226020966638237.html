<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.documentonews.gr/article/proypologismos-gia-ligoys"/>
    <meta property="og:site_name" content="Documento"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="Προϋπολογισμός για λίγους"/>
    <meta property="og:description" content="Αποκάλυψη τώρα. Η κυβέρνηση της Νέας Δημοκρατίας κατέθεσε στη Βουλή τον προϋπολογισμό του 2020. Μέχρι σήμερα από τον Ιούλιο που κέρδισε τις εκλογές πορευόταν με αυτόν του ΣΥΡΙΖΑ."/>
  </head>
  <body>
    <article>
      <h1>Προϋπολογισμός για λίγους</h1>
      <address><time datetime="2019-11-23T00:00:00+00:00">23 Nov 2019</time> by <a rel="author">documentonews.gr</a></address>
      <h4>Αποκάλυψη τώρα. Η κυβέρνηση της Νέας Δημοκρατίας κατέθεσε στη Βουλή τον προϋπολογισμό του 2020. Μέχρι σήμερα από τον Ιούλιο που κέρδισε τις εκλογές πορευόταν με αυτόν του ΣΥΡΙΖΑ.</h4>
      <p>Παρά τις προεκλογικές κατηγορίες κατά του οικονομικού επιτελείου, δεν άλλαξε ούτε σε ένα κόμμα όσα είχε προγραμματίσει η προηγούμενη κυβέρνηση, η οποία μάλιστα άφησε ένα τεράστιο μαξιλάρι ύψους 37 δισ. ευρώ.</p>
      <p>Τεσσεράμισι μήνες μετά ήρθαν οι αποκαλύψεις. Και με άλλοθι τη μείωση της φορολογίας στα χαμηλά εισοδήματα, επεμβαίνει δραστικά σε όλα τα επιδόματα, κτυπώντας τα ευθέως.</p>
      <p>Όσο αποκωδικοποιεί κάποιος τον προϋπολογισμό και τις κρυφές διατάξεις του, τόσο περισσότερο ανακαλύπτει περικοπές προς τα μεσαία και χαμηλά εισοδήματα που θα κάνουν δύσκολη τη ζωή τους το 2020.</p>
      <p>Η 13η σύνταξη και το επίδομα θέρμανσης είναι δύο από τις περικοπές του επόμενου χρόνου.</p>
      <p>Ερωτηματικά προκαλεί επίσης το πώς θα χειριστεί το υπουργείο Οικονομικών τις αποφάσεις που αναμένεται να εκδοθούν για τα αναδρομικά των συνταξιούχων.</p>
      <p>Οι υψηλές προσδοκίες για τον ρυθμό ανάπτυξης του ΑΕΠ στο 2,8% δεν βρίσκουν πολλούς που να τις συμμερίζονται. Ακόμα και ο διοικητής της Τράπεζας της Ελλάδος Γιάννης Στουρνάρας τοποθετεί την ανάπτυξη μια ποσοστιαία μονάδα κάτω.</p>
      <p>Και μόνο από αυτή τη διαφορά στις εκτιμήσεις και παρά το υπερπλεόνασμα που αναμένεται να καταγραφεί μένουν στον αέρα το κοινωνικό μέρισμα, όλα τα επιδόματα αλλά οι προσπάθειες μείωσης της ανεργίας.</p>
      <p>Και όλα αυτά για να ενισχυθούν δήθεν οι επενδύσεις.</p>
      <p>Εν ακόμα προεκλογικό fake news του Κυριάκου Μητσοτάκη ο οποίος εκτιμώντας την πορεία της οικονομίας, σκέπτεται τις πρόωρες εκλογές για την επόμενο χρόνο σε συνάρτηση βέβαια με το κάψιμο της απλής αναλογικής.</p>
      <p>Με όλα αυτά όλες οι εξελίξεις εξαρτώνται μόνο από τον ΣΥΡΙΖΑ. Και ο νοών νοείτω…</p>
      <p>
        <b>documentonews.gr</b>
      </p>
      <p>
        <a href="https://www.documentonews.gr/article/javascript:;">ΕΜΦΑΝΙΣΗ ΣΧΟΛΙΩΝ</a>
      </p>
      <h4>ΣΧΟΛΙΑ</h4>
      <p>Το <b>Documento</b> σέβεται όλες τις απόψεις, οι οποίες ωστόσο απηχούν αποκλειστικά και μόνον τη γνώμη των χρηστών. Διατηρούμε το δικαίωμά μας να μην αναρτούμε υβριστικά σχόλια και διαφημίσεις. Σχόλια που παραπέμπουν με ενεργό link σε άλλα sites δεν θα δημοσιεύονται. Χρήστες που δεν σέβονται αυτούς τους κανόνες θα αποκλείονται.</p>
    </article>
  </body>
</html>