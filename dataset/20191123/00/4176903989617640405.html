<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/vesti/region/komsije-rekorderi-u-evropi-imaju-dva-puta-vise-mobilnih-telefona-nego-stanovnika/"/>
    <meta property="og:site_name" content="Krstarica"/>
    <meta property="article:published_time" content="2019-11-23T00:14:45+00:00"/>
    <meta property="og:title" content="Komšije rekorderi u Evropi: Imaju dva puta više mobilnih telefona nego stanovnika"/>
    <meta property="og:description" content="Broj korisnika mobilne telefonije iznosio je 1.294.942"/>
  </head>
  <body>
    <article>
      <h1>Komšije rekorderi u Evropi: Imaju dva puta više mobilnih telefona nego stanovnika</h1>
      <address><time datetime="2019-11-23T00:14:45+00:00">23 Nov 2019, 00:14</time> by <a rel="author" href="https://www.krstarica.com/author/ana/" target="_blank">A. J.</a></address>
      <figure>
        <img src="https://www.krstarica.com/wp-content/uploads/2018/07/texting-1490691_1920-750x430.jpg"/>
        <figcaption>Foto: Pixabay/terimakasih0</figcaption>
      </figure>
      <p>Na kraju septembra ove godine broj korisnika mobilne telefonije u Crnoj Gori iznosio je 1.294.942, što odgovara penetraciji od 208,85 odsto i predstavlja rekord u Evropi.</p>
      <p>Od ukupnog broja korisnika, 53,6 odsto su pripejd korisnici, dok je postpejd korisnika 46,4 odsto, navodi se u „Izveštaju o razvoju tržišta elektronskih komunikacija“, koji je juče razmatrala Vlada Crne Gore.</p>
      <p>Usluge mobilne telefonije u Crnoj Gori pružaju tri operatora: crnogorski „Telekom“, „Telenor“ i „M:Tel“ i to na teritoriji čitave države.</p>
      <p>Tržišni lider u ukupnom broju korisnika je srpska kompanija „M:tel“ sa 34,94 odsto, sledi „Telenor“ sa 34,66 i „Telekom“ sa 30,40 odsto korisnika.</p>
      <p>„U septembru 2019. godine, u odnosu na septembar prethodne godine, registrovan je rast broja korisnika od 4,9 odsto“, ističe se u izveštaju.</p>
      <related>
        <h4>Slični tekstovi</h4>
        <a href="https://www.krstarica.com/vesti/region/na-severu-crne-gore-osvanuli-bilbordi-kojima-se-cestita-dan-sandzaka-foto/"/>
        <a href="https://www.krstarica.com/zivot/tehnika/zasto-smo-zavisni-od-telefona-nauka-ima-odgovor/"/>
        <a href="https://www.krstarica.com/zivot/tehnika/motorola-zadaje-udarac-predstavljen-dugoocekivani-pametni-telefon-na-preklop-video/"/>
        <a href="https://www.krstarica.com/sport/zvereva-uhvatili-kako-koristi-telefon-tokom-meca-od-tvrdi-da-je-to-flasica-vode-video/"/>
      </related>
      <p>Poruke su jeftinije, a pozivi skuplji nego u regionu i EU.</p>
      <p>„Po kriterijumu cene razgovora u nacionalnom saobraćaju, paketi sva tri crnogorska operatora mobilne telefonije su iznad proseka zemalja regiona i iznad proseka posmatranih zemalja EU. Važno je naglasiti da svi operatori u ponudi imaju i pakete kod kojih je razgovor prema svim mrežama uključen u pretplatu, ali su cene ovih poziva izuzete iz kalkulacije prosečne vrednosti zbog mogućnosti poređenja sa cenama poziva koji se naplaćuju odvojeno od pretplate“, navodi se u izveštaju koji je razmatrala Vlada.</p>
      <p>Podsetimo, najviše registrovanih mobilnih korisnika u Crnoj Gori registrovano je 2008. godine, kada je zabeleženo čak 1,3 miliona korisnika.</p>
    </article>
  </body>
</html>