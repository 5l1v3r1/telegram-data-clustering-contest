<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/699797/%D8%B1%D8%A6%DB%8C%D8%B3-%D8%AC%D9%85%D9%87%D9%88%D8%B1%DB%8C-%D9%85%D8%B3%D8%AA%D8%B9%D9%81%DB%8C-%D8%A8%D9%88%D9%84%DB%8C%D9%88%DB%8C-%D8%A2%D9%85%D8%B1%DB%8C%DA%A9%D8%A7-%D8%AF%D8%B1-%DA%A9%D9%88%D8%AF%D8%AA%D8%A7%DB%8C-%D8%A8%D9%88%D9%84%DB%8C%D9%88%DB%8C-%D9%85%D8%B4%D8%A7%D8%B1%DA%A9%D8%AA-%D8%AF%D8%A7%D8%B4%D8%AA"/>
    <meta property="og:site_name" content="عصر ايران"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="رئیس جمهوری مستعفی بولیوی: آمریکا در کودتای بولیوی مشارکت داشت"/>
    <meta property="og:description" content="رئیس جمهوری مستعفی بولیوی تصریح کرد: آمریکا در کودتای بولیوی مشارکت داشت."/>
  </head>
  <body>
    <article>
      <h1>رئیس جمهوری مستعفی بولیوی: آمریکا در کودتای بولیوی مشارکت داشت</h1>
      <address><time datetime="2019-11-23T00:00:00+00:00">23 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/9/2/1039923_622.jpg"/>
      </figure>
      <p>رئیس جمهوری مستعفی بولیوی تصریح کرد: آمریکا در کودتای بولیوی مشارکت داشت.</p>
      <p>به گزارش خبرگزاری مهر، ایوو مورالس رئیس جمهوری مستعفی بولیوی امروز شنبه در گفتگو با خبرگزاری اسپوتنیک اعلام کرد: پس از انتخابات ماه اکتبر‏ افراط گرایانی که بازنده این روند شدند، از حامیان خود خواستند تا به خیابان‌ ها آمده و اعتراض کنند.</p>
      <p>رئیس جمهوری مستعفی بولیوی در این باره گفت: در جریان کارزار انتخاباتی، من اطلاعات موثقی داشتم که تیم‌ های عملیاتی از برزیل، شیلی و آمریکا تشکیل شده بودند؛ لذا پیش از برگزاری انتخابات کاردار سفارت آمریکا را فراخواندم تا توضیح دهد چرا کارمندان سفارتخانه به تبلیغات علیه من پرداخته و به مردم برای رأی ندادن به من پیشنهاد پول می‌ دادند.</p>
      <p>ایوو مورالس دراین باره افزود: در بولیوی کودتا شده و انتقال قدرتی صورت نگرفته و این کودتا تحت نظارت آمریکا انجام شده است. اکنون ما در دیکتاتوری زندگی می‌ کنیم و مقامات آمریکا اولین افرادی بودند که این دولت را به رسمیت شناختند؛ این‌ ها همه حاکی از آن است که آمریکایی‌ها هم در این کودتا مشارکت داشتند.</p>
      <p>گفتنی است، چندی پیش و در ادامه ناآرامی های بولیوی «ایوو مورالس» رئیس جمهوری این کشور با هدف جلوگیری از گسترش خشونت ها از سمت خود کناره گیری کرد.</p>
      <p>جوزف بورل وزیر خارجه اسپانیا پس از این رویداد اعلام کرد که کشورش نگران خلأ قدرت در بولیوی است.</p>
      <p>وزیر خارجه اسپانیا در این باره به خبرنگاران گفته بود: نگرانیم چرا که نمی دانیم چه کسی قرار است این فرایند را ادامه دهد. نگرانیم چرا که دخالت ارتش بود که از رئیس جمهوری بولیوی خواسته شد تا استعفا دهد.</p>
      <p>در این رابطه، دونالد ترامپ رئیس جمهوری آمریکا و برخی از مقامات این کشور از این کودتا استقبال کردند.</p>
    </article>
  </body>
</html>