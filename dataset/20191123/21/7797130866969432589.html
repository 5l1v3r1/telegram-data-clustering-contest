<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://rs.n1info.com/Svet/a546486/Libijska-obalska-straza-ove-nedelje-spasila-vise-od-430-migranata.html"/>
    <meta property="og:site_name" content="N1 Srbija"/>
    <meta property="article:published_time" content="2019-11-23T21:29:00+00:00"/>
    <meta property="og:title" content="Libijska obalska straža ove nedelje spasila više od 430 migranata"/>
    <meta property="og:description" content="Libijska obalska straža ove nedelje je spasila više od 430 migranata koji su krenuli ka Evropi, a medju njima je..."/>
  </head>
  <body>
    <article>
      <h1>Libijska obalska straža ove nedelje spasila više od 430 migranata</h1>
      <address>
        <time datetime="2019-11-23T21:29:00+00:00">23 Nov 2019, 21:29</time>
      </address>
      <p>Libijska obalska straža ove nedelje je spasila više od 430 migranata koji su krenuli ka Evropi, a medju njima je bila je jedna trudnica koja se porodila na jednom brodu, saopštila je ta obalska straža.</p>
      <p>Četiri broda sa 284 migranata zaustavljena su u odvojenim operacijama u blizini nekoliko libijskih gradova, navodi se u saopštenju i dodaje da su migranti predati vlastima u Tripoliju koji su ih potom odveli u prihvatne centre.</p>
      <p>Obalska straža je takodje spasila 99 migranata iz jednog broda a u njemu je bila trudnica koja je rodila ćerku. Kasnije je zaustavljeno još nekoliko brodova sa oko 50 migranata. Agencija UN za migracije saopštila je u petak da je za dva dana u blizini libijske obale zaustavljeno najmanje devet brodova sa oko 600 migranata.</p>
      <p>Agencije UN i humanitarne organizacije su u nekoliko navrate saopštile da se protive da migranti spaseni na moru, budu prebačeni u Libiju, gde vlada haos od smene i ubistva dugogodišnjeg lidera Moamera el Gadafija 2011.</p>
      <p>Situacija u Libiji je dodatno pogoršana 4. aprila ove godine kada su snage komandanta samoproglašene libijske nacionalne vojske Kalife Haftara pokrenule ofanzivu na Tripoli, gde je sedište medjunarodno priznate vlade koju predvodi Fajez al Saradž.</p>
    </article>
  </body>
</html>