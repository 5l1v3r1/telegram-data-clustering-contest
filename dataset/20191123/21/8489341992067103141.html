<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://snn.ir/fa/news/806905/%D8%B4%DA%A9%D8%B3%D8%AA-%D8%AF%D8%B4%D9%85%D9%86-%D8%AF%D8%B1-%D8%AC%D9%86%DA%AF-%D8%A7%D9%82%D8%AA%D8%B5%D8%A7%D8%AF%DB%8C-%D8%AD%D8%AA%D9%85%DB%8C-%D8%A7%D8%B3%D8%AA-%D9%82%D8%AF%D8%B1%D8%AA-%D8%A7%DB%8C%D8%B1%D8%A7%D9%86-%D8%A7%D8%B3%D9%84%D8%A7%D9%85%DB%8C-%D8%AF%D8%B1-%D8%B9%D8%B1%D8%B5%D9%87%E2%80%8C%D9%87%D8%A7%DB%8C-%D9%85%D8%AE%D8%AA%D9%84%D9%81"/>
    <meta property="og:site_name" content="خبرگزاری دانشجو | SNN.IR"/>
    <meta property="article:published_time" content="2019-11-23T21:38:00+00:00"/>
    <meta property="og:title" content="شکست دشمن در جنگ اقتصادی حتمی است/ قدرت ایران اسلامی در عرصه‌های مختلف"/>
    <meta property="og:description" content="مشاور علمی و فناوری فرمانده کل سپاه پاسداران انقلاب اسلامی گفت: جنگ امروز ما جنگ اقتصادی بوده و شکست دشمن در حوزه جنگ اقتصادی حتمی است."/>
  </head>
  <body>
    <article>
      <h1>شکست دشمن در جنگ اقتصادی حتمی است/ قدرت ایران اسلامی در عرصه‌های مختلف</h1>
      <h2>مشاور علمی و فناوری فرمانده کل سپاه پاسداران انقلاب اسلامی گفت: جنگ امروز ما جنگ اقتصادی بوده و شکست دشمن در حوزه جنگ اقتصادی حتمی است.</h2>
      <address>
        <time datetime="2019-11-23T21:38:00+00:00">23 Nov 2019, 21:38</time>
      </address>
      <p>به گزارش گروه دیگر رسانه های <a href="https://snn.ir/">خبرگزاری دانشجو</a>، حسین قدیانی در جشنواره جهادگران علم و فناوری استان اردبیل در سالن ولایت اردبیل اظهار کرد: جنگ امروز ما جنگ اقتصادی بوده و شکست دشمن در حوزه جنگ اقتصادی حتمی است.</p>
      <p>وی افزود: طبق فرمایشات مقام معظم رهبری، دشمن در تمامی حوزه‌های نظامی، سیاسی و امنیتی در چهل سال گذشته از ملت ایران اسلامی شکست خورده است.</p>
      <p>مشاور علمی و فناوری فرمانده کل سپاه پاسداران انقلاب اسلامی تصریح کرد: طرح‌هایی مانند سوئیفت، fatf و ... طرح‌های برنامه‌ریزی شده غرب برای کنترل کشورهای دیگر است.</p>
      <p>وی با اشاره به شکست توطئه‌های مختلف دشمن در منطقه گفت: در حالی که هدف دشمن از اقدامات مختلف در منطقه تضعیف قدرت جمهوری اسلامی بود ولی به لطف پروردگار متعال، رهبری داهیانه مقام معظم رهبری و ایستادگی و بصیرت ملت ایران اسلامی امروز شاهد قدرت ایران اسلامی در عرصه‌های مختلف هستیم.</p>
      <p>قدیانی بیان کرد: امروز وجود تحریم‌ها می‌تواند تهدید را به فرصت تبدیل کرده و با برنامه‌ریزی مناسب وابستگی کشورمان به نفت را پایان دهد.</p>
      <p>وی گفت: برای شناسایی توانمندی‌ها و نیازهای مختلف باید سامانه تولید ملی برای ثبت  تولید داخلی راه‌اندازی شود و می‌توان این کار بزرگ را از استان اردبیل آغاز کرد.</p>
    </article>
  </body>
</html>