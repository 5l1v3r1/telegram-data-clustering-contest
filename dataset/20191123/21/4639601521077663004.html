<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/23/politics/dimoskopisi-sto-vima-tis-kyriakis-provadisma-ano-ton-16-monadon-gia-nd-enanti-tou-syriza/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-23T21:07:53+00:00"/>
    <meta property="og:title" content="Δημοσκόπηση στο «Βήμα της Κυριακής» : Προβάδισμα άνω των 16 μονάδων για ΝΔ έναντι του ΣΥΡΙΖΑ"/>
    <meta property="og:description" content="Ανετο προβάδισμα της Νέας Δημοκρατίας και του πρωθυπουργού Κυριάκου Μητσοτάκη έναντι του ΣΥΡΙΖΑ και του Αλέξη Τσίπρα σε μια σειρά από ζητήματα αποτυπώνεται στη δημοσκόπηση της εταιρείας Metron Analysis για το «Βήμα της Κυριακής»."/>
  </head>
  <body>
    <article>
      <h1>Δημοσκόπηση στο «Βήμα της Κυριακής» : Προβάδισμα άνω των 16 μονάδων για ΝΔ έναντι του ΣΥΡΙΖΑ</h1>
      <h2>Ανετο προβάδισμα της Νέας Δημοκρατίας και του πρωθυπουργού Κυριάκου Μητσοτάκη έναντι του ΣΥΡΙΖΑ και του Αλέξη Τσίπρα σε μια σειρά από ζητήματα αποτυπώνεται στη δημοσκόπηση της εταιρείας Metron Analysis για το «Βήμα της Κυριακής».</h2>
      <address><time datetime="2019-11-23T21:07:53+00:00">23 Nov 2019, 21:07</time> by <a rel="author">ΤοΒΗΜΑ Team</a></address>
      <p>Ξεκάθαρο προβάδισμα της Νέας Δημοκρατίας και του πρωθυπουργού Κυριάκου Μητσοτάκη έναντι του ΣΥΡΙΖΑ και του Αλέξη Τσίπρα σε μια σειρά από ζητήματα αποτυπώνεται στη δημοσκόπηση της εταιρείας Metron Analysis για το «Βήμα της Κυριακής» (24/11), επιβεβαιώνοντας τα ευρήματα και των άλλων δημοσκοπήσεων που έχουν δει το φως της δημοσιότητας τον τελευταίο καιρό.</p>
      <p>Και αν η διαφορά άνω των 16 μονάδων που καταγράφεται ανακουφίζει την ΝΔ, στα ανησυχητικά για το κυβερνών κόμμα ευρήματα της δημοσκόπησης, είναι οι διαστάσεςι που λαμβάνει το προσφυγικό-μεταναστευτικό με την κοινή γνώμη να εμφανίζεται έντονα ανήσυχη και προβληματισμένη για το ζήτημα. Ενδεικτικό είναι ότι το αξιολογούν ως σημαντικότερο θέμα από την οικονομία και την ανεργία.</p>
      <p>
        <a href="https://www.in.gr/2019/11/23/greece/via-kata-gynaikon-gemise-athina-mov-skoupes-pou-katharizoun-patriarxia-seksismo-kai-ratsismo/">Βία κατά γυναικών : Γέμισε η Αθήνα μωβ σκούπες που «καθαρίζουν» πατριαρχία, σεξισμό και ρατσισμό</a>
      </p>
      <figure>
        <iframe src="https://www.youtube.com/embed/jY2EfBd4OiI" width="640" height="360" data-service="Youtube" scrolling="no"/>
      </figure>
      <h3>Διευρύνεται η διαφορά προς όφελος της ΝΔ στην πρόθεση ψήφου</h3>
      <p>Στην πρόθεση ψήφου, η ΝΔ συγκεντρώνει 37,6% (ελαφρώς μειωμένο από το 38,5% του Οκτωβρίου), με τον ΣΥΡΙΖΑ να ακολουθεί σε μεγάλη απόσταση με 21,3%, διαφορά 16,3% μονάδων.</p>
      <figure>
        <img src="https://www.in.gr/wp-content/uploads/2019/11/%CF%80%CF%81%CE%BF%CE%B8%CE%B5%CF%83%CE%B7-%CF%88%CE%AE%CF%86%CE%BF%CF%85.jpg"/>
      </figure>
      <p>Σταθερό είναι το ποσοστό του Κινήματος Αλλαγής, με 6,2%. Στο ποσοστό του παραμένει και το ΚΚΕ με 4,8% καθώς και το ΜέΡΑ25 με 3,8%. Μικρή άνοδο καταγράφει η Ελληνική Λύση που από 3% ανέβηκε σε έναν μήνα στο 4,2% ενώ και ο Κυριάκος Βελόπουλος αύξησε το ποσοστό δημοφιλίας του από 22% σε 25%, τάση που αποδίδεται στη μετακίνηση δυσαρεστημένων ψηφοφόρων της ΝΔ.</p>
      <h3>Σαρώνει στα ποσοστά δημοφιλίας ο Μητσοτάκης</h3>
      <p>Όσον αφορά τα ποσοστά δημοφιλίας των πολιτικών αρχηγών, πρώτος και με πολύ μεγάλο ποσοστό είναι ο Κυριάκος Μητσοτάκης (64%), στη δεύτερη θέση είναι η Φώφη Γεννηματά (39%) και τρίτος εμφανίζεται ο Αλέξης Τσίπρας (38%).</p>
      <p>Το 64% των πολιτών θεωρεί επιτυχημένο τον τρόπο με τον οποίο ασκεί τα καθήκοντά του ο πρωθυπουργός, ενώ ο κ. Τσίπρας συγκεντρώνει 25% θετικών γνωμών ως αρχηγός της αξιωματικής αντιπολίτευσης.</p>
      <p>Καταλληλότερος πρωθυπουργός είναι ο Κυριάκος Μητσοτάκης με ποσοστό 45%, έναντι του 16% που επέλεξε τον κ. Τσίπρα.</p>
      <h3>«Αχίλλειος πτέρνα» της κυβέρνησης το προσφυγικό/μεταναστευτικό</h3>
      <p>Σύμφωνα με τα στοιχεία της έρευνας, οι πολίτες αναγνωρίζουν ως σημαντικότερο πρόβλημα της χώρας το μεταναστευτικό με 33%, και ακολουθούν η οικονομία με 28% και η ανεργία με 14%.</p>
      <figure>
        <img src="https://www.in.gr/wp-content/uploads/2019/11/%CE%BC%CE%B5%CF%84%CE%B1%CE%BD%CE%B1%CF%83%CF%84%CE%B5%CF%85%CF%84%CE%B9%CE%BA%CE%BF.jpg"/>
      </figure>
      <p>
        <a href="http://wp.mgmt.tovima.gr/2019/11/22/society/me-aroma-esthonias-oi-nees-psifiakes-taytotites/">Με άρωμα Εσθονίας οι νέες ψηφιακές ταυτότητες</a>
      </p>
      <related>
        <h4>Σχετικά άρθρα</h4>
        <a href="https://www.tovima.gr/2019/11/21/politics/dimoskopisi-pulse-dekatesseris-monades-i-diafora-nd-syriza/"/>
        <a href="https://www.tovima.gr/2019/11/02/politics/dimoskopisi-pano-apo-18-monades-i-diafora-nd-syriza/"/>
        <a href="https://www.tovima.gr/2019/10/30/opinions/oi-ependyseis-sti-dimoskopisi/"/>
      </related>
    </article>
  </body>
</html>