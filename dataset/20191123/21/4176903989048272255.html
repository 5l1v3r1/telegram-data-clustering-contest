<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/zdravlje/seks/dva-presudno-bitna-faktora-za-zdravlje-zena/"/>
    <meta property="og:site_name" content="Krstarica"/>
    <meta property="article:published_time" content="2019-11-23T21:43:26+00:00"/>
    <meta property="og:title" content="Dva presudno bitna faktora za zdravlje žena"/>
    <meta property="og:description" content="Uz pomoć stručnjaka sa Klinike Mejo, izdvajamo odgovore na pitanja vezana za zdravlje žena, zdravlje dojke i životni ciklus žene."/>
  </head>
  <body>
    <article>
      <h1>Dva presudno bitna faktora za zdravlje žena</h1>
      <address><time datetime="2019-11-23T21:43:26+00:00">23 Nov 2019, 21:43</time> by <a rel="author" href="https://www.krstarica.com/author/d-c/" target="_blank">D. C.</a></address>
      <figure>
        <img src="https://www.krstarica.com/wp-content/uploads/2019/11/chest-2411702_1280-750x430.jpg"/>
        <figcaption>Foto: Engin_Akyurt/Pixabay.com</figcaption>
      </figure>
      <p>Briga o zdravlju žene zavisi najviše od ličnog stava, a najzastupljenije razmišljanje o zdravlju žena je zdravlje dojke i period promena životnih ciklusa, od <a href="https://www.krstarica.com/tag/menstruacija/">menstruacije</a> do <a href="https://www.krstarica.com/tag/menopauza/">menopauze</a>. U malo manjoj meri, kao treća stvar, navodi se briga o liniji, naročito u predelu stomaka, i uticaju na opšte zdravlje organizma.</p>
      <p>Uz pomoć stručnjaka sa Klinike Mejo, izdvajamo odgovore na pitanja vezana za zdravlje žena, zdravlje dojke i životni ciklus žene:</p>
      <p>
        <b>Zdravlje dojke</b>
      </p>
      <p>Osnova za zdravlje dojki i redovne brige o njima jeste <a href="https://www.krstarica.com/tag/samopregled-dojki/">samopregled</a>. Čestim samopregledom stiče se rutina i osećaj kada je tekstura grudi osetljivija, kao i razlika u veličini dojki za vreme menstrualnog ciklusa. Žene koje su svesne značaja samopregleda znaju šta i kada znače primetne promene na grudima, kao i da bilo šta nesvakidašnje i čudno prijave svom lekaru radi pregleda ili radi konsultacije. Takođe, žene koje razmišljaju o povećanju ili smanjenju svojih grudi treba pre operacije da se konsultuju sa svojim lekarom o mogućim rizicima i posledicama.</p>
      <p>Redovan samopregled dojki je preduslov da se bilo kakve promene na dojci na vreme uoče, u najranijoj fazi, kada je lečenje i najuspešnije.</p>
      <related>
        <h4>Slični tekstovi</h4>
        <a href="https://www.krstarica.com/zdravlje/seks/rana-menopauza-dovodi-do-ozbiljnog-zdravstvenog-problema/"/>
        <a href="https://www.krstarica.com/zdravlje/tegobe/hormoni-tokom-hormoni-u-menopauzi-dramaticna-opasnost-rizik/"/>
        <a href="https://www.krstarica.com/zabava/sou/sokantno-sisolomka-grudima-od-18-kg-lomi-daske-razbija-lubenice-video/"/>
        <a href="https://www.krstarica.com/zdravlje/seks/kad-je-vagina-suva-nekoliko-jednostavnih-saveta/"/>
      </related>
      <p>
        <b>Životni ciklusi žena</b>
      </p>
      <p>Životne faze žena obuhvataju period od prve menstruacije i reproduktivnih ciklusa pa sve do završetka menopauze. Razumevanje ženskih životnih faza i razumevanje same biologije žene – suština su životnih ciklusa.</p>
      <p>Svakog meseca jajna ćelija se oslobađa iz jajnika tokom ovulacije, ona putuje niz jajovodnu tubu gde se, u slučaju odnosa, oplođuje spermatozoidom. Ako se oplodi, implantira se u oblogu materice, čime se stvaraju uslovi za trudnoću i rađanje deteta. U suprotnom, jajna ćelija i obloge tokom menstruacije odlaze iz organizma.</p>
      <p>Ovaj proces se ponavlja sve do perimenopauze (vreme kada žensko telo započinje prelazak u menopauzu). Životne faze žena često su praćene simptomima i pojavama poput menstrualnih grčeva, promena raspoloženja, povišene temperature, promena telesne težine i slično.</p>
      <p>Početak menopauze i sam tok menopauze posebna su faza u životu žene sa karakterističnim simptomima, naročito prvih meseci (prestanak menstruacije, preznojavanje, nesanica…) koje treba razumeti i sa njima živeti normalno.</p>
      <p>Najbitnije za žene jeste da razumeju svoj organizam i prilagode se svim promenama koje godine donose.</p>
    </article>
  </body>
</html>