<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/politica/mae-a-doua-zi-a-votului-la-al-doilea-tur-s-a-incheiat-in-europa-asia-africa-si-australia-18610058"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-23T21:42:55+00:00"/>
    <meta property="og:title" content="MAE: A doua zi a votului, la al doilea tur, s-a încheiat în Europa, Asia, Africa şi Australia"/>
    <meta property="og:description" content="Ministerul Afacerilor Externe a anunţat că a doua zi a votului în străinătate, la al doilea tur, s-a încheiat în Europa, Asia, Africa şi Australia. Votul continuă în America, în 58 dintre cele 835 de secţii, iar cea de-a treia zi de votare a început deja în secţiile din Australia şi Noua Zeelandă."/>
  </head>
  <body>
    <article>
      <h1>MAE: A doua zi a votului, la al doilea tur, s-a încheiat în Europa, Asia, Africa şi Australia</h1>
      <address><time datetime="2019-11-23T21:42:55+00:00">23 Nov 2019, 21:42</time> by <a rel="author" href="https://www.zf.ro/autor/ana-petrescu" target="_blank">Ana Petrescu</a></address>
      <p>Ministerul Afacerilor Externe a anunţat că a doua zi a votului în străinătate, la al doilea tur, s-a încheiat în Europa, Asia, Africa şi Australia. Votul continuă în America, în 58 dintre cele 835 de secţii, iar cea de-a treia zi de votare a început deja în secţiile din Australia şi Noua Zeelandă.</p>
      <p>„A doua zi a votului în străinătate pentru cel de-al doilea tur de scrutin al alegerilor prezidenţiale 2019 s-a încheiat în Europa, Asia, Africa şi Australia A doua zi a votului în străinătate pentru cel de-al doilea tur de scrutin al alegerilor prezidenţiale 2019 s-a încheiat în Europa, Asia, Africa şi Australia şi continuă în America, în 58 dintre cele 835 de secţii de votare. Cea de-a treia zi de votare a început deja în secţiile din Australia şi Noua Zeelandă”, au transmis reprezentanţii MAE, într-un comunicat de presă remis, sâmbătă, MEDIAFAX.</p>
      <p>La 23.00, ora României, 362.436 de cetăţeni români îşi exercitaseră dreptul la vot, cu 91.934 peste numărul înregistrat în primul tur, sâmbătă, la aceeaşi oră, conform datelor furnizate de Biroul Electoral Central. De asemenea, au fost şi 17.503 de votanţi prin corespondenţă.</p>
      <p>În total votanţi la urne şi prin corespondenţă, sâmbătă, la ora 23.00, erau 379.939, potrivit datelor furnizate pe site-ul BEC. La aceeaşi oră, în primul tur de scrutin al alegerilor din acest an, erau în total 295.636 de votanţi în străinătate.</p>
      <p>MAE reaminteşte că secţiile de votare din străinătate sunt deschise şi duminică, între orele 7.00 - 21.00 (ore locale).</p>
      <p>Potrivit sursei citate, românii care votează peste hotare pot accesa harta interactivă a secţiilor de votare pe site-ul oficial al MAE: <a href="http://www.mae.ro/maps/4083">http://www.mae.ro/maps/4083</a>.</p>
      <p>Prin comparaţie, la al doilea tur de scrutin al alegerilor prezidenţiale din 2014, până la ora 23.00, au votat în străinătate 362.692 de alegători în 294 de secţii de votare centralizate. La aceeaşi oră, în primul tur al prezidenţialelor din anul 2014 au votat 153.677 de alegători centralizaţi în 294 de secţii din străinătate.</p>
    </article>
  </body>
</html>