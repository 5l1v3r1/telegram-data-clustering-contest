<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/lifestyle-lyubopitno/sled-16-godini-chakane-zhena-rodi-petznatsi-407480.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-23T21:26:36+00:00"/>
    <meta property="og:title" content="След 16 години чакане жена роди петзнаци"/>
    <meta property="og:description" content="44-годишната щастлива майка Сюзън Егенти е от град Абуджа в Нигерия"/>
  </head>
  <body>
    <article>
      <h1>След 16 години чакане жена роди петзнаци</h1>
      <address><time datetime="2019-11-23T21:26:36+00:00">23 Nov 2019, 21:26</time> by <a rel="author">Стандарт</a></address>
      <p>След 16 години чакане 44-годишната нигерийка Сюзън Егенти стана майка не на едно, а на цели пет деца. Майката се радва на три момчета и две момичета. Бебетата са родени секцио на 6 ноември. Майката и петзнаците все още са в болницата, но здравословното им състояние е добро.</p>
      <p>От медицинското заведение съобщават, че децата са родени здрави, със средни пропорции, освен едно от тях, което е с тегло 1,9 кг.</p>
      <p>Щастливата майка на петзнаците споделя, че за тези 16 години е опитала всичко, за да забременее – от медицински процедури до нетрадиционно лечение с билки. Всичко обаче се оказало напразно и почти загубила надежда, докато чудото не се случило само.</p>
      <p>Тя определя раждането на бебета като благословия от Бог, защото никога не е забременявала. Жената разказва, че раждането на бебетата почти не е отнело живота ѝ, тъй като трябвало да претърпи две операции заради вътрешен кръвоизлив. Сега е убедена, че няма по-могъща сила от вярата в Бог.</p>
    </article>
  </body>
</html>