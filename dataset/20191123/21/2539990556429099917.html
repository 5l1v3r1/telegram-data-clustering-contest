<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.polskieradio.pl/5/3/Artykul/2409270,PS-w-skokach-Michal-Dolezal-pewny-siebie-po-inauguracji-wiemy-co-mamy-robic"/>
    <meta property="og:site_name" content="Polskie Radio"/>
    <meta property="article:published_time" content="2019-11-23T21:26:00+00:00"/>
    <meta property="og:title" content="PŚ w skokach. Michal Doleżal pewny siebie po inauguracji: wiemy, co mamy robić"/>
    <meta property="og:description" content="- Jestem zadowolony, bardzo dobrze weszliśmy w sezon - tak inauguracyjne zawody Pucharu Świata 2019/20 w skokach narciarskich ocenił trener Polaków Michal Dolezal. W sobotę w Wiśle jego podopieczni zajęli trzecie miejsce w konkursie drużynowym."/>
  </head>
  <body>
    <article>
      <h1>PŚ w skokach. Michal Doleżal pewny siebie po inauguracji: wiemy, co mamy robić</h1>
      <address>
        <time datetime="2019-11-23T21:26:00+00:00">23 Nov 2019, 21:26</time>
      </address>
      <p>
        <b>- Jestem zadowolony, bardzo dobrze weszliśmy w sezon - tak inauguracyjne zawody Pucharu Świata 2019/20 w skokach narciarskich ocenił trener Polaków Michal Dolezal. W sobotę w Wiśle jego podopieczni zajęli trzecie miejsce w konkursie drużynowym.</b>
      </p>
      <h4>Audio</h4>
      <ul>
        <li>
          <figure>
            <audio src="https://static.prsa.pl/3d13af8d-7806-4aa7-8eb6-4afdc5726624.mp3"/>
          </figure>
          <p>Jakub Niziński i Andrzej Grabowski relacjonują konkurs drużynowy Pucharu Świata w Wiśle cz. 2 (Jedynka)</p>
        </li>
        <li>
          <figure>
            <audio src="https://static.prsa.pl/baddb90a-2e28-4076-947f-be179adb8988.mp3"/>
          </figure>
          <p>Jakub Niziński i Andrzej Grabowski relacjonują konkurs drużynowy Pucharu Świata w Wiśle (Jedynka)</p>
        </li>
        <li>
          <figure>
            <audio src="https://static.prsa.pl/265b9dca-2f5c-4da6-ace4-62c9411c32ff.mp3"/>
          </figure>
          <p>Pomimo zawodu po drugim skoku, Kamil Stoch jest zadowolony ze swoich sobotnich prób (IAR)</p>
        </li>
        <li>
          <figure>
            <audio src="https://static.prsa.pl/8dbca7b9-baba-4d82-9b58-c21c269d9f55.mp3"/>
          </figure>
          <p>Jakub Niziński i Andrzej Grabowski relacjonują konkurs drużynowy Pucharu Świata w Wiśle cz. 9 (Jedynka)</p>
        </li>
        <li>
          <figure>
            <audio src="https://static.prsa.pl/4af27417-a6b2-4aea-926d-957b48a4d7f8.mp3"/>
          </figure>
          <p>Jakub Niziński i Andrzej Grabowski relacjonują konkurs drużynowy Pucharu Świata w Wiśle cz. 8 (Jedynka)</p>
        </li>
        <li>
          <figure>
            <audio src="https://static.prsa.pl/06159e45-6bb2-4f59-8131-64dc76a9cf33.mp3"/>
          </figure>
          <p>Jakub Niziński i Andrzej Grabowski relacjonują konkurs drużynowy Pucharu Świata w Wiśle cz. 7 (Jedynka)</p>
        </li>
        <li>
          <figure>
            <audio src="https://static.prsa.pl/1bf8bee1-bcd4-46c6-b4c3-a9e1b6688d6c.mp3"/>
          </figure>
          <p>Jakub Niziński i Andrzej Grabowski relacjonują konkurs drużynowy Pucharu Świata w Wiśle cz. 6 (Jedynka)</p>
        </li>
        <li>
          <figure>
            <audio src="https://static.prsa.pl/fecf728c-5ff0-4ebf-8b88-95cc00f80fd1.mp3"/>
          </figure>
          <p>Jakub Niziński i Andrzej Grabowski relacjonują konkurs drużynowy Pucharu Świata w Wiśle cz. 5 (Jedynka)</p>
        </li>
        <li>
          <figure>
            <audio src="https://static.prsa.pl/9e0bb64c-efa1-45a5-9deb-e7d7629b1ffe.mp3"/>
          </figure>
          <p>Jakub Niziński i Andrzej Grabowski relacjonują konkurs drużynowy Pucharu Świata w Wiśle cz. 4 (Jedynka)</p>
        </li>
        <li>
          <figure>
            <audio src="https://static.prsa.pl/e0c29b99-f51c-4b5a-86b1-609704891d44.mp3"/>
          </figure>
          <p>Jakub Niziński i Andrzej Grabowski relacjonują konkurs drużynowy Pucharu Świata w Wiśle cz. 3 (Jedynka)</p>
        </li>
      </ul>
      <ul>
        <li>
          <b>Początek PŚ w skokach tradycyjnie w Wiśle (23-24 listopada)</b>
        </li>
        <li>
          <b>Polacy po raz 26. stanęli na podium konkursu drużynowego Pucharu Świata</b>
        </li>
        <li>
          <b>Piotr Żyła (131 i 117 m), Jakub Wolny (123,5 i 119 m), Kamil Stoch (125,5 i 118 m) i Dawid Kubacki (126,5 i 120,5 m) prowadzili po pierwszej serii, wyprzedzając o 11,1 pkt ekipę Austrii oraz o 28,7 pkt Słoweńców</b>
        </li>
        <li>
          <b>Ostatecznie Austriacy (Philipp Aschenwald, Daniel Huber, Jan Hörl i Stefan Kraft) zdobyli 1018.2 pkt., Norwegowie (Daniel Andre Tande, Thomas Aasen Markeng, Marius Lindvik, Robert Johansson) 995.7 pkt. a Polacy 990.9 pkt.</b>
        </li>
      </ul>
      <p>
        <b>
          <b>&gt;&gt;&gt; <a href="https://www.polskieradio24.pl/5/4147/Artykul/2402034,PS-w-skokach-narciarskich-20192020-TERMINARZ">TERMINARZ PŚ W SEZONIE 2019/2020</a></b>
        </b>
      </p>
      <p>W sezonie 2019/2020 skoczkowie rywalizują w 41. edycji Pucharu Świata.<b> Portal PolskieRadio24.pl z tej okazji przygotował specjalny serwis</b>, w którym można znaleźć wszystkie najważniejsze informacje związane z wydarzeniami na skoczniach.  </p>
      <related>
        <a href="https://www.polskieradio24.pl/43/8491"/>
      </related>
      <p>- Jestem zadowolony, bo przede wszystkim skoki moich zawodników wyglądały lepiej niż w piątkowych kwalifikacjach. Wiemy, co mamy robić, błędy szybko potrafimy przeanalizować - zapewnił czeski szkoleniowiec.<br/><br/>Pierwsza seria w wykonaniu biało-czerwonych była wręcz rewelacyjna. Co prawda po skoku Piotra Żyły zajmowali drugie miejsce za Słowenią, ale prowadzenie dał im Jakub Wolny, a po próbach Kamila Stocha i Dawida Kubackiego umocnili się na nim. Na półmetku drugich Austriaków wyprzedzali o 11,1 pkt. Ostatecznie jednak musieli się zadowolić trzecim miejscem.<br/><br/>- Nie należę do osób, które szukają wymówek, ale naprawdę nie mieliśmy szczęścia do warunków wietrznych w drugiej rundzie. Szczególnie trudne zadanie miał Piotrek, ale poradził sobie bardzo dobrze. Ze skoków Kamila i Dawida też jestem bardzo zadowolony. Minimalne błędy popełnił Kuba - powiedział Dolezal.</p>
      <related>
        <a href="https://polskieradio24.pl/5/4147/Artykul/2408927,PS-w-skokach-Konkurs-druzynowy-rozpoczal-nowy-sezon-Polacy-staneli-na-podium"/>
      </related>
      <p>Triumfowali Austriacy przed Norwegami. Polacy po raz 26. stanęli na podium konkursu drużynowego Pucharu Świata. W dorobku mają sześć zwycięstw, dziesięć drugich miejsc oraz dziesięć trzecich. W Wiśle zawody drużynowe odbyły się po raz trzeci - dwa lata temu biało-czerwoni zajęli drugą pozycję, a przed rokiem byli najlepsi.<br/><br/>- Wiedzieliśmy, że stać nas na miejsce na podium i cieszę się, że udało się to zrealizować. Myślę, że weszliśmy w sezon bardzo dobrze - ocenił Dolezal.<br/><br/>To był pierwszy konkurs w sezonie zimowym Polaków pod jego wodzą. Czech po zakończeniu poprzedniego cyklu na stanowisku głównego trenera zastąpił Stefana Horngachera, który objął kadrę Niemiec. Wcześniej Dolezal był asystentem Austriaka. Niemcy w sobotę zajęli piąte miejsce.<br/><br/>Na niedzielę zaplanowano konkurs indywidualny, który rozpocznie się o godz. 11.30. W pierwszej serii wystąpi ośmiu Polaków. Poza czwórką, która startowała w sobotę, będą to: Stefan Hula, Maciej Kot, Paweł Wąsek i Aleksander Zniszczoł.</p>
      <p>kp</p>
      <related>
        <a href="https://www.polskieradio.pl/5/4147/Artykul/2408685,PS-w-skokach-Konkurs-w-Wisle-w-kalendarzu-w-innym-terminie-Adam-Malysz-wyjasnia"/>
      </related>
      <related>
        <a href="https://www.polskieradio.pl/5/4147/Artykul/2408795,PS-w-Wisle-Tomasz-Pilch-mial-za-duze-buty-Adam-Malysz-tlumaczy-wpadke"/>
      </related>
      <related>
        <a href="https://www.polskieradio.pl/5/4147/Artykul/2409146,PS-w-skokach-krol-lata-mierzy-w-zimowa-korone-Kubacki-nie-chce-nakladac-na-siebie-presji"/>
      </related>
    </article>
  </body>
</html>