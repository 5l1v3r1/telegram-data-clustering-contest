<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980902137.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-23T21:30:00+00:00"/>
    <meta property="og:title" content="بررسی ناآرامیهای اخیر با حضور وزرا و مسئولین اطلاعاتی و امنیتی در کمیسیونهای تخصصی مجلس"/>
    <meta property="og:description" content="به گزارش خبرنگار الف، بررسی ناآرامی ها و اغتشاشات اخیر این هفته در کمیسیونهای تخصصی مجلس بررسی می شود."/>
  </head>
  <body>
    <article>
      <h1>بررسی ناآرامیهای اخیر با حضور وزرا و مسئولین اطلاعاتی و امنیتی در کمیسیونهای تخصصی مجلس</h1>
      <address>
        <time datetime="2019-11-23T21:30:00+00:00">23 Nov 2019, 21:30</time>
      </address>
      <p>ناآرامیهای اخیر با حضور وزرا و مسئولین اطلاعاتی و امنیتی کشور در کمیسیونهای تخصصی مجلس بررسی می شود.</p>
      <p>به گزارش خبرنگار الف، بررسی ناآرامی ها و اغتشاشات اخیر این هفته در کمیسیونهای تخصصی مجلس بررسی می شود.</p>
      <p>در همین راستا کمیسیون امنیت ملی و سیاست خارجی و کمیسیون امور داخلی کشور و شوراها بعدازظهر دوشنبه نشست مشترک دارند.</p>
      <p>در این جلسه مسئولین وزارت اطلاعات، وزارت کشور، مسئولین اطلاعات سپاه و مسئولین نیروی انتظامی حضور می یابند تا در خصوص نارآمی ها و اغتشاشات بعد از افزایش قیمت بنزین به نمایندگان گزارش دهند.</p>
      <p>همچنین این هفته حجت الاسلام و المسلمین علوی وزیر اطلاعات به همراه معاونین خود بعدازظهر یکشنبه در کمیسیون برنامه، بودجه و محاسبات مجلس حاضر می شود تا در خصوص تدابیر پیش بینی شده برای کاهش پیامد های مربوط به مشکلات اقتصادی و بودجه ای کشور به نمایندگان گزارش دهد.</p>
      <p>محمد اسلامی وزیر راه و شهرسازی هم بعدازظهر سه شنبه به منظور  بررسی برنامه های وزارتخانه در کنترل قیمت ها و حذف اثر غیرواقعی افزایش نرخ بنزین در کمیسیون عمران مجلس حاضر می شود .</p>
      <p>قیمت بنزین از روز جمعه 24 آبان ماه افزایش یافت و بنزین سهمیه بندی و 2 نرخی شد.</p>
      <p>بر این اساس بنزین سهمیه ای در هر لیتر به هزار 500 تومان و بنزین آزاد به سه هزار تومان افزایش یافت. </p>
      <p>با این افزایش قیمت برخی از شهرهای کشور دچار آشوب و درگیری شد.</p>
    </article>
  </body>
</html>