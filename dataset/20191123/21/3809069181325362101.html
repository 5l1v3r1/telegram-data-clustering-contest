<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazzetta.gr/volleyball/a1-gynaikwn/article/1417924/perase-apo-pylaia-o-panathinaikos"/>
    <meta property="og:site_name" content="gazzetta.gr"/>
    <meta property="article:published_time" content="2019-11-23T21:43:24+00:00"/>
    <meta property="og:title" content="Πέρασε από Πυλαία ο Παναθηναϊκός"/>
    <meta property="og:description" content="Την τρίτη εκτός έδρας νίκη του και τέταρτη συνολικά πέτυχε ο Παναθηναϊκός, ο οποίος επικράτησε με 3-1 σετ του Άρη στο κατάμεστο κλειστό γυμναστήριο της Πυλαίας."/>
  </head>
  <body>
    <article>
      <h1>Πέρασε από Πυλαία ο Παναθηναϊκός</h1>
      <h2>Την τρίτη εκτός έδρας νίκη του και τέταρτη συνολικά πέτυχε ο Παναθηναϊκός, ο οποίος επικράτησε με 3-1 σετ του Άρη στο κατάμεστο κλειστό γυμναστήριο της Πυλαίας.</h2>
      <address><time datetime="2019-11-23T21:43:24+00:00">23 Nov 2019, 21:43</time> by <a rel="author" href="http://www.gazzetta.gr/dimosiografos/gazzetta-team" target="_blank">Gazzetta team</a></address>
      <p>Με τους τρεις βαθμούς της νίκης οι «πράσινες» βρίσκονται στην 4η θέση του βαθμολογικού πίνακα και πλέον είναι στο +3 από τον 5ο ΠΑΟΚ. Αντίθετα, ο Άρης έμεινε στους 9 βαθμούς και έπεσε στην 7η θέση της Volleyleague γυναικών.</p>
      <p>Ο Άρης είχε την ευκαιρία να οδηγήσει το παιχνίδι στο τάι μπρέικ όταν προηγήθηκε με 22-20 στο τέταρτο, όμως η Ειρήνη Κελεσίδη του χάλασε τα σχέδια. Με τα σερβίς της Έλληνίδας κεντρικής ο Παναθηναϊκός «έτρεξε» σερί 5-0 και με δύο δικούς τους άσσους διαμορφώθηκε το 25-22 και το 3-1 σετ για την ομάδα της.</p>
      <p>Η τριάδα Μόνικα Πότοκαρ, Μαρία Οικονομίδου και Σοφία Κοσμά οδήγησε τις νικήτριες στην επίθεση με 22, 18 και 15 πόντους αντίστοιχα, ενώ η Άννα Καλαντάτζε σταμάτησε στους 11. Για τον Άρη, η MVP της περασμένης εβδομάδας Τέιλορ Άγκοστ είχε 16 πόντους, όμως με εξαίρεση την Έτσε Χοτσαόγλου που πέτυχε 14 πόντους δεν είχε άλλο στήριγμα στην επίθεση.</p>
      <p>Πριν την έναρξη του αγώνα βραβεύθηκε η Τέιλορ Άγκοστ ως MVP της 5ης αγωνιστικής. Την απονομή έκανε ο Παναγιώτης Αλεξανδρίδης, πρώην αντιπρόεδρος του ΑΣ Άρη και για πολλά χρόνια βασικός χρηματοδότης του γυναικείου τμήματος βόλεϊ.</p>
      <p>Διαιτητές: Βασιλειάδης, Σταυριανίδης.</p>
      <p>*Οι πόντοι του Άρη προήλθαν από 9 άσσους, 48 επιθέσεις, 3 μπλοκ και 29 λάθη αντιπάλων και το Παναθηναϊκού προήλθαν από 14 άσσους, 53 επιθέσεις, 10 μπλοκ και 22 λάθη αντιπάλων.</p>
      <p>Τα σετ: 1-3 (19-25, 22-25, 26-24, 22-25)</p>
      <p><b>ΑΣ ΑΡΗΣ (Τσαϊρέλης): </b>Κιουτσιούκη 10 (6/10 επ., 2 άσσοι, 2 μπλοκ), Άγκοστ 16 (15/20 επ., 1 άσσος, 34% υπ.-10% άριστες), Κωνσταντινίδου 6 (1/3 επ., 4 άσσοι, 1 μπλοκ), Σίμιτς 5 (5/14 επ.), Χοτσάογλου 14 (14/31 επ., 44% υπ.-1% άριστες), Τσομπανίδου 2 (2/7 επ.) / Ιακωβίδου (λ, 50% υπ.-42% άριστες), Πήττα, Μυλωνά, Ανθούλη 7 (5/9 επ., 2 άσσοι).</p>
      <p><b>ΠΑΝΑΘΗΝΑΪΚΟΣ ΑΟ (Καμπερίδης): </b>Βεργίδου 4 (1/3 επ., 2 άσσοι, 1 μπλοκ), Κοσμά 15 (9/17 επ., 4 άσσοι, 2 μπλοκ, 30% υπ.-13% άριστες), Καλαντάτζε 11 (6/11 επ., 4 άσσοι, 1 μπλοκ), Οικονομίδου 18 (17/36 επ., 1 άσσος, 1 μπλοκ), Πότοκαρ 22 (18/37 επ., 2 άσσοι, 2 μπλοκ, 55% υπ.-36% άριστες), Κελεσίδη 5 (1/5 επ., 2 άσσοι, 2 μπλοκ) / Ρόγκα (λ, 44% υπ.-44% άριστες), Λεωνίδου (λ), Διώτη 2 (1/5 επ., 1 μπλοκ, 100% υπ.-25% άριστες), Φακοπουλίδου.</p>
      <p>
        <b>Η γνώμη του πάγκου</b>
      </p>
      <p><b>Γιάννης Τσαϊρέλης (Άρης):</b> «Ο Παναθηναϊκός ήταν καλύτερος στο σερβίς και λόγω της υποδοχής μας χάσαμε το δεύτερο και τέταρτο σετ. Ήταν κακή ήττα μετά την καλή εμφάνιση που κάναμε στη Νάξο, ειδικά στο δεύτερο σετ που ήμασταν συνεχώς μπροστά.Έχουμε μπροστά μας να προετοιμαστούμε για το παιχνίδι με τον ΠΑΟΚ, δεν σκύβουμε το κεφάλι και συνεχίζουμε την δουλειά».</p>
      <p><b>Κυριάκος Καμπερίδης (Παναθηναϊκός ΑΟ): </b>«Ήταν σημαντική νίκη για εμάς απέναντι σε μία ομάδα με παρόμοιους στόχους. Κρατάμε την ανατροπή στο τέταρτο σετ και το γεγονός ότι δείχνουμε χαρακτήρα στα δύσκολα μας βοηθάει στην ψυχολογία και στην αυτοπεποίθηση μας».</p>
    </article>
  </body>
</html>