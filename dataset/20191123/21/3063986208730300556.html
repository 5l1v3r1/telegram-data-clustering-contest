<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kalerkantho.com/online/national/2019/11/23/842673"/>
    <meta property="og:site_name" content="কালের কণ্ঠ"/>
    <meta property="article:published_time" content="2019-11-23T21:20:00+00:00"/>
    <meta property="og:title" content="মাঝারি থেকে ঘন কুয়াশা পড়তে পারে"/>
    <meta property="og:description" content="মধ্যরাত থেকে সকাল পর্যন্ত দেশের কোথাও কোথাও হালকা থেকে মাঝারি ধরনের কুয়াশা পড়ার পূর্বাভাস দিয়েছে আবহাওয়া অফিস।  আজ শনিবার সন্ধ্যা ৬টা পরবর্তী ২৪ ঘণ্টার আবহাওয়ার পূর্বাভাসে এ তথ্য জানানো হয়। পূর্বাভাসে বলা হয়, মৌসুমের স্বাভাবিক লঘুচাপ দক্ষিণ বঙ্গোপসাগরে অবস্থান করছে, এর একটি বর্ধিতাংশ উত্তর বঙ্গোপসাগর পর্যন্ত বিস্তৃত রয়েছে। রবিবার দেশের আকাশ অস্থায়ীভাবে আংশিক মেঘলাসহ আবহাওয়া শুষ্ক থাকতে পারে। সারা দেশে রাত এবং দিনের তাপমাত্রা প্রায় অপরিবর্তিত থাকতে পারে। পূর্বাভাসে আরও বলা হয়, আগামী দুই দিন আবহাওয়ার সামান্য পরিবর্তন হতে পারে। তার পরবর্তী পাঁচ দিনের আবহাওয়ার উল্লেখযোগ্য পরিবর্তনের সম্ভাবনা নেই। দেশে শনিবার সর্বোচ্চ তাপমাত্রা ছিল টেকনাফে ৩১ দশমিক ২ ডিগ্রি সেলসিয়াস এবং সর্বনিম্ন তাপমাত্রা ছিল তেঁতুলিয়ায় ১৪ ডিগ্রি সেলসিয়াস। ঢাকায় শনিবার সর্বোচ্চ তাপমাত্রা ছিল ২৮ দশমিক ৮ ডিগ্রি সেলসিয়াস এবং সর্বনিম্ন ছিল ১৯ দশমিক ৩ ডিগ্রি সেলসিয়াস। রবিবার ঢাকায় ভোর ৬টা ১৯ মিনিটে সূর্য উঠবে এবং সন্ধ্যা ৫টা ১১ মিনিটে সূর্য অস্ত যাবে।"/>
  </head>
  <body>
    <article>
      <h1>মাঝারি থেকে ঘন কুয়াশা পড়তে পারে</h1>
      <address><time datetime="2019-11-23T21:20:00+00:00">23 Nov 2019, 21:20</time> by <a rel="author">কালের কণ্ঠ অনলাইন</a></address>
      <p>মধ্যরাত থেকে সকাল পর্যন্ত দেশের কোথাও কোথাও হালকা থেকে মাঝারি ধরনের কুয়াশা পড়ার পূর্বাভাস দিয়েছে আবহাওয়া অফিস। </p>
      <p>আজ শনিবার সন্ধ্যা ৬টা পরবর্তী ২৪ ঘণ্টার আবহাওয়ার পূর্বাভাসে এ তথ্য জানানো হয়।</p>
      <p>পূর্বাভাসে বলা হয়, মৌসুমের স্বাভাবিক লঘুচাপ দক্ষিণ বঙ্গোপসাগরে অবস্থান করছে, এর একটি বর্ধিতাংশ উত্তর বঙ্গোপসাগর পর্যন্ত বিস্তৃত রয়েছে। রবিবার দেশের আকাশ অস্থায়ীভাবে আংশিক মেঘলাসহ আবহাওয়া শুষ্ক থাকতে পারে। সারা দেশে রাত এবং দিনের তাপমাত্রা প্রায় অপরিবর্তিত থাকতে পারে।</p>
      <p>পূর্বাভাসে আরও বলা হয়, আগামী দুই দিন আবহাওয়ার সামান্য পরিবর্তন হতে পারে। তার পরবর্তী পাঁচ দিনের আবহাওয়ার উল্লেখযোগ্য পরিবর্তনের সম্ভাবনা নেই।</p>
      <p>দেশে শনিবার সর্বোচ্চ তাপমাত্রা ছিল টেকনাফে ৩১ দশমিক ২ ডিগ্রি সেলসিয়াস এবং সর্বনিম্ন তাপমাত্রা ছিল তেঁতুলিয়ায় ১৪ ডিগ্রি সেলসিয়াস।</p>
      <p>ঢাকায় শনিবার সর্বোচ্চ তাপমাত্রা ছিল ২৮ দশমিক ৮ ডিগ্রি সেলসিয়াস এবং সর্বনিম্ন ছিল ১৯ দশমিক ৩ ডিগ্রি সেলসিয়াস।</p>
      <p>রবিবার ঢাকায় ভোর ৬টা ১৯ মিনিটে সূর্য উঠবে এবং সন্ধ্যা ৫টা ১১ মিনিটে সূর্য অস্ত যাবে।</p>
    </article>
  </body>
</html>