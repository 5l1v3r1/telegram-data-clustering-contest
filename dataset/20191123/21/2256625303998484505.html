<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3159250_1013.html"/>
    <meta property="og:site_name" content="Novsport"/>
    <meta property="article:published_time" content="2019-11-23T21:04:00+00:00"/>
    <meta property="og:title" content="Канада с първи в историята си финал за &quot;Купа Дейвис&quot;"/>
    <meta property="og:description" content="„Кленовите листа“ ще спорят за титлата след успех над Русия"/>
  </head>
  <body>
    <article>
      <h1>Канада с първи в историята си финал за "Купа Дейвис"</h1>
      <address><time datetime="2019-11-23T21:04:00+00:00">23 Nov 2019, 21:04</time> by <a rel="author">Велизар Антов</a></address>
      <p>Отборът на Канада се класира за финала на новия формат на Купа Дейвис в Мадрид, след като надигра Русия с 2-1 победи в първия полуфинален сблъсък от надпреварата в зала „Каха Магика“.<br/><br/>В първия двубой на сингъл Андрей Рубльов даде аванс на „Сборная“ след успех над Вашек Поспишил с 6-4, 6-4, спирайки серията на от три последователни победи на заемащия 150-о място в ранглистата.<br/><br/>Това принуди Денис Шаповалов от „кленовите листа“ да запише задължителен успех над Карен Хачанов, за да остави северноамериканците в играта.<br/><br/>Шампионът от Стокхолм направи точно това след труден успех с 6-4, 4-6, 6-4, за да вкара срещата в трети решителен мач на двойки. <br/><br/>Там тандемът Поспишил/Шаповалов пречупи Хачанов/Рубльов след здрава битка в три сета, завършила с тайбрек в третия – 6-3, 3-6, 7-6 (5).</p>
      <p>Така, Канада се класира за първи път в своята история за финала на Купа Дейвис. </p>
      <figure>
        <img src="http://www.novsport.com/content/EKEhL2lWwAEG6G3.jpg"/>
      </figure>
      <p>„Кленовите листа“ ще спорят за титлата с победителя от двубоя между домакина Испания и Великобритания. Там, в първия мач на сингъл ще спорят Кайл Едмънд и Фелисиано Лопес, а във втория на корта излизат Дан Еванс и световния номер 1 Рафаел Надал. /БГНЕС</p>
      <p> </p>
    </article>
  </body>
</html>