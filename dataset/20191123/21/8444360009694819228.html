<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsit.gr/kosmos/oi-ipa-zitoun-apokleismo-apo-facebook-twitter-kai-instagram-gia-tous-igetes-tou-iran/2921949/"/>
    <meta property="og:site_name" content="Newsit.gr"/>
    <meta property="article:published_time" content="2019-11-23T21:58:51+00:00"/>
    <meta property="og:title" content="Οι ΗΠΑ ζητούν αποκλεισμό από Facebook, Twitter και Instagram για τους ηγέτες του Ιράν"/>
    <meta property="og:description" content="Το Στέιτ Ντιπάρτμεντ κάλεσε σήμερα το Facebook, το Instagram και το Twitter να αναστείλουν τους λογαριασμούς των ηγετών του ιρανικού καθεστώτος μέχρι να αποκατασταθεί η πρόσβαση στο διαδίκτυο στο Ιράν."/>
  </head>
  <body>
    <article>
      <h1>Οι ΗΠΑ ζητούν αποκλεισμό από Facebook, Twitter και Instagram για τους ηγέτες του Ιράν</h1>
      <h2>Το Στέιτ Ντιπάρτμεντ κάλεσε σήμερα το Facebook, το Instagram και το Twitter να αναστείλουν τους λογαριασμούς των ηγετών του ιρανικού καθεστώτος μέχρι να αποκατασταθεί η πρόσβαση στο διαδίκτυο στο Ιράν.</h2>
      <address><time datetime="2019-11-23T21:58:51+00:00">23 Nov 2019, 21:58</time> by <a rel="author">kostas.papadopoulos</a></address>
      <p>Με αφορμή τις διαδηλώσεις στο Ιράν, οι κάτοικοι είναι αποκομμένοι από τον υπόλοιπο κόσμο εδώ και μία εβδομάδα, καθώς οι αρχές απέκλεισαν σχεδόν εξ ολοκλήρου την πρόσβαση στο διαδίκτυο.</p>
      <p>«Πρόκειται για ένα βαθύτατα υποκριτικό καθεστώς. Κόβει το διαδίκτυο ενώ η κυβέρνησή του εξακολουθεί να χρησιμοποιεί όλους αυτούς τους λογαριασμούς στους ιστοτόπους κοινωνικής δικτύωσης», κατήγγειλε ο Αμερικανός ειδικός απεσταλμένος για το Ιράν Μπράιαν Χουκ, σε μια συνέντευξη στο Bloomberg που μεταδόθηκε μέσω του Twitter.</p>
      <p>«Καλούμε τις εταιρείες όπως το Facebook, το Instagram και το Twitter να αναστείλουν τους λογαριασμούς του Ανώτατου Ηγέτη (Αλί) Χαμενεΐ, του υπουργού Εξωτερικών (Τζαβάντ) Ζαρίφ και του προέδρου (Χασάν) Ροχανί, μέχρι να δώσουν το διαδίκτυο στον λαό τους», πρόσθεσε.</p>
      <p>«Το καθεστώς έκοψε το διαδίκτυο επειδή προσπαθεί να κρύψει τους νεκρούς και τις τραγωδίες που υπέστησαν χιλιάδες διαδηλωτές σε όλη τη χώρα», διαβεβαίωσε εξάλλου ο Χουκ.</p>
      <p>Χθες, με μια ανάρτηση στην περσική γλώσσα, ο υπουργός Εξωτερικών Μάικ Πομπέο ζήτησε από τους Ιρανούς να δώσουν στις ΗΠΑ οποιαδήποτε απόδειξη «καταστολής» εκ μέρους του ιρανικού καθεστώτος, λέγοντας ότι η Ουάσινγκτον θα επιβάλει κυρώσεις.</p>
    </article>
  </body>
</html>