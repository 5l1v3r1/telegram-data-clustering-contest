<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837449-yak-golivudskiy-ekshn-pokazali-navchannya-zi-spetspidrozdilom-kord"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-23T21:05:00+00:00"/>
    <meta property="og:title" content="Як голівудський екшн: показали навчання зі спецпідрозділом КОРД"/>
    <meta property="og:description" content="КИЇВ. 23 листопада. УНН. Національна поліція України оприлюднила відео навчань поліцейських Прикарпаття, які відпрацювали алгоритм дій під час проведення …"/>
  </head>
  <body>
    <article>
      <h1>Як голівудський екшн: показали навчання зі спецпідрозділом КОРД</h1>
      <address><time datetime="2019-11-23T21:05:00+00:00">23 Nov 2019, 21:05</time> by <a rel="author">Юлія Шрамко</a></address>
      <p><b>КИЇВ. 23 листопада. УНН.</b> Національна поліція України оприлюднила відео навчань поліцейських Прикарпаття, які відпрацювали алгоритм дій під час проведення спецоперацій. Відео оприлюднили у Facebook, передає <b>УНН</b>.</p>
      <p>"Це вам не голівудський екшн, це наші поліцейські. У поліції Івано-Франківської області відпрацювали алгоритм дій під час проведення спецоперацій "Сирена", "Грім" та "Заручник", - йдеться у повідомленні.</p>
      <p>Навчання, як зазначається, почалися з повідомлення про вчинення розбійного нападу на водія автомобіля. Спочатку зловмисники втекли на авто з місця події, потім на одній із вулиць міста захопили заручника і забарикадувалися в закинутому приміщенні.</p>
      <p>"Звісно, що "заручника" звільнили, а "зловмисників" затримали", - вказали у поліції.</p>
      <p>Додамо, на оприлюдненому відео видно, що у навчаннях беруть участь поліцейські у формі спецпідрозділу <a href="https://www.unn.com.ua/uk/news/tag/kord">КОРД</a>.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2FUA.National.Police%2Fvideos%2F1502077273266257%2F&amp;show_text=0&amp;width=560" width="560" height="314" data-service="Facebook" scrolling="no"/>
      </figure>
    </article>
  </body>
</html>