<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.neakriti.gr/article/sport/sports/volei/1561103/volley-league-duskoli-exodos-gia-ofi-me-paok/"/>
    <meta property="og:site_name" content="Νέα Κρήτη"/>
    <meta property="article:published_time" content="2019-11-23T21:05:11+00:00"/>
    <meta property="og:title" content="Volley League: Δύσκολη έξοδος για ΟΦΗ με ΠΑΟΚ"/>
    <meta property="og:description" content="Αύριο στις 20:15 κόντρα στον δικέφαλο για την 4η αγωνιστική του πρωταθλήματος"/>
  </head>
  <body>
    <article>
      <h1>Volley League: Δύσκολη έξοδος για ΟΦΗ με ΠΑΟΚ</h1>
      <address><time datetime="2019-11-23T21:05:11+00:00">23 Nov 2019, 21:05</time> by <a rel="author">Βαρδαλαχάκης Μανώλης</a></address>
      <p>
        <b>Αύριο στις 20:15 κόντρα στον δικέφαλο για την 4η αγωνιστική του πρωταθλήματος</b>
      </p>
      <p>Ένα ακόμη δύσκολο παιχνίδι περιμένει τον ΟΦΗ, ο οποίος αγωνίζεται εκτός έδρας, με αντίπαλο τον ΠΑΟΚ, για την 4η αγωνιστική της Volley League (Kυριακή 24/11, 8.15μμ).</p>
      <p>Μετά τη νίκη και την πολύ καλή εμφάνιση κόντρα στον Παμβοχαϊκό (3-0), ο ΟΦΗ θα επιχειρήσει να δείξει ανταγωνιστικό πρόσωπο, απέναντι στον μεγάλο του αντίπαλο.</p>
      <p>Όπως τονίζει στην επίσημη σελίδα του Ερασιτέχνη ΟΦΗ στο ofierasitechnis.gr ο προπονητής του ΟΦΗ Δημήτρης Ζλατιλίδης "ξέρουμε με ποιον παίζουμε. Ο ΠΑΟΚ έχει κάποια προβλήματα, αλλά είναι μια μεγάλη ομάδα. Εμείς θα προσπαθήσουμε όπως κάναμε στο παιχνίδι με τον Ολυμπιακό, να δείξουμε μια ανταγωνιστική εικόνα και να πάρουμε απο το παιχνίδι ότι μας αναλογεί".</p>
      <p>Να σημειωθεί, ότι το ταξίδι για τον ΟΦΗ στην Θεσσαλονίκη, μόνο εύκολο που δεν θα είναι, καθώς θα χρειαστεί να κάνει δυο διαμονές στην συμπρωτεύουσα.</p>
      <p>Το Σάββατο (23/11) το βράδυ θα μεταβεί αεροπορικώς στην Θεσσαλονίκη και θα επιστρέψει στην Κρήτη, την Τρίτη το πρωί.</p>
      <p>Και στο παιχνίδι με τον ΠΑΟΚ, ο ΟΦΗ θα αγωνιστεί χωρίς τον διεθνή Κολομβιανό κεντρικό Καραμπαλί, ο οποίος έχει υποχρεώσεις με την Εθνική ομάδα της χώρας του.</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.neakriti.gr/article/sport/sports/volei/1560695/ofi-petuhe-tin-proti-tou-niki-sti-volleyleague/"/>
        <a href="https://www.neakriti.gr/article/sport/sports/volei/1560925/to-volei-tou-ofi-filoxenise-paidia-tis-gei/"/>
      </related>
    </article>
  </body>
</html>