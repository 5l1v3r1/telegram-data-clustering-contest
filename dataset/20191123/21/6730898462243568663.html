<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.benchmark.rs/vesti/amd_predstavlja_mobilne_radeon_navi_verzije_rx_5300m_i_rx_5500m-82163"/>
    <meta property="og:site_name" content="Benchmark"/>
    <meta property="article:published_time" content="2019-11-23T21:00:00+00:00"/>
    <meta property="og:title" content="AMD predstavlja mobilne Radeon Navi verzije – RX 5300M i RX 5500M"/>
    <meta property="og:description" content="AMD sa novim Navi mobilnim GPU-ovima najavljuje ozbiljnije prisustvo u laptop računarima..."/>
  </head>
  <body>
    <article>
      <h1>AMD predstavlja mobilne Radeon Navi verzije – RX 5300M i RX 5500M</h1>
      <address>
        <time datetime="2019-11-23T21:00:00+00:00">23 Nov 2019, 21:00</time>
      </address>
      <figure>
        <img src="https://www.benchmark.rs/assets/img/news/main/48379c7adc647edf02cf7014e3386f99.jpg"/>
      </figure>
      <p><a href="https://www.benchmark.rs/tag/amd-92"><b>AMD</b></a> je predstavio <a href="https://www.benchmark.rs/tag/amd_navi-23298"><b>Navi GPU</b></a> seriju pre pola godine prevashodno za PC desktop platformu. Zahvaljujući unapređenoj arhitekturi ali i korišćenju savremenijeg procesa izrade u 7nm, Navi modeli su postali konkurentniji u smislu performansi, visine radne frekvencije i potrošnje energije. Ipak, trebalo je da prođe pola godine dok se proizvodnja ne uhoda i postane dovoljno zrela da bismo videli i jeftinije derivate.</p>
      <p>Uskoro se očekuje izlazak Radeon RX 5500 model na bazi Navi 14 GPU procesora, ali što je jednako zanimljivo stižu i Navi modeli za mobilnu PC laptop platformu – <a href="https://www.benchmark.rs/tag/radeon-608"><b>Radeon</b></a> RX 5500M i RX 5300M koji će biti prisutni u jeftinijem i srednje skupom segmentu mobilnih računara. Špekuliše se i da će najjača Navi Radeon RX 5700 verzija, takođe dobiti mobilnu verziju.</p>
      <p>Performanse grafičkih čipova za mobilnu platformu su u velikoj meri ograničeni prosečnom potrošnjom energije i emitovanom količinom toplote. Mobilne GPU verzije moraju imati bolji odnos potrošnje i isporučenih performansi od sličnih desktop modela. Postojeći TSMC 7nm proces izrade ne može u potpunosti da ispuni ove uslove kada je u pitanju prebacivanje Radeon RX 5700 u odgovarajuću mobilnu verziju.</p>
      <h3>Pogledajte još: <a href="https://www.benchmark.rs/vesti/pojavile_se_prve_informacije_o_performansama_radeon_rx_5500_graficke_karte-82154">Pojavile se prve informacije o performansama Radeon RX 5500 grafičke karte</a></h3>
      <p>U poređenju sa prethodnom generacijom je definitivno napravljen pomak na bolje ali AMD i dalje zaostaje za konkurentskim modelima. AMD je najavio izlazak najjače verzije Navi izdanja u mobilnom pakovanju, pa ostaje da vidimo da li će to biti čip istih karakteristika kao i desktop verzija, a nadamo se da će AMD konačno ući u borbu za tron i na tržištu laptop rešenja visokih performansi gde su do sada gospodarili isključivo mobilna Nvidia GeForce rešenja.</p>
      <p>
        <i>Izvor: <a href="https://www.expreview.com/71733.html">Expreview</a></i>
      </p>
      <p>
        <i> </i>
      </p>
      <figure>
        <iframe src="https://www.youtube.com/embed/on2H4J-2-Ow" width="600" height="450" data-service="Youtube" scrolling="no"/>
      </figure>
    </article>
  </body>
</html>