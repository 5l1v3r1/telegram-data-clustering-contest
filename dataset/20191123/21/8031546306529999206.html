<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://kanal3.bg/news/109446-Papa-Francisk-v-Yaponiya-s-misiya-za-borba-s-yadrenata-razruha"/>
    <meta property="og:site_name" content="Канал 3"/>
    <meta property="article:published_time" content="2019-11-23T21:54:00+00:00"/>
    <meta property="og:title" content="Папа Франциск в Япония с мисия за борба с ядрената разруха"/>
    <meta property="og:description" content="82-годишният аржентинец изпълнява съкровена амбиция да проповядва в Япония, където преди години се надяваше да бъде мисионер"/>
  </head>
  <body>
    <article>
      <h1>Папа Франциск в Япония с мисия за борба с ядрената разруха</h1>
      <h2>82-годишният аржентинец изпълнява съкровена амбиция да проповядва в Япония, където преди години се надяваше да бъде мисионер</h2>
      <address>
        <time datetime="2019-11-23T21:54:00+00:00">23 Nov 2019, 21:54</time>
      </address>
      <p><b>Папа Франциск пристигна в Япония днес, където се очаква да предаде твърдо антиядрено послание за мир в единствената страна, претърпяла нападение от атомна бомба.<br/></b> </p>
      <p>82-годишният аржентинец изпълнява съкровена амбиция да проповядва в Япония, където преди години се надяваше да бъде мисионер.</p>
      <p> </p>
      <p>Той пристигна в Токио при силен дъжд и ветрове след обиколката си в Тайланд.</p>
      <p> <br/> </p>
      <p>Четиридневното му посещение ще започне с посещения в Нагасаки и Хирошима, градове завинаги свързани с ядрените бомби, хвърлени върху тях в края на Втората световна война, при което загиват най-малко съответно 74 000 души и 140 000 души.</p>
      <p> </p>
      <p>Във видеопослание до японския народ, преди да напусне Ватикана, Франциск се впусна в борба срещу “неморалното” използване на ядрено оръжие.</p>
      <p> </p>
      <p>“Заедно с вас се моля разрушителната сила на ядрените оръжия никога повече да не се отприщи в човешката история”, каза главата на 1,3 милиарда католици в света.</p>
      <p> </p>
      <p>Франциск посети Тайланд, където проповядва послание за религиозна толерантност и мир. Очаква се той да направи същото в Япония, страна с едва приблизително 440 000 католици сред население от 126 милиона.</p>
      <p> </p>
      <p>По-голямата част от японците практикуват смесица от шинто и будизъм, две тясно взаимосвързани религии, основаващи се на почитането на природата и духовете, но мнозина в Япония почитат и християнски празници като Коледа.</p>
      <p> </p>
      <p>Християните са издържали векове на кървави репресии в Япония, след като религията била въведена в страната от испански свещеник-йезуит през 1549 г. През 17 век Япония е затворена за външния свят и християните са били преследвани, измъчвани, разпъвани и давени, за да се откажат от вярата си. Когато Япония се отваря отново към света в средата на 19-ти век и мисионерите се завръщат, те били изумени, да открият около 60 000 тайно поддържащи вярата жива и последвали уникална версия на католицизма, смесена с японската култура и религиозни обреди.</p>
      <p> </p>
      <p>Очаква се Франциск да отдаде почит на тези така наречени „скрити християни“ – или „какure kirishitan“ на японски – по време на пътуването си в неделя до Нагасаки, където те били открити.</p>
      <p> </p>
      <p>Франциск ще посети и Хирошима и ще произнесе реч пред световноизвестния Мемориал на мира, който отбелязва деня на 6 август 1945 г., когато атомната бомба е хвърлена.</p>
      <p> </p>
      <p>В понеделник в Токио Франциск ще се срещне с жертви на “тройната катастрофа” – земетресението, цунамито и ядрения срив през 2011 г., опустошили големи части от Североизточна Япония.</p>
      <p> </p>
      <p>Неговото пътуване ще включва и срещи с новия император Нарухито и японския премиер Шиндзо Абе, както и изнасяне на меса на бейзболен стадион в Токио.</p>
      <p> </p>
      <p>На първия етап от последната си азиатска обиколка Франциск прекара три нощи в страната с будистко мнозинство Тайланд. Той се срещна с краля на Тайланд Ваджиралонгкорн, а също и с будисткия Върховен патриарх – главата на будистите в Тайланд – с готовност сваляйки обувките си по време на посещението, за да се придържа към местните обичаи.</p>
      <p> </p>
      <p>Братовчедката му сестра Ана Роса, която работи като мисионер в Тайланд от 1966 г., беше с почти постоянно присъствие до него по време на посещението, служейки за негов преводач.</p>
      <p> </p>
      <p>В последното си публично обръщение в Банкок понтифът изрази благодарност към малката католическа общност за топлото посрещане.</p>
      <p> </p>
      <p>“Оставям ви със задача: не забравяйте да се молите за мен!” </p>
      <related>
        <h4>Още по темата</h4>
        <a href="http://kanal3.bg/news/world/europe/109057-Papa-Francisk-pokani-1500-bedni-i-bezdomni-na-obyad-vav-Vatikana"/>
        <a href="http://kanal3.bg/news/world/99920-Papa-Francisk-izrazi-nadedzda-sreshtata-medzdu-Tramp-i-Kim-da-e-stapka-kam-mira"/>
        <a href="http://kanal3.bg/news/world/98068-Papa-Francisk-s-poslanie-kam-Balgariya-za-24-may-%2528SNIMKI%2529"/>
      </related>
    </article>
  </body>
</html>