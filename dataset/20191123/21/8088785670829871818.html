<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.kamuajans.com/maaslar/2019-kidem-tazminati-hangi-kimlere-ne-zaman-verilecek-kidem-tazminati-konusunda-son-durum-nedir-kidem-tazminati-son-dakika-h542465.html"/>
    <meta property="og:site_name" content="KamuAjans"/>
    <meta property="article:published_time" content="2019-11-23T21:58:58+00:00"/>
    <meta property="og:title" content="2019 Kıdem Tazminatı Hangi Kimlere Ne Zaman Verilecek? Kıdem Tazminatı Konusunda Son Durum Nedir? Kıdem Tazminatı Son Dakika"/>
    <meta property="og:description" content="Kıdem tazminatı; çalışan işçinin hizmet süresi boyunca verdiği emeğin karşılığını almasını sağlayan yasal bir sistemdir. İşçi sendikalarının 'kırmızı çizgi' olarak nitelendirdiği kıdem tazminatı fonu, yeni ekonomik programdan çıktı. Programda, kıdem tazminatı fonunun adı bile geçmedi."/>
  </head>
  <body>
    <article>
      <h1>2019 Kıdem Tazminatı Hangi Kimlere Ne Zaman Verilecek? Kıdem Tazminatı Konusunda Son Durum Nedir? Kıdem Tazminatı Son Dakika</h1>
      <address><time datetime="2019-11-23T21:58:58+00:00">23 Nov 2019, 21:58</time> by <a rel="author">KamuAjans</a></address>
      <p>
        <b>Kıdem tazminatı; çalışan işçinin hizmet süresi boyunca verdiği emeğin karşılığını almasını sağlayan yasal bir sistemdir. İşçi sendikalarının 'kırmızı çizgi' olarak nitelendirdiği kıdem tazminatı fonu, yeni ekonomik programdan çıktı. Programda, kıdem tazminatı fonunun adı bile geçmedi.</b>
      </p>
      <p> İşçi ve işveren sendikaları karşı çıktığı halde kamuya kaynak sağlamak için ısrarla getirilmeye çalışılan kıdem tazminatı fonu sistemi sürpriz bir kararla Yeni Ekonomi Programı'ndan (YEP) çıkarıldı. 2020-2022 dönemini kapsayan YEP'te kıdem tazminatı fonunun adı dahi anılmadı.<br/><br/>Ekonomi yönetimi, kıdem tazminatı fonunu kurup İşsizlik Sigortası Fonu gibi kolaylıkla kullanabileceği ikinci bir devasa kaynak yaratabilmek için yıllardır girişimlerde bulunuyordu. AK Parti geçen yıl yayımladığı ilk YEP'e “Sosyal tarafların mutabakatıyla kıdem tazminatı reformu gerçekleştirilecektir” hedefini koydu.</p>
      <p>İşçi için önemli bir güvence olduğunu belirttiğimiz kıdem tazminatının başlıca şartı en az bir yıl boyunca kesintisiz olarak aynı iş yerinde çalışmış olmaktır. Bunun dışında işçinin, işveren tarafından haklı bir feshe dayandırılmadan işten çıkarılması gerekmektedir. Bu durumda kanunda belirtilen haklı gerekçeler dışında, kendi isteği ile işten ayrılırsa kıdem tazminatını almaya hak kazanamaz.</p>
      <p>Ancak, bu hedef işçi ve işveren sendikalarının tepkisiyle karşılaştı. En son Türk-İş, geçen 1 Mayıs'ta 100 bin işçiyle meydanlardan iktidara, ‘kıdemime dokunma' mesajı gönderdi. Kıdem tazminatı fonunun yeni YEP'e yazılmaması, kıdem konusunda sosyal taraflarla mutabakatın sağlanamadığı şeklinde yorumlandı.</p>
      <p>
        <b>KIDEM TAZMİNATI İLE İLGİLİ BİLGİLER</b>
      </p>
      <p>İşçi işe başladığı tarihten itibaren brüt ücreti üzerinden kıdem tazminatı hesaplanır. İşe başlama tarihinden çıkış tarihini yazıp brüt ücretinizi belirttiğiniz anda alacağınız kıdem tazminatı hesaplayabilirsiniz.</p>
      <p>4857 sayılı İş Kanunu'na göre işçinin işten çıkarılması durumunda, işveren tarafından çalışana ödenmesi zorunlu olan tazminattır. Adından da anlaşılacağı gibi kıdem tazminatı, işçinin kıdemine yanı çalıştığı işi tecrübe ettiği süreye göre değişiklik gösterir. Kısaca anlatmak gerekirse de işçinin çalıştığı süredeki emeğinin karşılığıdır.</p>
      <p>Çalışanın lehine olan haklı fesihler;</p>
      <p>Sağlık sebepleri</p>
      <p>Ahlak ve iyi niyet kurallarına uymayan haller</p>
      <p>Zorlayıcı sebeplerdir.</p>
      <p>Aynı zamanda kadın çalışanlar için evlilik, erkek çalışanlar için de askerlik görevi haklı fesih sebepleri arasında yer almasa da kıdem tazminatını hak etmesi için geçerli sebeplerden biridir.</p>
      <p>Aynı şekilde yine 4857 sayılı İş Kanunu'na göre işveren lehine olan haklı fesih sebepleri;</p>
      <p>Sağlık sebepleri</p>
      <p>Ahlak ve iyi niyet kurallarına uymayan haller</p>
      <p>İşçinin gözaltına alınması veya tutuklanması halindeki işe olan devamsızlığı</p>
      <p>Zorlayıcı sebepler şeklinde belirtilmiştir.</p>
    </article>
  </body>
</html>