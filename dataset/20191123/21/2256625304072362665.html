<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3159247_1018.html"/>
    <meta property="og:site_name" content="Novsport"/>
    <meta property="article:published_time" content="2019-11-23T21:47:00+00:00"/>
    <meta property="og:title" content="Багата съобщи кога ще се бие отново"/>
    <meta property="og:description" content="&quot;Загубих от Дерик Люис със спорно съдийско решение, а и той се бе намазал с нещо преди мача“"/>
  </head>
  <body>
    <article>
      <h1>Багата съобщи кога ще се бие отново</h1>
      <address><time datetime="2019-11-23T21:47:00+00:00">23 Nov 2019, 21:47</time> by <a rel="author">Велизар Антов</a></address>
      <p>Единственият българин участник в най–престижната бойна верига в света по смесени бойни изкуства UFC - Благой Иванов се прибра в България след несправедливата загуба от Дерик Лис и тоталното ощетяване от реферите в „Медисън Скуеър Гардън“.<br/><br/>"Загубих мача си от Дерик Люис със спорно съдийско решение, освен това той беше намазал тялото си с нещо преди мача, затова не успях да наложа добър захват и да го заключа. Но тези мръсни игри ги има в нашия спорт", разкри Багата пред Канал 3. <br/><br/>Това беше четвърта среща за Благой Иванов в UFC, като по договор му остава да изиграе още два мача през следващата година. <br/><br/>До момента Багата регистрира две победи и две загуби в боевете си за бойната организация и заема десето място в ранглистата в тежка категория.<br/><br/>"Имам леки контузии трябва да се оправя и живот и здраве март-април месец ще ми е следващата битка. В момента минавам медицински прегледи, за видят, че съм здрав и оттам нататък ще се определя дата за нов мач", завърши Благой Иванов.<br/><br/>За да стигне до мач за Световната титла, боецът ни трябва да направи задължително две победи в следващите си двубои и да влезе сред най-добрите пет на света.</p>
    </article>
  </body>
</html>