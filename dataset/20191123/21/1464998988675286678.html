<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://anweshanam.com/index.php/india/news/55-kg-gold-theft-from-muthoot-branch"/>
    <meta property="og:site_name" content="Anweshanam | Part of A.N.N News Private Limited"/>
    <meta property="article:published_time" content="2019-11-23T21:29:00+00:00"/>
    <meta property="og:title" content="മുത്തൂറ്റ് ശാഖയില്‍ വന്‍ കവര്‍ച്ച; 55 കിലോ സ്വര്‍ണം കൊള്ളയടിച്ചു"/>
    <meta property="og:description" content="പട്‌ന: ബീഹാറിലെ ഹാജിപ്പൂര്‍ മുത്തൂറ്റ് ശാഖയില്‍ വന്‍ കവര്‍ച്ച. 55 കിലോ സ്വര്‍ണമാണ് ആയുധധാരികളായ ആറു പേര്‍ ചേര്‍ന്ന് കവര്‍ന്നെടുത്തത്. തോക്കു ചൂണ്ടി ഭീഷണിപ്പെടുത്തിയാണ് ആറംഗ സംഘം സ്വര്‍ണവുമായി കടന്നു കളഞ്ഞത്. മുഖംമൂടി ധരിച്ചെത്തിയവരാണ്..."/>
  </head>
  <body>
    <article>
      <h1>മുത്തൂറ്റ് ശാഖയില്‍ വന്‍ കവര്‍ച്ച; 55 കിലോ സ്വര്‍ണം കൊള്ളയടിച്ചു</h1>
      <address><time datetime="2019-11-23T21:29:00+00:00">23 Nov 2019, 21:29</time> by <a rel="author" href="http://anweshanam.com/author/sreehari" target="_blank">Sreehari</a></address>
      <p>പട്‌ന: ബീഹാറിലെ ഹാജിപ്പൂര്‍ മുത്തൂറ്റ് ശാഖയില്‍ വന്‍ കവര്‍ച്ച. 55 കിലോ സ്വര്‍ണമാണ് ആയുധധാരികളായ ആറു പേര്‍ ചേര്‍ന്ന് കവര്‍ന്നെടുത്തത്. തോക്കു ചൂണ്ടി ഭീഷണിപ്പെടുത്തിയാണ് ആറംഗ സംഘം സ്വര്‍ണവുമായി കടന്നു കളഞ്ഞത്. മുഖംമൂടി ധരിച്ചെത്തിയവരാണ് കവര്‍ച്ച നടത്തിയത്.</p>
      <p>ഉച്ചയ്ക്ക്‌ ഒരു മണിയോടെയായിരുന്നു സംഘം മുത്തൂറ്റ് ശാഖയിലെത്തിയത്. ഏകദേശം 25 കോടി രൂപയോളം വില വരുന്ന സ്വര്‍ണമാണ് നഷ്ടമായിരിക്കുന്നതെന്ന് പൊലീസ് വ്യക്തമാക്കി.</p>
      <p>സംഭവത്തില്‍ കേസ് രജിസ്റ്റര്‍ ചെയ്ത് അന്വേഷണം ആരംഭിച്ചതായി ഹാജിപ്പൂര്‍ എസ് പി എം.കെ.ചൗധരി വ്യക്തമാക്കി. സിസിടിവി ദൃശ്യങ്ങളില്‍ നിന്നും പ്രതികളെ പൊലീസ് തിരിച്ചറിഞ്ഞിട്ടുണ്ട് .കേസന്വേഷണം പുരോഗമിക്കുകയാണെന്നും അദ്ദേഹം അറിയിച്ചു.</p>
    </article>
  </body>
</html>