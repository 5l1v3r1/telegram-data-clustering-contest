<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://bookmaker-ratings.com.ua/tips/bordo-monako-prognoz-i-stavka-vadyma-skichka/"/>
    <meta property="og:site_name" content="Рейтинг Букмекерів"/>
    <meta property="article:published_time" content="2019-11-23T21:01:00+00:00"/>
    <meta property="og:title" content="«Бордо» – «Монако». Прогноз і ставка Вадима Скічка"/>
    <meta property="og:description" content="Неділя у Лізі 1 розпочнеться на «Матмют Атлантік». «Бордо» та «Монако» хоч і перебувають всередині таблиці, однак за амбіціями ці клуби мають бути значно вище. Відсутність стабільних позитивних результатів – основна біда як «Жирондинців» так і «Монегасків». Постійний прогнозист «Рейтингу Букмекерів» і коментатор MEGOGO Вадим Скічко вважає, що у першій грі неділі не буде великої кількості голів."/>
  </head>
  <body>
    <article>
      <h1>«Бордо» – «Монако». Прогноз і ставка Вадима Скічка</h1>
      <address><time datetime="2019-11-23T21:01:00+00:00">23 Nov 2019, 21:01</time> by <a rel="author">Вадим Скічко</a></address>
      <p>Неділя у Лізі 1 розпочнеться на «Матмют Атлантік». «Бордо» та «Монако» хоч і перебувають всередині таблиці, однак за амбіціями ці клуби мають бути значно вище. Відсутність стабільних позитивних результатів – основна біда як «Жирондинців» так і «Монегасків». Постійний прогнозист «Рейтингу Букмекерів» і коментатор MEGOGO Вадим Скічко вважає, що у першій грі неділі не буде великої кількості голів.</p>
      <p>
        <b>16:00, 24 лис 2019</b>
      </p>
      <p>«Тотал менше» на матч «Монако»? Він що, сказився?», – подумаєте ви. А я поясню чому саме такий вибір. «Червоно-білі», звісно, вміють куражитися, але переважно вдома. На виїзді колектив Леонарду Жардіма не такий переконливий попереду. А якщо взяти три попередні матчі «Монако» у чемпіонаті? Усі вони закінчилися з однаковим рахунком 1:0. «Нант» і «Діжон» «Монегаски» змогли обіграти, а «Сент-Етьєну» поступилися. У виїзних матчах середня результативність матчів «Монако» складає 2,2 голи за гру – це показник нижче середнього.</p>
      <p>«Бордо» на «тотал більше» вдома взагалі зіграв тільки раз – нічия 2:2 з «Брестом». Решта п’ять матчів на «Матмют Атлантік» були низькорезультативними. Зазвичай команда Паулу Соузи має труднощі зі створенням гольових нагод, тож проти небезпечного попереду «Монако» господарі не мають сильно відкриватися. Не забуваймо також про дискваліфікацію двох основних центральних оборонців «Бордо» Йовановича та Мешера. Відповідно «Жирондинцям» варто приділити особливу увагу захистові власних воріт.</p>
      <related>
        <a href="https://bookmaker-ratings.com.ua/uikend-tur-vid-pin-up/"/>
      </related>
      <related>
        <h4>Актуальні прогнози</h4>
        <a href="https://bookmaker-ratings.com.ua/tips/prognoz-i-stavka-viyitorul-sepsi-gospodari-prodovzhat-svoyu-vygrashnu-seriyu-u-ridnyh-stinah/"/>
        <a href="https://bookmaker-ratings.com.ua/tips/spal-dzhenoa-prognoz-i-stavka-yuriya-shevchenka/"/>
        <a href="https://bookmaker-ratings.com.ua/tips/tuluza-marsel-prognoz-i-stavka-vadyma-skichka/"/>
      </related>
    </article>
  </body>
</html>