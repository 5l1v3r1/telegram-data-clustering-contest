<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/svyat/tragediya-32-godishna-mayka-na-sedem-detsa-umrya-chasove-sled-svatbata-na-mechtite-si_news710994.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-23T21:10:00+00:00"/>
    <meta property="og:title" content="Трагедия: 32-годишна майка на седем деца умря часове след сватбата на мечтите си"/>
    <meta property="og:description" content="Съпругът ѝ видял дъга преди тя да почине и усетил, че животът ѝ отива към края си"/>
  </head>
  <body>
    <article>
      <h1>Трагедия: 32-годишна майка на седем деца умря часове след сватбата на мечтите си</h1>
      <h2>Съпругът ѝ видял дъга преди тя да почине и усетил, че животът ѝ отива към края си</h2>
      <address>
        <time datetime="2019-11-23T21:10:00+00:00">23 Nov 2019, 21:10</time>
      </address>
      <p>https://blitz.bg/svyat/tragediya-32-godishna-mayka-na-sedem-detsa-umrya-chasove-sled-svatbata-na-mechtite-si_news710994.html Blitz.bg</p>
      <slideshow>
        <figure>
          <img src="https://static.blitz.bg/documents/thumbnails/730/201911/1574519011-zttt.jpg"/>
        </figure>
        <figure>
          <img src="https://static.blitz.bg/documents/thumbnails/730/201911/1574519011-bnnn.jpg"/>
        </figure>
        <figure>
          <img src="https://static.blitz.bg/documents/thumbnails/730/201911/1574519011-bttt.jpg"/>
        </figure>
      </slideshow>
      <p><b>Болна от рак майка на седем деца от английското графство Дербшир се омъжи в болницата часове преди смъртта си. </b><br/><br/>32-годишната Катрина Скот и 48-годишният й партньор Джей се срещали от десет години, но нямали брак, пише Mirror.<br/><br/>Катрина имала седем деца на възраст от шест до 22 години, най-голямото момиче било осиновено. <br/><br/>През август британката отишла на планов преглед при лекаря заради лесна умора. Когато резултатите от анализите се забавили, тя и приятелят й започнали да се притесняват.<br/><br/>През септември Катрина преминала през биопсия и дошла страшната диагноза - рак на черния дроб, но заболяването се разпространило към белите дробове и жлъчката, която го направило неизлечимо. <br/><br/>Британката била хоспитализирана в Кралската болница в Дерби. Там двойката отпразнувала сватбата, за която Скот си мечтала. Тя и приятелят й произнесли клетвите си пред роднини и приятели. </p>
      <figure>
        <img src="https://static.blitz.bg/documents/thumbnails/520/201911/1574519011-bnnn.jpg"/>
      </figure>
      <p>По думите на Джей на следващия ден след сватбата той видял дъга, която се простирала между дома му и болницата и си казал - всичко е свършено. Мъжът признава, че в този момент сякаш усетил, че любимата му си отива. <br/><br/>Той побързал към болницата и разбрал, че жена му умира щом погледнал в очите й. Тогава взел по-малките деца от училище и позвънил на по-големите, за да могат да се простят с майка си.</p>
      <figure>
        <img src="https://static.blitz.bg/documents/thumbnails/520/201911/1574519011-bttt.jpg"/>
      </figure>
      <p>След смъртта на Катрина приятелите поддържат семейството и събират пари за коледни подаръци на децата. <br/><br/><b>Превод БЛИЦ</b></p>
    </article>
  </body>
</html>