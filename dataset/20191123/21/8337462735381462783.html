<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://himachalabhiabhi.com/himachal-latest/shimla/five-day-classical-music-festival-begins-at-gaiety-theater-in-shimla.html"/>
    <meta property="og:site_name" content="Himachal Abhi Abhi"/>
    <meta property="article:published_time" content="2019-11-23T21:22:00+00:00"/>
    <meta property="og:title" content="गेयटी में गूंजी लेखराम गंधर्व की मधुर बांसुरी, तबला जुगलबंदी ने मंत्रमुग्ध किए दर्शक"/>
    <meta property="og:description" content="कार्यक्रम में तबला जुगलबंदी का हुनर देखने को मिला। जिसमें पंडिता अनुराधा पाल और वाद्य बजाने वाली कलाकार रिद्म क्वीन ने अदभूत तबला वादक की प्रस्तुती दी।"/>
  </head>
  <body>
    <article>
      <h1>गेयटी में गूंजी लेखराम गंधर्व की मधुर बांसुरी, तबला जुगलबंदी ने मंत्रमुग्ध किए दर्शक</h1>
      <h2>गेयटी थियेटर में पांच दिवसीय शास्त्रीय संगीत उत्सव का हुआ आगाज</h2>
      <address>
        <time datetime="2019-11-23T21:22:00+00:00">23 Nov 2019, 21:22</time>
      </address>
      <p><b>शिमला।</b> गेयटी थियेटर में शनिवार को पांच दिवसीय शास्त्रीय संगीत उत्सव का आगाज हुआ। यह संगीत उत्सव भाषा एवं संस्कृति विभाग शिमला की ओर आयोजित करवाया जा रहा है। आज पहले दिन शिमला के कला रसिकों के लिए लेखराम गंधर्व द्वारा बांसुरी पर अपनी मधुर प्रस्तुतियां दीं। इनके साथ डॉ नीरज शांडिल तबले पर तथा विनय गंधर्व बांसुरी पर संगत कर रहे थे। यह तीनों कलाकार शिमला के ही निवासी हैं। कार्यक्रम के दूसरे भाग में तबला जुगलबंदी का हुनर देखने को मिला। जिसमें पंडिता अनुराधा पाल और वाद्य बजाने वाली कलाकार रिद्म क्वीन ने अदभूत तबला वादक की प्रस्तुति दी। इनकी प्रस्तुति से गेयटी का हॉल तालियों की गड़गड़ाहट से गूंज उठा। इन्होंने न केवल भारत में अपितु विश्व के अनेक देशों में अपनी कला का लोहा मनवाया है। इस कार्यक्रम में भाषा एवं संस्कृति विभाग के अतिरिक्त मुख्य सचिव राम सुभग सिंह ने बतौर मुख्य अतिथि शिरकत की। उन्होंने कलाकारों को सम्मानित भी किया। भाषा एवं संस्कृति विभाग की निदेशक कुमुद सिंह ने कहा कि रविवार को पंडित हरविंदर शर्मा तथा मीता पंडित सितार व गायन प्रस्तुत करेंगे।</p>
      <h3>
        <a href="https://tiny.cc/yvph6y">हिमाचल अभी अभी Mobile App का नया वर्जन अपडेट करने के लिए इस link पर Click करें… </a>
      </h3>
      <figure>
        <a href="https://hppcb.nic.in/">
          <img src="https://himachalabhiabhi.com/wp-content/uploads/2019/10/happy-diwali-3.jpg"/>
        </a>
      </figure>
      <related>
        <h4>RELATED NEWS</h4>
        <a href="https://himachalabhiabhi.com/himachal-latest/himachal/executive-council-meeting-held-today-at-himachal-pradesh-university.html"/>
        <a href="https://himachalabhiabhi.com/latest-news/special-gram-sabhas-will-be-held-in-all-gram-panchayats-in-himachal-on-constitution-day.html"/>
        <a href="https://himachalabhiabhi.com/latest-news/490-crores-has-been-released-to-all-panchayats-of-the-state.html"/>
        <a href="https://himachalabhiabhi.com/latest-news/himachal-congress-president-kuldeep-rathore-statement-on-maharashtra-issue.html"/>
        <a href="https://himachalabhiabhi.com/himachal-latest/shimla/cricket-competition-of-state-high-court-judges-and-lawyers-start-in-shimla.html"/>
        <a href="https://himachalabhiabhi.com/himachal-latest/himachal/one-and-half-feet-fresh-snowfall-in-rohtang.html"/>
      </related>
    </article>
  </body>
</html>