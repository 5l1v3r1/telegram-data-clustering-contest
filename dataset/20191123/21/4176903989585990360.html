<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/vesti/svet/policijski-cas-u-bogoti-posle-protesta/"/>
    <meta property="og:site_name" content="Krstarica"/>
    <meta property="article:published_time" content="2019-11-23T21:25:00+00:00"/>
    <meta property="og:title" content="Policijski čas u Bogoti posle protesta"/>
    <meta property="og:description" content="BOGOTA - Posle dvodnevnih nemira u Bogoti, vlasti Kolumbije uvele su policijski čas u glavnom gradu uz pojačano prisustvo policije i vojske. General Luis"/>
  </head>
  <body>
    <article>
      <h1>Policijski čas u Bogoti posle protesta</h1>
      <address><time datetime="2019-11-23T21:25:00+00:00">23 Nov 2019, 21:25</time> by <a rel="author" href="https://www.krstarica.com/author/tanjug/" target="_blank">Tanjug</a></address>
      <p>BOGOTA – Posle dvodnevnih nemira u Bogoti, vlasti Kolumbije uvele su policijski čas u glavnom gradu uz pojačano prisustvo policije i vojske.</p>
      <p>General Luis Navaro rekao je na konferenciji za novinare da je širom Bogote raspoređeno 7.000 policajaca koji će garantovati bezbednost, prenosi AP.</p>
      <p>Desničarski predsednik Ivan Duke uveo je u petak uveče policijski čas.</p>
      <p>Prema procenama, oko 250.000 građana Kolumbije izašlo je na ulice u četvrtak na protest koji je počeo mirno a završio sukobima.</p>
      <p>Duke je obećao „nacionalni dijalog“ o predlogu reformi u kojem bi učestvovali studenti, radnički sindikati i druge grupe.</p>
      <p>Do sada je zabeleženo da je 330 ljudi prekršilo policijski čas, a oko 170 njih je privedeno.</p>
      <p>(Tanjug)</p>
    </article>
  </body>
</html>