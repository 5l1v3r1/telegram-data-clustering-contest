<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.matichon.co.th/foreign/news_1766021"/>
    <meta property="og:site_name" content="มติชนออนไลน์"/>
    <meta property="article:published_time" content="2019-11-23T21:38:18+00:00"/>
    <meta property="og:title" content="จับตาเลือกตั้งฮ่องกง 24 พ.ย.นี้ ม็อบหยุดป่วนเมือง หวังชนะเลือกตั้งถล่มทลาย"/>
    <meta property="og:description" content="กลุ่มผู้ประท้วงในฮ่องกงออกมาเรียกร้องให้ทุกฝ่ายยุติการออกมาสร้างความปั่นป่วนวุ่นวายที่อาจจะเป็นการขัดขวางการเลือกตั้งสภาพท้องถิ่น ที่หลายคนคาดว่าพรรคที่สนับสนุนกลุ่มประชาธิปไตยจะได้รับชัยชนะอย่างถล่มทลาย ซึ่งจะเป็นการส่งสัญญานไปยังรัฐบาลฮ่องกงที่ได้รับการสนับสนุนโดยจีน"/>
  </head>
  <body>
    <article>
      <h1>จับตาเลือกตั้งฮ่องกง 24 พ.ย.นี้ ม็อบหยุดป่วนเมือง หวังชนะเลือกตั้งถล่มทลาย</h1>
      <address><time datetime="2019-11-23T21:38:18+00:00">23 Nov 2019, 21:38</time> by <a rel="author">matichon</a></address>
      <p>กลุ่มผู้ประท้วงในฮ่องกงออกมาเรียกร้องให้ทุกฝ่ายยุติการออกมาสร้างความปั่นป่วนวุ่นวายที่อาจจะเป็นการขัดขวางการเลือกตั้งสภาพท้องถิ่น ที่หลายคนคาดว่าพรรคที่สนับสนุนกลุ่มประชาธิปไตยจะได้รับชัยชนะอย่างถล่มทลาย ซึ่งจะเป็นการส่งสัญญานไปยังรัฐบาลฮ่องกงที่ได้รับการสนับสนุนโดยจีน</p>
      <p>ในวันที่ 23 พฤศจิกายนซึ่งเป็นวันก่อนวันเลือกตั้ง ไม่มีการออกมาเดินขบวนประท้วงหรือมีเหตุปะทะกันรุนแรงเกิดขึ้น เป็นเสมือนการหยุดพักชั่วคราวของผู้ประท้วง หลังเกิดเหตุวุ่นวายทางการเมืองต่อเนื่องในฮ่องกงมานานเกือบ 6 เดือน</p>
      <p>กลุ่มผู้ประท้วงหวั่นเกรงว่าหากเกิดเหตุรุนแรงใดๆ ขึ้น รัฐบาลฮ่องกงอาจจะประกาศเลื่อนการเลือกตั้งออกไป แต่ผู้ที่มีสิทธิออกเสียงครั้งแรกได้รับคำแนะนำผ่านเครือข่ายสังคมออนไลน์ว่าไม่ให้สร้างความวุ่นวายใดๆ ในการเลือกตั้ง และยังขอให้ทุกคนช่วยกันทำให้การเลือกตั้งผ่านพ้นไปด้วยดี</p>
      <p>ทั้งนี้หน่วยลงคะแนนจะเปิดในเช้าวันที่ 24 พฤศจิกายนนี้ โดยจะมีการเลือกสมาชิกสภาท้องถิ่น 452 คน ใน 18 เขต ซึ่งในครั้งนี้มีผู้ลงทะเบียนใช้สิทธิรายใหม่ถึง 400,000 คน จากผู้มีสิทธิลงคะแนนรวม 7.5 ล้านคน</p>
    </article>
  </body>
</html>