<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://odatv.com/beyaz-sarayda-twitter-sifresi-krizi-23111939.html"/>
    <meta property="og:site_name" content="OdaTV"/>
    <meta property="article:published_time" content="2019-11-23T21:31:00+00:00"/>
    <meta property="og:title" content="Beyaz Saray'da Twitter şifresi krizi"/>
    <meta property="og:description" content="Beyaz Saray Sözcüsü Stephanie Grisham, eski Ulusal Güvenlik Danışmanı John Bolton'ın Beyaz Saray'ın, kişisel Twitter hesabına girişini engellediği iddiasına, Bolton'ın &quot;yaşlılıktan dolayı şifresini unutmuş olabileceği&quot; şeklinde yanıt verdi."/>
  </head>
  <body>
    <article>
      <h1>Beyaz Saray'da Twitter şifresi krizi</h1>
      <h2>Beyaz Saray Sözcüsü Stephanie Grisham, eski Ulusal Güvenlik Danışmanı John Bolton'ın Beyaz Saray'ın, kişisel Twitter hesabına girişini engellediği iddiasına, Bolton'ın "yaşlılıktan dolayı şifresini unutmuş olabileceği" şeklinde yanıt verdi.</h2>
      <address>
        <time datetime="2019-11-23T21:31:00+00:00">23 Nov 2019, 21:31</time>
      </address>
      <p>ABD'de tartışmalı şekilde görevinden alınan eski Ulusal Güvenlik Danışmanı Bolton ile Beyaz Saray arasında Twitter krizi çıktı.</p>
      <p>Bolton, dün Twitter hesabından yaptığı açıklamada, <b>"Ulusal Güvenlik Danışmanlığı görevimden ayrıldıktan sonra Beyaz Saray, benim kişisel Twitter hesabıma dönmemi yasakladı. Belki de anlatacaklarımdan korktular"</b> açıklamasında bulundu.</p>
      <p>
        <b>“BOLTON'IN DURUMUNU DA YAŞLILIĞINA VERİYORUM”</b>
      </p>
      <p>Bolton'ın bu paylaşımı ABD basınında gündem olurken Beyaz Saray Sözcüsü Grisham da konuya ilişkin Fox News televizyonuna yaptığı açıklamada, Bolton'ın Beyaz Saray'daki görevi süresince kişisel hesabını kullanmaya devam ettiğini belirtti.</p>
      <p>Grisham, Bolton'ın yaşlılık nedeniyle hesabının şifresini unutmuş olabileceğini savunarak, <b>"Kendi babamdan örnek veriyorum, bazen ilerleyen yaşı nedeniyle anlayamayabiliyor ama Twitter şifrenizi unutmuşsanız siteyle irtibata geçip şifrenizi yenileyebiliyoruz. Bolton'ın durumunu da buna (ilerleyen yaşına) veriyorum</b>" ifadelerini kullandı.</p>
      <p>
        <b>TRUMP'TAN BOLTON'A SERT SÖZLER</b>
      </p>
      <p>Özellikle Venezuela ve İran konusunda ABD Başkanı Donald Trump ile uzun süredir anlaşamadığı ileri sürülen Bolton, eylül ayında görevden alınmıştı.</p>
      <p>Trump, konuya ilişkin yaptığı açıklamada, Bolton'ın kendileriyle aynı çizgide olmadığını ve sert olduğunu vurgulamış ve danışmanı "Bay sert adam" olarak nitelendirmişti.</p>
      <p>
        <b>Odatv.com</b>
      </p>
      <p><a href="https://twitter.com/share?ref_src=twsrc%5Etfw">Tweet<br/></a><br/>5,637 Bu habere tepkiniz:</p>
      <p> </p>
      <related>
        <h4>İLGİLİ HABERLER</h4>
        <a href="https://odatv.com/o-gorusmedeki-gizli-liste-31101931.html"/>
        <a href="https://odatv.com/amerika-bu-kadar-rezil-birini-nasil-besliyor-10101959.html"/>
        <a href="https://odatv.com/twitter-binlerce-hesabi-sildi-14061924.html"/>
        <a href="https://odatv.com/o-haber-dogru-degil-18031930.html"/>
        <a href="https://odatv.com/amerikan-imparatorlugu-cokuyor-24121848.html"/>
        <a href="https://odatv.com/turkiyenin-guvenligine-cok-odaklanmis-durumdayiz-18121816.html"/>
        <a href="https://odatv.com/bayram-degil-seyran-degil-abd-bizi-niye-optu-08111807.html"/>
        <a href="https://odatv.com/abd-buyukelciligine-silahli-saldiri-20081849.html"/>
        <a href="https://odatv.com/abd-ile-gorusmeden-ne-cikti-03081848.html"/>
        <a href="https://odatv.com/twitterdan-radikal-karar-07071816.html"/>
        <a href="https://odatv.com/beyzbol-maci-sirasinda-oyle-bir-sey-oldu-ki...-30051828.html"/>
        <a href="https://odatv.com/twitterda-herkes-mavi-damgali-olacak-10031833.html"/>
        <a href="https://odatv.com/twitter-servis-disi-0711161200.html"/>
        <a href="https://odatv.com/sosyal-medyayi-karistiran-pankart-1210141200.html"/>
        <a href="https://odatv.com/twitterda-o-mesajlari-sansurledik-0910141200.html"/>
        <a href="https://odatv.com/guvenlik-zafiyeti-istifa-getirdi-0110141200.html"/>
        <a href="https://odatv.com/bu-kez-abdde-kafa-kestiler-2609141200.html"/>
        <a href="https://odatv.com/istifa-etti-2509141200.html"/>
        <a href="https://odatv.com/abdden-dinlemeler-icin-ilk-aciklama-0109141200.html"/>
        <a href="https://odatv.com/muhtar-secildi-1808141200.html"/>
      </related>
    </article>
  </body>
</html>