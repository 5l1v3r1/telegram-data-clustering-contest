<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904932/wbecer.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-23T21:50:00+00:00"/>
    <meta property="og:title" content="Degradatieduel tussen Cercle Brugge en Waasland-Beveren kent geen winnaar"/>
    <meta property="og:description" content="Zowel Waasland-Beveren als Cercle Brugge hebben geen goede zaak gedaan in de strijd tegen degradatie. In het belangrijke duel tussen beide ploegen werd het 1-1."/>
  </head>
  <body>
    <article>
      <h1>Degradatieduel tussen Cercle Brugge en Waasland-Beveren kent geen winnaar</h1>
      <address>
        <time datetime="2019-11-23T21:50:00+00:00">23 Nov 2019, 21:50</time>
      </address>
      <p>
        <b>Zowel Waasland-Beveren als Cercle Brugge hebben geen goede zaak gedaan in de strijd tegen degradatie. In het belangrijke duel tussen beide ploegen werd het 1-1.</b>
      </p>
      <p>Degradatieduels durven weleens bijzonder plezier zijn om naar te kijken. We leken aanvankelijk ook op onze wenken bediend te gaan worden. Zowel Waasland-Beveren als Cercle Brugge begonnen met aanvallende intenties aan de partij.</p>
      <p>De thuisploeg maakte ook het meeste aanspraak op dat openingsdoelpunt, met onder andere een goede kans voor Koita. Een doelpunt kreeg het, zo leek het, herboren Waasland-Beveren. Het was Din Sula die nog voor het kwartier voor de 1-0 zorgde.</p>
      <figure>
        <iframe data-src="https://twitter.com/wbe_Live/status/1198318659606843394?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Voor Cercle Brugge was het een sein om voluit te gaan voor die gelijkmaker, maar Waasland-Beveren had geen enkele intentie om de mogelijke overwinning nog uit handen te geven.</p>
      <figure>
        <iframe data-src="https://twitter.com/cercleofficial/status/1198327291639672832?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>De mooie voorsprong in de eerste helft kon Waasland-Beveren uiteindelijk toch niet houden. Een half uur voor tijd wist Cercle Brugge dan toch tegen te prikken. Giulian Biancone maakte er met een knap doelpunt 1-1 van.</p>
      <p>Het gaf de Bruggelingen moed en zin om voor dat tweede doelpunt te gaan, maar tot grote doelpogingen kwam het niet. De wedstrijd kabbelde voort tot het einde, met een 1-1 gelijkspel tot gevolg.</p>
    </article>
  </body>
</html>