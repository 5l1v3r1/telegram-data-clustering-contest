<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://adevarul.ro/news/societate/mircea-cartarescu-merg-vot-situatia-nu-e-deloc-transata-deocamdata-Inca-intampla-cosmar-ne-arunce-inapoi-casuta-unu-1_5dd9a4d45163ec42715654bc/index.html"/>
    <meta property="og:site_name" content="adevarul.ro"/>
    <meta property="article:published_time" content="2019-11-23T21:32:07+00:00"/>
    <meta property="og:title" content="Mircea Cărtărescu: Merg la vot. Situaţia nu e deloc tranşată deocamdată. Încă se poate întâmpla un coşmar care să ne-arunce înapoi în căsuţa unu"/>
    <meta property="og:description" content="Scriitorul Mircea Cărtărescu anunţă într-o postare pe Facebook că merge la vot duminică, la turul al doilea al alegerilor prezidenţiale, în opinia sa, situaţia nefiind deloc tranşată deocamdată, pentru că ”încă se poate întâmpla un coşmar care să ne-arunce înapoi în căsuţa unu”."/>
  </head>
  <body>
    <article>
      <h1>Mircea Cărtărescu: Merg la vot. Situaţia nu e deloc tranşată deocamdată. Încă se poate întâmpla un coşmar care să ne-arunce înapoi în căsuţa unu</h1>
      <address><time datetime="2019-11-23T21:32:07+00:00">23 Nov 2019, 21:32</time> by <a rel="author">News.ro</a></address>
      <h4>Scriitorul Mircea Cărtărescu anunţă într-o postare pe Facebook că merge la vot duminică, la turul al doilea al alegerilor prezidenţiale, în opinia sa, situaţia nefiind deloc tranşată deocamdată, pentru că ”încă se poate întâmpla un coşmar care să ne-arunce înapoi în căsuţa unu”.</h4>
      <related>
        <h4>Ştiri pe aceeaşi temă</h4>
        <a href="https://adevarul.ro/locale/slatina/gestul-votante-diaspora-emotionat-romanii-cantecul-devenit-viral-acasa-i-romania-acasa-glia-padurea-izvorul-video-1_5dd974c35163ec4271550e65/index.html"/>
      </related>
      <p>”Merg mâine la vot. Nu doar pentru că e un drept constituţional şi-o datorie morală, ci şi pentru că situaţia nu e deloc tranşată deocamdată. Încă se poate întâmpla un coşmar care să ne-arunce înapoi în căsuţa unu. Doar votul nostru masiv îi poate scoate definitiv din joc şi din istorie”, anunţă Cărtărescu sâmbătă seară, într-o postare pe Facebook.</p>
      <p> La primul tur, Mircea Cărtărescu afirma: ”N-am să votez duminica asta nici cu entuziasm, nici cu inima împăcată. Am să votez o direcţie, nu un om”. Ulterior a precizat că a votat cu candidatul USR - PLUS la prezidenţiale, Dan Barna. ”Am votat cu Dan Barna nu pentru ce este, ci pentru ce nu este: nu e reprezentant al USL, ăsta este lucrul esenţial pentru mine. Apoi, mi-am dorit un tur al doilea cu oameni decenţi intelectual, sau măcar fluenţi în limba română. Într-un fel ar fi arătat confruntarea Barna-Iohannis, altfel o să fie Dăncilă-Iohannis. Dar, chiar dacă n-a fost cum am vrut eu, nu cred că trebuie să fim pesimişti: harta electorală s-a schimbat mult în ultimii ani şi forţele retrograde au pierdut teren. Cum au spus-o mulţi înaintea mea, lupta continuă”, explica scriitorul la o zi după primul tur de scrutin. </p>
      <hr/>
    </article>
  </body>
</html>