<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/904936/de-jong-is-kritisch-als-ik-dan-gewisseld-word-heb-ik-daar-geen-problemen-mee-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-23T21:30:00+00:00"/>
    <meta property="og:title" content="De Jong is kritisch: 'Als ik dan gewisseld word heb ik daar geen problemen mee'"/>
    <meta property="og:description" content="Frenkie de Jong vond dat hij niet zijn beste wedstrijd speelde met Barcelona. De Catalanen hadden het lang erg lastig bij Leganes, maar wonnen toch met 2-1 van de hekkensluiter en staan daardoor voorlopig aan kop van de Primera División. De Spaanse media waren gematigd tevreden over de prestatie van De Jong, maar de middenvelder uit Arkel was zelf allerminst blij. &quot;Ik speelde niet mijn allerbeste wedstrijd&quot;, zegt de voormalig Ajacied, die in de tweede helft gewisseld werd, tegen Ziggo Sport. &quot;Als ik dan gewisseld word heb ik daar ook niet zo veel problemen mee. Het was in ieder geval niet vanwege een blessure.&quot; Twee sterren, een 7 én een 5 voor De Jong: 'De enige op wie Barça kon rekenen' Barça worstelt met oude Eredivisie-bekenden in Leganés, maar komt boven door Vidal"/>
  </head>
  <body>
    <article>
      <h1>De Jong is kritisch: 'Als ik dan gewisseld word heb ik daar geen problemen mee'</h1>
      <address>
        <time datetime="2019-11-23T21:30:00+00:00">23 Nov 2019, 21:30</time>
      </address>
      <p>
        <b>Frenkie de Jong vond dat hij niet zijn beste wedstrijd speelde met Barcelona. De Catalanen hadden het lang erg lastig bij Leganes, maar wonnen toch met 2-1 van de hekkensluiter en staan daardoor voorlopig aan kop van de Primera División.</b>
      </p>
      <p>De Spaanse media waren gematigd tevreden over de prestatie van De Jong, maar de middenvelder uit Arkel was zelf allerminst blij. "Ik speelde niet mijn allerbeste wedstrijd", zegt de voormalig Ajacied, die in de tweede helft gewisseld werd, tegen <i>Ziggo Sport</i>. "Als ik dan gewisseld word heb ik daar ook niet zo veel problemen mee. Het was in ieder geval niet vanwege een blessure."</p>
      <p>De interlandperiode maakte het uitduel bij Leganes extra zwaar voor de Catalanen. "Na een interlandperiode is de eerste wedstrijd altijd erg moeilijk", legt De Jong uit. "Iedereen komt met een ander gevoel terug van zijn land en dat merk je altijd in een wedstrijd. Daarnaast hebben wij het vaak lastig in een uitwedstrijd en dat was vandaag ook zo, maar gelukkig hebben we wel gewonnen."</p>
      <figure>
        <iframe data-src="https://twitter.com/ZS_Voetbal/status/1198326601299050496?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <related>
        <h4>Lees meer</h4>
        <a href="https://www.voetbalprimeur.nl/nieuws/904894/drie-sterren-een-7-n-een-5-voor-de-jong-de-enige-op-wie-bar-a-kon-rekenen-.html?itm_source=www.voetbalprimeur.nl&amp;itm_medium=highlighted-content"/>
        <a href="https://www.voetbalprimeur.nl/nieuws/904873/bar-a-heeft-handen-vol-aan-hekkensluiter-maar-wint-dankzij-klutsgoal-van-vidal.html?itm_source=www.voetbalprimeur.nl&amp;itm_medium=highlighted-content"/>
      </related>
    </article>
  </body>
</html>