<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportske.net/vest/medjunarodni-fudbal/bravo-za-lamparda-i-celsi-ovo-nikome-u-premijer-ligi-nije-poslo-za-rukom-393569.html?utm_source=feedburner&amp;utm_medium=feed&amp;utm_campaign=Feed%3A+Sportske+%28Sportske.net+-+Najnovije+Vesti%29&amp;hl=en"/>
    <meta property="og:site_name" content="SPORTSKE NET"/>
    <meta property="article:published_time" content="2019-11-23T21:18:00+00:00"/>
    <meta property="og:title" content="Bravo za Lamparda i Čelsi, ovo nikome u Premijer ligi nije pošlo za rukom!"/>
    <meta property="og:description" content="&quot;Plavci&quot; izrastaju u strašan tim."/>
  </head>
  <body>
    <article>
      <h1>Bravo za Lamparda i Čelsi, ovo nikome u Premijer ligi nije pošlo za rukom!</h1>
      <h2>"Plavci" izrastaju u strašan tim.</h2>
      <address><time datetime="2019-11-23T21:18:00+00:00">23 Nov 2019, 21:18</time> by <a rel="author">Nikola Miloradović</a></address>
      <p><anchor name=""/><a href="https://www.sportske.net/vest/medjunarodni-fudbal/pl-siti-se-ne-predaje-gradjani-nakon-preokreta-prekinuli-sjajan-niz-plavaca-393564.html">Slavio je Mančester siti na "Etihadu" protiv Čelsija sa 2:1</a>, poveli su gosti iz Londona preko Kantea, ali su preokret i pobedu "Građana" obezbedili De Brujne i Marez.<br/><br/>Čelsi je protiv aktuelnog šampiona odigrao još jedan vrlo dobar meč, imao je Siti nešto izglednije prilike, ali se ne bi reklo da je nezasluženo da su "Plavci" došli do boda na ovom susretu.<br/><br/>Bilo kako bilo, pred Lampardom i njegovim "klincima" sa "Bridža" je lepa budućnost, a to potvrđuje i sledeći podatak.<br/><br/>Naime, večeras je Gvardiolin Siti po prvi put imao manje vremena loptu u svojim nogama od protivnika!<br/><br/>Da, Lampardov Čelsi je proveo 54% vremena sa loptom u svojim nogama, Siti dakle 46%.<br/><br/>Gvardiolinom Sitiju se samo u januaru tekuće godine protiv Liverpula dogodilo da su imali isti posed kao rival (50-50), ali su protiv Čelsija večeras imali manje loptu u svojim nogama, što znači da je Lampardov tim postao prvi koji je imao veći posed protiv Sitija u eri Pepa Gvardiole na "Etihadu".</p>
      <p>Izvor: Sportske.net</p>
      <related>
        <h4>Povezane vesti</h4>
        <a href="https://www.sportske.net/vest/medjunarodni-fudbal/pl-siti-se-ne-predaje-gradjani-nakon-preokreta-prekinuli-sjajan-niz-plavaca-393564.html"/>
        <a href="https://www.sportske.net/vest/medjunarodni-fudbal/preokret-na-etihadu-siti-vodi-u-derbiju-393553.html"/>
        <a href="https://www.sportske.net/vest/medjunarodni-fudbal/pl-liverpulov-sampionski-mentalitet-lester-po-navici-arsenal-jedva-do-boda-protiv-najgore-odbrane-u-ligi-393540.html"/>
      </related>
    </article>
  </body>
</html>