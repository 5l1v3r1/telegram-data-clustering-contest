<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.polsatnews.pl/wiadomosc/2019-11-23/18-latek-z-jaworzna-ranil-nozem-matke-babcie-i-12-letniego-brata/"/>
    <meta property="og:site_name" content="Polsat News"/>
    <meta property="article:published_time" content="2019-11-23T21:58:00+00:00"/>
    <meta property="og:title" content="18-latek z Jaworzna ranił nożem matkę, babcię i 12-letniego brata"/>
    <meta property="og:description" content="18-letni mieszkaniec Jaworzna w czasie rodzinnej awantury w sobotę po południu rzucił się z nożem na 45-letnią matkę, 78-letnią babcię oraz 12-letniego brata. Bliscy napastnika trafili do szpitala z ranami ciętymi i kłutymi. Ciosy nożownika trafiły ich m.in. w głowę, szyję i twarz."/>
  </head>
  <body>
    <article>
      <h1>18-latek z Jaworzna ranił nożem matkę, babcię i 12-letniego brata</h1>
      <address>
        <time datetime="2019-11-23T21:58:00+00:00">23 Nov 2019, 21:58</time>
      </address>
      <p>
        <b>18-letni mieszkaniec Jaworzna w czasie rodzinnej awantury w sobotę po południu rzucił się z nożem na 45-letnią matkę, 78-letnią babcię oraz 12-letniego brata. Bliscy napastnika trafili do szpitala z ranami ciętymi i kłutymi. Ciosy nożownika trafiły ich m.in. w głowę, szyję i twarz.</b>
      </p>
      <related>
        <a href="https://www.polsatnews.pl/wiadomosc/2019-10-16/poklocil-sie-z-byla-partnerka-i-zadal-jej-kilka-ciosow-nozem-kuchennym/"/>
      </related>
      <p>Policja z Jaworzna (woj. śląskie) zatrzymała Bartosza S. a poszkodowane przez niego osoby trafiły do szpitala.</p>
      <p>- Życiu dwóch kobiet i 12-latka ranionych nożem nic nie zagraża – poinformował oficer prasowy tamtejszej policji aspirant sztabowy Michał Nowak.</p>
      <p>- Dwie z poszkodowanych osób opuściły już szpital, trzecia jest tam jeszcze opatrywana, ale jej życiu nie zagraża niebezpieczeństwo – dodał policjant.</p>
      <p>Nowak powiedział również, że kiedy policjanci przybyli na miejsce zdarzenia, napastnik - przytrzymywany przez ojca - był mocno pobudzony. </p>
      <p>
        <a href="https://www.polsatnews.pl/wiadomosc/2019-10-02/proba-zabojstwa-20-latki-i-smierc-na-drodze-nowe-fakty-ws-rodzinnej-tragedii/">
          <b>ZOBACZ: Próba zabójstwa 20-latki i śmierć na drodze. Nowe fakty ws. rodzinnej tragedii</b>
        </a>
      </p>
      <p>
        <b>Mógł być pod wpływem narkotyków</b>
      </p>
      <p>Jak podał portal rmf24.pl, matka napastnika ma dwie rany kłute szyi i dwie głowy, babcia rany kłute i cięte twarzy, nadgarstka i przedramienia, a brat ranę ciętą policzka.</p>
      <p>18-latkowi pobrano krew do badań ponieważ niewykluczone, że mógł być pod wpływem narkotyków.</p>
      <p>Na razie nie są znane przyczyny awantury, podczas której doszło do ataku.</p>
      <p><b>Pięć lat temu nożownik zabił</b><br/><br/>11 lutego 2015 roku w Jaworznie 31-letni mężczyzna wszedł do mieszkania i zranił nożem dwóch mężczyzn. 53-latka uratowano, 37-latek zmarł zanim przyjechało pogotowie. Policja ustaliła, że wszystkie osoby przebywające w lokalu były pijane.</p>
      <p>
        <a href="https://www.polsatnews.pl/wideo/82-latek-zajechal-droge-motocykliscie-ten-uderzyl-w-znak-i-urwalo-mu-noge-drastyczne-nagranie_6745254/">WIDEO - 82-latek zajechał drogę motocykliście. Ten uderzył w znak i urwało mu nogę [DRASTYCZNE NAGRANIE]</a>
      </p>
      <figure>
        <img src="https://s.redefine.pl/file/o2/redefine/cp/zw/zwf8uuu95sgikzp3x42rhqvomg76hfmy.jpg"/>
      </figure>
    </article>
  </body>
</html>