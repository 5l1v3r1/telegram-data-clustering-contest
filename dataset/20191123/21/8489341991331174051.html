<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://snn.ir/fa/news/807021/%D9%87%D9%85%D8%A7%DB%8C%D8%B4-%DA%A9%D8%A7%D8%B1%D8%A2%D9%81%D8%B1%DB%8C%D9%86%DB%8C-%D8%AF%D8%A7%D9%86%D8%B4%DA%AF%D8%A7%D9%87-%D9%BE%DB%8C%D8%A7%D9%85-%D9%86%D9%88%D8%B1-%D9%87%D9%85%D8%AF%D8%A7%D9%86-%D9%81%D8%B1%D8%AF%D8%A7-%DA%86%D9%87%D8%A7%D8%B1%D9%85-%D8%A2%D8%B0%D8%B1-%D8%A8%D8%B1%DA%AF%D8%B2%D8%A7%D8%B1-%D9%85%DB%8C%E2%80%8C%D8%B4%D9%88%D8%AF"/>
    <meta property="og:site_name" content="خبرگزاری دانشجو | SNN.IR"/>
    <meta property="article:published_time" content="2019-11-23T21:00:00+00:00"/>
    <meta property="og:title" content="برجی در گفتگو با دانشجو: همایش کارآفرینی دانشگاه پیام نور همدان فردا، چهارم آذر برگزار می‌شود"/>
    <meta property="og:description" content="جانشین قرارگاه شهید تهرانی مقدم بسیج دانشجویی همدان از برگزاری همایش کارآفرینی در دانشگاه پیام نور استان خبر داد و گفت: ارگان‌های مختلفی برای حمایت از دانشجویان کارآفرین پای کار می‌آیند."/>
  </head>
  <body>
    <article>
      <h1>برجی در گفتگو با دانشجو: همایش کارآفرینی دانشگاه پیام نور همدان فردا، چهارم آذر برگزار می‌شود</h1>
      <h2>جانشین قرارگاه شهید تهرانی مقدم بسیج دانشجویی همدان از برگزاری همایش کارآفرینی در دانشگاه پیام نور استان خبر داد و گفت: ارگان‌های مختلفی برای حمایت از دانشجویان کارآفرین پای کار می‌آیند.</h2>
      <address>
        <time datetime="2019-11-23T21:00:00+00:00">23 Nov 2019, 21:00</time>
      </address>
      <p>حسن برجی، جانشین قرارگاه شهید تهرانی مقدم بسیج دانشجویی همدان در گفتگو با خبرنگار دانشگاه خبرگزاری دانشجو از برگزاری دوره کارآفرینی در دانشگاه پیام نور این استان خبر داد و گفت: برنامه ریزی برای برگزاری این همایش، از چند ماه قبل آغاز شده و توانستیم موافقت رئیس دانشگاه پیام نور و دیگر مسئولان را بگیریم و همچنین موفق شدیم از افرادی مانند محسن حبیبی، جانشین اعتلای طرح اعتلای بسیج دانشجویی کشور و هاشمی، رئیس سابق شرکت‌های صنایع کوچک همدان برای حضور در این همایش دعوت کنیم.<br/><br/>برجی بیان کرد: پس از برگزاری این دوره و از آذر امسال قرار است دوره‌های تخصصی برگزار شود و هاشمی در این دوره‌ها ما را همراهی خواهد کرد. <br/><br/>جانشین قرارگاه شهید تهرانی مقدم بسیج دانشجویی همدان با بیان اینکه برای برگزاری این دوره‌ها سازمان فرهنگی و ورزشی شهرداری همدان، شورای شهر و ناحیه دانشجویی استان را پای کار آورده ایم، گفت: با حمایت این ارگان‌ها امیدواریم دغدغه‌های مالی دانشجویان برای کارآفرینی مرتفع شود. <br/><br/>وی با اشاره به اینکه دوره‌های تخصصی کارآفرینی ممکن است چند ترم طول بکشد، گفت: با این حال دانشجویان شرکت کننده در این دوره‌ها می‌توانند آموزش کامل در حوزه‌های مختلف کارآفرینی را دریافت کنند و پس از پایان دوره، وارد چرخه تولید شوند. <br/><br/>برجی بیان کرد: زمینه‌های لازم برای آموزش کارآفرینی به دانشجویان را فراهم کرده ایم و از حالا به بعد همت خود آنان را می‌طلبد که وارد چرخه کارآفرینی شده و پای کار باشند. <br/><br/>گفتنی است، همایش بزرگ کارآفرینی دانشگاه پیام نور همدان، فردا، چهارم با حضور مسئولان استانی و کشوری در سالن شهید آوینی این دانشگاه برگزار می‌شود و عنوان کارگاه آن، حرکت به سمت دانشگاه نسل چهارم، دانشگاه تولید محور و مولد تعیین شده است.</p>
      <figure>
        <img src="https://snn.ir/files/fa/news/1398/9/3/847438_502.jpg"/>
      </figure>
    </article>
  </body>
</html>