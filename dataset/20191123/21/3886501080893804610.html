<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://beta.rs/vesti/politika-vesti-svet/119712-vlasti-sad-pozvale-drustvene-mreze-da-ukinu-naloge-iranskih-vlasti?utm_source=feedburner&amp;utm_medium=feed&amp;utm_campaign=Feed%3A+betavesti+%28Novinska+agencija+Beta+-+Vesti%29&amp;hl=en"/>
    <meta property="og:site_name" content="Novinska agencija Beta"/>
    <meta property="article:published_time" content="2019-11-23T21:15:04+00:00"/>
    <meta property="og:title" content="Vlasti SAD pozvale društvene mreže da ukinu naloge iranskih vlasti"/>
    <meta property="og:description" content="Američko Ministarstvo inostranih poslova pozvalo je danas Fejsbuk, Instagram i Tviter da ukinu sve naloge predstavnika iranskih vlasti dok se ne uspostave internet veze u Iranu.Iranci su više od nedelju dana odsečeni od sveta posle skoro potpunog ukidanja internet veza koje su vlasti u Teheranu naložile zbog nasilnih demonstracija u zemlji. &quot;Taj režim je duboko licemeran. Ukida internet, dok vlada i dalje koristi svoje naloge na društvenim mrežama&quot;, izjavio je američki izaslanik za Iran Brajan Hook. &quot;Pozivamo naša preduzeća društvenih mreža kao što su Fejsbuk, Instagram i Tviter da ukinu naloge vrhovnog vodje Alija Hameneija, šefa diplomatije Muhameda Džavada Zarifa i predsednika Hasana Rohanija dok ne vrate internet sopstvenom narodu&quot;, dodao je Huk. Nemiri su izbili 15. novembra nekoliko sati pošto je najavljena reforma subvencija goriva, koja predvidja i povećanje cena goriva u kontekstu duboke ekonomske krizu kroz koju prolazi Iran. Iranci su narednog dana ostali bez interneta, kako bi se sprečilo postavljanje…"/>
  </head>
  <body>
    <article>
      <h1>Vlasti SAD pozvale društvene mreže da ukinu naloge iranskih vlasti</h1>
      <address>
        <time datetime="2019-11-23T21:15:04+00:00">23 Nov 2019, 21:15</time>
      </address>
      <p>Američko Ministarstvo inostranih poslova pozvalo je danas Fejsbuk, Instagram i Tviter da ukinu sve naloge predstavnika iranskih vlasti dok se ne uspostave internet veze u Iranu.<br/><br/>Iranci su više od nedelju dana odsečeni od sveta posle skoro potpunog ukidanja internet veza koje su vlasti u Teheranu naložile zbog nasilnih demonstracija u zemlji. <br/><br/>"Taj režim je duboko licemeran. Ukida internet, dok vlada i dalje koristi svoje naloge na društvenim mrežama", izjavio je američki izaslanik za Iran Brajan Hook. <br/><br/>"Pozivamo naša preduzeća društvenih mreža kao što su Fejsbuk, Instagram i Tviter da ukinu naloge vrhovnog vodje Alija Hameneija, šefa diplomatije Muhameda Džavada Zarifa i predsednika Hasana Rohanija dok ne vrate internet sopstvenom narodu", dodao je Huk. <br/><br/>Nemiri su izbili 15. novembra nekoliko sati pošto je najavljena reforma subvencija goriva, koja predvidja i povećanje cena goriva u kontekstu duboke ekonomske krizu kroz koju prolazi Iran. <br/><br/>Iranci su narednog dana ostali bez interneta, kako bi se sprečilo postavljanje video snimaka i poruka o neredima na protestima u kojima je stradalo pet osoba, kako su navele tamošnje vlasti, dok Amnesti internešenal navodi da ih je stradalo više od 100. <br/><br/>Huk je rekao da iranski režim želi da sakrije broj mrtvih i tragediju na protestima širom zemlje. <br/><br/>Američke vlasti su u petak uvele sankcije iranskom ministru za telekomunikacije Muhamedu Džavadu Azariju Džahromiju zbog njegove uloge u cenzuri interneta u Iranu.</p>
    </article>
  </body>
</html>