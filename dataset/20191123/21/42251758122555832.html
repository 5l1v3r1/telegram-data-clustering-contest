<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sportklub.rs/Odbojka/a315464-Budva-bolja-od-Buducnosti-Jedinstvo-od-Mornara.html"/>
    <meta property="og:site_name" content="Sport Klub"/>
    <meta property="article:published_time" content="2019-11-23T21:40:00+00:00"/>
    <meta property="og:title" content="Budva bolja od Budućnosti, Jedinstvo od Mornara"/>
    <meta property="og:description" content="Kompletirano je peto kolo šampionata Crne Gore u odbojci. Budva je u derbiju pobedila Budućnost, dok je Jedinstvo slavilo protiv Mornara."/>
  </head>
  <body>
    <article>
      <h1>Budva bolja od Budućnosti, Jedinstvo od Mornara</h1>
      <h2>Kompletirano je peto kolo šampionata Crne Gore u odbojci. Budva je u derbiju pobedila Budućnost, dok je Jedinstvo slavilo protiv Mornara.</h2>
      <address><time datetime="2019-11-23T21:40:00+00:00">23 Nov 2019, 21:40</time> by <a rel="author">Svetozar Janičić</a></address>
      <figure>
        <img src="https://sportklub.rs/Picture/169684/jpeg/OK-Budva"/>
        <figcaption>
          <cite>FOTO: CEV</cite>
        </figcaption>
      </figure>
      <p>Ljubitelji odbojke u Podgorici imali su priliku da gledaju odličan meč u kojem su odbojkaši Budve koji brane duplu krunu i koji su nedavno posle dvomeča sa ekipom Benfike iz Lige šampiona prešli u CEV Kup, slavili sa 3:1 (23:25, 25:18, 25:8, 25:21).</p>
      <p>Budućnost je dobila prvi set na razliku, bila konkurentna u drugom, a zatim poptuno stala u trećem setu. Tokom četvrtog seta se vodila velika borba, ali su više snage i koncentracije imali momci iz Budve.</p>
      <p>Tapai Santana je osvojio 24, Vlado Milev 14, a Blaži Milić 10 poena za Budvu. Kod Budućnosti, raspoloženi za igru u napadu bili su Milun Pavićević sa 16 i Nemanja Peruničić sa 14 osvojenih poena.</p>
      <p>Jedinstvo je na svom parketu opravdalo ulogu favorita protiv Mornara iz Bara – 3:0 (25:10, 25:15, 25:15).</p>
      <p>Pitanje pobednika se nije postavljalo ni jednog trenutku, a raspoloženi za igru u timu iz Bijelog Polja, bili su Nenad Ćosić sa 20 i Stefan Radević sa 13 osvojenih poena. Kod Mornara, bolji od ostalih bio je Spasoje Caković sa 11 osvojenih poena. U ovom kolu bila je slobodna ekipa Sutjeske iz Nikšića.</p>
      <p>Tabela: Budva 4-0, Jedinstvo 4-1, Budućnost 2-3, Mornar 1-4, Sutjeska 0-3.</p>
    </article>
  </body>
</html>