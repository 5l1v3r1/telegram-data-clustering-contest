<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/sports/football/598802/gkela-olkis-gia-ton-olympiako-kontra-ston-panionio"/>
    <meta property="og:site_name" content="SIGMALIVE"/>
    <meta property="article:published_time" content="2019-11-23T21:46:00+00:00"/>
    <meta property="og:title" content="Γκέλα ολκής για τον Ολυμπιακό κόντρα στον Πανιώνιο"/>
    <meta property="og:description" content="Ο Ολυμπιακός έπαιζε με την φωτιά και στο 88' κάηκε (1-1)! Οι «ερυθρόλευκοι» έχαναν σωρηδόν ευκαιρίες και ο Εμμανουηλίδης στο φινάλε έδωσε απίθανο πόντο..."/>
  </head>
  <body>
    <article>
      <h1>Γκέλα ολκής για τον Ολυμπιακό κόντρα στον Πανιώνιο</h1>
      <address><time datetime="2019-11-23T21:46:00+00:00">23 Nov 2019, 21:46</time> by <a rel="author">Sigmalive.Sports</a></address>
      <p>Ο Ολυμπιακός έπαιζε με την φωτιά και στο 88' κάηκε (1-1)! Οι «ερυθρόλευκοι» έχαναν σωρηδόν ευκαιρίες και ο Εμμανουηλίδης στο φινάλε έδωσε απίθανο πόντο στον Πανιώνιο. Ο Βαλμπουενά σκόραρε με πέναλτι. Απίθανη επέμβαση Μαλέρμπ στο 96'. <br/> <br/>Ο ψυχωμένος Πανιώνιος, αφού κρατήθηκε μέσα στο παιχνίδι με νύχια και δόντια, έχοντας βρεθεί μόνο ένα γκολ πίσω μέχρι το 88’, βρήκε τα ψυχικά αποθέματα και το σθένος, με τον Γιάννη Εμμανουλίδη, βάζοντας σε μπελάδες τον Ολυμπιακό. Οι «ερυθρόλευκοι», αν ο ΠΑΟΚ κερδίσει αύριο την ΑΕΛ, θα υποδεχτούν τους Θεσσαλονικείς με ισοβαθμία, αφού ο Ολυμπιακός δεν καθάρισε το ματς, έπαιξε με την φωτιά, ενώ είχε πάρει προβάδισμα με τον Βαλμπουενά και τελικά ισοφαρίστηκε σε 1-1.<br/> <br/>Η 3η ερυθρόλευκη ισοπαλία στο πρωτάθλημα ήρθε μετά από πολλές χαμένες ευκαιρίες και τρεις τεράστιες στις καθυστερήσεις για να φύγει ο Ολυμπιακός με την νίκη, αφού ο Ελ Αραμπί που δεν πάσαρε στον Γκερέρο και προσπάθησε να τελειώσει μόνος την φάση, ο Σεμέδο που δεν βρήκε την μπάλα, αλλά και ο Βαλμπουενά που είδε τον συμπατριώτη του «κίπερ» του Πανιωνίου, να κάνει εκπληκτική επέμβαση στο 90+6’. Αυτό ήταν το πρώτο αποτέλεσμα από το 2014-2015 που δεν πήρε ο Ολυμπιακός το τρίποντο στην Νέα Σμύρνη.<br/> <br/> </p>
    </article>
  </body>
</html>