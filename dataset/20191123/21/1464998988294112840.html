<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://anweshanam.com/index.php/india/news/andhra-pradesh-bar-licence-cancelled"/>
    <meta property="og:site_name" content="Anweshanam | Part of A.N.N News Private Limited"/>
    <meta property="article:published_time" content="2019-11-23T21:56:00+00:00"/>
    <meta property="og:title" content="ആന്ധ്രയിലെ മുഴുവന്‍ ബാറുകളുടെയും ലൈസന്‍സ് റദ്ദാക്കി"/>
    <meta property="og:description" content="അമരാവതി : ആന്ധ്രാപ്രദേശിലെ എല്ലാ ബാറുകളുടെയും ലൈസന്‍സ് അടിയന്തിരമായി റദ്ദാക്കാന്‍ സര്‍ക്കാര്‍ തീരുമാനം. അടുത്ത രണ്ട് വര്‍ഷത്തിനുള്ളില്‍ സംസ്ഥാനത്ത് പൂര്‍ണ്ണമായും നടപ്പാക്കേണ്ട പുതിയ മദ്യശാല നയം അവതരിപ്പിക്കാനായാണ് ആന്ധ്രാപ്രദേശ് സര്‍ക്കാര്‍ സംസ്ഥാനത്ത് നിലവിലുള്ള എല്ലാ..."/>
  </head>
  <body>
    <article>
      <h1>ആന്ധ്രയിലെ മുഴുവന്‍ ബാറുകളുടെയും ലൈസന്‍സ് റദ്ദാക്കി</h1>
      <address><time datetime="2019-11-23T21:56:00+00:00">23 Nov 2019, 21:56</time> by <a rel="author" href="http://anweshanam.com/author/sreehari" target="_blank">Sreehari</a></address>
      <p>അമരാവതി : ആന്ധ്രാപ്രദേശിലെ എല്ലാ ബാറുകളുടെയും ലൈസന്‍സ് അടിയന്തിരമായി റദ്ദാക്കാന്‍ സര്‍ക്കാര്‍ തീരുമാനം. അടുത്ത രണ്ട് വര്‍ഷത്തിനുള്ളില്‍ സംസ്ഥാനത്ത് പൂര്‍ണ്ണമായും നടപ്പാക്കേണ്ട പുതിയ മദ്യശാല നയം അവതരിപ്പിക്കാനായാണ് ആന്ധ്രാപ്രദേശ് സര്‍ക്കാര്‍ സംസ്ഥാനത്ത് നിലവിലുള്ള എല്ലാ ബാറുകളുടെയും ലൈസന്‍സ് റദ്ദാക്കുന്നത് .</p>
      <p>ഘട്ടംഘട്ടമായി ബാറുകള്‍ നിറുത്താനാണ് സര്‍ക്കാര്‍ തീരുമാനിച്ചിരിക്കുന്നത്. അടുത്ത വര്‍ഷം ജനുവരിയില്‍ ബാറുകള്‍ക്ക് ലൈസന്‍സ് അനുവദിക്കുമെങ്കിലും 40 ശതമാനത്തിനാണ് മാത്രമാണ് അനുമതി നല്‍കുക. നിലവില്‍ 798 ബാറുകളാണ് ആന്ധ്രയില്‍ പ്രവര്‍ത്തിക്കുന്നത്. 2022വരെ പ്രവര്‍ത്തിക്കാനാണ് ലൈസന്‍സ് നല്‍കുന്നത്. ഈ വര്‍ഷം നേരത്തെ സ്വകാര്യ വ്യക്തികള്‍ക്ക് വൈന്‍ഷോപ് നടത്താനുള്ള അനുമതി റദ്ദാക്കിയിരുന്നു.</p>
      <p>ജനുവരി ഒന്നുമുതല്‍ രാവിലെ 11 മുതല്‍ രാത്രി എട്ടുവരെയാകും ബാറുകളുടെ പ്രവര്‍ത്തന സമയം. അതേസമയം, സര്‍ക്കാറിനെതിരെ ബാറുടമകള്‍ കോടതിയെ സമീപിക്കാനൊരുങ്ങുകയാണ്. 2020 ജൂണ്‍വരെ ലൈസന്‍സ് അനുമതിയുണ്ടെന്നും ഇപ്പോള്‍ ലൈസന്‍സ് റദ്ദാക്കാനാകില്ലെന്നുമാണ് ബാറുടമകളുടെ വാദം.</p>
    </article>
  </body>
</html>