<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lifo.gr/now/perivallon/260393/malaisia-pethane-o-teleytaios-thilykos-rinokeros-tis-soymatras-sti-xora"/>
    <meta property="og:site_name" content="LiFO"/>
    <meta property="article:published_time" content="2019-11-23T21:07:00+00:00"/>
    <meta property="og:title" content="Μαλαισία: Πέθανε ο τελευταίος θηλυκός Ρινόκερος της Σουμάτρας στη χώρα"/>
    <meta property="og:description" content="Πέθανε ο τελευταίος θηλυκός Ρινόκερος της Σουμάτρας με το είδος να εξαφανίζεται πλέον και επίσημα στη χώρα"/>
  </head>
  <body>
    <article>
      <h1>Μαλαισία: Πέθανε ο τελευταίος θηλυκός Ρινόκερος της Σουμάτρας στη χώρα</h1>
      <h2>Πέθανε ο τελευταίος θηλυκός Ρινόκερος της Σουμάτρας με το είδος να εξαφανίζεται πλέον και επίσημα στη χώρα</h2>
      <address><time datetime="2019-11-23T21:07:00+00:00">23 Nov 2019, 21:07</time> by <a rel="author">NEWSROOM</a></address>
      <p>
        <b>Πέθανε και ο τελευταίος θηλυκός <a href="https://www.lifo.gr/tags/%CE%A1%CE%B9%CE%BD%CF%8C%CE%BA%CE%B5%CF%81%CE%BF%CF%82+%CF%84%CE%B7%CF%82+%CE%A3%CE%BF%CF%85%CE%BC%CE%AC%CF%84%CF%81%CE%B1%CF%82">Ρινόκερος της Σουμάτρας</a> στη <a href="https://www.lifo.gr/tags/%CE%9C%CE%B1%CE%BB%CE%B1%CE%B9%CF%83%CE%AF%CE%B1">Μαλαισία</a>, με το είδος να έχει πλέον εξαφανιστεί στη χώρα.</b>
      </p>
      <p>Η Ιμάν, ο τελευταίος θηλυκός Ρινόκερος της Σουμάτρας στη Μαλαισία, πέθανε σε ηλικία 25 ετών από καρκίνο σε καταφύγιο στο νησί Βόρνεο. <a href="https://www.lifo.gr/now/perivallon/239092/pethane-o-teleytaios-arsenikos-rinokeros-tis-soymatras-sti-malaisia">Ο τελευταίος αρσενικός Ρινόκερος της Σουμάτρας στη Μαλαισία πέθανε φέτος τον Μάιο.</a> Ο Ρινόκερος της Σουμάτρας κάποτε κυριαρχούσε στην Ασία, αλλά τώρα έχει σχεδόν εκλείψει από την άγρια φύση. Πιστεύεται πως έχουν απομείνει περίπου 100 ζώα και κινδυνεύει με αφανισμό. Η Ιμάν πέθανε στις 17:35, τοπική ώρα, με τις Αρχές της Μαλαισίας να αναφέρουν ότι ο θάνατος του ζώου ήταν φυσιολογικός αλλά το άμεσο αποτέλεσμά του αποτέλεσε σοκ. Η υπουργός Πολιτισμού και Περιβάλλοντος της χώρας Christine Liew ανέφερε ότι στην Ιμάν δόθηκε η καλύτερη φροντίδα από την αιχμαλωσία της το 2014 ως τη στιγμή που πέθανε.</p>
      <figure>
        <iframe data-src="https://twitter.com/KKCity/status/1197084894637092869?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Ο Ρινόκερος της Σουμάτρας απειλείται από τη λαθροθηρία και την καταστροφή του φυσικού περιβάλλοντος ωστόσο μεγαλύτερη απειλή είναι ο κατακερματισμός των πληθυσμών. Οι προσπάθειες για διασταύρωση στη Μαλαισία, ως τώρα, έχουν αποτύχει. Πέντε είδη ρινόκερου μπορούν να εντοπισθούν σήμερα, δύο στην Αφρική και τρία στην Ασία. Οι πληθυσμοί των ασιατικών ρινόκερων είναι οι πλέον μικρότεροι. Παρότι γίνεται λόγος για περίπου 100 Ρινόκερους της Σουμάτρας που εξακολουθούν να είναι ζωντανοί, ειδικοί αμφισβητούν το μέγεθος και υπολογίζουν ότι ο αριθμός τους μπορεί να αγγίζει τους 30. Οι ρικόκεροι αυτοί βρίσκονται διασκορπισμένοι στα νησιά της Ινδονησίας.</p>
      <p>
        <i>Με πληροφορίες από BBC</i>
      </p>
    </article>
  </body>
</html>