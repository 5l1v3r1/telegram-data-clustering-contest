<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.24sports.com.cy/gr/sports/podosfairo/ellada/soyper-ligk/panionios/nikki-o-paniwnios-exei-megalo-metallo"/>
    <meta property="og:site_name" content="24sports.com.cy"/>
    <meta property="article:published_time" content="2019-11-23T21:57:00+00:00"/>
    <meta property="og:title" content="Νίκκι: «Ο Πανιώνιος έχει μεγάλο μέταλλο»"/>
    <meta property="og:description" content="Ενθουσιασμένος από την προσπάθεια και την πίστη των παικτών του Πανιώνιου ήταν ο Νίκι Παπαβασιλείου μετά το ισόπαλο 1-1 με τον Ολυμπιακό."/>
  </head>
  <body>
    <article>
      <h1>Νίκκι: «Ο Πανιώνιος έχει μεγάλο μέταλλο»</h1>
      <h2>Διαβάστε τις δηλώσεις του Κύπριου προπονητή</h2>
      <address>
        <time datetime="2019-11-23T21:57:00+00:00">23 Nov 2019, 21:57</time>
      </address>
      <p>Ενθουσιασμένος από την προσπάθεια και την πίστη των παικτών του Πανιώνιου ήταν ο Νίκι Παπαβασιλείου μετά το ισόπαλο 1-1 με τον Ολυμπιακό.</p>
      <p>Ο τεχνικός των κυανέρυθρων ανέφερε στη NOVA μετά το τέλος της αναμέτρησης ότι η ομάδα του έχει μεγάλο μέταλλο και είναι υποχρέωση όλων για τον κόσμο και την ιστορία του συλλόγου να καταφέρουν να κρατήσουν την ομάδα στη Super League.</p>
      <p>
        <b>Αναλυτικά όσα είπε ο Νίκι Παπαβασιελίου στη NOVA:</b>
      </p>
      <p>«Κάναμε ένα καλό ματς απέναντι σε μια πολύ πιο ποιοτική ομάδα από μας. Ήμασταν συγκεντρωμένοι στο πλάνο μας και παρότι δεχθήκαμε το γκολ, δεν σταματήσαμε να πιστεύουμε. Το διεκδικήσαμε μέχρι τέλους και δίκαια πήραμε την ισοπαλία. Στα τελευταία τέσσερα ματς είμαστε σε καλό μομέντουμ. Η ομάδα αποκτάει αυτοπεποίθηση, παίζουμε πιο απλά, πιο γρήγορα, ξέρουμε τι κάνει ο καθένας στο γήπεδο και στα αποδυτήρια υπάρχει ομοψυχία. Η ομάδα αυτή έχει μεγάλο μέταλλο. Είναι υποχρέωση μας για τον κόσμο της ομάδας και για την ιστορία της ομάδας να κάνουμε τα πάντα για να τη σώσουμε».</p>
    </article>
  </body>
</html>