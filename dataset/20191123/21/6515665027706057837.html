<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/vesti/drustvo/3363323/vedrana-zestoko-osula-po-mocnicima-brutalnim-tekstom-ruden-objasnila-zasto-svetom-vladaju-silovatelji-i-ubice"/>
    <meta property="og:site_name" content="kurir.rs"/>
    <meta property="article:published_time" content="2019-11-23T21:52:00+00:00"/>
    <meta property="og:title" content="SVETOM VLADAJU SILOVATELJI I UBICE: Vedrana Rudan osula paljbu po moćnicima koji ostaju nekažnjeni za svoje zločine"/>
    <meta property="og:description" content="Hrvatska spisateljica oštrog pera Vedrana Rudan je u svom stilu osula paljbu po moćnim muškarcima na Zapadu, koji, po njoj, vladaju svetom i ne snose nikakve posledica za živote koje uništavaju."/>
  </head>
  <body>
    <article>
      <h6 class="kicker">brutalno</h6>
      <h1>SVETOM VLADAJU SILOVATELJI I UBICE: Vedrana Rudan osula paljbu po moćnicima koji ostaju nekažnjeni za svoje zločine</h1>
      <address>
        <time datetime="2019-11-23T21:52:00+00:00">23 Nov 2019, 21:52</time>
      </address>
      <p>
        <b>Hrvatska spisateljica oštrog pera Vedrana Rudan je u svom stilu osula paljbu po moćnim muškarcima na Zapadu, koji, po njoj, vladaju svetom i ne snose nikakve posledica za živote koje uništavaju.<br/> </b>
      </p>
      <p>Ona u tekstu na svom blogu primećuje da su devojčice mučene i silovane dok ih je pokojni milijarder Džefri Epstajn podvodio “ekipi ocvalih mužjaka”, među kojima je bio i britanski princ Endrju. Njen autorski tekst prenosimo u celosti: S vremena na vreme zlostavljanje žena postane tema čak i u Hrvatskoj. Kad neki mužjak baš ono pop**di pa ženi izvuče grkljan kroz rupu gde joj je nekad bilo oko, mlade žene krenu na ulicu, guraju kolica, pevaju, na pozornici aktivistkinje dižu šačice u vazduh… Poručujemo svetu, i mi smo civilizovani, i mi smo protiv nasilja onako kako je to… Onako kako su to… Evropa i Amerika. A kako je to Evropa protiv nasilja? Pratite li možda sad već “Slučaj Endrju”? Endrju je najdraži sin kraljice Elizabete Druge. Njezini sinovi i unuci uglavnom su poznati po tome što se bave dobrotvornim radom, a njihove bolje polovine nošenjem haljina.</p>
      <related>
        <h4>NE PROPUSTITE</h4>
        <a href="https://www.kurir.rs/region/hrvatska/3340491/vedrana-rudan-besna-posle-stravicnog-slucaja-silovanja-u-hrvatskoj-ja-sam-sad-toliko-luda-da-bih-im-sprasila-metak-u-glavu"/>
      </related>
      <p>Za svaku je pohvalu što prinčevi koji ne bi trebali baš ništa raditi ipak, je li, rade. Fotkaju se s gladnim crnčićima, jedan je princ otišao tako daleko da je čak s ženom boje blede čokolade dobio dete. Prinčevi otvaraju sirotišta, škole, pomažu deci koja su rano izgubila mamu i onoj koja imaju psihičkih problema… Ako budem još nabrajala doći će vam suze na oči. A onda ovo s onim Endrjuom? I to baš u vreme kad je pokret #MeToo skrenuo slepom svetu pažnju na činjenicu da ni jedna žena u Americi ne može uspeti ako ne da p***e. Neverovatno! J***š talent, trud, obrazovanje. Širi noge, maco! Onaj Endrju! Princ se godinama družio s američkim milijarderom, zvao se Džefri Epstajn. Čovek se bavio podvođenjem maloletnica. Imao je svoje ostrvo, avion, lovce na komade i mušterije. Mušterija mu je bio, između ostalih, i Klinton. Čitava je ekipa ocvalih mužjaka j***la devojčice koje su bile mlađe od njihovih ćerki. Te su cure progovorile, detaljno opisale gde su se j***le, jedna je rekla da se princ Endrju jako znoji dok k***e. O Klintonu se manje čuje. Doduše, o njegovom je k***u sve rekla Monika Levinski. Klintonova žena opet će ući u trku za predsednicu Amerike. Kad je afera s njenim mužem i Monikom bila na vrhuncu, Klinton je rekla da je Monika “bila punoletna”, pa “mora odgovarati za svoje postupke”.</p>
      <related>
        <h4>NE PROPUSTITE</h4>
        <a href="https://www.kurir.rs/zabava/zena/3318575/molila-me-da-je-ubijem-a-ja-sam-joj-govorila-izdrzi-kolika-ljubav-snaje-prema-svekrvi-moze-da-bude-pokazala-je-vedrana-rudan-u-oprostajnom-pismu-majci-svog-muza"/>
      </related>
      <p>Nadam se da će babuskara opet pop***ti. Tramp je u odnosu na nju, kako su nekad govorili ljudi s ovih prostora, “dom kulture s vodoskokom”. I tako, devojčice su na ostrvima, u hotelima i dvorcima opušteno mučili i Endrju i Klinton. Što se dogodilo princu i Bacaču Bombi s Osiromašenim uranijumom na Balkan? Hoće li biti osuđeni na dugogodišnju robiju? Ha, ha! Klinton mudro ćuti, jednom je previše s**o pa se opekao. Endrju je izazvan svremirskom glupošću, geni su neumoljivi, to mu je od sifilisom razorenog pretka Henrika Osmog, dao intervju BBC-u. Rekao je da se on za vreme seksa ne znoji, nikad nije video “damu” koja ga optužuje, baš u vreme koje cura navodi kao “vreme radnje” on je jednu od svojih devojčica vodio na picu. Čak je i kraljici Elizabeti navikloj na sva silna sr**a što su joj do sada radila deca ovoga puta prekipelo. Endrju više nikome neće pomagati, ni biznisom se neće baviti, on se “povukao”, a kraljica je njegovo “povlačenje” prihvatila. Klinton? Onaj podvodač je u samici u kojoj je bio dvadeset i četiri sata pod posebnom kontrolom “počinio samoubistvo”. Kome je, dok su ga vešali o kuku, vikao: “Milost, gospodo”, nikad nećemo saznati.</p>
      <related>
        <h4>NE PROPUSTITE</h4>
        <a href="https://www.kurir.rs/zabava/pop-kultura/3348307/citav-zivot-zelela-sam-ocevu-smrt-najgoru-mogucu-pretio-nam-je-sekirom-pistoljem-govorio-da-smo-kurve-vedrana-rudan-progovorila-o-nasilnom-ocu-a-o-sestrinoj-ranoj-smrti-otkrila-bolnu-istinu"/>
      </related>
      <p>Endrjuu i Klintonu koje bi zbog svega što su učinili takođe trebalo obesiti o kuku ništa se neće dogoditi. Cure koje u vreme mučenja nisu bile punoletne u međuvremenu su to postale. A kad si “punoletna”, što bi rekla Klinton, ko te j**e. Svetom vladaju silovatelji i ubice. Cure na koje oni bace oko nemaju šanse. Sve je ovo odavno poznato, mene smeta drugo. Kad neki gad u Hrvatskoj siluje ili ubije curicu portali ga odmah proglase “monstrumom” i “Balkancem”. Nije fer. On je naš princ, on je Klinton. Jesu li žene danas u Evropi i Americi ljudska bića? Nisu. Naše unuke su spremište sperme naših gospodara. Tako je bilo. Tako jeste. Tako će ostati.</p>
      <p>Kurir.rs/Večarnje Novosti</p>
      <p> Foto printscreen</p>
      <related>
        <h4>NE PROPUSTITE</h4>
        <a href="https://www.kurir.rs/region/hrvatska/3297759/vedrana-rudan-besna-posle-masakra-u-zagrebu-u-hrvatskoj-je-bolje-biti-pacov-ili-nuklearni-otpad-nego-zena-nju-treba-ili-deratizovati-ili-odloziti-u-crnu-zemlju-jedna-kuva-manje-foto-video"/>
        <a href="https://www.kurir.rs/region/hrvatska/3309271/vedrana-rudan-zestoko-posle-napada-na-srbe-i-tako-krenuse-zecevi-uzdignuta-kua-da-uredjuju-lijepu-nasu-a-da-imate-i-malo-mozga-znali-biste-kome-bi-danas-u-hrvatskoj-trebalo-razbiti-glavu-ali-nemate-muda"/>
        <a href="https://www.kurir.rs/region/hrvatska/3331521/rudanka-objasnila-kako-je-radnicima-iz-srbije-makedonije-i-bih-u-hrvatskoj-domovina-jedino-mesto-na-svetu-gde-strancu-opusteno-mozes-j-mater"/>
        <a href="https://www.kurir.rs/zabava/pop-kultura/3348059/vedrana-rudan-najavila-samoubistvo-stara-sam-bojim-se-umiranja-na-rate-kada-budem-cula-da-imam-neizlecivu-bolest"/>
      </related>
    </article>
  </body>
</html>