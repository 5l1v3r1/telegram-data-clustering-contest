<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.adnkronos.com/fatti/cronaca/2019/11/23/sardine-prof-chiede-scusa-studenti-colleghi_kVuOB5pi5gPCNAeh1BK7RP.html"/>
    <meta property="og:site_name" content="Adnkronos"/>
    <meta property="article:published_time" content="2019-11-23T21:12:00+00:00"/>
    <meta property="og:title" content="Sardine, il prof chiede scusa a studenti e colleghi"/>
    <meta property="og:description" content="Attraverso una mail recapitata a diversi giornali e quotidiani online, il professore dell'istituto superiore Mattei di Fiorenzuola - nell'occhio del ciclone per aver minacciato via social gli 'studenti-sardine' - chiede scusa &quot;pubblicamente&quot;. Fioramonti pensa alla sospensione"/>
  </head>
  <body>
    <article>
      <h1>Sardine, il prof chiede scusa a studenti e colleghi</h1>
      <address>
        <time datetime="2019-11-23T21:12:00+00:00">23 Nov 2019, 21:12</time>
      </address>
      <p>"<b>Mi scuso pubblicamente con tutti gli studenti, genitori, colleghi e dirigenti</b>. Non era certo nelle mie intenzioni mettere in difficoltà attraverso il mio scritto. <b>Chi mi ha conosciuto sa che non sarei mai e poi mai in grado di compiere azioni del genere</b>". Attraverso una mail recapitata a diversi giornali e quotidiani online, il professore dell’istituto superiore Mattei di Fiorenzuola, <a href="https://www.adnkronos.com/fatti/cronaca/2019/11/23/sardine-prof-studenti-piazza-vostra-vita-sara-inferno_XsUxMDiKYcooFuuBHZtnjO.html">finito nell’occhio del ciclone per aver minacciato via social gli studenti che si sarebbero recati alla protesta delle 'sardine' contro l’arrivo di Matteo Salvini</a>, previsto domani nel capoluogo valdardese si è scusato pubblicamente.</p>
      <p>Nel pomeriggio, su Facebook, era arrivato l'intervento del ministro dell'Istruzione Lorenzo Fioramonti: "A tutela dei diritti degli studenti e della stessa scuola ho attivato gli uffici del MIUR per verificare i fatti e procedere con provvedimento immediato alla sospensione". Ora le scuse.</p>
    </article>
  </body>
</html>