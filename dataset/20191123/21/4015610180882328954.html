<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportal.bg/news.php?news=815857"/>
    <meta property="og:site_name" content="Sportal.bg"/>
    <meta property="article:published_time" content="2019-11-23T21:19:00+00:00"/>
    <meta property="og:title" content="Берое обърна Казанлък за победа №3 в НВЛ-жени"/>
    <meta property="og:description" content="Волейболният тим на Берое (Стара Загора) записа трета победа в НВЛ-жени. &quot;Зелено-белите&quot; се наложиха като гости над Казанлък Волей с 3:1 ..."/>
  </head>
  <body>
    <article>
      <h1>Берое обърна Казанлък за победа №3 в НВЛ-жени</h1>
      <address><time datetime="2019-11-23T21:19:00+00:00">23 Nov 2019, 21:19</time> by <a rel="author">SPORTAL.BG</a></address>
      <p>Волейболният тим на Берое (Стара Загора) записа трета победа в НВЛ-жени. "Зелено-белите" се наложиха като гости над Казанлък Волей с <a href="http://bvf-web.dataproject.com/MatchStatistics.aspx?mID=432&amp;ID=10&amp;CID=17&amp;PID=11&amp;type=LegList"><b>3:1 (23:25, 25:15, 25:18, 25:20)</b></a> в мач от 6-ия кръг на първенство, игран тази вечер в зала "Багира" в Града на розите.<br/><br/>По този начин момичетата на Петър Дочев са 4-ти във временното класиране с 10 точки след 3 победи и 3 загуби. Казанлък пък са на 5-о място също с 3 победи и 3 загуби, но със 7 точки. В следващия, последен, 7-и кръг от първия полусезон Берое е домакин на Славия, а Казанлък гостува на ЦСКА. Мачовете са в петък (29 ноември) съответно от 17,30 и 18,00 часа.<br/><br/>"Розите" стартираха силно в първия гейм, като поддържаха преднината в по-голямата част от него. Домакините от Казанлък позволиха на Берое да изравни за 19:19, но след това отново успя да вземе инициативата и да поведат след 25:23. В следващите три части Берое набра инерция и без проблем затваряха геймовете, постигайки нова победа.<br/><br/>Най-полезни за Берое станаха Радостина Маринова (3 блока, 4 аса и 63% ефективност в атака) и Ваня Върбанова (1 блок, 53% ефективносст в атака и 36% позитивно посрещане) с 19 и 17 точки за победата. За домакините от Казанлък Патрисия Йончева (44% ефективност в атака и 62% позитивност в атака и Кристина Йорданова (1 блок, 1 ас, 55% ефективност в атака и 39% позитивно посрещане) реализираха 15 и 14 точки.</p>
    </article>
  </body>
</html>