<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lublin112.pl/ogromny-sznur-ciezarowek-na-granicy-czas-oczekiwania-na-odprawe-wynosi-ponad-20-godzin/"/>
    <meta property="og:site_name" content="lublin112.pl"/>
    <meta property="article:published_time" content="2019-11-23T21:47:00+00:00"/>
    <meta property="og:title" content="Ogromny sznur ciężarówek na granicy. Czas oczekiwania na odprawę wynosi ponad 20 godzin"/>
    <meta property="og:description" content="Kierowcy ciężarówek wybierający się na Ukrainę przez przejście w Dorohusku muszą uzbroić się w cierpliwość. Czas oczekiwania na odprawę wynosi niemal dobę."/>
  </head>
  <body>
    <article>
      <h1>Ogromny sznur ciężarówek na granicy. Czas oczekiwania na odprawę wynosi ponad 20 godzin</h1>
      <address>
        <time datetime="2019-11-23T21:47:00+00:00">23 Nov 2019, 21:47</time>
      </address>
      <p>
        <b>Kierowcy ciężarówek wybierający się na Ukrainę przez przejście w Dorohusku muszą uzbroić się w cierpliwość. Czas oczekiwania na odprawę wynosi niemal dobę.</b>
      </p>
      <p>Na drodze krajowej nr 12 występują utrudnienia w ruchu spowodowane kolejką ciężarówek oczekujących na odprawę na przejściu granicznym w Dorohusku.</p>
      <p>Jak informują służby graniczne, w chwili obecnej kolejka pojazdów ciężarowych wynosi ponad 14 kilometrów. Czas oczekiwania na odprawę wynosi 23 godziny. Sznur ciężarówek sięga do miejscowości Brzeźno.</p>
      <p>Jeżeli chodzi o ruch pojazdów osobowych, w tym przypadku na odprawę należy zarezerwować co najmniej 3 godziny. Kierowcy autokarów pokonują granicę w Dorohusku na bieżąco.</p>
      <p>Z kolei w Hrebennem kierowcy ciężarówek oczekują na odprawę 6 godzin, osobówki i autokary odprawiane są na bieżąco.</p>
      <p>(fot. granica.gov.pl)</p>
    </article>
  </body>
</html>