<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kalerkantho.com/online/world/2019/11/23/842680"/>
    <meta property="og:site_name" content="কালের কণ্ঠ"/>
    <meta property="article:published_time" content="2019-11-23T21:56:00+00:00"/>
    <meta property="og:title" content="রাস্তায় ধস, গর্তে ঢুকে গেল গাড়ি (ভিডিও)"/>
    <meta property="og:description" content="ব্রাজিলের রিও গ্র্যান্ডে দো সুল নামক শহরের রাস্তা দিয়ে যাচ্ছিল একটি ট্রাক। পরে ট্রাকের চাপায় একটি গর্ত তৈরি হয়। আর সেই গর্তে হঠাৎ করেই ঢুকে যায় একটি গাড়ি। রাস্তার পাশে থাকা সিসিটিভি ক্যামেরায় ধরা পড়ছে সেই দুর্ঘটনার দৃশ্য। গত সপ্তাহেই ঘটেছে এই ঘটনা।  সিসিটিভি ফুটেজে দেখা যায়, একটি ট্রাক যাচ্ছিল রাস্তার ওপর দিয়ে। ট্রাকটি পার হওয়ার ঠিক পরই রাস্তার ওই জায়গায় ধস নামে। তার আগে পর্যন্ত রাস্তাটি অক্ষত ছিল। আর ওই ট্রাকের পিছনেই ছিল দুটি গাড়ি। তার মধ্যে একটি গাড়ি পরিস্থিতি বুঝে অন্যদিক দিয়ে চলে যায়। আর অপর গাড়ি সোজা গিয়ে গর্তে ঢুকে পড়ে।  ভেনেসা কাভাগনোলি নামে এক নারী গাড়িটি চালাচ্ছিলেন। গর্তে ঢুকে যাওয়ার পরই তিনি গাড়িটি থেকে বের হওয়ার চেষ্টা করেন। সঙ্গে ছিল তার ১২ বছরের মেয়ে। দু’জনেই আহত হন। পরে তাদের উদ্ধার করে স্থানীয় হাসপাতালে নিয়ে যাওয়া হয়।"/>
  </head>
  <body>
    <article>
      <h1>রাস্তায় ধস, গর্তে ঢুকে গেল গাড়ি (ভিডিও)</h1>
      <address><time datetime="2019-11-23T21:56:00+00:00">23 Nov 2019, 21:56</time> by <a rel="author">কালের কণ্ঠ অনলাইন</a></address>
      <p>ব্রাজিলের রিও গ্র্যান্ডে দো সুল নামক শহরের রাস্তা দিয়ে যাচ্ছিল একটি ট্রাক। পরে ট্রাকের চাপায় একটি গর্ত তৈরি হয়। আর সেই গর্তে হঠাৎ করেই ঢুকে যায় একটি গাড়ি। রাস্তার পাশে থাকা সিসিটিভি ক্যামেরায় ধরা পড়ছে সেই দুর্ঘটনার দৃশ্য। গত সপ্তাহেই ঘটেছে এই ঘটনা। </p>
      <p>সিসিটিভি ফুটেজে দেখা যায়, একটি ট্রাক যাচ্ছিল রাস্তার ওপর দিয়ে। ট্রাকটি পার হওয়ার ঠিক পরই রাস্তার ওই জায়গায় ধস নামে। তার আগে পর্যন্ত রাস্তাটি অক্ষত ছিল। আর ওই ট্রাকের পিছনেই ছিল দুটি গাড়ি। তার মধ্যে একটি গাড়ি পরিস্থিতি বুঝে অন্যদিক দিয়ে চলে যায়। আর অপর গাড়ি সোজা গিয়ে গর্তে ঢুকে পড়ে। </p>
      <p>ভেনেসা কাভাগনোলি নামে এক নারী গাড়িটি চালাচ্ছিলেন। গর্তে ঢুকে যাওয়ার পরই তিনি গাড়িটি থেকে বের হওয়ার চেষ্টা করেন। সঙ্গে ছিল তার ১২ বছরের মেয়ে। দু’জনেই আহত হন। পরে তাদের উদ্ধার করে স্থানীয় হাসপাতালে নিয়ে যাওয়া হয়।</p>
      <figure>
        <iframe src="https://www.youtube.com/embed/7NSsiF1az9g" width="640" height="480" data-service="Youtube" scrolling="no"/>
      </figure>
    </article>
  </body>
</html>