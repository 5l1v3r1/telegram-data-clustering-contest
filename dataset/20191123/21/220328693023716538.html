<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/lifestyle-lyubopitno/szdavat-meso-ot-vgleroden-dioksid-407478.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-23T21:11:22+00:00"/>
    <meta property="og:title" content="Създават месо от въглероден диоксид"/>
    <meta property="og:description" content="Разработката ще помогне за производството на веганска храна"/>
  </head>
  <body>
    <article>
      <h1>Създават месо от въглероден диоксид</h1>
      <address><time datetime="2019-11-23T21:11:22+00:00">23 Nov 2019, 21:11</time> by <a rel="author">Стандарт, снимка Фейсбук</a></address>
      <p>Американската компания „Еър Протеин”възнамерява изкуствено да създаде месо от въздух, вода и минерали, съобщава Л’Офишъл. Разработката ще се основава на изследвания на НАСА от 60-те години. Тя се заключава в производството на храна с помощта на микроби-хидрогенотрофи, които могат да превърнат въглеродния диоксид в храна, пише Канал 3.</p>
      <p>Компанията малко е променила концепцията. Специалистите са използвали способността на микроорганизмите да създават вид брашно от съставните елементи на въздуха. Целият процес отнема няколко часа и донякъде е подобен на производството на бира.</p>
      <p>Отбелязва се, че този продукт не може да се нарече пълноценно месо. Специалистите твърдят, че то може да се смесва с други ингредиенти.</p>
      <p>Този революционен източник на протеин ще помогне в производството на веганска храна. В момента няма планове за масово производство.</p>
    </article>
  </body>
</html>