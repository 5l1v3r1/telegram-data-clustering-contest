<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportal.bg/news.php?news=815859"/>
    <meta property="og:site_name" content="Sportal.bg"/>
    <meta property="article:published_time" content="2019-11-23T21:47:00+00:00"/>
    <meta property="og:title" content="Лион удари Ница като домакин"/>
    <meta property="og:description" content="Отборът на Лион постигна домакински успех с 2:1 над Ница в двубой от 14-ия кръг на ..."/>
  </head>
  <body>
    <article>
      <h1>Лион удари Ница като домакин</h1>
      <address><time datetime="2019-11-23T21:47:00+00:00">23 Nov 2019, 21:47</time> by <a rel="author">Калоян Антонов</a></address>
      <p>Отборът на <a href="https://www.sportal.bg/statistics_team_news.php?champ=6&amp;team=81">Лион</a> постигна домакински успех с 2:1 над <a href="https://www.sportal.bg/statistics_team_news.php?champ=6&amp;team=90">Ница</a> в двубой от 14-ия кръг на Лига 1.<br/><br/>“Хлапетата” поведоха още в 10-ата минута след далечен удар по земя на Джеф Рене-Аделаид. В 28-ата Лион получи правото да изпълни дузпа за фаул на <a href="https://www.sportal.bg/statistics_player.php?team=90&amp;player=32230&amp;champ=6">Кристоф Ерел</a> срещу <a href="https://www.sportal.bg/statistics_player.php?team=81&amp;player=2027189&amp;champ=6">Муса Дембеле</a>, като именно нападателят я превърна в гол. В 34-ата <a href="https://www.sportal.bg/statistics_player.php?team=81&amp;player=16651&amp;champ=6">Марсал</a> от състава на домакините получи директен червен картон, след като удари с високо вдигнат крак Хишам Будауи в главата.</p>
      <figure>
        <iframe data-src="https://twitter.com/ogcnice/status/1198296695332884481?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Началото на второто полувреме се забави с около 20 минути заради димна завеса след пиротехника на домакинските фенове. Въпреки числения си превес, гостите успяха да стигнат само до един гол, след като <a href="https://www.sportal.bg/statistics_player.php?team=90&amp;player=39531&amp;champ=6">Каспер Долберг</a> се разписа в 78-ата минута. Асистиралият за попадението <a href="https://www.sportal.bg/statistics_player.php?team=90&amp;player=42349&amp;champ=6">Патрик Бюрне</a> обаче си изкара втори жълт и съответно червен картон в 86-ата минута и така двата отбора завършиха срещата с по 10 човека на терена.</p>
      <figure>
        <iframe data-src="https://twitter.com/OL_English/status/1198310189675548673?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Така Лион вече е 7-и в класирането с актив от 19 точки, докато Ница е с две по-малко на 15-ата позиция.</p>
    </article>
  </body>
</html>