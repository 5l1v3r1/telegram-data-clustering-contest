<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/vesti/svet/ankete-razlicito-o-konzervativcima-i-laburistima/"/>
    <meta property="og:site_name" content="Krstarica"/>
    <meta property="article:published_time" content="2019-11-23T21:58:00+00:00"/>
    <meta property="og:title" content="Ankete različito o konzervativcima i laburistima"/>
    <meta property="og:description" content="LONDON - Tri nedelje pred izbore 12. decembra u Velikoj Britaniji ankete javnog mnjenja pokazuju različite rezultate o odnosu između vladajućih"/>
  </head>
  <body>
    <article>
      <h1>Ankete različito o konzervativcima i laburistima</h1>
      <address><time datetime="2019-11-23T21:58:00+00:00">23 Nov 2019, 21:58</time> by <a rel="author" href="https://www.krstarica.com/author/tanjug/" target="_blank">Tanjug</a></address>
      <p>LONDON – Tri nedelje pred izbore 12. decembra u Velikoj Britaniji ankete javnog mnjenja pokazuju različite rezultate o odnosu između vladajućih konzervativaca i opozicinoih laburista.</p>
      <p>Prema anketi agencije Opinijum (Opinium) obavljene za nedeljenik Obzerver, prednost Konzervativne partije premijera Borisa Džonsona nad opozicionim laburistima povećala se i sada je najveća od 2017. godine</p>
      <p>Rezultati te ankete pokazuju da bi za torijevce glasalo 47 odsto Britanaca, tri odsto više nego prošle nedelje, dok je Laburistička partija ostala na 28 odsto podrške.</p>
      <p>Proevropski Liberalni demokrati pali su za dva odsto, na 12 odsto, dok je Partija Bregzit pala na tri odsto podrške.</p>
      <p>Kako prenosi Rojters, iz agencije navode da je porast podrške Konzervativnoj partiji rezultat odluke Partije Bregzit da povuče svoje kandidate sa izbora u okruzima koje drže torijevci, čiji se lider, premijer Boris Džonson, zalaže za izlazak iz Evropske unije sa sporazumom ili bez njega.</p>
      <p>Onlajn anketa nad 2.003 ispitanika sprovedena je od 20. do 22. novembra, posle objavljivanja izbornog programa laburista.</p>
      <p>S druge strane, anketa Deltapola sprovedena za Mejl on Sandej, pokazuje da bi za Džonsonove konzervativce glasalo 43 odsto ispitanika, što je dva procentna poena manje nego prošle nedelje, dok su laburisti ostali na istih 30 odsto.</p>
      <p>Proevropske Liberalne demokrate zabeležile su skok za pet procentnih poena i sada su na 16 odsto, pokazuje ova anketa.</p>
      <p>(Tanjug)</p>
    </article>
  </body>
</html>