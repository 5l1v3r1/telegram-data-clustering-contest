<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837451-mikhaylyuk-dopomig-detroytu-peremogti-v-ukrayinskomu-derbi-v-nba"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-23T21:33:00+00:00"/>
    <meta property="og:title" content="Михайлюк допоміг &quot;Детройту&quot; перемогти в українському дербі в НБА"/>
    <meta property="og:description" content="КИЇВ. 23 листопада. УНН. В рамках регулярного сезону НБА &quot;Атланта Хокс&quot; українця Олексія Леня гостювала у &quot;Детройт Пістонс&quot; Святослава Михайлюка, передає …"/>
  </head>
  <body>
    <article>
      <h1>Михайлюк допоміг "Детройту" перемогти в українському дербі в НБА</h1>
      <address><time datetime="2019-11-23T21:33:00+00:00">23 Nov 2019, 21:33</time> by <a rel="author">Сергій Куркович</a></address>
      <p><b>КИЇВ. 23 листопада. УНН.</b> В рамках регулярного сезону НБА "Атланта Хокс" українця Олексія Леня гостювала у "Детройт Пістонс" Святослава Михайлюка, передає кореспондент <b>УНН</b>.</p>
      <p>На початку другої чверті українці влаштували заочну "перестрілку" – на два слем-данки Леня, Михайлюк відповів триочковим. Питання стосовно переможця матчу були зняті задовго до фінального свистка, адже баскетболісти команди господаря мали відчутну перевагу. Як наслідок 128:103 на користь "поршнів".</p>
      <p>Михайлюк провів на паркеті рекордну для себе 31 хвилину за яку набрав 5 очок (1/3 двоочкові, 1/2 триочкові), віддав 4 передачі, виконав 1 передачу та 2 перехоплення при одному фолі та втраті.</p>
      <p>Лень також увійшов у гру з лавки запасних, провів на паркеті 15 хвилин за які встиг набрати 12 балів (5/7 двоочкові), виконати 3 підбирання, 1 блок-шот, 1 перехоплення та віддати 1 передачу при 3 фолах та 2 втратах.</p>
      <p>Зауважимо, що "Детройт" закінчив серію із 5 поразок поспіль і наразі має баланс 5-10 та посідає 11 місце у Східній конференції. У "Хокс" 5-та поразка підряд – 4 виграшів при 11 фіаско.</p>
    </article>
  </body>
</html>