<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pronews.gr/amyna-asfaleia/toyrkia/824121_mtsavoysogloy-nai-sto-dialogo-me-tis-ipa-gia-toys-s-400-alla-oi"/>
    <meta property="og:site_name" content="PRONEWS"/>
    <meta property="article:published_time" content="2019-11-23T21:56:00+00:00"/>
    <meta property="og:title" content="Μ.Τσαβούσογλου: «Ναι στο διάλογο με τις ΗΠΑ για τους S-400, αλλά οι πύραυλοι θα γίνουν επιχειρησιακοί»!"/>
    <meta property="og:description" content="Ο Τούρκος υπουργός Εξωτερικών Μεβλούτ Τσαβούσογλου δήλωσε σχετικά με τις συνομιλίες για τα S-400 που διεξάγονται με τις ΗΠΑ (σε επίπεδο επιτροπών) πως η Τουρκία είναι έτοιμη για συμφωνία μέσω..."/>
  </head>
  <body>
    <article>
      <h1>Μ.Τσαβούσογλου: «Ναι στο διάλογο με τις ΗΠΑ για τους S-400, αλλά οι πύραυλοι θα γίνουν επιχειρησιακοί»!</h1>
      <address>
        <time datetime="2019-11-23T21:56:00+00:00">23 Nov 2019, 21:56</time>
      </address>
      <p>
        <b>Ο Τούρκος υπουργός Εξωτερικών Μεβλούτ Τσαβούσογλου δήλωσε σχετικά με τις συνομιλίες για τα S-400 που διεξάγονται με τις ΗΠΑ (σε επίπεδο επιτροπών) πως η Τουρκία είναι έτοιμη για συμφωνία μέσω διαβουλεύσεων σε όλα τα θέματα αλλά δεν πρόκειται να δεχτεί οποιαδήποτε επιβολή.</b>
      </p>
      <p>Με λίγα λόγια ο επικεφαλής της τουρκικής διπλωματίας ουσιαστικά επαναλαμβάνει την πάγια "σχιζοφρενική" τουρκική θέση <b>ότι επιθυμεί λύση για το θέμα των S-400 μέσω διαλόγου, αλλά δεν πρόκειται να κάνει βήμα πίσω από την συμφωνία με την Ρωσία και την ενεργοποίηση των πυραύλων.</b></p>
      <p>Ο Τσαβούσογλου αυτήν την στιγμή πραγματοποιεί διάφορες επαφές στην Ιαπωνία όπου βρίσκεται με αφορμή την σύνοδο των υπουργών Εξωτερικών της G20.</p>
      <p>Στο περιθώριο της συνόδου προέβη σε δηλώσεις σε δημοσιογράφους στη Ναγκόγια σχετικά με τις συνομιλίες που διεξάγονται με τις ΗΠΑ σε ό,τι αφορά τα αντιαεροπορικά συστήματα που αγόρασε η Τουρκία από τη Ρωσία:</p>
      <p>
        <i>«Όποιος και να είναι, όποια χώρα και να είναι. Φυσικά μιλάμε τα πάντα βάσει του σεβασμού στα κυριαρχικά δικαιώματα.</i>
      </p>
      <p>
        <i>Εμείς πάντοτε προσπαθούμε να καταλήξουμε σε συμφωνία μέσω διαβουλεύσεων κάνοντας να λειτουργήσει η διπλωματία είτε να είναι οι ΗΠΑ είτε να είναι οι υπόλοιπες χώρες.</i>
      </p>
      <p>
        <i>Αλλά δεν δεχόμαστε σε καμία περίπτωση οποιαδήποτε επιβολή. Δεν επιτρέπουμε να μπουν στο πεδίο κυριαρχίας μας».</i>
      </p>
    </article>
  </body>
</html>