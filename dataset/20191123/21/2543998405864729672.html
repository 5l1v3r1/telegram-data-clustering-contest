<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.republika.rs/hronika/hronika/170837/ogromna-tragedija-sapcanin-poginuo-severnoj-irskoj"/>
    <meta property="og:site_name" content="REPUBLIKA"/>
    <meta property="article:published_time" content="2019-11-23T21:22:00+00:00"/>
    <meta property="og:title" content="OGROMNA TRAGEDIJA: Šapčanin POGINUO u Severnoj Irskoj!"/>
    <meta property="og:description" content="Šapčanin Nebojša Šarković (29) poginuo je na autoputu M-50 u Severnoj Irskoj, blizu grada Finglas."/>
  </head>
  <body>
    <article>
      <h1>OGROMNA TRAGEDIJA: Šapčanin POGINUO u Severnoj Irskoj!</h1>
      <h2>Šapčanin Nebojša Šarković (29) poginuo je na autoputu M-50 u Severnoj Irskoj, blizu grada Finglas.</h2>
      <address><time datetime="2019-11-23T21:22:00+00:00">23 Nov 2019, 21:22</time> by <a rel="author">dnevnik.rs, Republika</a></address>
      <p>Kako izveštavaju mediji u Severnoj Irskoj, Šarković, koji je bio na motoru, učestvovao je u teškoj saobraćajnoj nesreći na raskrsnici koja spaja izlaznu rampu s auto-putem.</p>
      <p>Nakon nesreće, Šarković je ambulatnim kolima hitno prebačen u bolnicu Konoli u Blenčardstaunu, ali je ubrzo po dolasku preminuo. Auto-put je bio zatvoren nekoliko sati dok je trajao uviđaj, a vlasti su objavile javni poziv svedocima, naročito onima koji u automobilima imaju kamere, da se jave i pomognu istrazi.<br/><br/>Telo Nebojše Šarkovića preneto je na sudsku medicinu, a kada se istraga završi, biće prebačeno u Srbiju.<br/><br/>Šarkovićevi roditelji, koji su nakon završteka rata u Hrvatskoj, iz Osijeka prebegli i skućili se u Šapcu, u potpunom su šoku. Ne mogu da veruju da im je sin poginuo.<br/><br/>Vest o tragičnoj smrti tužno je odjeknula i kod Nebojšine rodbine. Brat od ujaka Željko Danilović, koji živi u Novom Sadu, skamenjen je od bola.<br/><br/>U šoku sam, očajan je Danilović.</p>
      <p>Kako kaže, ne može da veruje da ga više nema.<br/><br/>Divan momak, ambiciozan, vredan... Otišao je u potragu za boljim životom. Dobro mu je išlo i snašao se u dalekoj Irskoj... Kako da se desi ova tragedija... strašno!, veli Danilović.<br/><br/>Nebojša Šarković je iz Šapca u Severnu Irsku otišao pre gotovo četiri godine. Tamo je, u početku, vozio viljuškar u jednoj kompaniji, a kasnije je otvorio i svoju privatnu firmu... Kobna vožnja na motoru prekinula je sav njegov uspeh.<br/><br/>Po našim saznanjima, posle komplikovane papirološke procedure, posmrtni ostaci Nebojše Šarkovića biće u Srbiju dopremljeni sredinom naredne nedelje, a biće sahranjen u Šapcu.<br/><br/>Inače, u ovoj godini, po nezvaničnim informacija, u inostranstvu je pogunulo 260 državljana Srbije.</p>
      <related>
        <h4>Pročitajte još:</h4>
        <a href="http://republika.rs/hronika/hronika/169444/nesreci-povredjena-cela-porodica-Dete-siline-udarca-ispalo-sedista"/>
        <a href="http://republika.rs/hronika/hronika/170799/Uzas-kod-Tutina-POGINUO-mladic-prilikom-prevrtanja-kamiona"/>
        <a href="http://republika.rs/vesti/drustvo/169580/pet-godina-broj-poginulih-putevima-Srbije-smanjen"/>
        <a href="http://republika.rs/hronika/hronika/168037/Sudar-Suvoj-reci-Srbin-pritvoru-Albanac-pusten-slobodu"/>
        <a href="http://republika.rs/hronika/hronika/167818/Pijani-vozac-pokosio-dvojicu-decaka-deca-hitno-prebacena-bolnicu"/>
        <a href="http://republika.rs/hronika/hronika/167804/Stravican-pozar-naftnoj-busotini-SRBIN-sav-opekotinama-ima-mrtvih"/>
      </related>
    </article>
  </body>
</html>