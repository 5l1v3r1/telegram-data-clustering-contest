<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.madata.gr/athletic/714942-panionios-%E2%80%93-olympiakos-1-1-stravopathse-sth-nea-smyrnh.html"/>
    <meta property="og:site_name" content="madata.gr"/>
    <meta property="article:published_time" content="2019-11-23T21:29:00+00:00"/>
    <meta property="og:title" content="Πανιώνιος – Ολυμπιακός 1-1 Στραβοπάτησε στη Νέα Σμύρνη"/>
    <meta property="og:description" content="Απογοητευτικός ο Ολυμπιακός παρόλο που προηγήθηκε με 1-0 με πέναλτι του Βαλμπουενά δέχτηκε την ισοφάριση στο 88ο λεπτό μετά από μια φάση που όλη η"/>
  </head>
  <body>
    <article>
      <h1>Πανιώνιος – Ολυμπιακός 1-1 Στραβοπάτησε στη Νέα Σμύρνη</h1>
      <address>
        <time datetime="2019-11-23T21:29:00+00:00">23 Nov 2019, 21:29</time>
      </address>
      <p>Απογοητευτικός ο Ολυμπιακός παρόλο που προηγήθηκε με 1-0 με πέναλτι του Βαλμπουενά δέχτηκε την ισοφάριση στο 88ο λεπτό μετά από μια φάση που όλη η άμυνα των ερυθρολεύκων πιάστηκε στον ύπνο.<br/><br/>"Μονομάχησε" κόντρα στον ουραγό Πανιώνιο και δεν τα κατάφερε. Ο Ολυμπιακός έμεινε στο 1-1 στην έδρα των "κυανέρυθρων" και έδωσε στον ΠΑΟΚ το δικαίωμα να τον "πιάσει" στην κορυφή του βαθμολογικού πίνακα, πριν τον υποδεχθεί στο ντέρμπι της 12ης αγωνιστικής της Superleague.</p>
      <p>Πανηγυρισμοί αυτή τη στιγμή από παίκτες και φιλάθλους στη Νέα Σμύρνη.<br/>Ο Ολυμπιακός από την πλευρά του γκέλαρε στη Νέα Σμύρνη, με την απώλεια των βαθμών να απειλεί να του στερήσει και την πρώτη θέση αν ο ΠΑΟΚ κερδίσει την Κυριακή.<br/><br/> Μετά το τέλος του αγώνα, ο Πέδρο Μαρτίνς δήλωσε: "Είναι αλήθεια πως σήμερα με το επίπεδο που παίξαμε δεν μπορούσαμε να πετύχουμε περισσότερα. Είμαι απογοητευμένος από την απόδοσή μας γιατί νομίζω πως θα μπορούσαμε να το έχουμε τελειώσει πολύ νωρίτερα. Είμαι πολύ απογοητευμένος. Έπρεπε να είμαστε όλοι πολύ πιο υπεύθυνοι. Ήμασταν ανεύθυνοι. Αυτό μας έλειψε. Η υπευθυνότητα".<br/>Από την πλευρά του, ο προπονητής του Πανιωνίου υποστήριξε: "Κάναμε ένα πολύ καλό παιχνίδι, ήμασταν συγκεντρωμένοι στο πλάνο μας και δεν σταματάμε να πιστεόυιμε. Αυτή είναι η νοοτροπία που πρέπει να έχουμε. Τα παιδιά το πιστέψανε, το πάλεψαν μέχρι το τέλος και δίκαια πήραμε την ισοπαλία απέναντι σε έναν πολύ μεγάλο αντίπαλο. Η ομάδα αποκτά αυτοπεποίθηση, παίζουμε, πιο απλά, πιο γρήγορα και αυτό βγαίνει στο γήπεδο. Η ομάδα αυτή έχει πολύ μεγάλο μέταλλο. Είναι υποχρέωσή μας απέναντι στην ιστορία του συλλόγου να κάνουμε τα πάντα για να τη σώσουμε".</p>
    </article>
  </body>
</html>