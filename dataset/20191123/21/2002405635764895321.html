<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://natemat.pl/291589,pogoda-w-weekend-prognoza-gololedz-w-czesci-kraju-bedzie-slisko"/>
    <meta property="og:site_name" content="na:Temat"/>
    <meta property="article:published_time" content="2019-11-23T21:46:34+00:00"/>
    <meta property="og:title" content="Zaczyna się! Przed nami opady deszczu ze śniegiem, mróz i śliskie chodniki"/>
    <meta property="og:description" content="Rozpoczął się sezon na... śliskie chodniki. W nocy z sobotę na niedzielę na Warmii i Mazurach, Podlasiu, Lubelszczyźnie i we wschodniej części Mazowsza sporym zagrożeniem będzie gołoledź."/>
  </head>
  <body>
    <article>
      <h1>Zaczyna się! Przed nami opady deszczu ze śniegiem, mróz i śliskie chodniki</h1>
      <address><time datetime="2019-11-23T21:46:34+00:00">23 Nov 2019, 21:46</time> by <a rel="author">Aleksandra Gersz</a></address>
      <p>Rozpoczął się sezon na... śliskie chodniki. W nocy z sobotę na niedzielę na Warmii i Mazurach, Podlasiu, Lubelszczyźnie i we wschodniej części Mazowsza sporym zagrożeniem będzie gołoledź.<br/><br/><br/>Meteorolodzy zalecają ostrożność na drogach i chodnikach. We wschodniej Polsce temperatura w sobotnią noc może wynieść od 5 stopni Celsjusza do nawet minus 4 stopni. Niskim temperaturom towarzyszyć będą opady.</p>
      <figure>
        <iframe data-src="https://twitter.com/natemat/status/1198278722694062080" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Na północnym wschodzie Polski padać będzie marznący deszcz albo mżawka, co spowoduje gołoledź – informuje IMGW, które wydało już ostrzeżenie dla wymienionych wyżej regionów. Gdzieniegdzie spadnie również deszcz ze śniegiem.<br/><br/>Ostrożność na drogach zalecana jest także na południu kraju, gdzie pojawi się mgła. Może ograniczyć ona widzialność nawet do 200 metrów. Na Dolnym Śląsku po północy będzie również silnie wiał wiatr. <br/><br/><i>źrodło: <a href="http://www.pogodynka.pl/ostrzezenia">IMGW</a></i></p>
    </article>
  </body>
</html>