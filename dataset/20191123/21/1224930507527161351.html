<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://maximum.fm/apple-poyasnila-chomu-iphone-dorogo-remontuvati_n170003"/>
    <meta property="og:site_name" content="Радіо Максимум"/>
    <meta property="article:published_time" content="2019-11-23T21:27:00+00:00"/>
    <meta property="og:title" content="Apple пояснила, чому iPhone дорого ремонтувати - Радіо Максимум"/>
    <meta property="og:description" content="Заміна несправних комплектуючих – хороший спосіб заощадити на покупці нового смартфона. Але лише за умови, що ціна такого ремонту буде значно нижчою. З продукцією Apple картина інша – щоб полагодити 'яблучний' гаджет, власнику частенько доводиться розлучатися зі значною сумою."/>
  </head>
  <body>
    <article>
      <h1>Apple пояснила, чому iPhone дорого ремонтувати - Радіо Максимум</h1>
      <address><time datetime="2019-11-23T21:27:00+00:00">23 Nov 2019, 21:27</time> by <a rel="author">Лазур Назарій</a></address>
      <p>
        <b>Заміна несправних комплектуючих – хороший спосіб заощадити на покупці нового смартфона. Але лише за умови, що ціна такого ремонту буде значно нижчою. З продукцією Apple картина інша – щоб полагодити "яблучний" гаджет, власнику частенько доводиться розлучатися зі значною сумою.</b>
      </p>
      <p>Після скандалу з уповільненням роботи смартфонів Apple підготувала для конгресу США відповідь на претензії в примусі клієнтів звертатися тільки в авторизовані сервісні центри замість того, щоб скористатися послугами незалежних підрядників.</p>
      <related>
        <h4>І ще:</h4>
        <a href="https://maximum.fm/nazvano-najpopulyarnishi-bezprovidni-navushniki-na-rinku_n169877"/>
      </related>
      <p>Віце-президент компанії з корпоративного права Кайл Андер заявив, що з 2009 року Apple постійно втрачає гроші на лагодження своїх гаджетів. За його словами, головна причина дорожнечі авторизованого ремонту полягає в тому, що Apple "піклується про безпеку і надійність відремонтованого пристрою".</p>
      <p>Андер стверджує, що непідготовлені майстри можуть завдати шкоди смартфону і його власнику: наприклад, неправильно закрутивши кріпильний гвинт і пошкодивши акумулятор. Сторонні майстерні, за його словами, також можуть встановити підроблену запчастину замість оригінальної.</p>
      <figure>
        <img src="https://maximum.fm/uploads/640w_DIR/media_news/2019/11/5dd954bd71dec605051480.jpeg"/>
        <figcaption>Ремонт в авторизованих СЦ суттєво дорожчий</figcaption>
      </figure>
      <p>З такою позицією не погодилися журналісти, яким вдалося полагодити MacBook Pro за $ 75 у сторонньої майстерні, натомість в авторизованому СЦ та ж процедура коштувала $ 1200. В іншому випадку заміна дисплея iPhone X обійшлася б у $ 279 проти $ 170 у "приватників".</p>
      <p>Раніше Apple оголосила про запуск пілотної програми з авторизації приватних майстерень, але зараз така можливість доступна тільки жителям США.</p>
      <related>
        <h4>Читайте також:</h4>
        <a href="https://maximum.fm/za-cinoyu-xiaomi-apple-vipustila-novi-chohli-dlya-iphone-11_n169901"/>
      </related>
      <p>Джерело: <a href="https://www.engadget.com/2019/11/21/apple-repair-costs/">Engadget</a></p>
      <related>
        <h4>До теми</h4>
        <a href="https://maximum.fm/ci-produkti-suttyevo-znizhuyut-riven-testosteronu_n170000"/>
        <a href="https://maximum.fm/rejting-najdeshevshih-rizdvyanih-yarmarkiv-yevropi_n169983"/>
        <a href="https://maximum.fm/pyat-perevirenih-sposobiv-pokrashchiti-pamyat_n169982"/>
      </related>
    </article>
  </body>
</html>