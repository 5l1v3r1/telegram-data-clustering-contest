<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tvnoviny.sk/sport/futbal/1983086_v-ruzomberku-zomrel-mlady-futbalovy-reprezentant-na-internate-vypadol-z-okna"/>
    <meta property="og:site_name" content="tvnoviny.sk"/>
    <meta property="article:published_time" content="2019-11-23T21:41:00+00:00"/>
    <meta property="og:title" content="V Ružomberku zomrel mladý futbalový reprezentant, na internáte vypadol z okna"/>
    <meta property="og:description" content=" Ružomberok pre nešťastnú udalosť zrušil dorastenecký zápas so Senicou."/>
  </head>
  <body>
    <article>
      <h1>V Ružomberku zomrel mladý futbalový reprezentant, na internáte vypadol z okna</h1>
      <h2>Ružomberok pre nešťastnú udalosť zrušil dorastenecký zápas so Senicou.</h2>
      <address><time datetime="2019-11-23T21:41:00+00:00">23 Nov 2019, 21:41</time> by <a rel="author">RUŽOMBEROK/ tvnoviny.sk, ml</a></address>
      <p>Futbalový reprezentant do 18 rokov a dorastenec Ružomnerka Adrián S. podľahol zraneniam, ktoré utrpel po páde zo siedmeho poschodia internátu. Záchranári a následne lekári v ružomberskej nemocnici sa ho snažili zachrániť, no neúspešne.</p>
      <p>“Podľahol svojim mnohopočetným zraneniam,” povedala pre denník Nový čas Petra Dišková, hovorkyňa nemocnice.</p>
      <p>Príčina tragédie známa nie je, no polícia vylúčila cudzie zavinenie.</p>
      <p>"V piatok normálne odtrénoval, spoluhráči ani nik z okolia nemohli tušiť, že na sobotňajší zápas sa už nedostaví," uviedol Slovenský futbalový zväz v tlačovej správe.</p>
      <p>V sobotu bol na programe dorastenecký duel Ružomnerok - Senica, no pre tragické okolnosti ho zrušili.</p>
      <p>“Prepáčte, veľmi ťažko sa mi hľadajú slová. Zasiahlo ma to tak bolestivo, že ešte sám neviem, ako sa k tej správe postaviť. Naposledy sme boli spolu pri zraze a následnom dvojzápase v Rumunsku, bol to normálny mladý chalan, talentovaný futbalista. Na najbližší výjazd do Čiernej Hory bol medzi náhradníkmi, dohodli sme sa tak s jeho materským klubom. Rátal som s ním opäť na jar pre náš národný tím,“ zložito nachádzal slová tréner reprezentačnej osemnástky Stanislav Macek. “Dovoľte mi vyjadriť úprimnú ľútosť rodine a najbližším,“ dodal.</p>
    </article>
  </body>
</html>