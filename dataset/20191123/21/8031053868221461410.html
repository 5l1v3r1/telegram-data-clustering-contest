<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%cf%86%ce%bf%ce%b2%ce%bf%cf%8d%ce%bd%cf%84%ce%b1%ce%b9-%ce%ba%ce%ac%cf%80%ce%bf%ce%b9%ce%bf-%cf%87%cf%84%cf%8d%cf%80%ce%b7%ce%bc%ce%b1-%ce%bf%ce%b9-%cf%84%ce%bf%cf%8d%cf%81%ce%ba%ce%bf%ce%b9-%ce%ac.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-23T21:36:54+00:00"/>
    <meta property="og:title" content="Φοβούνται κάποιο χτύπημα οι Τούρκοι; – Άγκυρα: «Οι S-400 θα λειτουργήσουν για την εθνική μας ασφάλεια»"/>
    <meta property="og:description" content="Δήλωση επαναλαμβανόμενη από τουρκικά επίσημα χείλια παύει να αποτελεί “παραμύθι της Ανατολής” και αφορά υπαρκτό σενάριο επίθεσης που γνωρίζουν οι Τούρκοι, είτε από τις ΗΠΑ είτε ίσως ακόμη και από το ίδιο το ΝΑΤΟ."/>
  </head>
  <body>
    <article>
      <h1>Φοβούνται κάποιο χτύπημα οι Τούρκοι; – Άγκυρα: «Οι S-400 θα λειτουργήσουν για την εθνική μας ασφάλεια»</h1>
      <address>
        <time datetime="2019-11-23T21:36:54+00:00">23 Nov 2019, 21:36</time>
      </address>
      <p>
        <b>Δήλωση επαναλαμβανόμενη από τουρκικά επίσημα χείλια παύει να αποτελεί “παραμύθι της Ανατολής” και αφορά υπαρκτό σενάριο επίθεσης που γνωρίζουν οι Τούρκοι, είτε από τις ΗΠΑ είτε ίσως ακόμη και από το ίδιο το ΝΑΤΟ.</b>
      </p>
      <p>Για το γεγονός αυτό μας διαφωτίζει αποκλειστικά ο ίδιος ο Τούρκος ΥΠΑΜ Χ.Ακάρ, που είναι και ο καθ’ ύλην αρμόδιος για το θέμα μαζί με τον πρόεδρο Ρ.Ν.Ερντογάν.</p>
      <p>“<b><i>Η Τουρκία θα χρησιμοποιήσει τα αντιαεροπορικά συστήματα πυραύλων S-400 που αγόρασε από την Ρωσία με τρόπο που θα εγγυώνται την εθνική της εδαφική ασφάλεια</i></b>”, δήλωσε ο ίδιος επί λέξη στους δημοσιογράφους.</p>
      <p>
        <b>Σύμφωνα με τον Τούρκο υπουργό άμυνας, Τούρκοι αξιωματικοί και υπαξιωματικοί εκπαιδεύονται εντατικά, για το πως θα λειτουργήσουν και θα χρησιμοποιήσουν το σύστημα αεράμυνας S-400, για το οποίο  το υπουργείο του θα προχωρήσει σε προγραμματισμένες ενέργειες,  για να το συμπεριλάβει αποκλειστικά και μόνο στην άμυνα της χώρας, έναντι ποιού όμως;</b>
      </p>
      <p>Αυτό  είναι τρομερά κομβικό και δεν μας το αποσαφηνίζει ο Ακάρ και το αφήνει να αιωρείται, διότι την Τουρκία δεν την απειλεί κάποια “αντίπαλη” χώρα… επίσημα.</p>
      <p>Πρόκειται πιθανότατα για ένα σύστημα το οποίο αγόρασε η Τουρκία με τον “τσαμπουκά” του Ερντογάν στον Τραμπ, για διαφυλαχθεί η τουρκική ακεραιότητα έναντι σεναρίου “μελλοντικής πιθανής επιθέσεως”  κατά της χώρας του.</p>
      <p>
        <b>Η απόφαση της Τουρκίας να αγοράσει συστήματα αντιαεροπορικής άμυνας S-400 από την Ρωσία, έχει δημιουργήσει χιλιάδες σχόλια και αναλύσεις κατά το παρελθόν έτος. Οι ΗΠΑ έχουν επανειλημμένα απειλήσει την Τουρκία με οικονομικές κυρώσεις, ενώ τώρα ανακοίνωσαν ότι οι ρωσικοί πύραυλοι πρέπει να καταστραφούν για να παραλάβει F-35 η τουρκική πολεμική αεροπορία.</b>
      </p>
      <p>Οι ΗΠΑ αποφάσισαν να αποκλείσουν την Τουρκία από το πρόγραμμα του F-35, στο οποίο μέχρι στιγμής, περίπου 900 εξαρτήματα κατασκευάζονται στην Τουρκία  για τον σκοπό αυτό.</p>
      <p>
        <b>Ωστόσο ο Ερντογάν έχει δηλώσει επανειλημμένα ότι η χώρα του χρειάζεται “προστασία”  (το λέει συνεχώς και φυσικά το εννοεί). </b>
      </p>
      <p>Οι ΗΠΑ έχουν αποφασίσει τελεσίδικα και με κάθε κόστος να ελέγξουν πλήρως μια τεράστια έκταση στην ΝΑ Ευρώπη, με σκοπό τον πλήρη αποκλεισμό της Ρωσίας από τις «θερμές» θάλασσες,,</p>
      <p>Για αυτό και «το ενδιαφέρον των ΗΠΑ για στρατιωτικές βάσεις στην Ελλάδα αυξάνεται αλματωδώς, ενώ αντίθετα υποβαθμίζεται ο ρόλος της Τουρκίας συνεχώς προς αυτή την κατεύθυνση», αναφέρει ο Τούρκος Δρ. Mert Uzuner.</p>
      <p>
        <b>Το πρωτόκολλο που υπεγράφη μεταξύ του υπουργού εξωτερικών των ΗΠΑ Μάικ Πομπέο και του ΥΠΕΞ της Ελλάδας Νίκου Δένδια προβλέπει την επικαιροποίηση της συμφωνίας αμυντικής συνεργασίας μεταξύ των Ηνωμένων Πολιτειών και της Ελλάδας του 1990.</b>
      </p>
      <p>“Σε αυτό το πλαίσιο, ειδικά στην Τουρκία ξεκίνησε έντονη συζήτηση για την στρατιωτική παρουσία των ΗΠΑ στην Ελλάδα”, δηλώνει ο Τούρκος ειδικός.</p>
      <p>Σύμφωνα με τις συμφωνίες αυτές, σχεδιάζεται παράλληλα η επέκταση και ο εκσυγχρονισμός της στρατιωτικής βάσης της Σούδας στην Κρήτη, με την υλοποίηση και βάσης ραντάρ για τον έλεγχο της Ανατολικής Μεσογείου μέχρι τα Στενά και το Ισραήλ.</p>
      <p>“Πρόκειται για τα προοίμια ενός συνασπισμού που κινείται σε ευθεία γραμμή κατά της Τουρκίας, καθώς η συμμαχία θέτει υπό αμφισβήτηση την τουρκική παρουσία στο Αιγαίο, καθώς θα πάρουν θέσεις πλέον τα πλοία του ΝΑΤΟ και των ΗΠΑ, στρεφόμενα εναντίον μας’, δήλωσε ο Τούρκος ειδικός.</p>
      <p>Αυτόν τον άξονα που περιλαμβάνει και τις ΗΠΑ, θέλουν να αντιμετωπίσουν οι Νεο-οθωμανοί προετοιμαζόμενοι για όλα τα ενδεχόμενα.</p>
      <p>
        <b>Ορισμένες διεθνείς δημοσιεύσεις, συμπεριλαμβανομένων και αμερικανικών, ισχυρίζονται ότι το σύστημα πυραύλων S-400 είναι ένα από τα πιο επικίνδυνα στον κόσμο.</b>
      </p>
      <p>Το 2017, το αμερικανικό περιοδικό The Economist χαρακτήρισε το S-400 Triumph ως «ένα από τα καλύτερα συστήματα αεράμυνας που έγινε ποτέ»,  ενώ το Διεθνές Ινστιτούτο Ερευνών της Στοκχόλμης ανέφερε ότι το «S-400 είναι ένα από τα πιο σύγχρονα συστήματα που έχει σήμερα ο κόσμος . »</p>
      <p>Το Radar 96L6E2 ανιχνεύει απολύτως όλους τους τύπους αεροσκαφών, μαχητικών, βομβαρδιστικών αεροσκαφών που γνωρίζει και έχει σήμερα ο κόσμος. Λειτουργεί σε οποιοδήποτε έδαφος, ενώ  μπορεί να εντοπίσει και να καταγράψει σε κατάσταση παρακολούθησης 100 στόχους συγχρόνως.</p>
      <p>Η εμβέλεια των πυραύλων είναι μέχρι 350 χιλιόμετρα. Το ραντάρ επίσης διαθέτει λειτουργία «αυτόματης εκτόξευσης» σε ακτίνα 580 χιλιομέτρων.</p>
      <p>
        <b>Ένα άλλο πλεονέκτημα της τεχνολογίας του ραντάρ του συστήματος S-400, είναι η δυνατότητα εντοπισμού πυραύλων Κρουζ, για αυτό και το αγόρασε ο Τούρκος σουλτάνος Ερντογάν (επειδή  θυμάται καλά τι έπαθε ο Σαντάμ και ο Μιλόσεβιτς), δεν θέλει και πολύ σκέψη.</b>
      </p>
    </article>
  </body>
</html>