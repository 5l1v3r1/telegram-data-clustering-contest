<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.enikos.gr/sports/686132/live-panionios-olympiakos-1-1-teliko"/>
    <meta property="og:site_name" content="enikos.gr"/>
    <meta property="article:published_time" content="2019-11-23T21:28:00+00:00"/>
    <meta property="og:title" content="LIVE: Πανιώνιος - Ολυμπιακός 1-1 (ΤΕΛΙΚΟ)"/>
    <meta property="og:description" content="«Στραβοπάτησε» στη Νέα Σμύρνη ο Ολυμπιακός, που αναδείχθηκε ισόπαλος 1-1 με τον Πανιώνιο για την 11η αγωνιστική της Super League..."/>
  </head>
  <body>
    <article>
      <h1>LIVE: Πανιώνιος - Ολυμπιακός 1-1 (ΤΕΛΙΚΟ)</h1>
      <address>
        <time datetime="2019-11-23T21:28:00+00:00">23 Nov 2019, 21:28</time>
      </address>
      <p>«Στραβοπάτησε» στη Νέα Σμύρνη ο Ολυμπιακός, που αναδείχθηκε ισόπαλος 1-1 με τον Πανιώνιο για την 11η αγωνιστική της Super League. Οι «ερυθρόλευκοι» αν και είχαν τον απόλυτο έλεγχο της αναμέτρησης και προηγήθηκαν στο 55' με πέναλτι του Βαλμπουενά δεν μπόρεσαν να πάρουν τη νίκη. Οι Νεοσμυρνιώτες στο 88', στη μοναδική ευκαιρία που έκαναν στο παιχνίδι, κατάφεραν να σκοράρουν με τον Εμμανουηλίδη. </p>
      <p>Ο Ολυμπιακός μπήκε πολύ δυνατά στον αγωνιστικό χώρο, όμως η πολυπρόσωπη άμυνα του Πανιωνίου είχε ως αποτέλεσμα να μη γίνουν μεγάλες φάσεις.</p>
      <p>Στο δεύτερο ημίχρονο ο Πέδρο Μαρτίνς πέρασε στον αγωνιστικό χώρο τον Βαλμπουενά στη θέση του Λοβέρα. Ο Ολυμπιακός πίεσε περισσότερο και κέρδισε πέναλτι στο 52'. Ο Γκασπάρ έβγαλε τη σέντρα και η μπάλα βρήκε στο χέρι του Παπαγεωργίου με τον Κομίνη να δείχνει την άσπρη βούλα. Την εκτέλεση στο 55' ανέλαβε ο Βαλμπουενά κάνοντας το 0-1. Οι παίκτες του Μαρτίνς κράταγαν την τύχη του παιχνιδιού στα χέρια τους, αλλά η επιπολαιότητα στην επίθεση τελικά στοίχισε. Σε μια υποδειγματική αντεπίθεση ο Εμμανουηλίδης με ωραία ατομική ενέργεια στο 88' έκανε το 1-1. Οι «κυανέρυθροι» κατάφεραν να σκοράρουν στην πρώτη τους ευκαιρία στο παιχνίδι και να πάρουν ένα πολύτιμο βαθμό.</p>
      <p>Διαιτητής: Κομίνης (Θεσσαλίας)</p>
      <p>Κάρτες: Μαλέρμπ</p>
      <p>ΠΑΝΙΩΝΙΟΣ (Νίκι Παπαβασιλείου): Μαλέρμπ, Παπαγεωργίου, Λυμπεράκης, Ευαγγέλου, Σταυρόπουλος, Παπανικολάου (80' Εμμανουηλίδης), Κόρμπος, Οικονομίδης (88' Γρίβας), Άρτσε, Μασούρας (52' Καμαρά), Αραμπούλι.</p>
      <p>ΟΛΥΜΠΙΑΚΟΣ (Πέδρο Μαρτίνς): Σα, Γκασπάρ, Σεμέδο, Μεριά, Τσιμίκας, Καμαρά (90' Ελ Αραμπί), Μπουχαλάκης, Λοβέρα (46' Βαλμπουενά), Ποντένσε, Σουντανί (73' Μασούρας), Γκερέρο.</p>
      <p>Πηγή: ΑΠΕ-ΜΠΕ</p>
      <related>
        <h4>σχετικά άρθρα</h4>
        <a href="http://www.enikos.gr/sports/685832/almpa-verolinou-olympiakos-80-99-teliko%0A%20%20%20%20%0A"/>
        <a href="http://www.enikos.gr/sports/685828/almpa-verolinou-olympiakos-57-76-30%0A%20%20%20%20%0A"/>
        <a href="http://www.enikos.gr/sports/685824/almpa-verolinou-olympiakos-38-55-im%0A%20%20%20%20%0A"/>
        <a href="http://www.enikos.gr/sports/685821/almpa-verolinou-olympiakos-17-30-10%0A%20%20%20%20%0A"/>
        <a href="http://www.enikos.gr/sports/685817/live-almpa-verolinou-olympiakos-2100%0A%20%20%20%20%0A"/>
        <a href="http://www.enikos.gr/sports/685703/maches-epi-germanikou-edafous-gia-panathinaiko-opap-kai-olympiako%0A%20%20%20%20%0A"/>
        <a href="http://www.enikos.gr/sports/685605/h-epistoli-kokkali-gia-tin-exosi-stis-akadimies-kai-i-apantisi-ma%0A%20%20%20%20%0A"/>
        <a href="http://www.enikos.gr/sports/685591/pos-antidra-o-olympiakos-stin-proslipsi-pitino-ston-panathinaiko%0A%20%20%20%20%0A"/>
        <a href="http://www.enikos.gr/sports/685398/kemzoura-einai-krima-pou-chasame%0A%20%20%20%20%0A"/>
      </related>
    </article>
  </body>
</html>