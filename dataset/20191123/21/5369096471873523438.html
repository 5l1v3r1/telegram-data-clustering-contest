<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.to10.gr/basket/778082/h-alithia-gia-ekpliktiko-seri-tou-olybiakou-pic/"/>
    <meta property="og:site_name" content="to10.gr"/>
    <meta property="article:published_time" content="2019-11-23T21:23:29+00:00"/>
    <meta property="og:title" content="H αλήθεια για το εκπληκτικό σερί του Ολυμπιακού (pic)"/>
    <meta property="og:description" content="Προσπάθησαν με την γνωστή τακτική τους να πείσουν τον κόσμο ότι η γυναικεία ομάδα μπάσκετ του Ολυμπιακού δεν έχει 120 σερί νίκες και δεν κατέρριψε το ρεκόρ του Αθηναϊκού. Το μόνο που κατάφεραν όμως ήταν για μια ακόμα φορά να εκτεθούν."/>
  </head>
  <body>
    <article>
      <h1>H αλήθεια για το εκπληκτικό σερί του Ολυμπιακού (pic)</h1>
      <h2>Προσπάθησαν με την γνωστή τακτική τους να πείσουν τον κόσμο ότι η γυναικεία ομάδα μπάσκετ του Ολυμπιακού δεν έχει 120 σερί νίκες και δεν κατέρριψε το ρεκόρ του Αθηναϊκού. Το μόνο που κατάφεραν όμως ήταν για μια ακόμα φορά να εκτεθούν.</h2>
      <address><time datetime="2019-11-23T21:23:29+00:00">23 Nov 2019, 21:23</time> by <a rel="author">Γιώργος Ελευθερίου</a></address>
      <p>Ασταμάτητη είναι η γυναικεία ομάδα μπάσκετ του Ολυμπιακού, με τις Ερυθρόλευκες σε κάθε παιχνίδι να αποδεικνύουν περίτρανα ότι δεν έχουν αντίπαλο στην Ελλάδα.</p>
      <p>Η ομάδα του Γιώργου Παντελάκη το απόγευμα του Σαββάτου επικράτησε εκτός έδρας του Σπόρτινγκ με 81-75 και έφτασε τις 120 συνεχόμενες νίκες όλες τις εγχώριες διοργανώσεις, καταρρίπτοντας το ρεκόρ του Αθηναϊκού! Η ομάδα του Βύρωνα στα χρόνια της δόξας της είχε πετύχει 119 σερί νίκες. Ένα ρεκόρ που καταρρίφθηκε και αυτό από τις Πειραιώτισσες.</p>
      <p>
        <a href="https://www.to10.gr/basket/777844/panathinaikos-o-alkis-david-ke-schesi-ton-giannakopoulo/">
          <i>Παναθηναϊκός: O Άλκης Δαυίδ και η σχέση με τον Γιαννακόπουλο</i>
        </a>
      </p>
      <p>Ο Ολυμπιακός, που τα τελευταία χρόνια σαρώνει τα πάντα στο διάβα του και στο γυναικείο μπάσκετ, κατέρριψε και αυτό το ρεκόρ, γράφοντας μια ακόμα χρυσή σελίδα στην πλούσια του. Μια χρυσή σελίδα, την οποία κάποιοι εσκεμμένα και για συγκεκριμένους λόγους θέλουν να «μαυρίσουν», προκειμένου να εξυπηρετήσουν τα δικά τους συμφέροντα.</p>
      <p>Μια γνωστή τακτική, την οποία χρησιμοποιούν όλα αυτά τα χρόνια, παρότι… διαφημίζονται ως το σάιτ της αλήθειας. Μετά το σπάσιμο του ρεκόρ από τον Ολυμπιακό, προσπάθησαν με κάθε τρόπο να πείσουν τους αναγνώστες τους ότι οι Πειραιώτισσες δεν έχουν 120 νίκες.</p>
      <p>«Ανακάλυψαν» λοιπόν ότι οι Ερυθρόλευκες είχαν μηδενιστεί το 2017, μετά από ένσταση που είχε κάνει ο Παναθηναϊκός, λόγω της συμμετοχής της Εβίνας Μάλτση σε εκείνο το ματς. Βέβαια, δεν… γνωρίζουν ότι η απόφαση που είχε παρθεί τότε από το ΑΣΕΑΔ ήταν για -2 στις νταμπλούχες Ελλάδας και όχι μηδενισμός. Το σάιτ της αλήθειας εκτέθηκε και πάλι.</p>
      <p>Και μάλιστα ανεπανόρθωτα, δείχνοντας για μια ακόμα φορά ότι είναι… αδιάβαστο. Για να καταλάβετε πόσο εύκολο είναι κανείς να καταλάβει τι είχε συμβεί το 2017, ακόμα και η ομοσπονδία στη βαθμολογία του τότε πρωταθλήματος, δείχνει τον Ολυμπιακό με 22-0.</p>
      <p>Πώς γίνεται να είναι ο Ολυμπιακός 22-0 εάν είχε μηδενιστεί; Ψιλά γράμματα για τους… αντικειμενικούς στο σάιτ της αλήθειας. Όπως και να έχει η αλήθεια είναι μία και τα γεγονότα δεν δέχονται αμφισβήτησης. Οι Ερυθρόλευκες σήμερα πέτυχαν την 120η σερί νίκη τους σε όλες τις διοργανώσεις, καταρρίπτοντας ένα ακόμα ρεκόρ.</p>
      <p>
        <b>Δείτε το χαρακτηριστικό κομμάτι από την ομοσπονδία:</b>
      </p>
      <figure>
        <img src="https://www.to10.gr/wp-content/uploads/2019/11/77313236_1343054252542141_5397670393714573312_n__1_.jpg"/>
      </figure>
      <p>
        <b>
          <a href="https://www.to10.gr/basket/778082/h-alithia-gia-ekpliktiko-seri-tou-olybiakou-pic/#dcomments">
            <b>ΓΡΑΨΤΕ ΤΟ ΣΧΟΛΙΟ ΣΑΣ...</b>
          </a>
        </b>
      </p>
    </article>
  </body>
</html>