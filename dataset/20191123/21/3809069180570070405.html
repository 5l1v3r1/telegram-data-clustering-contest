<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazzetta.gr/volleyball/volley-league/article/1417925/aneta-kai-me-ta-deytera-o-olympiakos"/>
    <meta property="og:site_name" content="gazzetta.gr"/>
    <meta property="article:published_time" content="2019-11-23T21:48:45+00:00"/>
    <meta property="og:title" content="Άνετα και με τα... δεύτερα ο Ολυμπιακός"/>
    <meta property="og:description" content="Χωρίς να συναντήσει το παραμικρό εμπόδιο και παίζοντας ουσιαστικά με τα... δεύτερα, ο Ολυμπιακός επικράτησε του Εθνικού Αλεξανδρούπολης με 3-0."/>
  </head>
  <body>
    <article>
      <h1>Άνετα και με τα... δεύτερα ο Ολυμπιακός</h1>
      <h2>Χωρίς να συναντήσει το παραμικρό εμπόδιο και παίζοντας ουσιαστικά με τα... δεύτερα, ο Ολυμπιακός επικράτησε του Εθνικού Αλεξανδρούπολης με 3-0.</h2>
      <address><time datetime="2019-11-23T21:48:45+00:00">23 Nov 2019, 21:48</time> by <a rel="author" href="http://www.gazzetta.gr/dimosiografos/gazzetta-team" target="_blank">Gazzetta team</a></address>
      <p>Με βασικούς τους Παπαλεξίου, Ασπιώτη και τους Κουμεντάκη, Ανδρεάδη, Ριζόπουλο να παίζουν κόντρα στην παλιά τους ομάδα ο Ολυμπιακός νίκησε εύκολα τον Εθνικό Αλεξανδρούπολης με 3-0 σετ σε αγώνα που άνοιξε την αυλαία της 4η αγωνιστικής στο πρωτάθλημα της Volley League.</p>
      <p>Μέσα σε 63 λεπτά ο Ολυμπιακός ολοκλήρωσε το έργο του και πέτυχε την τέταρτη σε ισάριθμους αγώνες οδηγώντας την κούρσα στο βαθμολογικό πίνακα.</p>
      <p>Οπως φαίνεται και από την εξέλιξη του σκορ ο Ολυμπιακός δεν απειλήθηκε αλλά ο Εθνικός κατάφερε να γίνει ανταγωνιστικός στο 2ο και στο 3ο σετ και η νεανική ομάδα του Γιώργου Ανδραβίζου να αφήσει καλές εντυπώσεις και να κερδίσει πολύτιμες εμπειρίες για το μελλον. Ο Εθνικός μετά την 4η αγωνιστική δεν έχει ακόμα βαθμό.</p>
      <p>Στο 1ο σετ ο Ολυμπιακός μπήκε δυνατά με προβάδισμα 9-4 χάρις την κυριαρχία του στο μπλοκ ενώ οι δύο άσσοι του Ανδρεάδη και γενικά το εξαιρετικό σερβίς του ανέβασν τη διαφορά στο 15-6. Ενα ακόμα σερί 4-0 είχαμε στο τελείωμα του σετ όπου ο Ολυμπιακός με τους Κουμεντάκη, Παπαλεξίου τελείωσε το σετ 25-13.</p>
      <p>Στο 2ο σετ ο Εθνικός βελτίωσε την υποδοχή του αλλά και τα ποσοστά του στην επίθεση. Με πρωταγωνιστή τον Παπαλεξίου έγινε το 6-2. Ο Ασπιώτης και ο Κουμεντάκης έπαιζαν χωρίς αντίπαλο ανοίγοντας το σκορ στο 21-15. Ο Εθνικός πάλεψε με τους Δαλακούρα, Πιτακούδη, Χρηστουηλία και το σετ τελείωσε 25-15.</p>
      <p>Στο 3ο σετ με τα σερβίς του Κουμεντάκη και του Στιβαχτή αλλά και η είσοδο του Ριζόπουλου που επίσης αγωνίστηκε κόντρα στην παλιά του ομάδα εκτόξευσαν το σκορ στο 14-8 και μέχρι ο τέλος ο Εθνικός ισορρόπησε και το σετ έκλεισε με επίθεση του Κουμεντάκη κόντρα στην παλιά του ομάδα.</p>
      <p>Διαιτητές: Γεράνιος, Γεροθόδωρος, Παρατηρητής: Ράπτης, Επόπτες: Μαυρικίδου, Χατζηβασιλείου, Γραμματεία: Παπασηφάκη.</p>
      <p>*Οι πόντοι του Ολυμπιακού προήλθαν προήλθαν: 9 άσσοι, 48 επιθέσεις, 7 μπλοκ, 11 λάθη αντιπάλων και του M.Γ.Σ.Εθνικός Αλεξανδρούπολης οι πόντοι προήλθαν: 1 άσσος, 26 επιθέσεις, 5 μπλοκ, 20 λάθη αντιπάλων.</p>
      <p>Τα σετ: 3-0 (25-13, 25-19, 25-20) σε 63΄.</p>
      <p><b>OΛΥΜΠΙΑΚΟΣ (Φερνάντο Μουνιόθ Μπενίτεθ):</b> Παπαλεξίου 9π. (8/19επ., μπλοκ), Στιβαχτής 2 (2 άσσοι), Ανδρεάδης 10 (5/9επ., 2μπλοκ, 3 άσσοι), Ασπιώτης 19 (14/23επ., 3 μπλοκ, 2 άσσοι), Κουμεντάκης 15 (13/19επ., 2 άσσοι, 74%υπ., 48%αρ.), Ριζόπουλος 9 (8/13επ., 1 μπλοκ, 60%υπο, 60%αρ.) / Κοκκινάκης (67%υπ., 67%αρ.), Τζιάβρας (λ. -33%υπ., 33%αρ.).</p>
      <p><b>Μ.Γ.Σ.ΕΘΝΙΚΟΣ ΑΛΕΞΑΝΔΡΟΥΠΟΛΗΣ (Γιώργος Ανδραβίζος): </b>Κ.Δαλακούρας 11 (11/29επ. 36%υπ., 29%αρ.), Τσιουτσιουλούδης 3 (1/3επ., 2 μπλοκ), Χατζόπουλος 4 (2/5επ., 2 μπλοκ), Παπάζογου. Πιτακούδης 8 (7/16επ., 1 μπλοκ), Χρηστουηλίας 6 (5/11επ., 1 άσσος, 25%υπ., 25%αρ.) / Κοντοστάθης (λ. - 40%υπ., 35%αρ.), Μπίκος, Αντωνιάδης.</p>
      <p>
        <b>Η γνώμη των προπονητών</b>
      </p>
      <p>Ο προπονητής του Ολυμπιακού Μπενίτεθ Μουνιόθ είπε στη συνέντευξη Τύπου: «Ηταν μία ευκαιρία να πάρουν χρόνο οι αθλητές που δεν έχουν πολλές συμμετοχές στα υπόλοιπα παιχνίδια του πρωταθλήματος. Είμαι πολύ ευχαριστημένος από την εμφάνιση τους και την σοβαρότητα τους. Απέδειξαν πως κάνουν σκληρή δουλειά καθημερινά και εκμεταλεύτηκαν την ευκαιρία που τους δόθηκε. Είναι πολύ καλό για κάθε προπονητή να έχει 14 ετοιμοπόλεμους παίκτες μέσα στη σεζόν και εγώ είμαι πολύ ευχαριστημένος. Πράγματι έρχονται πιο δύσκολοι αγώνες και είναι απαραίτητοι όλοι οι αθλητές του ρόστερ».</p>
      <p>Ο διαγώνιος του Ολυμπιακού Άκης Ασπιώτης δήλωσε: «Πρέπει να είμαστε έτοιμοι και οι 14 παίκτες για να βοηθήσουμε ανα πάσα στιγμή. Δεν δείξαμε χαλάρωση. Θέλαμε να δείξουμε στον προπονητή μας πως είμαστε έτοιμοι. Εχουμε μπροστά μας δύσκολο αγώνα με τον Ηρακλή και συγκεντρωνόμαστε για να παίξουμε εκεί».</p>
      <p>Ο προπονητής του Εθνικού Γιώργος Ανδραβίζος είπε: «Η ποιότητα των παικτών του Ολυμπιακού ήταν καλύτερη από την δική μας. Ξέρααμε πως θα είναι το πιο δύσκολο παιχνίδι στο πρωτάθλημα. Παρόλα αυτά παλέψαμε να μείνουμε κοντά στο σκορ και να μείνουμε μέσα στο παιχνίδι. Μπορεί να χάσαμε αλλά μόνο κέρδος είχαμε από αυτό το ματς. Αποτελούμαστε από νεαρούς παίκτες και αυτά τα ματς φτιάχνουν τον χαρακτήρα τους. Ευχαριστώ τα παιδιά για την προσπάθεια και καλή επιτυχία στον Ολυμπιακό».</p>
      <p>Ο νεαρός πασαδόρος του Εθνικού Μάριος Παπάζογλου δήλωσε: «Ξέραμε πως θα είχαμε μεγάλη δοκιμασία. Ηρθαμε για να κάνουμε το καλό δυνατό. Πράγματι είμαστε άπειρη ομάδα αλλά στο 2ο και στο 3ο σετ το παλέψαμε και πιστεύω πως ήμασταν ανταγωνιστικοί και καλοί. Κρατάμε την εμπειρία και συνεχίζουμε το δύσκολο έργο μας».</p>
    </article>
  </body>
</html>