<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsbomb.gr/ellada/story/1031909/kairos-ektakti-proeidopoiisi-kallianoy-ti-anaferei-gia-tin-attiki"/>
    <meta property="og:site_name" content="Newsbomb"/>
    <meta property="article:published_time" content="2019-11-23T21:17:28+00:00"/>
    <meta property="og:title" content="Καιρός: Έκτακτη προειδοποίηση Καλλιάνου - Τι αναφέρει για την Αττική"/>
    <meta property="og:description" content="Καιρός: Έντονα φαινόμενα αναμένονται στο μεγαλύτερο μέρος της χώρας από το απόγευμα της Κυριακής (24/11/2019), λόγω της κακοκαιρίας «Γηρυόνης». Μάλιστα, η ΕΜΥ εξέδωσε και έκτακτο δελτίο επιδείνωσης καιρού."/>
  </head>
  <body>
    <article>
      <h1>Καιρός: Έκτακτη προειδοποίηση Καλλιάνου - Τι αναφέρει για την Αττική</h1>
      <h2>Καιρός: Έντονα φαινόμενα αναμένονται στο μεγαλύτερο μέρος της χώρας από το απόγευμα της Κυριακής (24/11/2019), λόγω της κακοκαιρίας «Γηρυόνης». Μάλιστα, η ΕΜΥ εξέδωσε και έκτακτο δελτίο επιδείνωσης καιρού.</h2>
      <address><time datetime="2019-11-23T21:17:28+00:00">23 Nov 2019, 21:17</time> by <a rel="author">Newsroom</a></address>
      <p>Σύμφωνα με τον μετεωρολόγο <b>Γιάννη Καλλιάνο</b>, από τα μεσάνυχτα της Κυριακής μέχρι και τις πρώτες πρωινές ώρες της Δευτέρας θα απασχολήσει την <b>Αττική</b> ο κύριος όγκος των βροχοπτώσεων.</p>
      <p>Θα εκδηλωθούν κατά τόπους ισχυρές καταιγίδες και οι νοτιάδες θα ενισχυθούν στα 7-8 και τοπικά 9 μποφόρ, τόσο σε θαλάσσιες περιοχές γύρω από το νομό, όσο και σε χερσαία τμήματα.</p>
      <p>Χρειάζεται μια<b> ιδιαίτερη προσοχή</b> διότι ο συνδυασμός των ισχυρών καταιγίδων μαζί με τους θυελλώδεις ανέμους μπορούν να συμβάλλουν πιθανότατα ακόμη και σε πτώσεις δέντρων, υπερχειλίσεις χειμάρρων ή άλλων πλημμυρικών φαινομένων. Για το χρονικό διάστημα από το απόγευμα της Κυριακής έως και το απόγευμα της Δευτέρας, <b>οι βροχές και οι καταιγίδες θα επηρεάσουν σχεδόν κάθε γωνιά της Ελλάδας.</b></p>
      <h3>Καιρός: Πού θα είναι πιο ισχυρά τα φαινόμενα</h3>
      <p>
        <b>Αξίζει να σημειωθεί ότι τα πιο ισχυρά φαινόμενα θα σημειωθούν στις παρακάτω περιφέρειες:</b>
      </p>
      <ul>
        <li>Δυτική Ελλάδα (βράδυ της Κυριακής)</li>
        <li>Θεσσαλία, Ανατολική Στερεά, Εύβοια, Αττική, Σποράδες και Ανατολική Πελοπόννησος (από τα μεσάνυχτα της Κυριακής έως και το ξημέρωμα της Δευτέρας)</li>
        <li>Μακεδονία, Θράκη, Κυκλάδες, Κρήτη, Δωδεκάνησα, νησιά του Βορείου και Ανατολικού Αιγαίου (από νωρίς το πρωί της Δευτέρας έως και το απόγευμα της ίδιας ημέρας).</li>
      </ul>
      <p>
        <b>Δείτε στη gallery που ακολουθεί τους προγνωστικούς χάρτες της ΕΜΥ με τον καιρό έως τη Δευτέρα:</b>
      </p>
      <slideshow>
        <figure>
          <img src="https://nb.bbend.net/media/news/2019/11/23/1031909/photos/full/40.png"/>
          <figcaption>Ο καιρός το Σάββατο</figcaption>
        </figure>
        <figure>
          <img src="https://nb.bbend.net/media/news/2019/11/23/1031909/photos/full/41.png"/>
          <figcaption>Οι μέγιστες και οι ελάχιστες θερμοκρασίες για σήμερα</figcaption>
        </figure>
        <figure>
          <img src="https://nb.bbend.net/media/news/2019/11/23/1031909/photos/full/42.png"/>
          <figcaption>Ο καιρός την Κυριακή</figcaption>
        </figure>
        <figure>
          <img src="https://nb.bbend.net/media/news/2019/11/23/1031909/photos/full/43.png"/>
          <figcaption>Οι μέγιστες και οι ελάχιστες θερμοκρασίες για την Κυριακή</figcaption>
        </figure>
        <figure>
          <img src="https://nb.bbend.net/media/news/2019/11/23/1031909/photos/full/44.png"/>
          <figcaption>Ο καιρός τη Δευτέρα</figcaption>
        </figure>
        <figure>
          <img src="https://nb.bbend.net/media/news/2019/11/23/1031909/photos/full/45.png"/>
          <figcaption>Οι μέγιστες και οι ελάχιστες θερμοκρασίες για τη Δευτέρα</figcaption>
        </figure>
        <figcaption>
          <b>GALLERY</b>
        </figcaption>
      </slideshow>
      <h3>Καιρός: Έκτακτο δελτίο ΕΜΥ</h3>
      <p>
        <b>Σύμφωνα με το έκτακτο δελτίο της ΕΜΥ, ισχυρές βροχές και καταιγίδες θα επηρεάσουν:</b>
      </p>
      <p>-Την<b> Κυριακή</b> από τις απογευματινές ώρες τα νησιά του Ιονίου, την Ήπειρο, τη δυτική Στερεά, την Πελοπόννησο και από το βράδυ την ανατολική Στερεά (συμπεριλαμβανομένης της Αττικής), την Εύβοια και πιθανώς από τη νύχτα τη Θεσσαλία.</p>
      <p>-Τη <b>Δευτέρα</b> μέχρι τις πρωινές ώρες τα νησιά του Ιονίου, τη δυτική Στερεά, τη δυτική Πελοπόννησο και πιθανώς την Ήπειρο.</p>
      <p>Μέχρι το μεσημέρι την ανατολική Πελοπόννησο, την ανατολική Στερεά, την Εύβοια, την Κρήτη, μέχρι αργά το απόγευμα τη Θεσσαλία, τις Σποράδες, τις Κυκλάδες και έως τις βραδινές ώρες τη Μακεδονία (κυρίως τη δυτική και την κεντρική). Σταδιακά από τις πρωινές ώρες τα νησιά του βορείου και ανατολικού Αιγαίου και τα Δωδεκάνησα.</p>
      <p>Την <b>Τρίτη</b> τις πρώτες πρωινές ώρες τα νησιά του ανατολικού Αιγαίου και μέχρι το μεσημέρι τα Δωδεκάνησα. Από τις μεσημβρινές ώρες την Κρήτη, πιθανώς τις Κυκλάδες και βαθμιαία από το απόγευμα εκ νέου τα Δωδεκάνησα. Ειδικότερα για την Αττική ισχυρές βροχές και καταιγίδες αναμένονται από τις βραδινές ώρες της Κυριακής μέχρι τις πρωινές ώρες της Δευτέρας</p>
      <p><b>Πολύ θυελλώδεις νότιοι άνεμοι εντάσεως 8 με 9 μποφόρ θα πνέουν την Κυριακή στα δυτικά και τη Δευτέρα στο Αιγαίο.</b> Πιθανώς στο Ιόνιο έως και τις βραδινές ώρες της Κυριακής να φτάσουν πρόσκαιρα τα 10 μποφόρ.</p>
      <p>
        <b>Δείτε στο βίντεο πώς θα «κινηθεί» το φαινόμενο:</b>
      </p>
      <figure>
        <iframe src="https://www.youtube.com/embed/GlWf1WF0iGU" width="560" height="315" data-service="Youtube" scrolling="no"/>
      </figure>
      <p>
        <b>
          <i>Δείτε όλες τις τελευταίες </i>
        </b>
        <a href="https://www.newsbomb.gr/oles-oi-eidhseis">
          <b>
            <i>Ειδήσεις</i>
          </b>
        </a>
        <b>
          <i> από την Ελλάδα και τον Κόσμο, τη στιγμή που</i>
        </b>
        <b> συμ</b>
        <b>βαίνουν,</b>
        <b>
          <i> στο Newsbomb.gr</i>
        </b>
      </p>
      <p>
        <b>Διαβάστε επίσης:</b>
      </p>
      <p>
        <b>
          <a href="https://www.newsbomb.gr/ellada/story/1031805/anadromika-pano-apo-4-dis-o-logariasmos-poioi-kai-posa-tha-paroyn-gia-kathe-xrono">Αναδρομικά: Πάνω από 4 δισ. ο… λογαριασμός! Ποιοι και πόσα θα πάρουν για κάθε χρόνο</a>
        </b>
      </p>
      <p>
        <b>
          <a href="https://www.newsbomb.gr/ellada/story/1031815/koinoniko-merisma-2019-pote-tha-dothei-fetos-deite-posa-xrimata-tha-parete">Κοινωνικό Μέρισμα 2019: Πότε θα δοθεί φέτος; Δείτε πόσα χρήματα θα πάρετε</a>
        </b>
      </p>
      <related>
        <a href="https://www.newsbomb.gr/kairos/story/1031854/merominia-ti-kairo-tha-kanei-xristoygenna-protoxronia"/>
        <a href="https://www.newsbomb.gr/ellada/story/1031881/giryonis-poios-itan-o-gigantas-poy-vaftise-to-neo-kyma-kakokairias"/>
        <a href="https://www.newsbomb.gr/kairos/story/1031857/ektakto-deltio-emy-erxontai-sfodres-kataigides-kai-thyellodeis-anemoi-pro-ton-pylon-o-giryonis"/>
      </related>
    </article>
  </body>
</html>