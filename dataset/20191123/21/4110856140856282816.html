<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.real.gr/oikonomia/arthro/daneia_dnt_kybernitiko_sxedio_gia_deuteri_proori_apopliromi_to_2020-589198/"/>
    <meta property="og:site_name" content="Real.gr"/>
    <meta property="article:published_time" content="2019-11-23T21:31:00+00:00"/>
    <meta property="og:title" content="Υπουργείο Εσωτερικών: Λύνεται το πρόβλημα έλλειψης μηχανικών στους ΟΤΑ"/>
    <meta property="og:description" content="Μία δεύτερη αποπληρωμή ακριβών δανείων του ΔΝΤ είναι ένας από τους βασικούς στόχους του ΟΔΔΗΧ (Οργανισμός Διαχείρισης Δημοσίου Χρέους) για το επόμενο έτος, εάν το σχετικό επιτοκιακό κόστος είναι ελκυστικό και υπάρξει συμφωνία με τους θεσμούς."/>
  </head>
  <body>
    <article>
      <h1>
        <a href="https://www.real.gr/oikonomia/arthro/ypourgeio_esoterikon_lynetai_to_problima_elleipsis_mixanikon_stous_ota-589197/">Υπουργείο Εσωτερικών: Λύνεται το πρόβλημα έλλειψης μηχανικών στους ΟΤΑ</a>
      </h1>
      <address><time datetime="2019-11-23T21:31:00+00:00">23 Nov 2019, 21:31</time> by <a rel="author">Καθημερινή</a></address>
      <p>
        <b>Μία δεύτερη αποπληρωμή ακριβών δανείων του ΔΝΤ είναι ένας από τους βασικούς στόχους του ΟΔΔΗΧ (Οργανισμός Διαχείρισης Δημοσίου Χρέους) για το επόμενο έτος, εάν το σχετικό επιτοκιακό κόστος είναι ελκυστικό και υπάρξει συμφωνία με τους θεσμούς.</b>
      </p>
      <p>Παράλληλα, στη δανειακή στρατηγική του 2020 περιλαμβάνεται και ο σημαντικός περιορισμός των εντόκων γραμματίων.</p>
      <p>Η διατήρηση των υψηλών ταμειακών διαθεσίμων του ελληνικού Δημοσίου, τα οποία σήμερα διαμορφώνονται στα 32 δισ. ευρώ περίπου και αποτελούν το μεγάλο "όπλο της χώρας", έτσι ώστε να μπορεί να δανείζεται με χαμηλά επιτόκια, παραμένει προτεραιότητα για τον ΟΔΔΗΧ έως την ένταξη της Ελλάδας στο κλαμπ των χωρών με επενδυτική βαθμίδα.</p>
      <p>Σύμφωνα με τον έως τώρα προγραμματισμό του ΟΔΔΗΧ, οι εκδόσεις χρέους για το 2020 μπορεί να κυμανθούν στα 7-9 δισ. ευρώ, ανάλογα με τις συνθήκες στις αγορές.</p>
    </article>
  </body>
</html>