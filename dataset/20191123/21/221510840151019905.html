<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.davidemaggio.it/archives/179833/sanremo-giovani-i-primi-cinque-finalisti"/>
    <meta property="og:site_name" content="DavideMaggio.it"/>
    <meta property="article:published_time" content="2019-11-23T21:24:00+00:00"/>
    <meta property="og:title" content="Sanremo Giovani: i primi cinque finalisti"/>
    <meta property="og:description" content="La rosa di cantanti che gareggeranno nella serata finale di Sanremo Giovani del 19 dicembre comincia a delinearsi. Durante l’appuntamento odierno con Italia Sì, si sono infatti consumate cinque sfide che hanno decretato i primi cinque finalisti, votati dalla Giuria demoscopica e dalla Commissione musicale presieduta dal direttore artistico Amadeus e composta da Claudio Fasulo, Leonardo De Amicis, Massimo Martelli e Gian Marco Mazzi."/>
  </head>
  <body>
    <article>
      <h1>Sanremo Giovani: i primi cinque finalisti</h1>
      <address><time datetime="2019-11-23T21:24:00+00:00">23 Nov 2019, 21:24</time> by <a rel="author">Saverio Capobianco</a></address>
      <figure>
        <img src="https://images.davidemaggio.it/pics3/2019/11/primi-finalisti-sremogio.jpg"/>
        <figcaption>Primi finalisti Sanremo Giovani</figcaption>
      </figure>
      <p>La rosa di cantanti che gareggeranno nella serata finale di <b><a href="https://www.davidemaggio.it/tag/sanremo_giovani">Sanremo Giovani</a></b> <b>del 19 dicembre</b> comincia a delinearsi. Durante l’appuntamento odierno con <i>Italia Sì</i>, si sono infatti consumate cinque sfide che hanno decretato i<b> primi cinque finalisti</b>, votati dalla Giuria demoscopica e dalla Commissione musicale presieduta dal direttore artistico <b>Amadeus</b> e composta da Claudio Fasulo, Leonardo De Amicis, Massimo Martelli e Gian Marco Mazzi.</p>
      <p>Si tratta di <b>Thomas</b> (“Ne 80″) che ha vinto contro Nova, di <b>Fadi</b> (“Due noi”) che ha prevalso su Raim, di <b>Fasma</b> (“Per sentirmi vivo”) che ha avuto la meglio su Federica Abbate. E ancora <b>Leo Gassman</b> (“Va bene così”) ha battuto Samuel Pietrasanta, mentre <b>Marco Sentieri</b> (“Billy Blu”) ha vinto contro Ainè. A questi finalisti se ne aggiungeranno <b>altri cinque</b>, che saranno scelti il 7 dicembre.</p>
      <p>Soltanto al termine delle quattro semifinali di <i>Italia Sì</i> si conosceranno, dunque, i <b>dieci finalisti</b> che si sfideranno durante la serata del <b>19 dicembre </b>per conquistare cinque degli otto posti disponibili per la sezione Nuove proposte del <i>Festival di Sanremo</i> 2020. Gli altri due posti saranno invece assegnati agli artisti provenienti da <i>Area Sanremo</i>, mentre uno spetta di diritto a Tecla Insolia, vincitrice di <i>Sanremo Young</i>.</p>
      <p>Thomas – Ne 80</p>
      <p>Fadi – Due noi</p>
      <p>Fasma – Per sentirmi vivo</p>
      <p>Leo Gassman – Va bene così</p>
      <p>Marco Sentieri – Billy Blu</p>
      <related>
        <h4>Articoli che potrebbero interessarti</h4>
        <a href="https://www.davidemaggio.it/archives/179635/sanremo-giovani-semifinali-italia-si-meccanismo"/>
        <a href="https://www.davidemaggio.it/archives/178527/sanremo-giovani-italia-si-ospitera-la-gara-tra-le-nuove-proposte"/>
        <a href="https://www.davidemaggio.it/archives/179591/sanremo-giovani-giuria-baudo-bonolis-chiambretti-clerici-conti"/>
        <a href="https://www.davidemaggio.it/archives/179339/sanremo-giovani-i-20-semifinalisti"/>
      </related>
    </article>
  </body>
</html>