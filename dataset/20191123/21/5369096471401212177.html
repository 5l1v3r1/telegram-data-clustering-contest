<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.to10.gr/ten-files/epikerotita/778092/sti-fylaki-viastes-tis-daskalas-vid/"/>
    <meta property="og:site_name" content="to10.gr"/>
    <meta property="article:published_time" content="2019-11-23T21:37:31+00:00"/>
    <meta property="og:title" content="Στη φυλακή οι βιαστές της δασκάλας (vid)"/>
    <meta property="og:description" content="Δύο νεαροί βίασαν δασκάλα σε κλαμπ στο Λονδίνο και... διασκέδασαν μετά την αποτρόπαια πράξη τους."/>
  </head>
  <body>
    <article>
      <h1>Στη φυλακή οι βιαστές της δασκάλας (vid)</h1>
      <h2>Δύο νεαροί βίασαν δασκάλα σε κλαμπ στο Λονδίνο και... διασκέδασαν μετά την αποτρόπαια πράξη τους.</h2>
      <address><time datetime="2019-11-23T21:37:31+00:00">23 Nov 2019, 21:37</time> by <a rel="author">to10.gr</a></address>
      <p>Ο 26χρονος Λορένζο Κονστάνζο και ο 25χρονος Φερντινάντο Ορλάντο δια της βίας έσυραν 23χρονη που ήταν υπό την επήρεια αλκοόλ στις τουαλέτες του κλαμπ The Toy Rooms, τη βίασαν και βιντεοσκόπησαν την αποτρόπαια πράξη τους ενώ στη συνέχεια… αγκαλιάστηκαν και συνέχισαν τη βραδιά τους σαν να μην συνέβη τίποτα.</p>
      <p>Ενώπιον του δικαστηρίου ζήτησαν ελαφρυντικά λόγω… διαφορετικής κουλτούρας, καθώς κατάγονται από την Ιταλία, σε μία προσπάθεια να δικαιολογήσουν πως αγκαλιάστηκαν μετά το βιασμό.</p>
      <p>
        <a href="https://www.to10.gr/basket/777724/chreose-tin-omospondia-50-000-e-gia-venzini/">
          <i>Χρέωσε την Ομοσπονδία 50.000 € για βενζίνη!</i>
        </a>
      </p>
      <p>Οι ισχυρισμοί τους δεν έπεισαν και το δικαστήριο και καταδικάστηκαν σε 7,5 χρόνια φυλάκιση.</p>
      <p>Η 23χρονη που εργάζεται σαν δασκάλα, εντοπίστηκε από θαμώνα του μαγαζιού μία ώρα μετά την επίθεση, έχοντας πολλαπλά τραύματα στο σώμα της.</p>
      <p>Η Αστυνομία έλεγξε το υλικό από 65 κάμερες ασφαλείας για να εντοπίσει τους βιαστές στο κλαμπ The Toy Rooms.</p>
      <p>Η 23χρονη ανέφερε πως δεν θυμάται τι συνέβη τη μέρα που δέχτηκε επίθεση παρά μόνο ότι «πονούσα απίστευτα, περπατούσα με το ζόρι».</p>
      <p>«Μόλις έμαθα ότι εντόπισαν δύο υπόπτους ήταν σαν να κακοποιούμε ακόμα μία φορά. Δεν είχα σκεφτεί ποτέ ότι ένας άνθρωπος θα μπορούσε να με κακοποιήσει με τόσο φριχτό τρόπο», ανέφερε.</p>
      <p>«Μετά τη δίκη έμαθα ότι με βιντεοσκόπησαν. Πλημμύρισα με συναισθήματα, πόνεσε το στομάχι μου. Οργίστηκα και ανησύχησα. Έμαθα πως γελούσαν και ήταν περήφανοι γι αυτό που μου έκαναν. Οργίστηκα και ανακατεύτηκε το στομάχι μου. Δεν μπορώ να καταλάβω πως δύο άνθρωποι μπορούν να συμπεριφερθούν σαν ζώα σε άλλους ανθρώπους και να νομίζουν ότι είναι αστείο», επεσήμανε.</p>
      <p>«Προσπαθώ να σκέφτομαι θετικά, ανακάλυψα πως έχω πολύ δύναμη μέσα μου. Τα τελευταία δύο χρόνια είχα πολλές προκλήσεις στη ζωή μου και σκέφτομαι εκείνη τη νύχτα. Έχει επηρεάσει τη ζωή μου με τρόπο που ποτέ δεν φανταζόμουν. Κανένας άνθρωπος δεν πρέπει να νιώθει πως δεν είναι ασφαλής ενώ διασκεδάζει με τους φίλους του. Προσεύχομαι για όλα τα θύματα τέτοιων επιθέσεων και προσπαθώ να παραμείνω δυνατή. Ελπίζω πως μια μέρα δεν θα νιώθω θύμα και θα είμαι περήφανη που στάθηκα δυνατή», ανέφερε.</p>
      <figure>
        <iframe src="https://www.youtube.com/embed/qO1Sbmy7RgM" width="640" height="360" data-service="Youtube" scrolling="no"/>
      </figure>
      <p>Πηγή: newsbomb.gr</p>
      <p>
        <b>
          <a href="https://www.to10.gr/ten-files/epikerotita/778092/sti-fylaki-viastes-tis-daskalas-vid/#dcomments">
            <b>ΓΡΑΨΤΕ ΤΟ ΣΧΟΛΙΟ ΣΑΣ...</b>
          </a>
        </b>
      </p>
    </article>
  </body>
</html>