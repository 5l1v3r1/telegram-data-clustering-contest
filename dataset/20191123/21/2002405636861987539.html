<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://natemat.pl/291587,serial-zawsze-warto-polsatu-show-z-wieniawa-i-rosati-mial-malo-widzow"/>
    <meta property="og:site_name" content="na:Temat"/>
    <meta property="article:published_time" content="2019-11-23T21:02:27+00:00"/>
    <meta property="og:title" content="&quot;Hit&quot; z Wieniawą i Rosati przegrał walkę o widza. Polsat pokonany przez konkurencję"/>
    <meta property="og:description" content="Mimo że serial &quot;Zawsze warto&quot; zgromadził dobre opinie, jego oglądalność pozostawia wiele do życzenia. W godzinach jego emisji Polsat zgromadził przed telewizorami najmniej widzów spośród wszystkich głównych stacji telewizyjnych. Większy sukces tytuł z Wieniawą i Rosati odniósł na platformie VOD Ipla."/>
  </head>
  <body>
    <article>
      <h1>"Hit" z Wieniawą i Rosati przegrał walkę o widza. Polsat pokonany przez konkurencję</h1>
      <address><time datetime="2019-11-23T21:02:27+00:00">23 Nov 2019, 21:02</time> by <a rel="author">Aleksandra Gersz</a></address>
      <p>Mimo że serial "Zawsze warto" zgromadził dobre opinie, jego oglądalność pozostawia wiele do życzenia. W godzinach jego emisji Polsat zgromadził przed telewizorami najmniej widzów spośród wszystkich głównych stacji telewizyjnych. Większy sukces tytuł z Wieniawą i Rosati odniósł na platformie VOD Ipla.</p>
      <figure>
        <img src="https://dmp.adform.net/dmp/profile/?pid=11397&amp;sg=tagi_kulturaipopkultura_telewizja"/>
      </figure>
      <p><a href="https://natemat.pl/283519,wieniawa-rosati-i-zielinska-w-serialu-zawsze-warto-polsat-moze-miec-hit">"Zawsze warto"</a> emitowane było w Polsacie od 4 września – wcześniej, 26 sierpnia, serial był dostępny w całości na platformie Ipla – w każdą środę o godzinie 21:10. 20 listopada widzowie obejrzali ostatni odcinek tego obyczajowego serialu o trzech zagubionych w życiu kobietach, w które wcielają się gwiazdy: Katarzyna Zielińska, <a href="https://natemat.pl/282435,serial-polsatu-zawsze-warto-julia-wieniawa-gra-prostytutke">Julia Wieniawa</a> i <a href="https://natemat.pl/285105,awantura-z-udzialem-weroniki-rosati-na-kongresie-kobiet">Weronika Rosati</a>.<br/><br/>Jednak mimo że serial był typowany przez Polsat na hit i ostro promowany przez grające w nim aktorki, jego oglądalność telewizyjna nie spełniła oczekiwań. Jak podaje portal Wirtualne Media, średnia oglądalność "Zawsze warto" wyniosła zaledwie 812 tys. widzów. Najwięcej osób obejrzało odcinek premierowy – 975 tys. Potem liczba widzów stopniowo spadała.</p>
      <figure>
        <iframe src="https://www.youtube.com/embed/UMRZArNGkb8" width="780" height="439" data-service="Youtube" scrolling="no"/>
      </figure>
      <p>Polsat włączyło w godzinie emisji najmniej widzów spośród czterech głównych stacji – miał on 5,93 proc. udział w rynku telewizyjnym. Najwięcej osób oglądało w środy wieczorem TVP i seriale "Na dobre i na złe" oraz "Na sygnale" (17,7 proc. udział w rynku), dalej uplasował się TVN z "Milionerami", "Starsza pani musi fiknąć” i <a href="https://natemat.pl/289233,edyta-gorniak-w-show-my-way-tvn-recenzja-to-nie-jest-dobra-telewizja">"My Way"</a> z Edytą Górniak (9,10 proc. udziału) i TVP (głównie sportowe transmisje, 8,78 proc.).<br/><br/>Jednak warto podkreślić, że "Zawsze warto" był hitem w VOD Ipla. "Cykl pod względem oglądalności zajmuje trzecie miejsce po reality-show 'Love Island. Wyspa miłości' i serialu 'Przyjaciółki'" – informują Wirtualne Media. Trzeba też dodać, że mimo małej oglądalności w telewizji, "Zawsze warto" przyniosło stacji Polsat 22,76 mln zł dochodów z reklam. Już zapowiedziano drugi sezon, który zadebiutuje na Polsacie w tej samej ramówce w sezonie wiosennym 2020 roku. <br/><br/><br/><i>źródło: <a href="https://www.wirtualnemedia.pl/artykul/ogladalnosc-zawsze-warto-polsat-przegral-z-konkurencja-2-sezon">Wirtualne Media</a></i></p>
    </article>
  </body>
</html>