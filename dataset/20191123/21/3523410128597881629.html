<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641646/%D8%B1%D8%A7%D8%A8%D8%B7-%D8%AF%D8%A7%D8%B9%D8%B4-%D8%A8%D8%A7-%D8%A7%D9%81%D8%B1%D8%A7%D8%B7%E2%80%8C%DA%AF%D8%B1%D8%A7%DB%8C%D8%A7%D9%86-%D9%81%DB%8C%D9%84%DB%8C%D9%BE%DB%8C%D9%86%DB%8C-%DA%A9%D8%B4%D8%AA%D9%87-%D8%B4%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-23T21:43:00+00:00"/>
    <meta property="og:title" content="رابط داعش با افراط‌گرایان فیلیپینی کشته شد"/>
    <meta property="og:description" content="مقامات ارتش فیلیپین از کشته شدن یک مقام ارشد داعش در این کشور که نقش مهمی در آموزش تروریست‌ها را بر عهده داشت، خبر دادند."/>
  </head>
  <body>
    <article>
      <h1>
        <a href="https://www.bultannews.com/fa/news/641646/%D8%B1%D8%A7%D8%A8%D8%B7-%D8%AF%D8%A7%D8%B9%D8%B4-%D8%A8%D8%A7-%D8%A7%D9%81%D8%B1%D8%A7%D8%B7%E2%80%8C%DA%AF%D8%B1%D8%A7%DB%8C%D8%A7%D9%86-%D9%81%DB%8C%D9%84%DB%8C%D9%BE%DB%8C%D9%86%DB%8C-%DA%A9%D8%B4%D8%AA%D9%87-%D8%B4%D8%AF">رابط داعش با افراط‌گرایان فیلیپینی کشته شد</a>
      </h1>
      <h2>مقامات ارتش فیلیپین از کشته شدن یک مقام ارشد داعش در این کشور که نقش مهمی در آموزش تروریست‌ها را بر عهده داشت، خبر دادند.</h2>
      <address><time datetime="2019-11-23T21:43:00+00:00">23 Nov 2019, 21:43</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، مقامات نظامی <b>فیلیپین</b> روز جمعه از <b>کشته</b> شدن یکی از عناصر ارشد داعش که از وی به عنوان رابط بین این گروه تروریستی و افراط‌گرایان این کشور یاد شده، خبر دادند.</p>
      <p>به نوشته خبرگزاری «آسوشیتدپرس»، «طاها جمسه» با نام مستعار «ابو طاها» روز جمعه در جریان درگیری بین نیروهای دولتی در جنگل‌های شهر «پاتیکول» در استان «سولو » کشته شده است.</p>
      <p>این منطقه سال جاری میلادی شاهد عملیات‌های تروریستی نیروهای وابسته به داعش بود. در یک نمونه، ۷ بهمن ماه ۱۳۹۷ حمله انتحاری در یک کلیسای جامع ۲۳ کشته بر جای گذاشت.</p>
      <p>این حادثه چند روز پس از برگزاری همه‌پرسی برای خودمختاری ناحیه مسلمان‌نشین بنگسامورو رخ داد که پاسخ رأی‌دهندگان به آن رای قاطع «آری» بود. </p>
      <p>مقامات فیلیپینی درباره کشته شدن ابوطاها گفتند که او نحوه ساخت بمب را به افراطگرایان یاد می‌داد و مترجم عربی آن‌ها بود. ابوطاها همچنین منابع مالی خارج از این کشور را به دست نیروهای وابسته به داعش در فیلیپین می‌رساند.</p>
      <p>گروه تروریستی داعش شهریور ماه نیز مسئولیت انفجار در بازاری واقع در جنوب فیلیپین را که دستکم هفت زخمی برجا گذاشت، برعهده گرفت. </p>
    </article>
  </body>
</html>