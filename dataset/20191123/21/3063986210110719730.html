<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kalerkantho.com/online/country-news/2019/11/23/842670"/>
    <meta property="og:site_name" content="কালের কণ্ঠ"/>
    <meta property="article:published_time" content="2019-11-23T21:02:00+00:00"/>
    <meta property="og:title" content="বেতাগীতে প্রশাসনের তৎপরতায় বাল্যবিয়ে পণ্ড"/>
    <meta property="og:description" content="বরগুনার বেতাগীতে প্রশাসনের তৎপরতায় একটি বাল্যবিবাহ পণ্ড হয়েছে। উপজেলার পুটিয়াখালী সরকারি আবাসনে মো. খোকন ফকিরের মেয়ে আখি আক্তারকে (১৫) বিয়ে দেওয়ার আয়োজন করে পুটিয়াখালী গ্রামের বাসিন্দা মো. জহিরুল সিকদারের ছেলে মো. রাসেল সিকদারের সাথে। গোপন সংবাদ পেয়ে গতকাল শুক্রবার রাতে উপজেলা নির্বাহী অফিসার মো. রাজীব আহসানের নেতৃত্বে ঘটনাস্থলে পৌঁছানোর পূর্বেই বিয়ে বন্ধ করে বর পক্ষ ও কাজী পালিয়ে যায়। কনের পরিবার বিয়ের কথা অস্বীকার করলেও ঘরে পাওয়া যায় বিয়ের আলামত। ঘটনাস্থল থেকে উদ্ধার করা হয়েছে  কনের নকল জন্ম সনদ। এ সময় উপস্থিত ছিলেন উপজেলা সমাজসেবা কর্মকর্তা মো. শাহিনুর রহমান, উপজেলা শিক্ষা একাডেমি সুপারভাইজার মাসুদুর রহমান, বেতাগী থানার এএসআই মো. সবুজ, বেতাগী প্রেস ক্লাব সাধারণ সম্পাদক ও কালের কণ্ঠের উপজেলা প্রতিনিধি স্বপন কুমার ঢালী, দপ্তর সম্পাদক অলি আহমেদ, যুগান্তর প্রতিনিধি শফিকুল ইসলাম ইরান ও আনসার ভিডিপি দলনেতা সুকদেব হাওলাদার। উপজেলা নির্বাহী অফিসার মো. রাজীব আহসান বলেন, পূর্ণ বয়স হওয়ার আগে মেয়ের বিয়ে দেবেন না মর্মে মেয়ের মা মুচলেকা দিয়েছেন।"/>
  </head>
  <body>
    <article>
      <h1>বেতাগীতে প্রশাসনের তৎপরতায় বাল্যবিয়ে পণ্ড</h1>
      <address><time datetime="2019-11-23T21:02:00+00:00">23 Nov 2019, 21:02</time> by <a rel="author">বেতাগী (বরগুনা) প্রতিনিধি</a></address>
      <p>বরগুনার বেতাগীতে প্রশাসনের তৎপরতায় একটি বাল্যবিবাহ পণ্ড হয়েছে। উপজেলার পুটিয়াখালী সরকারি আবাসনে মো. খোকন ফকিরের মেয়ে আখি আক্তারকে (১৫) বিয়ে দেওয়ার আয়োজন করে পুটিয়াখালী গ্রামের বাসিন্দা মো. জহিরুল সিকদারের ছেলে মো. রাসেল সিকদারের সাথে।</p>
      <p>গোপন সংবাদ পেয়ে গতকাল শুক্রবার রাতে উপজেলা নির্বাহী অফিসার মো. রাজীব আহসানের নেতৃত্বে ঘটনাস্থলে পৌঁছানোর পূর্বেই বিয়ে বন্ধ করে বর পক্ষ ও কাজী পালিয়ে যায়। কনের পরিবার বিয়ের কথা অস্বীকার করলেও ঘরে পাওয়া যায় বিয়ের আলামত। ঘটনাস্থল থেকে উদ্ধার করা হয়েছে  কনের নকল জন্ম সনদ।</p>
      <p>এ সময় উপস্থিত ছিলেন উপজেলা সমাজসেবা কর্মকর্তা মো. শাহিনুর রহমান, উপজেলা শিক্ষা একাডেমি সুপারভাইজার মাসুদুর রহমান, বেতাগী থানার এএসআই মো. সবুজ, বেতাগী প্রেস ক্লাব সাধারণ সম্পাদক ও কালের কণ্ঠের উপজেলা প্রতিনিধি স্বপন কুমার ঢালী, দপ্তর সম্পাদক অলি আহমেদ, যুগান্তর প্রতিনিধি শফিকুল ইসলাম ইরান ও আনসার ভিডিপি দলনেতা সুকদেব হাওলাদার।</p>
      <p>উপজেলা নির্বাহী অফিসার মো. রাজীব আহসান বলেন, পূর্ণ বয়স হওয়ার আগে মেয়ের বিয়ে দেবেন না মর্মে মেয়ের মা মুচলেকা দিয়েছেন।</p>
    </article>
  </body>
</html>