<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/k%ce%ac%cf%84%ce%b9-%ce%b4%ce%b5%ce%bd-%cf%80%ce%ac%ce%b5%ce%b9-%ce%ba%ce%b1%ce%bb%ce%ac-%cf%83%ce%b5-%ce%b1%cf%85%cf%84%ce%ae-%cf%84%ce%b7%ce%bd-%cf%87%cf%8e%cf%81%ce%b1-%ce%ba%ce%bf%cf%83%ce%bc.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-23T21:52:43+00:00"/>
    <meta property="og:title" content="Kάτι δεν πάει καλά σε αυτή την χώρα! – Κοσμοσυρροή στην Θεσ/νίκη για την ξενάγηση στο «σπίτι» των Μασόνων"/>
    <meta property="og:description" content="Oυρές εκατοντάδων μέτρων σχημάτισαν οι Θεσσαλονικείς που θέλησαν να δουν το εσωτερικό του Τεκτονικού Μεγάρου Θεσσαλονίκης."/>
  </head>
  <body>
    <article>
      <h1>Kάτι δεν πάει καλά σε αυτή την χώρα! – Κοσμοσυρροή στην Θεσ/νίκη για την ξενάγηση στο «σπίτι» των Μασόνων</h1>
      <address>
        <time datetime="2019-11-23T21:52:43+00:00">23 Nov 2019, 21:52</time>
      </address>
      <p>Oυρές εκατοντάδων μέτρων σχημάτισαν οι Θεσσαλονικείς που θέλησαν να δουν το εσωτερικό του Τεκτονικού Μεγάρου Θεσσαλονίκης.</p>
      <p>Σύμφωνα με το<b> thestival.gr</b>, το πλαίσιο του Open House Thessaloniki οι Μασόνοι της πόλης αποφάσισαν να ανοίξουν τις πόρτες του Μεγάρου τους στο κοινό. Από το πρωί του Σαββάτου πλήθος κόσμου συγκεντρώθηκε έξω από το Τεκτονικό Μέγαρο στην οδό Φιλικής Εταιρείας, στο κέντρο της Θεσσαλονίκης, για να ξεναγηθεί στο εσωτερικό του.</p>
      <p>Οι πόρτες του Μεγάρου θα είναι ανοιχτές για το κοινό μέχρι τις πέντε το απόγευμα και αύριο Κυριακή από τις έντεκα το πρωί έως και τις πέντε το απόγευμα. Όσοι θελήσουν να επισκεφτούν τον Ναό των Μασόνων για ένα στόρι στο Instagram ας μην μπουν στον κόπο καθώς οι οδηγίες των ξεναγών είναι ξεκάθαρες: απαγορεύεται η φωτογράφηση και η βιντεοσκόπηση εντός της Μασονικής Στοάς.</p>
      <p>Το τεκτονικό Μέγαρο άρχισε να χτίζεται το 1932. Πρόκειται για ένα μεγαλοπρεπές κτίριο εκλεκτιστικής αρχιτεκτονικής. Το 1935 αποπερατώθηκε η ανατολική πλευρά όπου σήμερα στεγάζεται ο κινηματογράφος «Μακεδονικόν». Ανακαινίστηκε μετά το 1978 και πλέον στεγάζει όλες τις τεκτονικές ομάδες της Θεσσαλονίκης.</p>
      <figure>
        <img src="https://www.ethnos.gr/sites/default/files/styles/normal/public/images/2019/11/oures_masonry.jpg?itok=3YxMza7F"/>
      </figure>
    </article>
  </body>
</html>