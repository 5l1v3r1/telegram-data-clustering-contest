<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641339/%D8%AD%DA%A9%D9%85-%D9%85%D8%B9%D8%A7%D9%85%D9%84%D9%87-%D8%B5%D9%88%D8%B1%DB%8C-%D8%A8%D8%B1%D8%A7%DB%8C-%D9%81%D8%B1%D8%A7%D8%B1-%D8%A7%D8%B2-%D8%AF%D8%B3%D8%AA-%D8%B7%D9%84%D8%A8%DA%A9%D8%A7%D8%B1%D8%A7%D9%86-%DA%86%DB%8C%D8%B3%D8%AA"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-23T21:57:00+00:00"/>
    <meta property="og:title" content="حکم معامله صوری برای فرار از دست طلبکاران چیست؟"/>
    <meta property="og:description" content="بر اساس قانون معامله‌ صوری که به قصد فرار از دست طلبکاران انجام شود و به واسطه آن اموال بدهکار به نام نزدیکان او بخورد، جرم است."/>
  </head>
  <body>
    <article>
      <h1>
        <a href="https://www.bultannews.com/fa/news/641339/%D8%AD%DA%A9%D9%85-%D9%85%D8%B9%D8%A7%D9%85%D9%84%D9%87-%D8%B5%D9%88%D8%B1%DB%8C-%D8%A8%D8%B1%D8%A7%DB%8C-%D9%81%D8%B1%D8%A7%D8%B1-%D8%A7%D8%B2-%D8%AF%D8%B3%D8%AA-%D8%B7%D9%84%D8%A8%DA%A9%D8%A7%D8%B1%D8%A7%D9%86-%DA%86%DB%8C%D8%B3%D8%AA">حکم معامله صوری برای فرار از دست طلبکاران چیست؟</a>
      </h1>
      <h2>بر اساس قانون معامله‌ صوری که به قصد فرار از دست طلبکاران انجام شود و به واسطه آن اموال بدهکار به نام نزدیکان او بخورد، جرم است.</h2>
      <address><time datetime="2019-11-23T21:57:00+00:00">23 Nov 2019, 21:57</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، گاهی اوقات افراد برای آن که از دست طلبکاران خود فرار کنند و نخواهند که بدهی‌های خود را پرداخت کنند، به قصد فرار اموال خود را طی یک معامله صوری به نام اقوام ردیف اول خود می‌زنند.</p>
      <p>این معامله که صوری انجام می‌شود برای آن است که فرد دادگاه را فریب دهد که مالی برای تسلیم ندارد و به طلبکاران خود بگوید که مالی ندارد تا بتواند بدهی آن‌ها را پس دهد.</p>
      <p>اما انجام این معامله آنقدر‌ها هم که از نام آن می‌آید راحت نیست، زیرا دادگاه به طور کامل متوجه معامله صوری می‌شود و اگر بفهمد که معامله به قصد فرار از دست طلبکاران انجام شده و خودرو یا ملک به نام اعضای درجه یک خانواده شده ممکن است معامله را باطل کند.</p>
      <p>اگر این معامله صوری در تاریخی انجام شده باشد که پرونده دعوا در دادگاه مطرح شده در آن صورت دادگاه معامله را باطل می‌کند، زیرا کاملاً مشخص است که معامله هنگام وقوع شکایت طلبکاران تنظیم شده است.</p>
      <p>در صورت باطل شدن معامله صوری، اگر ذی‌نفع شکایت کند فرد متخلف به دلیل فرار از پرداخت بدهی خود به ۴ ماه تا ۲ سال حبس محکوم می‌شود.</p>
    </article>
  </body>
</html>