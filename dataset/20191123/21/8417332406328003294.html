<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.adressa.no/nyheter/innenriks/2019/11/23/Elektrosjokkv%C3%A5pen-og-kniv-beslaglagt-etter-sl%C3%A5sskamp-i-Bergen-20462190.ece"/>
    <meta property="og:site_name" content="adressa.no"/>
    <meta property="article:published_time" content="2019-11-23T21:23:35+00:00"/>
    <meta property="og:title" content="Elektrosjokkvåpen og kniv beslaglagt etter slåsskamp i Bergen"/>
    <meta property="og:description" content="Bevæpnet politi rykket lørdag kveld ut til en slåsskamp i Bergen sentrum. Det er beslaglagt elektrosjokkvåpen og kniv etter slåsskampen."/>
  </head>
  <body>
    <article>
      <h1>Elektrosjokkvåpen og kniv beslaglagt etter slåsskamp i Bergen</h1>
      <address><time datetime="2019-11-23T21:23:35+00:00">23 Nov 2019, 21:23</time> by <a rel="author">(NTB) NTB</a></address>
      <p>Bevæpnet politi rykket lørdag kveld ut til en slåsskamp i Bergen sentrum. Det er beslaglagt elektrosjokkvåpen og kniv etter slåsskampen.</p>
      <aside><a href="https://www.adressa.no/nyheter/innenriks/2019/11/23/javascript:void(0);">Del denne artikkelen på Facebook</a> <a href="https://www.adressa.no/nyheter/innenriks/2019/11/23/javascript:void(0);">Del denne artikkelen på Twitter</a> <a href="https://www.adressa.no/nyheter/innenriks/2019/11/23/javascript:void(0);">Del denne artikkelen på e-post</a></aside>
      <p>– De skal ha kastet ting på hverandre. Det ble nevnt at en av dem hadde en taser (elektrosjokkvåpen, red.anm.), sier operasjonsleder Terje Magnussen til <a href="https://www.ba.no/nyheter/politi/kriminalitet-og-rettsvesen/slasskamp-i-sentrum-de-involverte-skal-ha-hatt-strompistol-kjetting-og-kniv/s/5-8-1181171">Bergensavisen</a>.</p>
      <p>Politiet fikk i 21-tiden lørdag flere meldinger om slåsskampen på Nedre Korskirkeallmenningen.</p>
      <p>Politiet opplyser på Twitter at de har pågrepet en mann på 39 år. Han blir anmeldt for kroppskrenking, bæring av kniv på offentlig sted og besittelse av narkotika.</p>
      <p>En mann på 29 år er anmeldt for bæring av elektrosjokkvåpen og kniv på offentlig sted, og han er gitt pålegg om å forlate sentrum.</p>
      <p>Ingen ble skadd i slagsmålet, ifølge politiet.</p>
      <p>(©NTB)</p>
    </article>
  </body>
</html>