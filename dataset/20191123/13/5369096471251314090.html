<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.to10.gr/podosfero/777546/niki-anatropi-gia-tin-k19-tou-olybiakou/"/>
    <meta property="og:site_name" content="to10.gr"/>
    <meta property="article:published_time" content="2019-11-23T13:22:30+00:00"/>
    <meta property="og:title" content="Νίκη με ανατροπή για την Κ19 του Ολυμπιακού"/>
    <meta property="og:description" content="Η Κ19 του Ολυμπιακού βρέθηκε πίσω στο σκορ από τον Πανιώνιο στους Τράχωνες, όμως με δυο γκολ προς το φινάλε του αγώνα κατάφερε να κάνει την ανατροπή (2-1) και να φύγει με τους τρεις βαθμούς της νίκης."/>
  </head>
  <body>
    <article>
      <h1>Νίκη με ανατροπή για την Κ19 του Ολυμπιακού</h1>
      <h2>Η Κ19 του Ολυμπιακού βρέθηκε πίσω στο σκορ από τον Πανιώνιο στους Τράχωνες, όμως με δυο γκολ προς το φινάλε του αγώνα κατάφερε να κάνει την ανατροπή (2-1) και να φύγει με τους τρεις βαθμούς της νίκης.</h2>
      <address><time datetime="2019-11-23T13:22:30+00:00">23 Nov 2019, 13:22</time> by <a rel="author">to10.gr</a></address>
      <p>Νίκη με ανατροπή για την Κ19 του Ολυμπιακού στους Τράχωνες.</p>
      <p>Παρά το γεγονός πως οι «ερυθρόλευκοι» βρέθηκαν πίσω στο σκορ απέναντι στον Πανιώνιο, δυο γκολ προς το τέλος της αναμέτρησης κατάφεραν να αντιστρέψουν την κατάσταση και να επιτρέψουν στο σύνολο του Αντώνη Νικοπολίδη να «αποδράσει» με τους τρεις βαθμούς της νίκης.</p>
      <p>
        <a href="https://www.to10.gr/podosfero/superleague/777419/plano-martins-gia-diplo-stin-platia/">
          <i>Το πλάνο Μαρτίνς για το διπλό στην Πλατεία</i>
        </a>
      </p>
      <p>Στο πρώτο ημίχρονο, οι δυο ομάδες κινήθηκαν σε χαμηλά επίπεδα, με καμία από τις δυο να μην είναι σε θέση να παραβιάσει την αντίπαλη εστία. Τα πράγματα, όμως, άλλαξαν άρδην στο δεύτερο μέρος και συγκεκριμένα στο 73′, όταν ο Μοντρίχα έκανε το 1-0 για τους γηπεδούχους.</p>
      <p>Οι παίκτες του Ολυμπιακού, πάντως, δεν φάνηκε να επηρεάστηκαν από το γκολ του Πανιώνιου και κατάφεραν να απαντήσουν μόλις έξι λεπτά αργότερα.</p>
      <p>Στο 79’ ο Μαρίνος κατάφερε να φέρει το παιχνίδι στα ίσια, ενώ η ανατροπή για τους «ερυθρόλευκους» ολοκληρώθηκε στο 85ο λεπτό, με τον Μπουλάρι να στέλνει την μπάλα στα δίχτυα για το τελικό 1-2!</p>
      <p>Αξίζει να αναφερθεί πως οι παίκτες του Ολυμπιακού αφιέρωσαν τα γκολ της νίκης στον Πάρη Ντουμάνη που τραυματίστηκε τις προηγούμενες μέρες και θα μείνει για πολύ καιρό εκτός αγωνιστικής δράσης.</p>
      <p>
        <b>
          <a href="https://www.to10.gr/podosfero/777546/niki-anatropi-gia-tin-k19-tou-olybiakou/#dcomments">
            <b>ΓΡΑΨΤΕ ΤΟ ΣΧΟΛΙΟ ΣΑΣ...</b>
          </a>
        </b>
      </p>
    </article>
  </body>
</html>