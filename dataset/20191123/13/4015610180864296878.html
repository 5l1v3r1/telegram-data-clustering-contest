<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportal.bg/news.php?news=815772"/>
    <meta property="og:site_name" content="Sportal.bg"/>
    <meta property="article:published_time" content="2019-11-23T13:29:00+00:00"/>
    <meta property="og:title" content="Четири волейболни двубоя днес"/>
    <meta property="og:description" content="Четири срещи предлага волейболната програма в съботния ден (23 ноември). Ще се изиграят три мача от седми кръг на НВЛ-жени и един от шести кръг на ..."/>
  </head>
  <body>
    <article>
      <h1>Четири волейболни двубоя днес</h1>
      <address><time datetime="2019-11-23T13:29:00+00:00">23 Nov 2019, 13:29</time> by <a rel="author">SPORTAL.BG</a></address>
      <p>Четири срещи предлага волейболната програма в съботния ден (23 ноември). Ще се изиграят три мача от седми кръг на НВЛ-жени и един от шести кръг на Суперлигата при мъжете. </p>
      <p>Първият двубой среща отборите на Перун (Варна) и Раковски (Димитровград), които заемат съответно седмата и осмата позиция в класирането с 4 и 0 точки. Волейболистките от Димитровград имат три поредни загуби в последните срещи. </p>
      <p>Два часа по-късно шампионките от Марица излизат срещу третия в класирането ЦСКА. "Жълто-сините" нямат загубен гейм и до момента са с пълен актив от 15 точки (3 победи), "червените" са с 10 точки (4 успеха, 1 поражение). </p>
      <p>В 18:00 ч. Казанлък Волей приема Берое (Стара Загора). "Розите" и "зелено-белите" имат еднакъв актив на сметките си, като балансът на първите е 3 победи и 2 загуби, вторите са с 2 успеха и 3 поражения. </p>
      <p>Половин час по-късно стартира и последната битка от седми кръг от Суперлигата - между носителя на Купата и Суперкупата на България Хебър (Пазарджик) и завърналият се в елита Арда (Кърджали). "Тигрите" са с 16 точки - от шест поредни успеха, два от които петгеймови. Кърджалийци от своя страна имат само една победа - над Славия, и пет поражения и 4 точки.</p>
    </article>
  </body>
</html>