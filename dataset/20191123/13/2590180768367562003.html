<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.somoynews.tv/pages/details/184987/%E0%A6%B0%E0%A7%8B%E0%A6%B9%E0%A6%BF%E0%A6%99%E0%A7%8D%E0%A6%97%E0%A6%BE-%E0%A6%B8%E0%A6%82%E0%A6%95%E0%A6%9F%E0%A7%87%E0%A6%B0-%E0%A6%B0%E0%A6%BE%E0%A6%9C%E0%A6%A8%E0%A7%88%E0%A6%A4%E0%A6%BF%E0%A6%95-%E0%A6%B8%E0%A6%AE%E0%A6%BE%E0%A6%A7%E0%A6%BE%E0%A6%A8-%E0%A6%AA%E0%A7%8D%E0%A6%B0%E0%A7%9F%E0%A7%87%E0%A6%BE%E0%A6%9C%E0%A6%A8--%E0%A6%AC%E0%A6%BE%E0%A6%A8-%E0%A6%95%E0%A6%BF-%E0%A6%AE%E0%A7%81%E0%A6%A8"/>
    <meta property="og:site_name" content="somoynews.tv"/>
    <meta property="article:published_time" content="2019-11-23T13:17:00+00:00"/>
    <meta property="og:title" content="রোহিঙ্গা সংকটের রাজনৈতিক সমাধান প্রয়োজন : বান কি মুন"/>
    <meta property="og:description" content="বাংলাদেশের একার পক্ষে রোহিঙ্গা সংকট সমাধান সম্ভব নয় বলে মন্তব্য করেছেন জাত..."/>
  </head>
  <body>
    <article>
      <h1>রোহিঙ্গা সংকটের রাজনৈতিক সমাধান প্রয়োজন : বান কি মুন</h1>
      <address><time datetime="2019-11-23T13:17:00+00:00">23 Nov 2019, 13:17</time> by <a rel="author">সময় সংবাদ</a></address>
      <p><b>বাংলাদেশের একার পক্ষে রোহিঙ্গা সংকট সমাধান সম্ভব নয় বলে মন্তব্য করেছেন জাতিসংঘের সাবেক মহাসচিব বান কি মুন। তিনি বলেন, ‘রোহিঙ্গা সংকটের রাজনৈতিকভাবে সমাধান প্রয়োজন।’</b><br/><br/>শনিবার (২৩ নভেম্বর) রাজধানীর হোটেল রেডিসনে পররাষ্ট্রমন্ত্রী ড. এ কে আব্দুল মোমেনের সঙ্গে বৈঠক শেষে বান কি মুন সাংবাদিকদের এ কথা বলেন।<br/><br/>বান কি মুন আরও বলেন, ‘রোহিঙ্গাদের স্বেচ্ছায় ও নিরাপদে মিয়ানমারে ফেরার বিষয়টি নিশ্চিত করতে হবে।’<br/><br/>সম্প্রতি ঝড়, বন্যা মোকাবিলায় বাংলাদেশ দারুণ ভূমিকা পালন করছে বলেও মন্তব্য করেন জাতিসংঘের সাবেক ্।<br/><br/>পররাষ্ট্রমন্ত্রী ড. এ কে আব্দুল মোমেন বলেন, বান কি মুনের সঙ্গে বৈঠকে রোহিঙ্গা, জলবায়ু পরিবর্তন, এসডিজি ইত্যাদি বিষয়ে আলোচনা হয়েছে।’<br/><br/>গতকাল শুক্রবার ঢাকায় আসেন জাতিসংঘের সাবেক মহাসচিব বান কি মুন। শনিবার (২৩ নভেম্বর) আর্মি স্টেডিয়ামে ব্র্যাক বিশ্ববিদ্যালয়ের ১৩তম সমাবর্তনে অংশ নেওয়ার কথা রয়েছে তার।</p>
    </article>
  </body>
</html>