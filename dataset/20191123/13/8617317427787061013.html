<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dutchcowboys.nl/nieuws/1-op-5-autobezitters-heeft-geen-idee-van-kosten"/>
    <meta property="og:site_name" content="DutchCowboys"/>
    <meta property="article:published_time" content="2019-11-23T13:00:00+00:00"/>
    <meta property="og:title" content="1 op 5 autobezitters heeft geen idee van kosten"/>
    <meta property="og:description" content="Een vijfde van de autobezitters heeft geen idee van de maandelijkse kosten voor hun auto, zo blijkt uit onderzoek van de Consumentenbond."/>
  </head>
  <body>
    <article>
      <h1>1 op 5 autobezitters heeft geen idee van kosten</h1>
      <address><time datetime="2019-11-23T13:00:00+00:00">23 Nov 2019, 13:00</time> by <a rel="author">Irene Boskma</a></address>
      <p>De Consumentenbond deed onderzoek gedaan naar de kosten die automobilisten maandelijks aan <a href="https://www.dutchcowboys.nl/automotive/de-nieuwe-mazda3-prachtig-design-en-comfortabeler-dan-zijn-voorganger">hun auto</a> kwijt zijn. 1 op de 5 autobezitters heeft geen idee van de kosten die zij aan hun voertuig betalen. 63% weet ongeveer wat ze maandelijks kwijt zijn en slechts 17% weet dit exact. Deze kosten lopen bij een auto uiteen van € 250,- voor een 5 jaar oude Dacia Sandero tot € 1600,- per maand voor een nieuwe Mercedes-Benz.</p>
      <p>Bij de berekening is uitgegaan van een gemiddelde van 15.000 kilometers per jaar. De prijzen voor brandstof en premies voor de verzekering zijn in het laatste jaar flink gestegen.</p>
      <h3>Liever eigen auto dan leaseauto</h3>
      <p>Het grootste deel van de Nederlandse automobilisten geeft de voorkeur aan een eigen auto boven een leaseauto. Meer dan de helft van de ondervraagden wil dan ook een volgende auto met eigen geld kopen in plaats van leasen en een kwart denkt na over de aanschaf van een nieuwe auto. Steeds meer consumenten leasen privé een auto vanwege de vaste kosten en het gemak.</p>
      <p>Geld lenen voor de aanschaf van een andere auto zien steeds minder mensen zitten. Elektrische en hybride auto's winnen aan populariteit, meer dan de helft van de ondervraagden wil dat een volgende auto volledig elektrisch of hybride is.</p>
      <h3>Onduidelijke leasecontracten</h3>
      <p>Hoewel private lease in opkomst is, weten veel ondervraagden niet precies wat de regels zijn hiervoor. De meeste consumenten denken, ten onrechte, dat zij geen schadevrije jaren opbouwen als ze privé een auto leasen. In werkelijkheid ontvangen verzekerden een verklaring met opgebouwde jaren na afloop van het leasecontract. Eerder opgebouwde schadevrije jaren kunnen wel vervallen.</p>
      <p>De goedkoopste auto in het onderzoek is dus een Dacia Sandero en de duurste een Mercedes-Benz S 350 BlueTEC Prestige, waarvoor € 1600,- per maand betaald moet worden.</p>
      <p>De Consumentenbond onderzoekt jaarlijks de betrouwbaarheid en kosten van auto's. Bij de kosten valt dit jaar vooral op dat de brandstofprijzen en de verzekeringspremies sterk zijn gestegen ten opzichte van voorgaande jaren.</p>
      <h3>Prijzen openbaar vervoer stijgen sneller dan kosten voor auto</h3>
      <p>Hoewel we dus meer betalen een brandstof en verzekering, zijn de<a href="https://www.dutchcowboys.nl/nieuws/prijzen-voor-openbaar-vervoer-harder-gestegen-dan-autokosten">prijzen voor het openbaar vervoer nog sneller gestegen in de afgelopen tien jaar.</a> In september meldde het CBS dat de prijzen voor ov sneller zijn gestegen dan de autokosten. In vergelijking met 2009 lagen de prijzen in juli 2019 30 procent hoger, voor het rijden in de eigen auto is dan gemiddeld 25%.</p>
      <p>Prijzen voor het reizen met de trein, tram en metro lagen in juli 2019 bijna een kwart hoger dan in 2009. Reizen met de bus of taxi werd in diezelfde periode zelfs bijna 40 procent duurder. Vooral het laatste jaar gingen de prijzen van het openbaar vervoer omhoog. In Nederland wordt 10 keer zoveel geld uitgegeven aan autokosten als aan het openbaar vervoer.</p>
      <related>
        <h4>Lees ook:</h4>
        <a href="https://www.dutchcowboys.nl/business/een-auto-leasen-als-zzper"/>
        <a href="https://www.dutchcowboys.nl/nieuws/bij-de-consumentenbond-kun-je-nu-een-e-bike-leasen"/>
        <a href="https://www.dutchcowboys.nl/automotive/een-nieuwe-auto-kopen-of-private-leasen-zo-maak-je-de-juiste-keuze"/>
      </related>
    </article>
  </body>
</html>