<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80188441/"/>
    <meta property="og:site_name" content="Janam TV"/>
    <meta property="article:published_time" content="2019-11-23T13:28:55+00:00"/>
    <meta property="og:title" content="മാരകായുധങ്ങളുമായി നടുറോഡില്‍ ഭീകരാന്തരീക്ഷം സൃഷ്ടിച്ച അക്രമികൾ പിടിയിൽ ; തീവ്രവാദ സംഘമെന്ന് സംശയം"/>
    <meta property="og:description" content="കൊല്ലം : മാരകായുധങ്ങളുമായി നടുറോഡില്‍ ഭീകരാന്തരീക്ഷം സൃഷ്ടിച്ച അക്രമികള്‍ പോലീസ് പിടിയില്‍. കടയ്ക്കലിലാണ് സംഭവം . യൂണിവേഴ്സിറ്റി കോളേജ് വിദ്യാര്‍ത്ഥിയായ"/>
  </head>
  <body>
    <article>
      <h1>മാരകായുധങ്ങളുമായി നടുറോഡില്‍ ഭീകരാന്തരീക്ഷം സൃഷ്ടിച്ച അക്രമികൾ പിടിയിൽ ; തീവ്രവാദ സംഘമെന്ന് സംശയം</h1>
      <address><time datetime="2019-11-23T13:28:55+00:00">23 Nov 2019, 13:28</time> by <a rel="author">Janam TV Web Desk</a></address>
      <p>കൊല്ലം : മാരകായുധങ്ങളുമായി നടുറോഡില്‍ ഭീകരാന്തരീക്ഷം സൃഷ്ടിച്ച അക്രമികള്‍ പോലീസ് പിടിയില്‍. കടയ്ക്കലിലാണ് സംഭവം . യൂണിവേഴ്സിറ്റി കോളേജ് വിദ്യാര്‍ത്ഥിയായ ചിതറ മുള്ളിക്കാട് സൂര്യമംഗലത്ത് വീട്ടില്‍ അബ്ദുള്‍ മനാഫിന്റെ മകന്‍ നൗഫല്‍ (24),അബ്ദുള്‍ ഖരീമിന്റെ മകന്‍ മുഹമ്മദ് അഖ്ലഖ് എന്നിവരാണ് പിടിയിലായത്.ഇവരില്‍ നിന്ന് വിവിധയിനം മാരകായുധങ്ങളും പോലീസ് കണ്ടെടുത്തു.</p>
      <p>വെള്ളിയാഴ്ച കാറിലെത്തിയ ഒരു സംഘവുമായി ഇവര്‍ വാക്കേറ്റം നടത്തിയിരുന്നു . തുടർന്ന് മാരകായുധങ്ങളുമായി ബഹളമുണ്ടാക്കി ഭീകരാന്തരീക്ഷം സൃഷ്ടിച്ചു.നാട്ടുകാര്‍ പോലീസിനെ അറിയിച്ചതനുസരിച്ച് കടയ്ക്കല്‍ പോലീസ് എത്തിയാണ് അക്രമികളെ അറസ്റ്റ് ചെയ്തത് .എന്നാല്‍ കാറിലെത്തിയ അക്രമി സംഘം കടന്നു കളഞ്ഞു .ഇവരെക്കുറിച്ച് വിവരം ലഭ്യമായിട്ടില്ല .</p>
      <p>കടയ്ക്കല്‍ ,നിലമേല്‍ ,വളവുപച്ച പ്രദേശങ്ങളില്‍ മതതീവ്രവാദ പ്രവര്‍ത്തനങ്ങള്‍ ശക്തമാണന്ന് ഇന്‍റലിജൻസ് ചൂണ്ടിക്കാട്ടിയിട്ടുണ്ട്.ഹവാലാ പണമോ ആയുധങ്ങളോ മയക്കുമരുന്നോ കൈമാറുന്ന സംഘങ്ങളാണിവരെന്ന് സംശയിക്കപ്പെടുന്നു.തീവ്രവാദ പ്രവര്‍ത്തനത്തിനുള്ള പണം കുഴല്‍പ്പണമായാണ് എത്തിച്ചേരുന്നതെന്നുള്ള സംശയത്തിന്റെ അടിസ്ഥാനത്തില്‍ കൂടുതല്‍ അന്വേഷണം വേണ്ടിവരും.</p>
    </article>
  </body>
</html>