<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/regionalni/kitayskata-stena-v-sozopol-s-pyask-ot-morskoto-dno-407436.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-23T13:17:00+00:00"/>
    <meta property="og:title" content="&quot;Китайската стена&quot; в Созопол с пясък от морето"/>
    <meta property="og:description" content="Събарят я по нареждане на министър Ангелкова"/>
  </head>
  <body>
    <article>
      <h1>"Китайската стена" в Созопол с пясък от морето</h1>
      <address><time datetime="2019-11-23T13:17:00+00:00">23 Nov 2019, 13:17</time> by <a rel="author">сс</a></address>
      <p>Скандалната дига на централния плаж в Созопол, която събралите се на протест жителите на града нарекоха „Китайска стена“, се океаза, че е издигната с пясък от морското дъно, което е нарушение на Закона за черноморското крайбрежие.</p>
      <p>Това съобщи Флагман, цитирайки министърът на туризма Николина Ангелкова, която от сутринта е в морския град и обеща да нареди събарянето й.</p>
      <p>Това е единствения плаж по морето ни, на което са констатирани нарушения по целостта, каза Ангелкова и съобщи, че глобата за концесионера – „Ауто Фактор“ ЕООД,  по договора е 6900 лева.</p>
      <p>Това, което констатираме е, че има изкопаване на пясък от морското дъно, за да се гради дигата, което е нарушение на закона и наложи нашата намеса, каза министърът.</p>
      <p>Концесионерът преди два дни заяви, че е изградил дигата, за да предпази плажната ивица от бурни вълни през зимата. Местните хора обаче уверяват, че плажната ивица била малка и никога досега не е имало подобен проблем.  </p>
    </article>
  </body>
</html>