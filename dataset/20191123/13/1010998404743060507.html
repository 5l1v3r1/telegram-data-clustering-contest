<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/sport/statujata-na-hristos-s-futbolna-flanelka-zaradi-kopa-libertadores.html"/>
    <meta property="og:site_name" content="bTV Новините"/>
    <meta property="article:published_time" content="2019-11-23T13:36:00+00:00"/>
    <meta property="og:title" content="Статуята на Христос с футболна фланелка заради Копа Либертадорес"/>
    <meta property="og:description" content="В Бразилия нямат търпение местният &quot;Фламенго&quot; да излезе срещу &quot;Ривър Плейт&quot;"/>
  </head>
  <body>
    <article>
      <h1>Статуята на Христос с футболна фланелка заради Копа Либертадорес</h1>
      <h2>В Бразилия нямат търпение местният "Фламенго" да излезе срещу "Ривър Плейт"</h2>
      <address>
        <time datetime="2019-11-23T13:36:00+00:00">23 Nov 2019, 13:36</time>
      </address>
      <p>Христос е футболен фен и ще подкрепя "Фламенго" във финала на Копа Либертадорес днес (23 ноември). В това са убедени в Бразилия, като дори "облякоха" известната статуя в Рио де Жанейро в цветовете на местния клуб, който ще спори за трофея с аржентинския "Ривър Плейт".</p>
      <p>С помощта на мощни светлини Христос беше бързо пременен в червено и черно, като дори има емблемата на "Фламенго" на гърдите си.</p>
      <figure>
        <iframe data-src="https://twitter.com/Flamengo/status/1198021342039285760?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Мачът между бразилския тим и миналогодишните носители на трофея от "Ривър Плейт" ще се проведе в Лима, Перу. За първи път през 2019 г. съдбата на трофея ще се реши в един мач. До сега във финалите се играеше на разменено домакинство.</p>
      <p>"Фламенго" играе за първи път на финал от 35 години насам. Единствената титла на тима от турнира е от 1981 г.</p>
      <p>Противниците на бразилците - "Ривър Плейт", са побеждавали във финала 4 пъти. Ако и днес вдигнат трофея, то за първи път в своята история ще го направят в две поредни години.</p>
      <p>Срещата трябва да започне в 22:00 ч. българско време.</p>
    </article>
  </body>
</html>