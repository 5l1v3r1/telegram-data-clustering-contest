<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nooz.gr/economy/1562953/achtsiogloy-gia-asfalistiko-25-ayxisi-eisforwn-gia-to-85-twn-mi-misthwtwn"/>
    <meta property="og:site_name" content="NOOZ."/>
    <meta property="article:published_time" content="2019-11-23T13:46:00+00:00"/>
    <meta property="og:title" content="Αχτσιόγλου για Ασφαλιστικό: 25% αύξηση εισφορών για το 85% των μη μισθωτών"/>
    <meta property="og:description" content="&quot;Την ευθεία, μεγάλη και αναίτια οικονομική επιβάρυνση της συντριπτικής πλειονότητας των μη μισθωτών ανακοίνωσε σήμερα ο κ. Βρούτσης&quot; αναφέρει η πρώην υπουργός Εργασίας, Έφη Αχτσιόγλου, σχετικά με τις αλλαγές στο ασφαλιστικό."/>
  </head>
  <body>
    <article>
      <h1>Αχτσιόγλου για Ασφαλιστικό: 25% αύξηση εισφορών για το 85% των μη μισθωτών</h1>
      <address>
        <time datetime="2019-11-23T13:46:00+00:00">23 Nov 2019, 13:46</time>
      </address>
      <p>
        <b>"Την ευθεία, μεγάλη και αναίτια οικονομική επιβάρυνση της συντριπτικής πλειονότητας των μη μισθωτών ανακοίνωσε σήμερα ο κ. Βρούτσης" αναφέρει η πρώην υπουργός Εργασίας, Έφη Αχτσιόγλου, σχετικά με τις αλλαγές στο ασφαλιστικό.</b>
      </p>
      <p> "Την ευθεία, μεγάλη και αναίτια οικονομική επιβάρυνση της συντριπτικής πλειονότητας των μη μισθωτών ανακοίνωσε σήμερα ο κ. Βρούτσης" αναφέρει η πρώην υπουργός Εργασίας, <b>Έφη Αχτσιόγλου</b>, σχετικά με τις αλλαγές στο <b><a href="https://www.nooz.gr/economy/1562922/asfalistiko-oles-oi-allages-se-anadromika-oria-ilikias-kai-eisfores">ασφαλιστικό</a></b>.</p>
      <p>"Με το σχέδιο που ο ίδιος παρουσίασε η <b>κατώτατη εισφορά </b>αυξάνεται<b> από τα 175 στα 210 ευρώ </b>τον μήνα. Αυξάνονται δηλαδή <b>κατά 20% οι εισφορές για το 85% των μη μισθωτών </b>και η <b>ετήσια επιβάρυνσή τους είναι τουλάχιστον 420 ευρώ</b>" τονίζει η κ. Αχτσιόγλου και σημειώνει:</p>
      <p>"Το σχέδιο της κυβέρνησης της ΝΔ ευνοεί μόνο μία<b> απειροελάχιστη ελίτ </b>εις βάρος του 85% των μη μισθωτών".</p>
      <p>"Η δήθεν «ελεύθερη» επιλογή ασφαλιστικής κλάσης που διαφημίζει ο κ. Βρούτσης πολύ απλά σημαίνει μεγάλη μείωση εισφορών για τα πολύ υψηλά εισοδήματα και μεγάλη επιβάρυνση των χαμηλότερων εισοδημάτων. Η κοροϊδία επιβεβαιώνεται και από το γεγονός ότι προαιρετική καταβολή υψηλότερων εισφορών για υψηλότερη σύνταξη υπάρχει, καθώς νομοθετήθηκε επί ΣΥΡΙΖΑ" αναφέρει.</p>
      <p>"Αυτό δεν είναι απλώς επιβάρυνση αλλά η απόλυτη <b>εξαπάτηση </b>της <b>μεσαίας τάξης </b>και των <b>χαμηλότερων εισοδημάτων</b>. Που όσα κατά παραγγελία πρωτοσέλιδα και αν διαμορφωθούν θα το διαπιστώσουν σύντομα στην τσέπη τους" καταλήγει.</p>
      <related>
        <a href="https://www.nooz.gr/economy/1562922/asfalistiko-oles-oi-allages-se-anadromika-oria-ilikias-kai-eisfores"/>
        <a href="https://www.nooz.gr/economy/1561637/asfalistiko-eleytheri-epilogi-eisforwn-gia-toys-asfalismenoys"/>
        <a href="https://www.nooz.gr/economy/1560935/asfalistiko-pws-tha-diamorfwthoyn-oi-eisfores-gia-toys-eleytheroys-epaggelmaties"/>
      </related>
    </article>
  </body>
</html>