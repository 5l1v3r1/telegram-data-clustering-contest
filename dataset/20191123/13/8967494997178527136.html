<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hln.be/showbizz/johnny-logan-de-enige-artiest-die-twee-keer-het-songfestival-won-als-laatste-toegevoegd-aan-line-up-songfestivalfeest~afa7dc05/"/>
    <meta property="og:site_name" content="HLN"/>
    <meta property="article:published_time" content="2019-11-23T13:00:42+00:00"/>
    <meta property="og:title" content="Johnny Logan, de enige artiest die twee keer het Songfestival won, als laatste toegevoegd aan line-up ‘Songfestivalfeest’"/>
    <meta property="og:description" content="Johnny Logan is toegevoegd aan de line-up van ‘Het Grote Songfestivalfeest’ in de Ziggo Dome. De Ierse zanger won tweemaal het liedjesspektakel en mag daarom niet ontbreken op 15 december in Amster..."/>
  </head>
  <body>
    <article>
      <h1>Johnny Logan, de enige artiest die twee keer het Songfestival won, als laatste toegevoegd aan line-up ‘Songfestivalfeest’</h1>
      <address><time datetime="2019-11-23T13:00:42+00:00">23 Nov 2019, 13:00</time> by <a rel="author">Redactie</a></address>
      <p>
        <b>Johnny Logan is toegevoegd aan de line-up van ‘Het Grote Songfestivalfeest’ in de Ziggo Dome. De Ierse zanger won tweemaal het liedjesspektakel en mag daarom niet ontbreken op 15 december in Amsterdam. 23 winnaars van het Songfestival komen dan samen voor een heuse show.</b>
      </p>
      <p>Logan won in 1980 in Den Haag het Songfestival voor de eerste keer. Dat deed hij met ‘What's Another Year’. Zeven jaar later was het opnieuw raak voor de Ier. Toen werd zijn ‘Hold Me Now’ als beste inzending gekozen. In 1992 schreef Logan het nummer ‘Why me?’ voor Linda Martin. De zangeres won en dat betekende dat Logan drie overwinningen op zijn naam heeft staan. Dat is nog door geen enkele andere artiest gepresteerd.</p>
      <p>Andere winnaars van het liedjesfestijn die in Amsterdam het podium beklimmen zijn Katrina and the Waves, Nicole, Dana International en de Nederlandse winnaars Lenny Kuhr en Getty Kaspers van Teach-In. Met Logan erbij is de line-up compleet.</p>
    </article>
  </body>
</html>