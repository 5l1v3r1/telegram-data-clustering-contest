<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nuovaperiferia.it/attualita/maltempo-in-piemonte-e-allerta-rossa/"/>
    <meta property="og:site_name" content="La Nuova Periferia"/>
    <meta property="article:published_time" content="2019-11-23T13:47:11+00:00"/>
    <meta property="og:title" content="Maltempo in Piemonte, è allerta rossa"/>
    <meta property="og:description" content="Peggiora la situazione idrogeologica in Piemonte, dove le previsioni del Centro funzionale di Arpa Piemonte segnalano, a causa della persistenza del maltempo, il passaggio all’allerta rossa."/>
  </head>
  <body>
    <article>
      <h1>Maltempo in Piemonte, è allerta rossa</h1>
      <h2>I volontari continuano a lavorare sul territorio, sia quelli dei gruppi comunali, sia quelli del Coordinamento regionale, del Corpo Aib e dell’Associazione nazionale Alpini.</h2>
      <address>
        <time datetime="2019-11-23T13:47:11+00:00">23 Nov 2019, 13:47</time>
      </address>
      <p>Maltempo in Piemonte, è allerta rossa. Peggiora la situazione idrogeologica in Piemonte, dove le previsioni del Centro funzionale di Arpa Piemonte segnalano, a causa della persistenza del maltempo, il passaggio all’allerta rossa.</p>
      <h3>Maltempo in Piemonte</h3>
      <p>Maltempo in Piemonte, è allerta rossa. Peggiora la situazione idrogeologica in Piemonte, dove le previsioni del Centro funzionale di Arpa Piemonte segnalano, a causa della persistenza del maltempo, il passaggio all’allerta rossa.nelle zone della Val Sesia (Vc), Cervo (Bi), Chiusella, Orco, Lanzo, bassa Val Susa e Sangone (To), Tanaro (Cn), Belbo (Al, At, Cn) e Bormida (Al). Allerta arancione in tutto il resto della regione, ad esclusione delle Valli Maira, Varaita e Stura, in provincia di Cuneo, dove si segnala un’allerta gialla.</p>
      <h3>Attese esondazioni</h3>
      <p>Sono attese esondazioni dei corsi d’acqua, con allagamenti anche estesi, frane diffuse anche di dimensioni importanti. Interruzione dei servizi per valanghe potranno interessare la viabilità.</p>
      <p>Nell’Alessandrino, il Bormida e l’Orba hanno già superato la soglia di pericolo. Domani si prevede una situazione critica del Po, tra Torino e Crescentino. Da domani pomeriggio, domenica 24 novembre, lo spostamento della perturbazione verso sudest favorirà un lento miglioramento delle condizioni meteorologiche sulla nostra regione, con una progressiva attenuazione dei fenomeni dalla tarda serata. Condizioni più stabili solo dalle ore centrali di lunedì.</p>
      <p>La Sala Operativa della Protezione civile di corso Marche 79 a Torino rimarrà aperta h24 per monitorare e gestire l’evento, fino al termine dell’emergenza. I volontari continuano a lavorare sul territorio, sia quelli dei gruppi comunali, sia quelli del Coordinamento regionale, del Corpo Aib e dell’Associazione nazionale Alpini.</p>
      <h3>Disagi delle ferrovie</h3>
      <p>Sono oltre 150 i tecnici di RFI al lavoro in queste ore per monitorare i punti più sensibili dell’infrastruttura. Trenitalia ha previsto misure tecniche e organizzative specifiche con oltre 150 addetti per l’assistenza e l’informazione alle persone in viaggio e nelle stazioni e con locomotive e treni diesel.</p>
      <p>Prima di mettersi in viaggio è consigliato contattare il Call Center 89 20 21, consultare la sezione infomobilità e il sito web viaggiatreno.it o seguire i canali social del Gruppo FS Italiane: twitter @fsnews_it; @lefrecce. È possibile ricevere informazioni in tempo reale sul proprio treno e sulla circolazione ferrovia registrandosi al servizio smart caring tramite app Trenitalia.</p>
      <p>Si invitano i cittadini ad adottare le <b>buone pratiche di autoprotezione:</b></p>
      <p>
        <a href="https://www.regione.piemonte.it/web/temi/protezione-civile-difesa-suolo-opere-pubbliche/protezione-civile/allertamento-monitoraggio/cosa-fare-caso-allerta-forti-temporali">
          <b>https://www.regione.piemonte.​it/web/temi/protezione-civile-​difesa-suolo-opere-pubbliche/​protezione-civile/​allertamento-monitoraggio/​cosa-fare-caso-allerta-forti-​temporali</b>
        </a>
      </p>
      <p>
        <a href="https://www.regione.piemonte.it/web/temi/protezione-civile-difesa-suolo-opere-pubbliche/protezione-civile/allertamento-monitoraggio/cosa-fare-caso-allerta-alluvione">
          <b>https://www.regione.piemonte.​it/web/temi/protezione-civile-​difesa-suolo-opere-pubbliche/​protezione-civile/​allertamento-monitoraggio/​cosa-fare-caso-allerta-​alluvione</b>
        </a>
      </p>
      <p>
        <b>
          <a href="https://www.regione.piemonte.it/web/temi/protezione-civile-difesa-suolo-opere-pubbliche/protezione-civile/allertamento-monitoraggio/cosa-fare-caso-allerta-neve">https://www.regione.piemonte.​it/web/temi/protezione-civile-​difesa-suolo-opere-pubbliche/​protezione-civile/​allertamento-monitoraggio/​cosa-fare-caso-allerta-neve</a>
        </b>
      </p>
    </article>
  </body>
</html>