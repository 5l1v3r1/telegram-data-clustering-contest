<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.ro/externe/atentionare-de-calatorie-transmisa-de-mae-cod-portocaliu-de-vreme-nefavorabila-in-franta-1922401023322019111319178325"/>
    <meta property="og:site_name" content="News.ro"/>
    <meta property="article:published_time" content="2019-11-23T13:10:32+00:00"/>
    <meta property="og:title" content="Atenţionare de călătorie transmisă de MAE - Cod portocaliu de vreme nefavorabilă în Franţa"/>
    <meta property="og:description" content="Ministerul Afacerilor Externe (MAE) informează cetăţenii români care se află, tranzitează sau doresc să călătorească în Franţa că, în conformitate cu datele transmise de autorităţile locale şi serviciul meteorologic al Aeronauticii militare franceze, începând cu noaptea zilei de 22 noiembrie 2019, se va intensifica vântul, la rafală (cu viteză de 100 - 120 km/oră), pe întreg litoralul, din Languedoc până pe Coasta de Azur, fiind emis şi un cod portocaliu de ploi torenţiale şi furtună în Gard, Herault, Bouche–du-Rhône, Alpes Maritimes."/>
  </head>
  <body>
    <article>
      <h1>Atenţionare de călătorie transmisă de MAE - Cod portocaliu de vreme nefavorabilă în Franţa</h1>
      <address><time datetime="2019-11-23T13:10:32+00:00">23 Nov 2019, 13:10</time> by <a rel="author">News.ro</a></address>
      <p>
        <b>Ministerul Afacerilor Externe (MAE) informează cetăţenii români care se află, tranzitează sau doresc să călătorească în Franţa că, în conformitate cu datele transmise de autorităţile locale şi serviciul meteorologic al Aeronauticii militare franceze, începând cu noaptea zilei de 22 noiembrie 2019, se va intensifica vântul, la rafală (cu viteză de 100 - 120 km/oră), pe întreg litoralul, din Languedoc până pe Coasta de Azur, fiind emis şi un cod portocaliu de ploi torenţiale şi furtună în Gard, Herault, Bouche–du-Rhône, Alpes Maritimes.</b>
      </p>
      <p>Potrivit MAE, cetăţenii români pot solicita asistenţă consulară la numerele de telefon ale Ambasadei României la Paris: +33147052966 şi +33147052755 şi Consulatului General al României la Marsilia: +33491221741, apelurile fiind redirecţionate către Centrul de Contact şi Suport al Cetăţenilor Români din Străinătate (CCSCRS) şi preluate de către operatorii Call Center în regim de permanenţă.</p>
      <p>De asemenea, cetăţenii români care se confruntă cu o situaţie dificilă, specială, cu un caracter de urgenţă, au la dispoziţie următoarele telefoane de permanenţă: misiunea diplomatică a României în Republica Franceză: +33680713729, Consulatul General al României la Marsilia: +33610027164, Consulatul General al României la Lyon: +33643627736 şi Consulatul General al României la Strasbourg: +33627050022, la care pot apela în funcţie de zona în care se află.</p>
      <p>Ministerul Afacerilor Externe recomandă consultarea paginilor de Internet http://paris.mae.ro, http://marsilia.mae.ro, http://lyon.mae.ro, http://strasbourg.mae.ro, www.mae.ro&lt;http://www.mae.ro&gt;, www.meteoalarm.eu şi reaminteşte faptul că cetăţenii români care se deplasează în străinătate au la dispoziţie aplicaţia „Călătoreşte în siguranţă” , care oferă informaţii şi sfaturi de călătorie.</p>
      <footer>Articolul de mai sus este destinat exclusiv informării dumneavoastră personale. Dacă reprezentaţi o instituţie media sau o companie şi doriţi un acord pentru republicarea articolelor noastre, va rugăm să ne trimiteţi un mail pe adresa <a href="mailto:abonamente@news.ro">abonamente@news.ro</a>.</footer>
    </article>
  </body>
</html>