<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.portalsamorzadowy.pl/ochrona-zdrowia/od-poczatku-stycznia-do-polowy-listopada-1381-przypadkow-odry-w-polsce,135476.html"/>
    <meta property="og:site_name" content="Portal Samorządowy"/>
    <meta property="article:published_time" content="2019-11-23T13:35:00+00:00"/>
    <meta property="og:title" content="Od początku stycznia do połowy listopada 1381 przypadków odry w Polsce"/>
    <meta property="og:description" content="Od 1 stycznia do 15 listopada br. zanotowano w Polsce 1381 przypadków odry – wynika z meldunku Narodowego Instytutu Zdrowia Publicznego - Państwowego Zakładu Higieny. W tym samym okresie ubiegłego roku zarejestrowano 187 przypadków."/>
  </head>
  <body>
    <article>
      <h1>Od początku stycznia do połowy listopada 1381 przypadków odry w Polsce</h1>
      <address><time datetime="2019-11-23T13:35:00+00:00">23 Nov 2019, 13:35</time> by <a rel="author">PAP/AKC  </a></address>
      <h4>Od 1 stycznia do 15 listopada br. zanotowano w Polsce 1381 przypadków odry – wynika z meldunku Narodowego Instytutu Zdrowia Publicznego - Państwowego Zakładu Higieny. W tym samym okresie ubiegłego roku zarejestrowano 187 przypadków.</h4>
      <hr/>
      <p>W całym 2018 r. w Polsce było - według danych NIZP-PZH - 339 przypadków odry, w 2017 r. - 63.</p>
      <p>Odra to ostra wirusowa choroba zakaźna. Zakażenie szerzy się drogą kropelkową i przez bezpośrednią styczność z wydzieliną jamy nosowo-gardłowej chorej osoby. Objawy choroby to gorączka, mocny kaszel, wysypka plamisto-grudkowa, zapalenie spojówek, światłowstręt i nieżyt błony śluzowej nosa. Dość częste są powikłania po odrze. Lżejsze to na przykład zapalenie ucha środkowego i zakażenie żołądkowo-jelitowe, a poważniejsze, m.in. zapalenie opon mózgowo-rdzeniowych.</p>
      <p>
        <a href="https://www.portalsamorzadowy.pl/ochrona-zdrowia/troje-pacjentow-z-bakteria-new-delhi-w-rzeszowskim-szpitalu,135397.html">Czytaj też: Troje pacjentów z bakterią New Delhi w rzeszowskim szpitalu</a>
      </p>
      <p>Szczepienie jest jedynym znanym sposobem ochrony przed tą chorobą. Eksperci WHO uważają, że głównym powodem szerzenia się odry na świecie jest rozpowszechnienie w ostatnich latach nieprawdziwych informacji o niebezpieczeństwie i zbędności szczepień. </p>
      <footer>
        <pic src="https://pliki.ptwp.pl/pliki/00/02/15/000215.gif"/>
      </footer>
    </article>
  </body>
</html>