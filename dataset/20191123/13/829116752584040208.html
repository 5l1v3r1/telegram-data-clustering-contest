<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.origo.hu/sport/egyeni/20191123-tenisz-nadalek-a-negyedik-elodontosok-a-davis-kupaban.html"/>
    <meta property="og:site_name" content="Origo"/>
    <meta property="article:published_time" content="2019-11-23T13:43:00+00:00"/>
    <meta property="og:title" content="Nadalék a negyedik elődöntősök a Davis Kupában"/>
    <meta property="og:description" content="A spanyolok a britekkel találkoznak a legjobb négyben."/>
  </head>
  <body>
    <article>
      <h1>Nadalék a negyedik elődöntősök a Davis Kupában</h1>
      <address><time datetime="2019-11-23T13:43:00+00:00">23 Nov 2019, 13:43</time> by <a rel="author">MTI</a></address>
      <p>
        <b>Negyedikként a spanyol válogatott jutott be a tenisz Davis Kupa madridi elődöntőjébe.</b>
      </p>
      <p>A házigazdák csapata az egyesek után 1-1-re állt az argentinokkal, így a döntés a párosok péntek éjszakába nyúló mérkőzésére maradt, amelyet Rafael Nadal és Marcel Granollers duója nyert meg. Nadalék három játszmában verték Maximo Gonzalez és Leonardo Mayer kettősét.</p>
      <figure>
        <img src="https://cdn.nwmgroups.hu/s/img/i/1911/20191121tennis-horizontal.jpg"/>
        <figcaption>Rafael Nadal örülhetett<cite>Forrás: AFP/Javier Soriano</cite></figcaption>
      </figure>
      <p>A spanyolok a britekkel találkoznak a legjobb négyben, miután mindkét egyest megnyerték pénteken, így a párosok összecsapását már meg sem rendezték. A fináléba kerülésért a másik ágon Oroszország-Kanada összecsapást rendeznek.</p>
      <p>A madridi tornán a hat háromcsapatos csoport első helyezettje, illetve a két legjobb második jutott a negyeddöntőbe. Az elődöntős ütközeteket szombaton (ma), míg a finálét vasárnap rendezik.</p>
      <p>A négy elődöntős automatikusan résztvevője a jövő évi tornának.</p>
      <p><b>Eredmények:</b><br/><b>negyeddöntő:</b><br/>Spanyolország-Argentína 2-1<br/>Pablo Carreno Busta-Guido Pella 7:6 (7-3), 6:7 (4-7), 1:6<br/>Rafael Nadal-Diego Schwartzman 6:1, 6:2<br/>Nadal, Marcel Granollers-Máximo González, Leonardo Mayer 6:4, 4:6, 6:3</p>
    </article>
  </body>
</html>