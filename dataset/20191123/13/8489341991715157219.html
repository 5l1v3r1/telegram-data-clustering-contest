<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://snn.ir/fa/news/806824/%D8%AF%D8%A7%D9%86%D8%B4%DA%AF%D8%A7%D9%87-%D8%B9%D9%84%D9%88%D9%85-%D9%BE%D8%B2%D8%B4%DA%A9%DB%8C-%D8%A2%D8%B2%D8%A7%D8%AF-%D8%AA%D9%87%D8%B1%D8%A7%D9%86-%DB%B2%DB%B5-%D9%87%D8%B2%D8%A7%D8%B1-%D8%AF%D8%A7%D9%86%D8%B4%D8%AC%D9%88%DB%8C-%D9%81%D8%B9%D8%A7%D9%84-%D8%AF%D8%A7%D8%B1%D8%AF"/>
    <meta property="og:site_name" content="خبرگزاری دانشجو | SNN.IR"/>
    <meta property="article:published_time" content="2019-11-23T13:15:00+00:00"/>
    <meta property="og:title" content="ابطحی خبر داد دانشگاه علوم پزشکی آزاد تهران ۲۵ هزار دانشجوی فعال دارد"/>
    <meta property="og:description" content="رئیس دانشگاه علوم پزشکی آزاد اسلامی تهران گفت: دانشگاه علوم پزشکی آزاد اسلامی تهران در حال حاضر ۸ دانشکده و ۲۵ هزار دانشجوی مشغول به تحصیل دارد."/>
  </head>
  <body>
    <article>
      <h1>ابطحی خبر داد دانشگاه علوم پزشکی آزاد تهران ۲۵ هزار دانشجوی فعال دارد</h1>
      <h2>رئیس دانشگاه علوم پزشکی آزاد اسلامی تهران گفت: دانشگاه علوم پزشکی آزاد اسلامی تهران در حال حاضر ۸ دانشکده و ۲۵ هزار دانشجوی مشغول به تحصیل دارد.</h2>
      <address>
        <time datetime="2019-11-23T13:15:00+00:00">23 Nov 2019, 13:15</time>
      </address>
      <p>به گزارش گروه دانشگاه خبرگزاری دانشجو، به نقل از دانشگاه علوم پزشکی آزاد تهران، هیئت ۱۵ نفره دانشگاه الفرات سوریه به همراه سید محمودرضا آقامیری، رئیس دانشگاه آزاد اسلامی استان تهران از دانشکده دندانپزشکی و داروسازی دانشگاه علوم پزشکی آزاد اسلامی تهران بازدید و با بخش‌های مختلف آموزشی این دانشگاه آشنا شدند.<br/><br/>سید علی ابطحی، رئیس دانشگاه علوم پزشکی آزاد اسلامی تهران، ضمن خوشامدگویی به هیئت بازدید کننده، گفت: دانشگاه آزاد اسلامی با بیش از ۵ میلیون دانش آموخته به عنوان بزرگترین دانشگاه حضوری در دنیا فعالیت دارد و دانشگاه علوم پزشکی آزاد اسلامی تهران در حال حاضر ۸ دانشکده و ۲۵ هزار دانشجوی مشغول به تحصیل دارد و هر ساله بیش از ۳۰ درصد از فارغ التحصیلان این دانشگاه در رشته‌های تکمیلی با رتبه‌های بالا پذیرفته می‌شوند.<br/><br/>وی افزود: دیدگاه مدیریتی جدید دانشگاه آزاد اسلامی، ارتقاء آموزش، پژوهش و امور فرهنگی است و ما نیز همسو با این دیدگاه، با برنامه ریزی صحیح در صدد هستیم تا با رشد کیفی و کمی بر غنای رسالت آموزشی خود بیافزاییم.<br/><br/>ابطحی تصریح کرد: دانشگاه علوم پزشکی آزاد اسلامی تهران همچنین در صدد است تا با گسترش روابط بین‌الملل نسبت به پذیرش دانشجو از خارج کشور تلاش کند و امیدواریم در همین راستا همکاری‌های مشترک علمی، تحقیقاتی و پژوهشی با کشور سوریه نیز داشته باشیم.<br/><br/>این هیئت از بخش‌های مختلف دانشکده دندانپزشکی و داروسازی این دانشگاه بازدید و به واسطه توضیحات کارشناسان با کارکرد‌های آموزشی و درمانی بخش‌های مختلف آشنا شدند.<br/><br/>جامع الفرات یا دانشگاه الفرات، در شرق سوریه در سال ۲۰۰۳ از دانشگاه حلب سوریه، یکی از بزرگ‌ترین دانشگاه‌های این کشور جدا شد و اکنون از قومیت‌های مختلف سوریه بر اساس نمرات کسب شده در آزمون پذیرش دانشجو در رشته‌های مختلف از جمله رشته پزشکی و پیراپزشکی دارد.</p>
    </article>
  </body>
</html>