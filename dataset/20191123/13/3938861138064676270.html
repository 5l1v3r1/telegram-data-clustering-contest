<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/np/_avariya-tankera-vmist-naftoproduktiv-u-mori-bilya-odesi-perevischiv-dopustimij-u-90-raziv/939539"/>
    <meta property="og:site_name" content="Gazeta.ua"/>
    <meta property="article:published_time" content="2019-11-23T13:20:00+00:00"/>
    <meta property="og:title" content="Аварія танкера: вміст нафтопродуктів у морі біля Одеси перевищив допустимий у 90 разів"/>
    <meta property="og:description" content="В Одесі аварія танкера &quot;Делфі&quot; призвела до значного забруднення узбережжя Чорного моря. &quot;Станом на 18:00 вміст нафтопродуктів у воді на місці аварії танкера &quot;Делфі&quot; перевищує гранично допустиму концентрацію у 90 разів&quot;, - повідомляє &quot;Думская&quot;. Це результати повторних досліджень проб ..."/>
  </head>
  <body>
    <article>
      <h1>Аварія танкера: вміст нафтопродуктів у морі біля Одеси перевищив допустимий у 90 разів</h1>
      <address><time datetime="2019-11-23T13:20:00+00:00">23 Nov 2019, 13:20</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/939/939539_w_300.jpg?v=0"/>
        <figcaption>У Чорному морі біля Одеси зазнав аварії танкер "Делфі" з трьома українцями на борту. Фото: УНІАН</figcaption>
      </figure>
      <p>В Одесі аварія танкера "Делфі" призвела до значного забруднення узбережжя Чорного моря.</p>
      <p>"Станом на 18:00 вміст нафтопродуктів у воді на місці аварії танкера "Делфі" перевищує гранично допустиму концентрацію у 90 разів", - повідомляє <a href="https://dumskaya.net/news/v-rayone-krusheniya-tankera-delfi-uhudshaetsya-e-105734/">"Думская"</a>.</p>
      <p>Це результати повторних досліджень проб води, взятих у районі пляжу "Дельфін". Вдень аналізи показали перевищення в 53 рази. Моніторинг місця забруднення триває.</p>
      <p>У Чорному морі біля Одеси зазнав аварії танкер "Делфі" з трьома українцями на борту, які відмовлялися покинути судно. Танкер подав сигнал лиха ще ввечері 20 листопада, коли потрапив в зону нагляду морського порту "Південний" (Одеська область). Пізніше його знесло вітром до пляжу "Дельфін" в Одесі. Цей танкер-бункеровщик (власник - компанія, яка зареєстрована в Бірмінгемі) не має вантажу. Це так зване "сіре" судно, без належної реєстрації. Рятувальні судна не могли підійти до танкера через складні погодні умови. Пізніше водолази евакуювали трьох членів екіпажу, яких було доставлено в лікарню.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/ru/articles/np/_cto-proishodit-s-tankerom-kotoryj-sel-na-mel-vozle-odessy/939405"/>
      </related>
      <blockquote>Танкер "Делфі" під прапором Молдови, який раніше терпів лихо недалеко від Одеси, <a href="https://gazeta.ua/articles/np/_so-vidbuvayetsya-z-tankerom-yakij-siv-na-milinu-bilya-odesi/939405">сів на мілину.</a> Рятувальники і приватний буксир "Австралія" намагалися евакуювати екіпаж судна. Екіпаж від евакуації відмовився, пише Інтерфакс-Україна.</blockquote>
    </article>
  </body>
</html>