<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://snn.ir/fa/news/806834/%D8%AF%D8%A7%D9%86%D8%B4%DA%AF%D8%A7%D9%87-%D8%B1%D8%A7%D8%B2%DB%8C-%D8%AF%D8%B1-%D8%A8%DB%8C%D9%86-%D8%AF%D8%A7%D9%86%D8%B4%DA%AF%D8%A7%D9%87%E2%80%8C%D9%87%D8%A7%DB%8C-%D8%AC%D8%A7%D9%85%D8%B9-%DA%A9%D8%B4%D9%88%D8%B1-%D9%82%D8%B1%D8%A7%D8%B1-%D8%AF%D8%A7%D8%B1%D8%AF"/>
    <meta property="og:site_name" content="خبرگزاری دانشجو | SNN.IR"/>
    <meta property="article:published_time" content="2019-11-23T13:19:00+00:00"/>
    <meta property="og:title" content="در گفتگو با دانشجو مطرح شد دانشگاه رازی در بین دانشگاه‌های جامع کشور قرار دارد"/>
    <meta property="og:description" content="معاون پژوهش و فناوری دانشگاه رازی کرمانشاه گفت: دانشگاه رازی موفق به کسب رتبه ۱۱ در بین دانشگاه‌های جامع کشور شد."/>
  </head>
  <body>
    <article>
      <h1>در گفتگو با دانشجو مطرح شد دانشگاه رازی در بین دانشگاه‌های جامع کشور قرار دارد</h1>
      <h2>معاون پژوهش و فناوری دانشگاه رازی کرمانشاه گفت: دانشگاه رازی موفق به کسب رتبه ۱۱ در بین دانشگاه‌های جامع کشور شد.</h2>
      <address>
        <time datetime="2019-11-23T13:19:00+00:00">23 Nov 2019, 13:19</time>
      </address>
      <p>فرزاد ویسی، معاون پژوهش و فناوری دانشگاه رازی کرمانشاه در گفتگو با خبرنگار دانشگاه خبرگزاری دانشجو با اشاره به کسب رتبه ۱۱ این دانشگاه در بین دانشگاه‌های جامع کشور در نظام رتبه‌بندی Us news گفت: در جدیدترین رتبه‌بندی دانشگاه‌های جهان که توسط نظام رتبه‌بندی «یو اس نیوز» صورت گرفته، دانشگاه رازی رتبه ۱۱ را در بین دانشگاه‌های جامع کشور کسب کرده است.<br/><br/>ویسی اضافه کرد: در تازه‌ترین ارزیابی صورت گرفته توسط این نظام رتبه‌بندی، ۱۵۰۰ دانشگاه در سراسر دنیا موفق به اخذ حداقل امتیاز‌های لازم برای حضور در این نظام رتبه‌بندی بین‌المللی شده‌اند که ۳۱ دانشگاه از ایران در آن قرار دارند.</p>
      <p>معاون پژوهش و فناوری دانشگاه رازی کرمانشاه ابراز کرد: دانشگاه رازی رتبه ۲۴ را در بین کل دانشگاه‌ها و رتبه ۱۱ را در بین دانشگاه‌های جامع کشور بدست آورده است. همچنین از نظر موضوعی دانشگاه رازی بهترین وضعیت را در حوزه مهندسی با کسب رتبه ۶۴۰ بین‌المللی دارد.<br/><br/>وی با اشاره به اینکه نظام رتبه‌بندی یواس نیوز از سال ۲۰۱۴ دانشگاه‌های جهان را بر مبنای ۱۳ شاخص ارزیابی می‌کند، ادامه داد: شهرت جهانی در پژوهش، شهرت منطقه‌ای در پژوهش، تعداد تولیدات علمی، تعداد و سهم تولیدات علمی جزو ۱۰ درصد پراستنادترین‌ها (در قالب دو شاخص مجزا)، تعداد استنادات صورت گرفته به آثار علمی، تعداد و سهم مقالات یک درصد برتر و تعداد کتاب‌ها و مقالات همایش‌ها، از جمله شاخص‌های مطرح شده در این نظام رتبه‌بندی است.</p>
      <p>ویسی اظهار کرد: بسیاری دیگر از نظام‌های رتبه‌بندی مطرح در جهان، در نظام رتبه‌بندی یواس نیوز شاخص‌های پژوهشی بالاترین وزن را به خود اختصاص داده‌اند، منبع گردآوردی داده‌ها، پایگاه تامسون رویترز این سایتس (Thomson Reuters incites) و نمایه نامه استنادی وب آف ساینس (Web of Science) است.</p>
    </article>
  </body>
</html>