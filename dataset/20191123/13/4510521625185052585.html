<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://adevarul.ro/news/politica/mobilizare-record-diaspora-tarile-cea-mai-mare-prezenta-vot-1_5dd91a825163ec427151fc11/index.html"/>
    <meta property="og:site_name" content="adevarul.ro"/>
    <meta property="article:published_time" content="2019-11-23T13:21:12+00:00"/>
    <meta property="og:title" content="Mobilizare record în diaspora: ţările cu cea mai mare prezenţă la vot"/>
    <meta property="og:description" content="Numărul alegătorilor care au votat la secţiile din străinătate pentru al doilea tur al alegerilor prezidenţiale a depăşit 360.000, în timp ce, în primul tur, până sâmbătă la aceeaşi oră votaseră cu peste 90.000 de români mai puţin (270.500 de voturi)."/>
  </head>
  <body>
    <article>
      <h1>Mobilizare record în diaspora: ţările cu cea mai mare prezenţă la vot</h1>
      <address><time datetime="2019-11-23T13:21:12+00:00">23 Nov 2019, 13:21</time> by <a rel="author">Alina Vasile</a></address>
      <h4>Numărul alegătorilor care au votat la secţiile din străinătate pentru al doilea tur al alegerilor prezidenţiale a depăşit 360.000, în timp ce, în primul tur, până sâmbătă la aceeaşi oră votaseră cu peste 90.000 de români mai puţin (270.500 de voturi).</h4>
      <related>
        <h4>Ştiri pe aceeaşi temă</h4>
        <a href="https://adevarul.ro/news/politica/Astia-voteaza-banda-rulanta-foto-laura-codruta-kovesi-mers-urne-helsinki-diaspora-luat-asalt-sectiile-1_5dd7fbf85163ec42714af6b8/index.html"/>
      </related>
      <p><b>UPDATE 23.00 </b>La această oră, numărul alegătorilor care au votat în Marea Britanie a depăşit 70.000, numărul acestora crescând constant, fiind urmaţi de alegătorii din Italia cu peste 69.000 de voturi. Pe următoarele locuri sunt Germania, unde au votat peste 56.000 de oameni, respectiv Spania, unde au votat peste 53.000 de oameni.</p>
      <p><b>Alte ţări cu număr mare de alegători</b>:</p>
      <p>Republica Moldova - 17.865 de votanţi</p>
      <p>Franţa - 16.881 de votanţi</p>
      <p>Belgia - 14.435</p>
      <p> Austria - 11.750 de votanţi </p>
      <p><b>UPDATE 21.00 </b>Numărul alegătorilor care au votat la secţiile din străinătate pentru al doilea tur al alegerilor prezidenţiale a depăşit 366.000 de votanţi, ritmul procesului de votare scăzând în ultimele două ore. Doar în Marea Britanie şi în Spania alegătorii au venit în număr mai mare la vot în intervalul ora 19 - 21.00. Două ţări au rămas şi până la această oră fără nici măcar un votant: Iran şi Coreea de Nord. </p>
      <h3>Ţările cu cei mai mulţi alegători din diaspora - ora 21.00</h3>
      <p>1. Italia - peste 68.000 de votanţi</p>
      <p>2. Marea Britanie - peste 64.000 de votanţi </p>
      <p>3. Germania -  50.000 de votanţi </p>
      <p>4. Spania - peste 51.000 de votanţi </p>
      <p>5. Republica Moldova - 17.500 de votanţi </p>
      <hr/>
      <p><b>UPDATE 19.03 </b>Mobilizare masivă în diaspora, unde numărul votanţilor a depăşit pragul de 300.000 la ora 19.00. În ultimele 3 ore s-au prezentat la urne 100.000 de votanţi, astfel că şi-au exprimat deja opţiunea de vot 317.500 votanţi, cu tot cu cei 17.500 care au votat prin corespondenţă. Spre comparaţie, în turul I, abia duminică dimineaţă la ora 11.00 se atinsese pragul de 300.000 de voturi. </p>
      <h3>Ţările cu cei mai mulţi alegători din diaspora - ora 19.00</h3>
      <p>1. Italia - 60.000 de votanţi</p>
      <p>2. Marea Britanie - 54.000 de votanţi </p>
      <p>3. Germania -  peste 55.000 de votanţi </p>
      <p>4. Spania - 41.000 de votanţi </p>
      <p>5. Republica Moldova - 17.000 de votanţi </p>
      <hr/>
      <p><b>UPDATE 17.10 </b>Numărul alegătorilor din diaspora depăşeşte 250.000 de votanţi (faţă de 188.000 în turul I)</p>
      <h3>Ţările cu cei mai mulţi alegători din diaspora - ora 17.00</h3>
      <p>1. Italia - peste 48.000 de votanţi</p>
      <p>2. Marea Britanie - peste 44.000 de votanţi </p>
      <p>3. Germania - peste 41.000 de votanţi </p>
      <p>4. Spania - peste 32.500 de votanţi </p>
      <p>5. Republica Moldova - peste 15.800 de votanţi </p>
      <hr/>
      <p>Potrivit datelor Biroului Electoral Central, sâmbătă, numărul alegătorilor care au votat la secţiile din străinătate a depăşit 200.000 la ora 15.20. Spre comparaţie, acelaşi număr fusese atins în turul I la ora 18.00.</p>
      <p>La „ăştia“ (apelativul folosit de Viorica Dăncilă pentru românii din diaspora) 200.000 se adaugă 17.503 de voturi trimise prin corespondenţă. Astfel, numărul total al românilor din străinătate care au votat deja pentru al doilea tur de scrutin al alegerilor prezidenţiale a depăşit 217.000 </p>
      <p>În primul tur al alegerilor prezidenţiale, până sâmbătă, la ora 15, votaseră 178.251 de alegători, cu tot cu voturile de corespondenţă.</p>
      <h3>Ţările cu cei mai mulţi alegători din diaspora - ora 15.00</h3>
      <p>Până la ora transmiterii acestei ştiri, cei mai mulţi votanţi în diaspora s-au înregistrat la o secţie de vot din Londra, unde au votat peste 1.800 de oameni, dar românii din toată Italia s-au mobilizat în număr covârşitor. Astfel, clasamentul ţărilor cu cei mai mulţi votanţi din străinătate arată cam aşa:</p>
      <p>1. Italia - peste 36.000 de votanţi, în cele 142 de secţii de votare </p>
      <p>2. Marea Britanie - peste 33.500 de votanţi în cele 72 de secţii de votare</p>
      <p>3. Germania - peste 31.500 de votanţi în 80 de secţii de votare</p>
      <p>4. Spania - peste 27.000 de votanţi în 143 de secţii de votare </p>
      <p>5. Republica Moldova - peste 14.000 de votanţi în 37 de secţii de votare</p>
      <p>6. Franţa - peste 9.000 de votanţi în 50 de secţii de votare</p>
      <p>7. Belgia - peste 8.000 de votanţi în 23 de secţii de votare </p>
      <p>8. Austria - peste 6.500 de votanţi în 17 secţii de votare </p>
      <p>9. Olanda - peste 4.000 de votanţi în 25 de secţii de votare</p>
      <p>10. Danemarca - 3.500 de votanţi în 12 secţii de votare</p>
      <p>La polul opus, în Iran şi în Republica Populară Democrată Coreeană nu s-a prezentat niciun alegător până la ora 15. În Turkmenistan a votat o persoană, în Zimbabwe, două, câte 3 alegători s-au înregistrat în Angola, Sudan şi Uzbekistan. În Muntenegru au votat 5 persoane, iar în Columbia şi Sri Lanka, 6. Toate au deschisă câte o secţie de votare. </p>
      <p>Votul în cadrul celor 835 de secţii organizate în străinătate a început vineri, 22 noiembrie, iar cetăţenii români din străinătate pot în continuare să îşi exercite dreptul de vot la acest scrutin astăzi şi mâine, în intervalul 7.00-21.00.</p>
      <p>
        <a href="http://www.mae.ro/maps/4083.">Harta interactivă a secţiilor de votare poate fi accesată pe site-ul oficial al MAE</a>
      </p>
      <figure>
        <a href="http://www.mae.ro/maps/4083.">
          <img src="https://adevarul.ro/assets/adevarul.ro/MRImage/2019/11/23/5dd92c425163ec427152ac19/627x0.png"/>
        </a>
      </figure>
      <h3>La Tunis votează şi copiii </h3>
      <p>Desigur, la alegerile prezidenţiale votează doar adulţii însă în acest weekend la Tunis pot vota şi copiii din diaspora. Pentru a încuraja părinţii să vină la vot, dar şi să participe la cursurile săptămânale de limba română organizate de Ambasada României la Tunis, pe lângă secţia de votare oficială a fost organizată şi o secţie de votare neoficială pentru copii. Aceştia vor putea alege între fructe sau bomboane pentru a le putea servi după cursurile de limba română, potrivit MAE. </p>
      <figure>
        <img src="https://adevarul.ro/assets/adevarul.ro/MRImage/2019/11/23/5dd92eea5163ec427152cab0/627x0.jpg"/>
      </figure>
      <p>Potrivit Autorităţii Electorale Permanente (AEP), 715.064 de persoane cu drept de vot locuiesc în străinătate şi pot vota la una dintre cele 835 de secţii de votare. În diaspora, votul se derulează pe durata a trei zile.</p>
      <p>La primul tur au votat în străinătate 675.348 persoane, dintre care 25.189 prin corespondenţă.</p>
      <hr/>
    </article>
  </body>
</html>