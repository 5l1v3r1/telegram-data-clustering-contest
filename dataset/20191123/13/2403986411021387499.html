<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/novi_pravila_parkuvannya_skilki_milyoniv_do_byudzhetu_prinesli_shtrafi_n1238375"/>
    <meta property="og:site_name" content="24 Канал"/>
    <meta property="article:published_time" content="2019-11-23T13:11:00+00:00"/>
    <meta property="og:title" content="Нові правила паркування: скільки мільйонів до бюджету принесли штрафи"/>
    <meta property="og:description" content="Інспектори паркування приносять у державний бюджет мільйони гривень, бо &quot;полюють&quot; на порушників. Щодня ці люди оформлюють сотні протоколів."/>
  </head>
  <body>
    <article>
      <h1>Нові правила паркування: скільки мільйонів до бюджету принесли штрафи</h1>
      <address><time datetime="2019-11-23T13:11:00+00:00">23 Nov 2019, 13:11</time> by <a rel="author" href="https://24tv.ua/viktoriya_kutyina_tag5783/" target="_blank">Вікторія Кутьїна</a></address>
      <p>
        <b>Інспектори паркування приносять у державний бюджет мільйони гривень, бо "полюють" на порушників. Щодня ці люди оформлюють сотні протоколів.</b>
      </p>
      <p>Але чи дійсно це змінює на краще ситуацію на дорогах – дізнавалися журналісти 24 каналу.</p>
      <blockquote>До теми! <a href="https://24tv.ua/aktsiya_zupinilosya_u_kiyevi_zi_skandalami_ta_biykami_vzyalisya_navoditi_poryadok_na_dorogah_n1062869">Акція "ЗупиниЛося": у Києві зі скандалами та бійками взялися наводити порядок на дорогах</a></blockquote>
      <p>Так, у центрі Львова на вулиці Коперника та Галицькій площі під знаком зупинка заборонено паркуватися, проте там постійно стоять автомобілі. Інспектори кажуть, що це одна з найбільш закоркованих ділянок у центрі Львова.</p>
      <p>А в Києві водіям про правила дорожнього руху нагадують евакуатори. Головний інспектор Євген за день виписує по кілька десятків протоколів.</p>
      <figure>
        <img src="https://24tv.ua/resources/photos/news/620_DIR/201911/1238375_10209441.jpg?201911130049"/>
        <figcaption>У Києві не правильно припарковані авто забирають евакуатори</figcaption>
      </figure>
      <p>"Постанов 20-25 в день, 20-25 евакуацій. Якщо є три полоси громадського транспорту, то паркування авто суттєво перешкоджають рухові автомобілів", – каже Євген.</p>
      <p>За таку перешкоду в русі транспорту водій має оплатити <b>штраф у 510 гривень</b>. А ось якщо вашу машину евакуювали, то ця сума зросте до майже півтори тисячі. Судитись – марно, кажуть юристи.</p>
      <h3>Скільки грошей назбирали з порушників</h3>
      <p>За рік роботи інспекторів у Львові, там нарахували вже понад 30 тисяч протоколів. Порушники поповнили бюджет міста <b>на 12,5 мільйонів гривень</b>.</p>
      <blockquote>Цікаво!<a href="https://24tv.ua/chi_gotovi_vodiyi_do_novih_pravil_perevezennya_ditey_ta_yak_viyavlyatimut_porushnikiv_n1236998"> Чи готові водії до нових правил перевезення дітей та як виявлятимуть порушників</a></blockquote>
      <p>"Повторних штрафів дуже мало, в нас ця система поки напрацьовується в Україні, відповідно наша ментальність змінюється. Якщо на початку рівень сплат тримався на 68-72 відсотки від рівня випасаних до сплачених, то на сьогодні ми вже бачимо, що рівень піднімається", – каже начальник управління безпеки міста Юрій Діль.</p>
      <p>У столиці за 4 місяці роботи, теж зібрали чималеньку суму.</p>
      <aside>На сьогоднішній день вже винесено понад 4 тисячі постанов про адміністративні порушення. А в грошовому еквіваленті сума складає один мільйон і 700 тисяч гривень, вже евакуйовано понад півтори тисячі авто,<cite>– розповів начальник інспекції з паркувань у Києві Дмитро Рахматулін.</cite></aside>
      <p>Столичні інспектори вже бачать і зміни на дорогах. Кажуть, водії стають більш свідомими.</p>
      <p>З порушниками комунальники теж вирішили боротися кардинально. На смузі громадського транспорту, де водії постійно влаштовували стихійні паркування, встановили стовпчики.</p>
      <figure>
        <img src="https://24tv.ua/resources/photos/news/620_DIR/201911/1238375_10209439.jpg?201911130049"/>
        <figcaption>Стовпчики для паркування авто</figcaption>
      </figure>
      <p>Користь, звичайно, є, проте деякі водії продовжують нехтувати правилами дорожнього руху.</p>
      <p><a href="https://24tv.ua/health/yak_vilikuvati_bronhit_5_prostih_porad_n954142">Як вилікувати бронхіт: 5 простих порад</a> сьогодні 8861</p>
      <anchor name="comAnch"/>
    </article>
  </body>
</html>