<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090200989/%D8%B3%D9%82%D9%88%D8%B7-%D8%A2%D8%B2%D8%A7%D8%AF-%D8%AF%D8%B1-%D8%A8%D8%A7%D8%B2%D8%A7%D8%B1-%D8%B7%D9%84%D8%A7-%D9%88-%D8%B3%DA%A9%D9%87-%D8%AB%D8%A8%D8%A7%D8%AA-%D8%AF%D8%B1-%D8%A8%D8%A7%D8%B2%D8%A7%D8%B1-%D8%A7%D8%B1%D8%B2"/>
    <meta property="og:site_name" content="ایسنا"/>
    <meta property="article:published_time" content="2019-11-23T13:58:40+00:00"/>
    <meta property="og:title" content="سقوط آزاد در بازار طلا و سکه؛ ثبات در بازار ارز"/>
    <meta property="og:description" content="قیمت انواع سکه در بازار امروز نسبت به هفته گذشته با کاهش همراه بود؛ طلا نیز هفته را با سقوط قیمت آغاز کرد."/>
  </head>
  <body>
    <article>
      <h1>سقوط آزاد در بازار طلا و سکه؛ ثبات در بازار ارز</h1>
      <address><time datetime="2019-11-23T13:58:40+00:00">23 Nov 2019, 13:58</time> by <a rel="author">متین کاکوئی</a></address>
      <p>قیمت انواع سکه در بازار امروز نسبت به هفته گذشته با کاهش همراه بود؛ طلا نیز هفته را با سقوط قیمت آغاز کرد.</p>
      <p>به گزارش ایسنا، قیمت سکه تمام بهار آزادی طرح جدید در بازار امروز (شنبه) به چهار میلیون و ۱۴۰ هزار تومان رسیده و هر گرم طلای ۱۸ عیار نیز ۴۲۲ هزار تومان قیمت دارد.</p>
      <p>امروز سکه طرح قدیم با قیمتی معادل چهار میلیون و ۱۱۰ هزار تومان داد و ستد می‌شود. این در حالی است که قیمت نیم‌سکه دو میلیون و۱۷۰  هزار تومان، ربع سکه یک میلیون و ۳۷۰ هزار تومان و سکه گرمی ۸۵۰ هزار تومان است.</p>
      <p>همچنین در بازارهای جهانی، آخرین قیمت هر اونس طلای جهانی به ۱۴۶۲ دلار رسیده است.</p>
      <p>
        <b>ارز هفته را باثبات آغاز کرد</b>
      </p>
      <p>قیمت ارز نیز نسبت به هفته گذشته با ثبات همراه بود.</p>
      <p>به گزارش ایسنا، بازار ارز در نخستین روز از هفته جاری بدون تغییر نسبت به هفته گذشته به کار خود ادامه داد و بر همین اساس، امروز (شنبه دوم آذر) ثابت ماند و بر همین اساس، قیمت خرید دلار در صرافی‌های مجاز بانکی نسبت به هفته گذشته ثابت بود و ۱۱ هزار و ۸۰۰ تومان است. قیمت فروش این ارز نیز ۱۱ هزار و ۹۰۰ تومان است.</p>
      <p>همچنین هر یورو در این صرافی‌ها ۱۲ هزار و ۹۰۰ تومان خریداری و ۱۳ هزار تومان فروخته می‌شود.</p>
      <p>اما در بانک‌ها قیمت خرید دلار و یورو اندکی افزایش داشت. هر دلار ۱۱ هزار و ۵۸۱ تومان و هر یورو ۱۲ هزار و ۷۹۲ تومان از مشتریان خریداری شده است.</p>
      <p>قیمت ارز مسافرتی نسبت به روز گذشته ثابت ماند و همچون هفته گذشته هر یورو مسافرتی حدود ۱۳ هزار  و ۳۰۰ تومان برای مسافران قیمت‌گذاری شده که بالاتر از نرخ صرافی‌هاست.</p>
      <p>انتهای پیام</p>
      <related>
        <h4>اخبار مرتبط</h4>
        <a href="https://www.isna.ir/news/98090200919/%D8%A7%D8%B1%D8%B2-%D9%87%D9%81%D8%AA%D9%87-%D8%B1%D8%A7-%D8%A8%D8%A7%D8%AB%D8%A8%D8%A7%D8%AA-%D8%A2%D8%BA%D8%A7%D8%B2-%DA%A9%D8%B1%D8%AF"/>
        <a href="https://www.isna.ir/news/98082919209/%D9%82%DB%8C%D9%85%D8%AA-%D8%B3%DA%A9%D9%87-%D9%88-%D8%A7%D8%B1%D8%B2-%D8%AA%D8%AB%D8%A8%DB%8C%D8%AA-%D8%B4%D8%AF"/>
      </related>
    </article>
  </body>
</html>