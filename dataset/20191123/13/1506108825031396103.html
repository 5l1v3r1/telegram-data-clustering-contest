<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.fotospor.com/haber-fenerbahce-kenan-evren-lisesi-kadikoy-maclarini-engeller-353108"/>
    <meta property="og:site_name" content="Fotospor"/>
    <meta property="article:published_time" content="2019-11-23T13:36:00+00:00"/>
    <meta property="og:title" content="Kenan Evren Lisesi Kadıköy maçlarını engeller"/>
    <meta property="og:description" content="Haberin detayları için tıklayınız"/>
  </head>
  <body>
    <article>
      <h1>Kenan Evren Lisesi Kadıköy maçlarını engeller</h1>
      <address>
        <time datetime="2019-11-23T13:36:00+00:00">23 Nov 2019, 13:36</time>
      </address>
      <p>Kenan Evren Lisesi arazisinin alınması için devletle yapılan anlaşma gereği tüm yükümlülükler yerine getirildi. F.Bahçe’nin elinde yasal işlemlerin tamamlanmasından sonra  21 bin metrekarelik inşaat izni olan bir arazi bulunacak.</p>
      <p>Ancak araziye yapılması planlanan kompleksin Saracoğlu’nun yapısına zarar vereceği iddiası gündeme geldi. Uzmanlara göre  proje içinde yer aldığı iddia edilen rezidansın yapımı bazı sakıncalı durumları ortaya çıkarabilir. Yüksekliğine göre toprak yapısından dolayı oldukça derin bir temel kazılması gerekli. Bu da stadın yapısına zarar verebileceği gibi, inşaatın devam ettiği süreçte tehlikeye yol açabilir. Hatta inşaat sürecinde maç oynanmasının da yasaklanmasına varan sonuçlar doğurabilir.</p>
      <p>Karşı görüşü savunan uzmanlar ise doğru inşaat metodu kullanılması durumunda Saracoğlu’na herhangi bir zararın verilmeyeceği görüşünde. Temel kazısı yapılırken istinat kazıkları sağlıklı bir şekilde çakılırsa hiçbir sorun olmaz. Kazı doğru yapılıp, stadın temeli güçlendirilirse inşaat rahatlıkla tamamlanır.</p>
      <p>Kaynak: Fotospor</p>
    </article>
  </body>
</html>