<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641559/%D8%A8%D8%A7%D8%B2%DB%8C%DA%AF%D8%B1-%D8%AA%D8%A8%D8%AF%DB%8C%D9%84-%D8%B4%D9%88%D9%86%D8%AF%DA%AF%D8%A7%D9%86-%D8%AF%D8%B4%D9%85%D9%86-%D8%A8%D8%AA%D9%85%D9%86-%D9%85%DB%8C%E2%80%8C%D8%B4%D9%88%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-23T13:31:00+00:00"/>
    <meta property="og:title" content="بازیگر «تبدیل شوندگان» دشمن بتمن می‌شود"/>
    <meta property="og:description" content="با اعلام مت ریوز کارگردان فیلم سینمایی «بتمن»، جان تورتورو برای بازی در یک نقش منفی به جمع بازیگران این فیلم اضافه شد."/>
  </head>
  <body>
    <article>
      <h1>
        <a href="https://www.bultannews.com/fa/news/641559/%D8%A8%D8%A7%D8%B2%DB%8C%DA%AF%D8%B1-%D8%AA%D8%A8%D8%AF%DB%8C%D9%84-%D8%B4%D9%88%D9%86%D8%AF%DA%AF%D8%A7%D9%86-%D8%AF%D8%B4%D9%85%D9%86-%D8%A8%D8%AA%D9%85%D9%86-%D9%85%DB%8C%E2%80%8C%D8%B4%D9%88%D8%AF">بازیگر «تبدیل شوندگان» دشمن بتمن می‌شود</a>
      </h1>
      <h2>با اعلام مت ریوز کارگردان فیلم سینمایی «بتمن»، جان تورتورو برای بازی در یک نقش منفی به جمع بازیگران این فیلم اضافه شد.</h2>
      <address><time datetime="2019-11-23T13:31:00+00:00">23 Nov 2019, 13:31</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، به نقل از ورایتی، جان تورتورو به فیلم سینمایی «بتمن» محصولی از کمپانی برادران وارنر پیوست.</p>
      <p>مت ریوز کارگردان این فیلم، در صفحه شخصی خود اعلام کرد که تورتورو نقش کارمینه فالکُن را که در دنیای دی سی از دشمن‌های شخصیت بتمن محسوب می‌شود و یکی از تبهکار‌های شهر گاتهام است، بازی می‌کند. تام ویلکینسون پیش از این در فیلم سینمایی «بتمن آغاز می‌کند» به کارگردانی کریستوفر نولان، نقش فالکُن را ایفا کرده بود.</p>
      <p>به این ترتیب او به جمع بازیگرانی مثل زوئه کراویتز برای نقش «کت وومن»، پاول دانو برای نقش «ریدلر»، کالین فارل برای نقش «پنگوئن»، جفری رایت برای نقش «کمیسر گوردون» و اندی سرکیس برای نقش «آلفرد» اضافه شد. بازیگر جدید بتمن نیز که اولین نقش آفرینی خود در این لباس را تجربه می‌کند، رابرت پتینسون است.</p>
      <p>گفته می‌شود مرحله پیش تولید محصول مشترک برادران وارنر و دی سی از تابستان امسال آغاز شده است. شروع ساخت این پروژه به طور رسمی اعلام نشده، اما به گفته برخی منابع فیلمبرداری «بتمن» در اواخر سال ۲۰۱۹ میلادی و یا اوایل ۲۰۲۰ آغاز خواهد شد. «بتمن» برای اکران در تاریخ ۲۵ ژوئن ۲۰۲۱ (۴ تیر ۱۴۰۰) آماده می‌شود.</p>
      <p>تورتورو که اولین فعالیت حرفه‌ای بازیگری خود را در فیلم سینمایی «گاو خشمگین» به کارگردانی اسکورسیزی تجربه کرده است، در فیلم سینمایی «لبوفسکی بزرگ» و در مینی سریال «توطئه علیه آمریکا» حضور خواهد داشت. او برای سریال «آن شب» سابقه نامزدی جوایز امی را هم دارد.</p>
    </article>
  </body>
</html>