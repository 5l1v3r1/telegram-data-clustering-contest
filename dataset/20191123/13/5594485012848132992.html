<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/politika/goreshchi-podrobnosti-za-sreshchata-trmp-borisov_news710969.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-23T13:14:00+00:00"/>
    <meta property="og:title" content="Горещи подробности за срещата Тръмп - Борисов"/>
    <meta property="og:description" content="Българският премиер ще се срещне с президента на САЩ в Белия дом"/>
  </head>
  <body>
    <article>
      <h1>Горещи подробности за срещата Тръмп - Борисов</h1>
      <h2>Българският премиер ще се срещне с президента на САЩ в Белия дом</h2>
      <address>
        <time datetime="2019-11-23T13:14:00+00:00">23 Nov 2019, 13:14</time>
      </address>
      <p>https://blitz.bg/politika/goreshchi-podrobnosti-za-sreshchata-trmp-borisov_news710969.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1574488972-596796.jpg"/>
        <figcaption>Бойко Борисов, Доналд Тръмп и Мелания Тръмп</figcaption>
      </figure>
      <p><b>Министър-председателят Бойко Борисов ще бъде на официално посещение в Съединените американски щати, където ще се срещне с президента на САЩ Доналд Тръмп на 25 ноември в столицата Вашингтон. Това съобщиха от правителствената информационна служба.</b><br/><br/>В рамките на разговора им в Белия дом, <b>премиерът Борисов и президентът Тръмп ще обсъдят</b> стратегическото партньорство между двете страни и развитието на двустранното сътрудничество, отбелязвайки силните и трайни отношения, които съществуват между България и САЩ.<br/><br/>БЛИЦ припомня, че вчера и <a href="https://blitz.bg/politika/poslanikt-na-sashch-obyavi-osnovnite-temi-na-sreshchata-trmp-borisov_news710746.html"><b>посланикът на САЩ обяви основните теми на срещата между Тръмп и Борисов</b></a>.<br/><br/><b>Акцент ще бъде поставен</b> върху начините за засилване на общите за двете страни интереси в областта на  сигурността в контекста на северноатлантическото партньорство, върху енергийната диверсификация, както и върху други актуални теми. <br/><br/><b>По време на визитата си в САЩ премиерът Бойко Борисов</b> ще участва в церемония по поднасяне на венец на Мемориала на незнайния воин в Националния гробищен парк „Арлингтън“.<br/><br/><b>Във Вашингтон българският министър-председател</b> ще се срещне с президента на Международния републикански институт Даниел Туининг и с вицепрезидента на Националния демократически институт Шари Браян.<br/><br/><b>Премиерът Борисов ще проведе и среща с</b> представители на американския бизнес в сградата на Американската търговско-промишлена палата. <br/><br/>В ръководената от министър-председателя Бойко Борисов официална делегация във Вашингтон ще участват вицепремиерът Томислав Дончев, вицепремиерът и министър на отбраната Красимир Каракачанов, министърът на финансите Владислав Горанов и министърът на икономиката Емил Караниколов. <br/><br/><b>ОЧАКВАЙТЕ ПОДРОБНОСТИ В БЛИЦ!</b><br/> </p>
    </article>
  </body>
</html>