<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/vesti/biznis/3362997/antisrpska-velepodvala-deonice-krasa-prodate-mesarima-braci-pivac-samo-da-srbin-saranovic-ne-bi-postao-vecinski-vlasnik"/>
    <meta property="og:site_name" content="kurir.rs"/>
    <meta property="article:published_time" content="2019-11-23T13:16:00+00:00"/>
    <meta property="og:title" content="ANTISRPSKA VELEPODVALA: Deonice Kraša prodate mesarima braći Pivac samo da Srbin Šaranović ne bi postao većinski vlasnik"/>
    <meta property="og:description" content="ZAGREB - Skupština Kraš ESOP-a danas je prodala sve svoje deonice Kraša Mesnoj industriji braće Pivac, prenose hrvatski mediji, čime je, kako se navodi, sprečeno da kompaniju preuzme srpski biznismen Nebojša Šaranović.Budući da Kraš ESOP ima 18 odsto deonica, ..."/>
  </head>
  <body>
    <article>
      <h6 class="kicker">srbin dao daleko najbolju ponudu i podigao cenu deonica</h6>
      <h1>ANTISRPSKA VELEPODVALA: Deonice Kraša prodate mesarima braći Pivac samo da Srbin Šaranović ne bi postao većinski vlasnik</h1>
      <address>
        <time datetime="2019-11-23T13:16:00+00:00">23 Nov 2019, 13:16</time>
      </address>
      <p>ZAGREB - Skupština Kraš ESOP-a danas je prodala sve svoje deonice "Kraša" Mesnoj industriji braće Pivac, prenose hrvatski mediji, čime je, kako se navodi, sprečeno da kompaniju preuzme srpski biznismen Nebojša Šaranović.</p>
      <p>Budući da Kraš ESOP ima 18 odsto deonica, Mesna industrija braće Pivac će sada imati 49,18 odsto udela i tako postati većinski vlasnik s većinom deonica s pravom glasa.</p>
      <p>Radnicima će Pivac platiti najmanje 860 kuna po deonici, a obavezali su se i da ih neće prodavati trećoj osobi bez garancije radničkih prava, prenosi Index.</p>
      <p>Takođe moraju zadržati sva prava radnika iz kolektivnih ugovora i drugih dokumenata koji se tiču radničkih prava.</p>
      <p>Tako je sprečeno preuzimanje "Kraša" koje je pokušao biznismen Nebojša Šaranović, koji je, kako se navodi, krenuo u "agresivno" preuzimanje deonica i sa više od 45 miliona evra došao do 25,7 odsto udela.</p>
      <p>Portal je ranije javio da se na radnike "Kraša" vrši pritisak da ne prodaju deonice srpskom biznismenu Nebojši Šaranoviću, mada je on dao daleko najbolju ponudu i podigao cenu "Krašovih" deonica sa 400 kuna (oko 54 evra) na više od 1.000 kuna (oko 134 evra).</p>
      <p>
        <b>(Kurir.rs/Tanjug)</b>
      </p>
      <related>
        <h4>NE PROPUSTITE</h4>
        <a href="https://www.kurir.rs/vesti/biznis/3361269/srpski-kralj-papira-progovorio-saranovic-konacno-otkrio-zasto-kupuje-kras-i-da-li-ce-ga-preseliti-u-srbiju"/>
        <a href="https://www.kurir.rs/vesti/drustvo/3356977/hrvati-u-soku-saranovic-kida-kras-komad-po-komad-srpski-biznismen-kupio-vise-od-cetvrtine-kompanije-niko-ne-zna-koji-je-njegov-sledeci-potez"/>
        <a href="https://www.kurir.rs/vesti/biznis/3348639/ko-ce-odneti-pobedu-u-ratu-za-kras-braca-pivac-se-spremaju-da-preko-berze-dodju-do-deonica-suprotstavice-se-srpskom-biznismenu"/>
        <a href="https://www.kurir.rs/vesti/biznis/3345889/bitka-za-kras-ulazi-u-dramaticni-finis-saranovic-spreman-da-ponudi-dva-i-po-puta-vise-za-akcije-od-pivaca"/>
      </related>
    </article>
  </body>
</html>