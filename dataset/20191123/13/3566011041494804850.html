<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1549431.html/%D8%A2%D9%85%D8%A7%D8%AF%DA%AF%DB%8C-%DA%A9%D8%A7%D9%85%D9%84-%D8%B3%D8%A7%D8%B2%D9%85%D8%A7%D9%86-%D8%A8%D8%B3%DB%8C%D8%AC-%D8%A8%D8%B1%D8%A7%DB%8C-%D8%A7%D8%AC%D8%B1%D8%A7%DB%8C-%D8%B7%D8%B1%D8%AD-%D8%AC%D9%87%D8%A7%D8%AF-%D8%B1%D9%88%D8%B4%D9%86%D8%A7%DB%8C%DB%8C"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-23T13:22:00+00:00"/>
    <meta property="og:title" content="آمادگی کامل سازمان بسیج برای اجرای طرح جهاد روشنایی"/>
    <meta property="og:description" content="رئیس سازمان بسیج مستضعفین با مثبت ارزبابی کردن طرح جهاد روشنایی گفت: اتخاد چنین رویکردهایی اثرات مثبت راهبردی در زندگی مردم دارد و سازمان بسیج محضر مسؤولان و مردم برای اجرای طرح جهاد روشنایی اعلام آمادگی می‌کند."/>
  </head>
  <body>
    <article>
      <h1>آمادگی کامل سازمان بسیج برای اجرای طرح جهاد روشنایی</h1>
      <address>
        <time datetime="2019-11-23T13:22:00+00:00">23 Nov 2019, 13:22</time>
      </address>
      <p>رئیس سازمان بسیج مستضعفین با مثبت ارزبابی کردن طرح جهاد روشنایی گفت: اتخاد چنین رویکردهایی اثرات مثبت راهبردی در زندگی مردم دارد و سازمان بسیج محضر مسؤولان و مردم برای اجرای طرح جهاد روشنایی اعلام آمادگی می‌کند.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ امروز مراسم امضاء تفاهم‌نامه طرح جهاد روشنایی با حضور روسای سازمان بهزیستی، کمیته امداد، بسیج مستضعفین  و برنامه و بودجه و معاونان این سازمان در سازمان برنامه و بودجه برگزار شد.</p>
      <p>  سردار غلامرضا سلیمانی ضمن تبریک آغاز هفته بسیج، اظهارداشت: اتخاد چنین رویکردهایی اثرات مثبت راهبردی در زندگی مردم و دارد و سازمان بسیج در محضر مسئولان و مردم برای اجرای طرح جهاد روشنایی آمادگی می‌کند.   وی با بیان اینکه می‌توانیم با تشکیل جبهه‌ای واحد مشکلات کشور را حل کنیم، گفت: مشکلات مانند حاشیه نشینی و بیکاری را می‌توانیم با اجرای برنامه‌هایی به صورت وسیع و با استفاده از روش‌های میان‌بر در مدت مشخصی رفع کنیم.    رئیس سازمان بسیج مستضعفین تصریح کرد: بسیج در همه جبهه‌ها تجربه‌های عملی خوبی دارد و وقتی از بسیج صحبت می‌کنیم از توده‌های مردم صحبت می‌کنیم؛ طرح جهاد روشنایی یکی از طرح‌های خوبی است و برنامه تشکیل ستادهای استانی آن با کمک کمیته امداد و بهزیستی پس از امضای این تفاهم‌نامه آغاز می‌شود.   سردار سلیمانی تاکید کرد: با توجه به تجربه‌ای که در سال اول اجرای این طرح به دست خواهیم آورد، امیدواریم در سال‌های بعد با سرعت بیشتری این طرح را اجرا کنیم.   به گزارش فارس، در ادامه این مراسم سید مرتضی بختیاری رئیس کمیته امداد امام خمینی (ره) با اشاره به طرح جهاد روشنایی اظهارداشت: تجربه به ما نشان می‌دهد طرح‌هایی از این دست در ماندگاری خانوارها در روستا بسیار موثر است.   وی ادامه داد: این طرح گام خوبی برای توانمندسازی افراد و فراهم شدن زمینه مهاجرت معکوس (مهاجرت از شهر به روستا) است. یکی از برنامه‌های خوبی که در کمیته امداد و سازمان بهزیستی پیگیری می‌شود توانمندسازی افراد با توجه به مشاغلی مانند صنایع دستی، قالیبافی و دامداری است و این طرح هم به‌نوعی جهت‌گیری مناسب در حوزه توانمندسازی خانوارهای ساکن در مناطق محروم است.   منبع: فارس انتهای پیام/</p>
    </article>
  </body>
</html>