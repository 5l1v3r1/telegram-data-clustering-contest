<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.republika.rs/svet/region/170730/budvi-incidenti-sve-zbog-himne"/>
    <meta property="og:site_name" content="REPUBLIKA"/>
    <meta property="article:published_time" content="2019-11-23T13:33:00+00:00"/>
    <meta property="og:title" content="U Budvi incidenti, a sve zbog himne"/>
    <meta property="og:description" content="Svečanu sednicu opštine Budva, povodom 75 godina od oslobođenja grada, obeležio je sinoć incident kada je intonirana samo prva strofa himne Crne Gore, zbog čega su odbornici DPS-a i dela vladajuće koalicije napustili sednicu."/>
  </head>
  <body>
    <article>
      <h1>U Budvi incidenti, a sve zbog himne</h1>
      <h2>Svečanu sednicu opštine Budva, povodom 75 godina od oslobođenja grada, obeležio je sinoć incident kada je intonirana samo prva strofa himne Crne Gore, zbog čega su odbornici DPS-a i dela vladajuće koalicije napustili sednicu.</h2>
      <address><time datetime="2019-11-23T13:33:00+00:00">23 Nov 2019, 13:33</time> by <a rel="author">Tanjug</a></address>
      <p>Iz DPS-a za televiziju Nova u Crnoj Gori kažu da je u pitanju nepoštovanje državnih simbola, a predsednik opštine Budva Marko Carević uputio je izvinjenje, navodeći da je ili tehnika zatajila ili je ljudski faktor.</p>
      <p>- Mi to sada ne možemo da znamo, ali je neprijatno, jer nije takav bio dogovor i izvinjavam se svima koji su povređeni ovim dešavanjem - rekao je Carević.<br/><br/>On je potvrdio da je dogovor bio da se svira instrumental cele himne, ali nakon što je ona prekinuta već posle prve strofe, sednicu su napustili odbornici DPS-a i odbornici vladajuće Crnogorske i SDP-a, kao i član Predsedništva Građanskog pokreta URA Blažo Rađenović.<br/><br/>Oni pak ističu da je to bio odgovor na ono što nije bilo primereno jednoj svečanoj sednici, da se državni simboli i način interpretacije državnih simbola radi na način kako to nije primereno i kako doliči, bez obzira ko obavlja vlast u bilo kom gradu.<br/><br/>Analitičar Ranko Ðonović tvrdi da da iza svega stoje oni koji su, kako kaže, protiv države Crne Gore, njene samostalnosti i njenog pro-evropskog i evroatlanskog puta.<br/><br/>- Ja sam jedan od onih koji je siguran da nije tehnička greška, već namera da se Crna Gora i dalje ponižava i da se ne poštuje ono što je njena svetinja. Odnosno da se ne poštuje državnost države Crne Gore, ni više ni manje od toga - zaključio je Ðonović.</p>
      <related>
        <h4>Pročitajte još:</h4>
        <a href="https://www.republika.rs/svet/region/170616/pusenje-sada-kostalo-evra"/>
        <a href="https://www.republika.rs/svet/region/170634/crnoj-gori-migranata-idu-srbiji-bih"/>
        <a href="https://www.republika.rs/svet/region/170665/posle-jezivih-snimaka-vezivanja-dece-pazaricu-tuzilastvo-pokrenulo-istragu"/>
        <a href="https://www.republika.rs/svet/region/170611/bolesno-muskarac-obljubio-dve-maloletnice-sticenice-doma-decu-bez-roditeljskog-staranja"/>
      </related>
    </article>
  </body>
</html>