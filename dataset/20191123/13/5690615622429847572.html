<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837406-dubilet-virishiv-sam-naynyati-sobi-bodigardiv-zamist-derzhokhoroni"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-23T13:50:00+00:00"/>
    <meta property="og:title" content="Дубілет вирішив сам найняти собі бодігардів замість держохорони"/>
    <meta property="og:description" content="КИЇВ. 23 листопада. УНН. Міністр Кабінету міністрів України Дмитро Дубілет за власні кошти найняв двох охоронців. Про це він розповів в інтерв’ю на …"/>
  </head>
  <body>
    <article>
      <h1>Дубілет вирішив сам найняти собі бодігардів замість держохорони</h1>
      <address><time datetime="2019-11-23T13:50:00+00:00">23 Nov 2019, 13:50</time> by <a rel="author">Дар'я Панченко</a></address>
      <p><b>КИЇВ. 23 листопада. УНН.</b> Міністр Кабінету міністрів України Дмитро Дубілет за власні кошти найняв двох охоронців. Про це він розповів в інтерв’ю на телеканалі ZIK, передає <b>УНН</b>.</p>
      <p>"Виявляється, що якщо міністр звертається до державної охорони, то це непросто виділити двох людей. Там створюється цілий департамент. Вони збиралися вісім людей мені виділити. Я не розумів, що це так серйозно. Я за свої кошти найняв двох охоронців. Це приватні охоронці, які ходять зі мною. Я не хотів, щоб держава витрачала зайві ресурси на мене", - розповів Дубілет.</p>
      <p>Міністр також додав, що публічно просив охорону для того, щоб пояснити, чому в нього з’явиться охорона, і що є ризики.</p>
      <p>"Не було конкретних загроз. Були певні сигнали, про те, що той самий алкоголь, це досить таки складна річ. Не було конкретної людини, яка б сказала, що "зараз в тебе будуть проблеми". Просто мені сказали: тут багато криміналу. Щоб не було проблем, ми тобі радимо, щоб в тебе була охорона. Я відверто скажу, я дуже не хотів цього робити, але це був певний компроміс з моєю родиною. Така була розмова з моєю родиною. Я сказав – добре, давайте як тимчасовий захід", – додав Дубілет.</p>
      <p>Нагадаємо, 8 листопада Дубілет попросив собі <a href="https://www.unn.com.ua/uk/news/1834662-dubilet-poprosiv-sobi-derzhavnu-okhoronu">державну охорону</a>.</p>
    </article>
  </body>
</html>