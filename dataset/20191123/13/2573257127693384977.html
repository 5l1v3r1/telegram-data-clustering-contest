<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tecnoandroid.it/2019/11/23/amazon-piattaforma-gaming-prevista-per-il-2020-628688"/>
    <meta property="og:site_name" content="tecnoandroid"/>
    <meta property="article:published_time" content="2019-11-23T13:30:51+00:00"/>
    <meta property="og:title" content="Amazon: piattaforma gaming prevista per il 2020"/>
    <meta property="og:description" content="Un paio di giorni fa è stato lanciato il servizio di cloud gaming chiamato Google Stadia, anche se a quanto pare anche la piattaforma di e-commerce Amazon si sta preparando ad una cosa simile."/>
  </head>
  <body>
    <article>
      <h1>
        <a href="https://www.tecnoandroid.it/2019/11/23/amazon-piattaforma-gaming-prevista-per-il-2020-628688">Amazon: piattaforma gaming prevista per il 2020</a>
      </h1>
      <address><time datetime="2019-11-23T13:30:51+00:00">23 Nov 2019, 13:30</time> by <a rel="author">Veronica Boschi</a></address>
      <figure>
        <img src="https://www.tecnoandroid.it/wp-content/uploads/2019/11/99241_amazongamingconsole-700x400.jpg"/>
      </figure>
      <figure>
        <img src="https://www.tecnoandroid.it/wp-content/uploads/2019/11/99241_amazongamingconsole-700x400.jpg"/>
      </figure>
      <p>Un paio di giorni fa è stato lanciato il servizio di cloud gaming chiamato Google Stadia, anche se a quanto pare anche la piattaforma di e-commerce <b>Amazon</b> si sta preparando ad una cosa simile.</p>
      <p>Il colosso di Jeff Bezos sta pensando di lanciare il proprio <b>servizio dedicato al mondo del gaming</b> l’anno prossimo, come riportato anche dal sito CNET. Scopriamo insieme tutti i dettagli.</p>
      <h3>Amazon: piattaforma di cloud gaming in arrivo nel 2020</h3>
      <p>La conferma dell’arrivo di questo servizio è arrivata tramite un <b>annuncio di lavoro</b> postato proprio dalla piattaforma. Quest’ultima cita una “nuova iniziativa” del team di Amazon Web Services. Secondo l’annuncio, trovato sempre dal sito web <b>CNET</b>, la piattaforma avrebbe l’intenzione di <b>integrare</b> il proprio servizio streaming di gaming<b> con la piattaforma Twitch</b>. L’intenzione è molto simile a quella di Google, che vorrebbe integrare Stadia con YouTube.</p>
      <p>L’offerta di lavoro è stata trovata anche da The Verge e menziona la ricerca di un Principal Product Leader per una “nuova iniziativa di gioco AWS”. L’annuncio stesso contiene anche una <b>dichiarazione</b> molto audace sulle ambizioni dell’azienda: “<i>Riteniamo che l’evoluzione che è cominciata con le comunità arcade, crescendo fino agli streamer e agli e-sport di oggi, continuerà verso un futuro in cui tutti sono videogiocatori e ogni giocatore potrà creare, competere, collaborare e connettersi con gli altri su larga scala</i>“.</p>
      <p>Per il momento il colosso non ha ufficializzato nulla, anche se possiamo intuire che il <b>2020</b> sarà un anno molto importante per il cloud gaming, sia per<a href="https://www.tecnoandroid.it/2019/11/20/google-stadia-e-finalmente-arrivato-scopriamo-qualche-dettaglio-626801"> Google Stadia</a>, che sicuramente migliorerà quei piccoli problemi tecnici del lancio e anche per Amazon. Non ci resta che attendere ancora qualche mese per scoprire maggiori dettagli.</p>
    </article>
  </body>
</html>