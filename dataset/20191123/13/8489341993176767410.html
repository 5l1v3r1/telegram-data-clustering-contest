<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://snn.ir/fa/news/806839/%D8%B3%DB%8C%D9%85%D8%A7-%D8%AA%DB%8C%D8%B1%D8%A7%D9%86%D8%AF%D8%A7%D8%B2-%D8%A8%D9%87-%D8%B3%D8%B1%D8%A7%D8%BA-%D9%85%D8%B9%D8%B6%D9%84%D8%A7%D8%AA-%D8%A7%D8%AC%D8%AA%D9%85%D8%A7%D8%B9%DB%8C-%D8%B1%D9%81%D8%AA-%DB%8C%DA%A9-%DA%A9%D8%A7%D8%B1%DA%AF%D8%A7%D9%87-%D8%AC%D8%AF%DB%8C-%D8%A8%D8%A7%D8%B2%DB%8C%DA%AF%D8%B1%DB%8C"/>
    <meta property="og:site_name" content="خبرگزاری دانشجو | SNN.IR"/>
    <meta property="article:published_time" content="2019-11-23T13:17:00+00:00"/>
    <meta property="og:title" content="سیما تیرانداز به سراغ معضلات اجتماعی رفت/ یک کارگاه جدی بازیگری"/>
    <meta property="og:description" content="سیما تیرانداز با حضور ۲۲ بازیگر جوان نمایش «راپسودی» را در پردیس تئاتر شهرزاد به صحنه برد؛ اثری که از طریق یک اتفاق به آسیب شناسی معضلات اجتماعی و افراد اجتماع می‌پردازد."/>
  </head>
  <body>
    <article>
      <h1>سیما تیرانداز به سراغ معضلات اجتماعی رفت/ یک کارگاه جدی بازیگری</h1>
      <h2>سیما تیرانداز با حضور ۲۲ بازیگر جوان نمایش «راپسودی» را در پردیس تئاتر شهرزاد به صحنه برد؛ اثری که از طریق یک اتفاق به آسیب شناسی معضلات اجتماعی و افراد اجتماع می‌پردازد.</h2>
      <address>
        <time datetime="2019-11-23T13:17:00+00:00">23 Nov 2019, 13:17</time>
      </address>
      <p> به گزارش گروه فرهنگی <a href="https://snn.ir/">خبرگزاری دانشجو</a>، سیما تیرانداز بازیگر و کارگردان تئاتر که نمایش «راپسودی» نوشته تایماز رضوانی را از روز جمعه ۱ آذر در پردیس تئاتر شهرزاد روی صحنه برده است، درباره این اثر نمایشی گفت: حدود ۳ سال است که به صورت مداوم با هدف پرورش بازیگر با بچه‌های گروهم کار می‌کنم و نمایش «راپسودی» به‌عنوان یک کارگاه جدی بازیگری برای ۲۲ بازیگری است که با اجرای آن به صحنه رفته‌اند.<br/><br/>وی تأکید کرد: اینکه به‌صورت همزمان ۲۲ بازیگر روی صحنه حضور داشته باشند کار بسیار سختی است، ولی هدف اصلی من از اجرای «راپسودی» این بوده که این بچه‌ها بازیگری را در دل این کار یاد بگیرند. اکثر بچه‌هایی که در این نمایش حضور دارند، برای اولین بار است که روی صحنه می‌روند.<br/><br/>تیرانداز با بیان اینکه ۶ ماه زمان صرف تمرین این اثر نمایشی شده است، درباره موضوع نمایش «راپسودی»، توضیح داد: این اثر معنا و مفهوم اجتماعی دارد و بر اساس نمایشنامه «در انتظار گودو» اثر ساموئل بکت نوشته شده است. در این نمایش از طریق یک اتفاق به آسیب شناسی جامعه و معضلات اجتماعی می‌پردازیم.<br/><br/>این کارگردان تئاتر در پایان سخنان خود اعلام کرد که نمایش «راپسودی» به مدت یک ماه روی صحنه خواهد بود.<br/>بازیگران این اثر نمایشی به ترتیب حروف الفبا عبارتند از: الناز امینی، محمدحسن اسکندری، بهار باختر، شادی بهادری، شایان بهمنی، علی بیکی، سامان پرگال، نسیم پژومان، مهرزاد جعفری، میلاد حکمت، رکسانا خشوعی، ملیکا رادمند، امیرمانی شاهرخی، نسیم فراهانی، فرزانه فرزی، صدف کاشانی، بهزاد کریمی، عسل کریمی‌نیا، الهام ملاحسنی، ماهان یارخلج، مهتاب یارخلج، پگاه یاسینی.<br/><br/>محمدمهدی براتی تهیه‌کننده، سروش مکری مجری طرح و پژمان عبدی مشاور و دستیار کارگردان نمایش «راپسودی» هستند.<br/><br/>این اثر نمایشی ساعت ۲۰:۳۰ اجرا می‌شود.</p>
    </article>
  </body>
</html>