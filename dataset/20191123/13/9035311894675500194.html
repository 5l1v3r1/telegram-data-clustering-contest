<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/23/fransa-da-30-kentte-kadina-karsi-siddet-ve-cinayetler-protesto-ediliyor"/>
    <meta property="og:site_name" content="euronews"/>
    <meta property="article:published_time" content="2019-11-23T13:48:20+00:00"/>
    <meta property="og:title" content="Fransa'da 30 kentte kadına karşı şiddet ve cinayetler protesto edildi"/>
    <meta property="og:description" content="Fransa'da başta Paris olmak üzerine birçok kentte kadın cinayetleri, cinsiyetçi ve cinsel şiddette karşı yürüyüşler düzenleniyor. &quot;BizHepimiz&quot; kadın hakları savunucusu derneği tarafından düzenlenen bu protesto eylemleri cinsiyetçi suçlara &quot;artık yeter&quot; çağrısında bulunuyor."/>
  </head>
  <body>
    <article>
      <h1>Fransa'da 30 kentte kadına karşı şiddet ve cinayetler protesto edildi</h1>
      <address><time datetime="2019-11-23T13:48:20+00:00">23 Nov 2019, 13:48</time> by <a rel="author">Hüseyin Koyuncu</a></address>
      <p>Fransa'da başta Paris olmak üzerine birçok kentte kadın cinayetleri, cinsiyetçi ve cinsel şiddette karşı yürüyüşler düzenleniyor.</p>
      <p>"BizHepimiz" kadın hakları savunucusu derneği tarafından düzenlenen bu protesto eylemleri cinsiyetçi suçlara "artık yeter" çağrısında bulunuyor.</p>
      <p>Dernek, yürüyüşe katılacak olan göstericilere, ülkede kadın haklarının bir sembolü haline gelen "mor" renkli kıyafetlerle katılmalarını istedi.</p>
      <p>Paris'in yanı sıra Lille, Marsilya, Bordo, Toulouse, Rennes ve Strazburg dahil olmak üzere yaklaşık otuz şehirde bu yürüyüşlerin yapılması planlanıyor.</p>
      <p>Yürüyüşün organizatörlerinden Sandrine Bouchent, "Bu eylemin amaçlarından biri de, devletin şiddet mağduru ailelere sahip çıkmamasını kınamak" olduğunu ifade etti.</p>
      <figure>
        <iframe data-src="https://twitter.com/euronewses/status/1198227287122096133" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <h3>Hükümetin kadın halkları toplantıları sona eriyor</h3>
      <p>Başbakanlık konutu Matignon'da 3 Eylül ile 25 Kasım arasında 'çiftler arasında şiddet' konusunu ele alan toplantıların sona ermesi bekleniyor.</p>
      <p>Paris ve çevresinde hükümetin inisyatifiyle avukatlar, şiddet mağduru yakınları, doktorlar, milletvekilleri, dernek yetkilileri ve savcıların da katılımıyla toplam 91 toplantı yapıldı.</p>
      <p>Bu toplantılar sonrasında da Fransa Başbakanı Edouard Philippe'in önemli kararlar alması bekleniyor. Kadın hakları savunucuları ise bu sürecin bitmesine iki gün kala ülke çapında seslerini duyurmak istedi.</p>
      <ul>
        <li>
          <a href="https://tr.euronews.com/2019/08/30/fransizlar-3-ay-boyunca-kadina-yonelik-siddeti-tartisacak">Fransızlar 3 ay boyunca kadına yönelik şiddeti tartışacak</a>
        </li>
        <li>
          <a href="https://tr.euronews.com/2019/03/14/fransa-da-109-kadin-aile-ici-siddet-sonucu-yasamini-yitirdi">Fransa'da 109 kadın aile içi şiddet sonucu yaşamını yitirdi</a>
        </li>
      </ul>
      <p>Fransa'da 2019'un başından bu yana 116 kadın cinayete kurban gitti</p>
      <p>Fransa’da Kadın Erkek Eşitliği Bakanlığı'nın rakamlarına göre, 2019 yılının başında beri 116 kadın eşi veya eski eşi tarafından öldürüldü. 2018 yılında ise bu rakam 121 idi.</p>
      <p>Fransa'da her yıl yaklaşık 220 bin kadın eski veya halihazırda ilişkide oldukları eşleri tarafından fiziksel veya cinsel şiddete maruz kalıyor.</p>
      <p>Ek kaynaklar<b> • AFP</b></p>
    </article>
  </body>
</html>