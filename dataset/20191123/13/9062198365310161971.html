<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3386076/erdogandan-akplilere-20-tane-berat-bulamam-ki-ne-yapayim"/>
    <meta property="og:site_name" content="Milli Gazete"/>
    <meta property="article:published_time" content="2019-11-23T13:06:00+00:00"/>
    <meta property="og:title" content="Erdoğan’dan AKP’lilere: 20 tane Berat bulamam ki, ne yapayım"/>
    <meta property="og:description" content="Hazine ve Maliye Bakanı Berat Albayrak ve bazı bakanları şikayet için gelen AKP'li gruba Cumhurbaşkanı Erdoğan’ın &quot;20 tane Berat bulamam ki&quot; dediği iddia edildi."/>
  </head>
  <body>
    <article>
      <h1>Erdoğan’dan AKP’lilere: 20 tane Berat bulamam ki, ne yapayım</h1>
      <h2>Hazine ve Maliye Bakanı Berat Albayrak ve bazı bakanları şikayet için gelen AKP'li gruba Cumhurbaşkanı Erdoğan’ın "20 tane Berat bulamam ki" dediği iddia edildi.</h2>
      <address>
        <time datetime="2019-11-23T13:06:00+00:00">23 Nov 2019, 13:06</time>
      </address>
      <p>2019 Mahalli İdareler Seçimleri sonrası Ak Parti'nin ileri gelenlerinden bir grubun Cumhurbaşkanı <b>Recep Tayyip Erdoğan</b>’a Hazine ve Maliye Bakanı <b>Berat Albayrak</b>'ın da dahil olduğu bazı bakanları şikayet için geldikleri iddia edildi. </p>
      <p>İddianın sahibi Aydınlık gazetesi Ankara Temsilcisi İsmet Özçelik. Özçelik, Erdoğan'ın, şikayet için gelen 21 kişilik gruba “20 tane Berat bulamam ki” cevabını verdiğini öne sürdü.</p>
      <h3>"NE YAPAYIM 20 TANE BERAT BULAMAM Kİ"</h3>
      <p>İsmet Özçelik yazısında, <b>"Tek tek bakanları masaya yatırmışlar. Sert eleştiriler yöneltmişler. Sıra tam ‘Damat’a gelince Erdoğan araya girmiş: ‘Ne yapayım 20 tane Berat bulamam ki’ demiş. Birbirlerinin yüzüne bakmışlar. ‘Damat’ konusuna girmeden çıkmışlar. Mesajı almışlar.”</b> ifadelerini kullandı. </p>
      <p>İsmet Özçelik'in "Damat kalıcı! Bakan değişikliği bütçeden sonra mı?" başlığıyla yayımlanan yazısında yer alan ilgili bölüm şöyle:</p>
      <blockquote>DAMADIN DURUMU</blockquote>
      <blockquote>Seçim sonrası yenilginin sorumlusu aranıyordu.<br/>Araştırmalara göre ilk sırada ekonomi vardı.<br/>Bu nedenle “Damat” hedefteydi.<br/>Birçok Ak Partili açıktan eleştiriyordu.<br/>Görevden alınacağına kesin gözüyle bakılıyordu.</blockquote>
      <blockquote>DAMAT KALICI</blockquote>
      <blockquote>Ama durum değişmiş görünüyor.<br/>Dün “Damat gidici” diyenler;<br/>Şimdi “Damat kalıcı” diyor.<br/>Bu yargıya nasıl vardıklarını sordum.<br/>Bir olay anlattılar, ben de inandım.</blockquote>
      <blockquote>‘20 TANE BERAT BULAMAM Kİ’</blockquote>
      <blockquote>“Ak Parti milletvekilleri randevu almış.<br/>Toplam 21 kişi.<br/>Erdoğan’ı ziyaret etmişler.<br/>Aralarında Erdoğan’ın değer verdiği isimler de var.<br/>Partinin sorunlarını anlatmışlar.<br/>Tek tek bakanları masaya yatırmışlar.<br/>Sert eleştiriler yöneltmişler.<br/>Sıra tam ‘Damat’a gelince Erdoğan araya girmiş:<br/>‘Ne yapayım 20 tane Berat bulamam ki’ demiş.<br/>Birbirlerinin yüzüne bakmışlar.<br/>‘Damat’ konusuna girmeden çıkmışlar.<br/>Mesajı almışlar.”</blockquote>
    </article>
  </body>
</html>