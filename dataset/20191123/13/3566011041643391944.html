<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1549398.html/%D8%AD%D8%B6%D9%88%D8%B1-%D9%85%D8%B1%D8%AF%D9%85-%D8%AF%D8%B1-%D8%B5%D8%AD%D9%86%D9%87-%D8%AA%DB%8C%D8%B1-%D8%AE%D9%84%D8%A7%D8%B5%DB%8C-%D8%A8%D9%87-%D8%AF%D8%B4%D9%85%D9%86-%D8%A7%D8%B3%D8%AA--%D9%85%D8%B3%D8%A6%D9%88%D9%84%D8%A7%D9%86-%D8%AA%DA%A9%D9%84%DB%8C%D9%81-%D9%BE%D8%A7%D8%B3%D8%AE%DA%AF%D9%88%DB%8C%DB%8C-%D8%AF%D8%A7%D8%B1%D9%86%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-23T13:08:00+00:00"/>
    <meta property="og:title" content="حضور مردم در صحنه تیر خلاصی به دشمن است/ مسئولان تکلیف پاسخگویی دارند"/>
    <meta property="og:description" content="حجت‌الاسلام نوفرستی گفت: در شرایط حساس سیاسی و اجتماعی دشمن زخم خورده است و حضور و بصیرت مردم در صحنه تیر خلاصی به دشمن است."/>
  </head>
  <body>
    <article>
      <h1>حضور مردم در صحنه تیر خلاصی به دشمن است/ مسئولان تکلیف پاسخگویی دارند</h1>
      <h2>قائم مقام نماینده ولی فقیه در خراسان‌جنوبی:</h2>
      <address>
        <time datetime="2019-11-23T13:08:00+00:00">23 Nov 2019, 13:08</time>
      </address>
      <p>حجت‌الاسلام نوفرستی گفت: در شرایط حساس سیاسی و اجتماعی دشمن زخم خورده است و حضور و بصیرت مردم در صحنه تیر خلاصی به دشمن است.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از <b><a href="http://www.khavarestan.ir/news/93047/%D8%AD%D8%B6%D9%88%D8%B1-%D9%85%D8%B1%D8%AF%D9%85-%D8%AF%D8%B1-%D8%B5%D8%AD%D9%86%D9%87-%D8%AA%DB%8C%D8%B1-%D8%AE%D9%84%D8%A7%D8%B5%DB%8C-%D8%A8%D9%87-%D8%AF%D8%B4%D9%85%D9%86-%D8%A7%D8%B3%D8%AA-%D9%85%D8%B3%D8%A6%D9%88%D9%84%D8%A7%D9%86-%D8%AA%DA%A9%D9%84%DB%8C%D9%81-%D9%BE%D8%A7%D8%B3%D8%AE%DA%AF%D9%88%DB%8C%DB%8C-%D8%AF%D8%A7%D8%B1%D9%86%D8%AF">خاورستان</a></b>، حجت‌الاسلام‌ و المسلمین غلامحسین نوفرستی قائم مقام نماینده ولی فقیه در خراسان‌جنوبی در سخنرانی راهپیمایی حمایت از اقتدارو امنیت کشور در بیرجند، اظهارکرد: این مردم هستند که با ایمان، بصیرت‌شان و پیروی خالصانه از مقام ولایت این نهضت را حفظ می‌کنند.</p>
      <p>  وی با بیان این‌که این نظام با حضور مردم در مسیر و خط ولایت است، گفت: ما نقش مردم را در این نهضت نقش اساسی می دانیم و مردم بصیر در این فتنه ها راه خود را از فتنه گران جدا می کنند.   قائم مقام نماینده ولی فقیه در خراسان‌جنوبی خاطرنشان کرد: یکی از مولفه‌های مهم در هر انقلاب نقش ولایت و رهبری است که وقتی مردم با ولایت پیوند می خورند یک قدرت عظیم شکل می‌گیرد.   حجت‌الاسلام نوفرستی با بیان این‌که در وضعیتی که پیش آمد و اعتراض مردم به وضعیت گرانی یک حق بود و پرسش‌هایی وجود داشت، گفت: مسئولان نظام باید در موقعیت های خود جواب بدهند به طوری که پاسخ‌های مهم را این روزها از مسئولان شنیدند و می شنوند.   وی یادآور شد: در طول تاریخ انقلاب آشوب گران و اغتشاش گران نوکر استکبار جهانی بودند همان‌هایی که در ابتدای انقلاب خواستند با نفوذ اساس نظام را زیر سوال ببرند و در ترور شخصیت ها 17 هزار شهید را از ما گرفتند.   قائم مقام نماینده ولی فقیه در خراسان‌جنوبی بیان‌کرد: آنهایی که فتنه 88 رقم زدند و در سال 96 به عنوان جاسوس و نوکری استکبار در این نظام نوکری کردند امروز هم به شکل دیگری درمیدان آمدند و با بصیرت می توان این افراد را از مردم جدا کرد.   حجت‌الاسلام نوفرستی گفت: ما مدیون شهدا هستیم و مسئولان هر اقدامی که انجام بدهند هم دردنیا و هم در اخرت باید پاسخگو باشند.   وی ضمن تاکید بر این‌که با ظرافت و دقت باید مدیریت کرد، گفت: باید هر فردی که درکف خیابان حرف خود را پیاده کند بدانند دشمن به دنبال توطئه است و زمانی که حرف از مقاومت می شود دشمن ناامید شده و بساط خود را جمع می کند.   امام جمعه موقت بیرجند به توطئه دشمنان در عراق و لبنان اشاره کرد و گفت: دشمنان در هر زمانی نقشه‌هایی دارند و این خیلی حرف است و ما همه ما تکلیف داریم با روحیه ولایی و جهادی در این راه باشیم.   حجت‌الاسلام نوفرستی اظهارکرد: مدیران نظام اسلامی چه در مجلس، قوه قضائیه، نیروهای ولایی و همه نهادها مخاطب هستند همه ما در این نظام تکلیف و نظارت دارند.   وی با بیان این‌که انقلاب اسلامی باید به دنبال تمدن اسلامی زمینه سازی شود، خاطرنشان کرد: آنهایی که امانت در اختیار دارند تنها توجه به منویات نائب امام زمان (عج) است که ما را نجات خواهد داد.   قائم مقام نماینده ولی فقیه در خراسان‌جنوبی افزود: رسالت ما رسالت بزرگی است و در زمان غیبت امام عصر فرصتی برای ما فراهم شده آنهایی که در بیرون مرزها هستند و روحیه بسیجی دارند امیدشان به نظام ما است.   حجت‌الاسلام نوفرستی یادآورشد: مخاطب پیام مقام ولایت مسئولان نظام هستند و فرصت دادن به جوانان مسئله مهمی است و چطور می‌توان با تکیه به غرب و دشمنان قسم خورده هرآنچه می توان به دست می آوردند.   وی با بیان این سوال‌که چطور می‌توان با تکیه به غرب آمریکا و نوکران مشکل نظام ما را حل کرد، گفت: با روحیه جهادی و ایمان راسخ کلیه مشکلات حل خواهد شد.   قائم مقام نماینده ولی فقیه در خراسان‌جنوبی خاطرنشان کرد: ما می‌توانیم این انقلاب بزرگ را که وعده خداوند است به حکومت جهاین امام عصر متصل کنیم.   حجت‌الاسلام نوفرستی ضمن تاکید بر این‌که همه مردم باید بصیرت آگاهی داشته باشند، افزود: باید به مردم خراسان جنوبی و دیگر استانها احسنت گفت که با آگاهی آشوب را خاموش کردند.   وی ضمن تاکید بر این‌که ایمان و بصیرت مردم است که سبب شد امروز در راهپیمایی حضور پیدا کنند، خاطرنشان‌کرد: نیروهای نظامی، سپاه پاسداران، ارتش و مسئولان امنیتی به زیبایی، اتحاد و انسجام در زمان خود به خوبی وارد شدند و به خوبی مهار کردند.   قائم مقام نماینده ولی فقیه در خراسان‌جنوبی اظهارکرد: دشمن دارد تلاش می کند از ناآگاهی‌ها و بی تفاوتی ما به نفع خود استفاده کند و به دنبال یارگیری است و نباید بگذاریم هیجانات جوانی آنها را به این فتنه ها بکشاند.   حجت‌الاسلام نوفرستی یادآورشد: هر چه به ظهور نزدیک می شویم فتنه‌ها بیشتر می‌شوند و خوشبختانه مردم ایمان و بصیرت دارند و از فتنها دوری می کنند.   وی ضمن تشکر از مسئولان ومردم که با هر تفکری اصل نظام را باور دارند و به میدان می آیند و این توطئه ها را خنثی می کنند، گفت: آنچه می توان به عنوان آثار این حضور بیان کرد تبعیت از امام زمان و ولایت مداری با امام خامنه ای است.   قائم مقام نماینده ولی فقیه در خراسان‌جنوبی ضمن اشاره به این‌که تبعیت از امامت و ولایت مردم را میدان آورده است، گفت: ولایت خط قرمز ما است و به فرموده رهبر معظم انقلاب "از مصیبت های کشور ناامنی است و دشمن به همین جهات به دنبال است از مردم برای ناامنی استفاده کند؛ هر کس در برابر نظام بخواهد از آنچه دستاوردهای نظام است ناامنی را فراهم کند شرارت است و این اغتشاش و ناامنی را در جامعه ایجاد می کنند.   حجت‌الاسلام نوفرستی گفت: در شرایط حساس سیاسی و اجتماعی دشمن زخم خورده است و حضور و بصیرت مردم در صحنه تیر خلاصی به دشمن است.   وی یادآورشد: با همه آسیب ها و مشکلات این حادثه به نفع نظام و انقلاب بود تا نتایج آن برای اتحاد و انسجام بیشتر باشد.   قائم مقام نماینده ولی فقیه در خراسان‌جنوبی بیان کرد: هرچه به دوران ظهور نزدیکتر می‌شویم نقش رهبری را بهتر حس می‌کنیم اگر جهان منتظر منجی است این تشنگی حضور امام زمان (عج) را باید جامعه حس کند و در این حادثه نشان داد نقش ولایت چقدر در جامعه تاثیر دارد و مردم را به صحنه می آورد.   حجت‌الاسلام نوفرستی یادآورشد: دشمنان در داخل سیلی خورده اند و پیوند با امامت و ولایت در این صحنه و انقلاب برای آنهایی که مومن و بصیر هستند فراهم شد.   انتهای پیام/</p>
    </article>
  </body>
</html>