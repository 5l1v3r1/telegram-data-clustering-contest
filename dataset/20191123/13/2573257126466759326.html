<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tecnoandroid.it/2019/11/23/una-rete-di-hacker-italiani-arrestati-dalla-polizia-postale-629157"/>
    <meta property="og:site_name" content="tecnoandroid"/>
    <meta property="article:published_time" content="2019-11-23T13:00:29+00:00"/>
    <meta property="og:title" content="Una rete di hacker italiani pizzicati e arrestati dalla Polizia Postale"/>
    <meta property="og:description" content="Dopo aver effettuato attacchi ai sistemi informatici di Comuni e banche dati appartenenti all'Agenzia delle Entrate, INPS, ACI e Infocamere, un hacker italiano è stato arrestato."/>
  </head>
  <body>
    <article>
      <h1>Una rete di hacker italiani pizzicati e arrestati dalla Polizia Postale</h1>
      <h2>Dopo aver effettuato attacchi ai sistemi informatici di Comuni e banche dati appartenenti all'Agenzia delle Entrate, INPS, ACI e Infocamere, un hacker italiano è stato arrestato.</h2>
      <address><time datetime="2019-11-23T13:00:29+00:00">23 Nov 2019, 13:00</time> by <a rel="author">Flavio Mezzanotte</a></address>
      <figure>
        <img src="https://t4m7p5j6.stackpathcdn.com/wp-content/uploads/2019/11/hacker-vs-ministeri-italiani-960x540-700x400.jpg"/>
      </figure>
      <p><b>Un hacker italiano di 66 anni è stato arrestato</b> dopo aver effettuato per anni attacchi ai sistemi informatici dei Comuni, di <a href="https://www.tecnoandroid.it/2019/11/12/truffa-online-nuova-email-fraudolenta-622858">banche dati appartenenti all’</a><i><a href="https://www.tecnoandroid.it/2019/11/12/truffa-online-nuova-email-fraudolenta-622858">Agenzia delle Entrate</a>, INPS, ACI e Infocamere,</i><b>rubando tutti i dati trafugati al prezzo di un euro l’uno</b>. Sono state decine di migliaia le violazioni già accertate, e l’uomo è stato arrestato dalla Polizia postale su provvedimento del GIP di Roma.</p>
      <p><b>Ma l’hacker non agiva da solo,</b> poiché sono stati scoperti e denunciati a piede libero per le stesse violazioni ben <b>6 complici, infiltrati appositamente all’interno di agenzie</b> investigative e società di recupero crediti in varie città d’Italia.</p>
      <h3>Una rete di hacker italiani pizzicati e arrestati dalla Polizia Postale</h3>
      <p><b><a href="https://www.commissariatodips.it/notizie/articolo/operazione-contro-il-cybercrime-people1-1/index.html">Come recita una nota della Polizia postale</a>, l’uomo aveva</b> “<i>un know-how informatico di altissimo livello e numerosi precedenti penali</i>” ed è stato facile per lui e il suo team trafugare illecitamente centinaia di credenziali di autenticazione di vittime ignare.</p>
      <p>Secondo l’attività investigativa condotta dagli uomini del pool anticrimini informatici, <b>l’hacker aveva negli anni messo in piedi un vero e proprio sistema di servizi</b> di rivendita dei dati rubati, commercializzato attraverso portali clandestini o le stesse persone infiltrate nelle agenzie investigative. <b>Per gli acquirenti era pronto un kit software in una semplice pen-drive Usb</b> per riuscire così a connettersi clandestinamente alle banche dati istituzionali e fare interrogazioni dirette.</p>
      <p>Infine, <b>l’attività criminale dell’uomo si è avvalsa anche della consulenza di altri hacker stranieri</b> ingaggiati tramite il Darkweb. Pertanto, non si può escludere che in futuro ci saranno ulteriori sviluppi nella ricostruzione di <b>una rete criminale molto più vasta di quella confinata nel territorio italiano.</b></p>
    </article>
  </body>
</html>