<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unionesarda.it/articolo/spettacoli/2019/11/23/de-gregori-e-venditti-all-olimpico-il-5-settembre-7-956201.html"/>
    <meta property="og:site_name" content="L'Unione Sarda.it"/>
    <meta property="article:published_time" content="2019-11-23T13:45:08+00:00"/>
    <meta property="og:title" content="De Gregori e Venditti all'Olimpico il 5 settembre"/>
    <meta property="og:description" content="Spettacoli - Approfondisci su L'Unione Sarda.it"/>
  </head>
  <body>
    <article>
      <h6 class="kicker">a roma</h6>
      <h1>De Gregori e Venditti all'Olimpico il 5 settembre</h1>
      <h2>L'annuncio dei due cantanti romani: una serata che li riporterà indietro nel tempo</h2>
      <address>
        <time datetime="2019-11-23T13:45:08+00:00">23 Nov 2019, 13:45</time>
      </address>
      <p>Bellissima sorpresa per i fan di Francesco De Gregori e Antonello Venditti.</p>
      <p>I due cantanti romani hanno annunciato un concerto insieme, per la prima volta, allo Stadio Olimpico di Roma, il 5 settembre del 2020.</p>
      <p>Un evento straordinario per questi due artisti che hanno scritto la storia della canzone italiana. E che li riporta un po' alle origini della loro carriera, quando erano due giovani cantanti che dallo storico Folkstudio del quartiere Trastevere puntavano faticosamente al successo.</p>
      <figure>
        <img src="https://www.unionesarda.it/foto/previewfotoprogressivejpeg/2019/11/24/venditti_simona_izzo_de_gregori_e_riccardo_cocciante_nel_1973_wikipedi-514-318-870762.jpg"/>
        <figcaption>Venditti, Simona Izzo, De Gregori e Riccardo Cocciante nel 1973 (Wikipedia)</figcaption>
      </figure>
      <p>La data è stata annunciata a X Factor, dove hanno cantato due pezzi-simbolo delle rispettive carriere: da "Bomba o non bomba" a ''Sotto il segno dei pesci'' del 1978 di Venditti, a "La storia" e "Scacchi e tarocchi" di De Gregori del 1985.</p>
      <p>(Unioneonline/D)</p>
    </article>
  </body>
</html>