<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3159186_1044.html"/>
    <meta property="og:site_name" content="Novsport"/>
    <meta property="article:published_time" content="2019-11-23T13:15:00+00:00"/>
    <meta property="og:title" content="Експертна група в УАДА препоръчва ново спиране правата на РУСАДА"/>
    <meta property="og:description" content="Русия може да получи ново наказание и вероятно изваждане от олимпиадата в Токио"/>
  </head>
  <body>
    <article>
      <h1>Експертна група в УАДА препоръчва ново спиране правата на РУСАДА</h1>
      <address>
        <time datetime="2019-11-23T13:15:00+00:00">23 Nov 2019, 13:15</time>
      </address>
      <p>Експертна група от Световната антидопингова агенция (УАДА) е на мнение, че Руската антидопингова агенция (РУСАДА) не съответства на определени изисквания и това може да доведе до изваждане на Русия от олимпийските игри през 2020 година, съобщи БТА.<br/><br/>УАДА препоръчва ново спиране на правата на РУСАДА, като това решение може да бъде взето на 9 декември в Париж, когато има заседание на Изпълнителния комитет.<br/><br/>Световната антидопингова агенция върна правата на РУСАДА преди близо 12 месеца. Това се случи след тригодишно наказание заради фалшифициране на допинг проби в периода 2012-2015 година.<br/><br/>Ако лидерите на УАДА приемат препоръките на експертната група, Русия ще получи ново наказание и вероятно изваждане от участие на олимпиадата в Токио догодина.<br/><br/>"Световната антидопингова агенция изпрати експертно мнение относно текуща процедура срещу Руската антидопингова агенция", заявиха от УАДА.</p>
    </article>
  </body>
</html>