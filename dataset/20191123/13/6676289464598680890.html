<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://observator.tv/eveniment/pui-urs-ucisi-tren-valea-garbea-harghita-327060.html"/>
    <meta property="og:site_name" content="Observator"/>
    <meta property="article:published_time" content="2019-11-23T13:56:00+00:00"/>
    <meta property="og:title" content="Doi pui de urs au fost uciși de tren pe Valea Gârbea din Harghita"/>
    <meta property="og:description" content="Doi pui de urs au fost loviți și uciși de un tren, în timp ce mergeau pe calea ferată, în zona podului de pe Valea Gârbea, în Harghita."/>
  </head>
  <body>
    <article>
      <h1>Doi pui de urs au fost uciși de tren pe Valea Gârbea din Harghita</h1>
      <address><time datetime="2019-11-23T13:56:00+00:00">23 Nov 2019, 13:56</time> by <a rel="author">Alin Tarnovschi</a></address>
      <p>
        <b>
          <b>Doi pui de urs au fost loviți și uciși de un tren, în timp ce mergeau pe calea ferată, în zona podului de pe Valea Gârbea, în Harghita.</b>
        </b>
      </p>
      <p>Totul s-a întâmplat în zona comunei Lunca de Sus din Harghita, în această dimineață.</p>
      <p>Cadavrele celor doi pui de urs au fost ridicate de asociația care administrează fondul de vânătoare din zonă.</p>
      <p>Cei doi pui de urs ar avea vârsta de peste un an, iar comisarii Gărzii de Mediu Harghita și reprezentanții asociației de vânătoare nu au identificat ursoaica în zonă.</p>
      <p>Totuși, un echipaj de jandarmi a fost trimis la fața locului pentru a asigura perimetrul în timpul în care cadavrele puilor de urși au fost ridicate de pe calea ferată.</p>
      <p>În ultimele săptămâni, urșii din pădurile României, aflați în căutarea hranei înainte de hibernare, au coborât în orașe și comune, astfel că evenimentele în care au fost implicați au crescut simțitor.</p>
      <p>Întâlnirile dintre oameni și urși se termină, în general, cu moarte. În unele cazuri, oamenii sunt cei care sunt uciși de animalele sălbatice, în timp ce alteori, urșii sunt uciși în accidente rutiere sau feroviare.</p>
    </article>
  </body>
</html>