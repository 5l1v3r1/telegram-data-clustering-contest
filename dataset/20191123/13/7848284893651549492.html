<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fcinternews.it/news/fonseca-ho-visto-il-brescia-contro-l-inter-non-commento-i-consigli-di-conte-florenzi-non-cambio-decisione-323831"/>
    <meta property="og:site_name" content="FcInterNews.it"/>
    <meta property="article:published_time" content="2019-11-23T13:37:30+00:00"/>
    <meta property="og:title" content="Fonseca: &quot;Ho visto il Brescia contro l'Inter, non commento i consigli di Conte. Florenzi? Non cambio decisione&quot;"/>
    <meta property="og:description" content="Paulo Fonseca teme la partita contro il Brescia. L'ha fatto capire in conferenza stampa lo stesso tecnico della Roma, che ha parlato così del prossimo avversario dei..."/>
  </head>
  <body>
    <article>
      <h1>Fonseca: "Ho visto il Brescia contro l'Inter, non commento i consigli di Conte. Florenzi? Non cambio decisione"</h1>
      <address><time datetime="2019-11-23T13:37:30+00:00">23 Nov 2019, 13:37</time> by <a rel="author">Stefano Bertocchi</a></address>
      <p><b>Paulo Fonseca</b> teme la partita contro il <b>Brescia.</b> L'ha fatto capire in conferenza stampa lo stesso tecnico della <b>Roma,</b> che ha parlato così del prossimo avversario dei giallorossi: "Una partita difficile. È vero che hanno cambiato allenatore, che ha fatto solo una gara. Ho visto tante volte il Brescia, per esempio contro Napoli e Inter, e posso dire che gioca bene, ha ottimi giocatori".</p>
      <p><b>Spinazzola non sta bene, tocca a Florenzi?</b><br/>"Vediamo domani. La mia decisione non cambia perché gioca in Nazionale o perché i giornali scrivono delle cose. Prendo le decisioni in base a ciò che penso io. Se domani per me deve giocare, lo farà. È un grande professionista".</p>
      <p><b>Conte ha rivelato di dare dei consigli sul sesso alla sua Inter: lei è d'accordo?</b><br/>"Non commento le parole degli altri allenatori. Mi occupo solo della mia situazione, delle altre no e non voglio sapere niente (ride, ndr)".</p>
    </article>
  </body>
</html>