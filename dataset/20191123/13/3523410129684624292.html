<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641532/%D8%AD%D8%B0%D9%81-%D9%86%D8%B4%D8%AF%D9%86-%D9%86%D8%A7%D9%85-%D8%B3%D9%88%D8%AF%D8%A7%D9%86-%D8%A7%D8%B2-%D9%84%DB%8C%D8%B3%D8%AA-%D8%AA%D8%B1%D9%88%D8%B1%DB%8C%D8%B3%D9%85-%D9%86%D8%A7%D8%A7%D9%85%DB%8C%D8%AF%DA%A9%D9%86%D9%86%D8%AF%D9%87-%D8%A7%D8%B3%D8%AA"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-23T13:00:00+00:00"/>
    <meta property="og:title" content="حذف نشدن نام سودان از لیست تروریسم ناامیدکننده است"/>
    <meta property="og:description" content="رئیس شورای حاکمیتی سودان تأکید کرد که حذف نشدن نام سودان از لیست تروریسم برای مردم این کشور ناامیدکننده است."/>
  </head>
  <body>
    <article>
      <h1>
        <a href="https://www.bultannews.com/fa/news/641532/%D8%AD%D8%B0%D9%81-%D9%86%D8%B4%D8%AF%D9%86-%D9%86%D8%A7%D9%85-%D8%B3%D9%88%D8%AF%D8%A7%D9%86-%D8%A7%D8%B2-%D9%84%DB%8C%D8%B3%D8%AA-%D8%AA%D8%B1%D9%88%D8%B1%DB%8C%D8%B3%D9%85-%D9%86%D8%A7%D8%A7%D9%85%DB%8C%D8%AF%DA%A9%D9%86%D9%86%D8%AF%D9%87-%D8%A7%D8%B3%D8%AA">حذف نشدن نام سودان از لیست تروریسم ناامیدکننده است</a>
      </h1>
      <h2>رئیس شورای حاکمیتی سودان تأکید کرد که حذف نشدن نام سودان از لیست تروریسم برای مردم این کشور ناامیدکننده است.</h2>
      <address><time datetime="2019-11-23T13:00:00+00:00">23 Nov 2019, 13:00</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، عبدالفتاح البرهان، رئیس شورای حاکمیتی سودان در گفتگو با الجزیره گفت:‌ جزایر حلایب متعلق به <b>سودان</b> است. ما و مصری‌ها برادر هستیم و می‌توانیم به <b>توافقی</b> در این باره دست یابیم. ما تاکنون به این مسئله نپرداخته‌ایم. این مسئله از مدت‌ها پیش ذهن افکار عمومی سودان و منطقه را به خود مشغول کرده است.</p>
      <p>البرهان اعزام سربازان سودانی برای جنگ در کنار خلیفه حفتر، فرمانده ارتش "ملی" لیبی یا هر طرف دیگری در این کشور را رد کرد.</p>
      <p>وی گفت: نیروهای ما به درخواست دولت یمن در این کشور هستند و در آنجا هم هیچ‌گونه مأموریت جنگی انجام نمی‌دهند اما تا زمان تحقق هدف ائتلاف عربی در آنجا می‌مانند.</p>
      <p>وی تأکید کرد: ما با طرف آمریکایی درباره حذف نام سودان از صحبت کردیم اما آن‌ها می‌گویند قوانین و اقداماتی برای انجام این مسئله دارند. حذف نشدن نام سودان از لیست تروریسم به رغم تغییرات صورت گرفته در کشور برای مردم ناامیدکننده است.</p>
      <p>البرهان تأکید کرد: نیروهای واکنش سریع بخشی از ارتش سودان هستند و تحت نظر ارتش فعالیت می‌کنند. این نیروها قبلا بودجه جداگانه‌ای داشتند اما بعد از تغییرات صورت گرفته به ارتش وابسته هستند.</p>
    </article>
  </body>
</html>