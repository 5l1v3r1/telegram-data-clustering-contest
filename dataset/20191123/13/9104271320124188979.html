<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://laprovinciadibiella.it/attualita/allerta-meteo-la-provincia-di-biella-uscite-solo-in-caso-di-necessita"/>
    <meta property="og:site_name" content="LaProvinciaDiBiella.it"/>
    <meta property="article:published_time" content="2019-11-23T13:00:27+00:00"/>
    <meta property="og:title" content="Allerta Meteo La Provincia di Biella: “Uscite solo in caso di necessità”"/>
    <meta property="og:description" content="Segnalati diversi allagamenti soprattutto in pianura e smottamenti in montagna. Isolata Bielmonte, criticità lungo la strada per il santuario di Graglia"/>
  </head>
  <body>
    <article>
      <h1>Allerta Meteo La Provincia di Biella: “Uscite solo in caso di necessità”</h1>
      <h2>Segnalati diversi allagamenti soprattutto in pianura e smottamenti in montagna. Isolata Bielmonte, criticità lungo la strada per il santuario di Graglia</h2>
      <address>
        <time datetime="2019-11-23T13:00:27+00:00">23 Nov 2019, 13:00</time>
      </address>
      <p>La Provincia di Biella ha emesso qualche minuto fa il seguente comunicato:<br/>Alle ore 13.00 di oggi 23 novembre 2019, conseguentemente alle condizioni meteo che vedono forte intensità delle piogge, la viabilità provinciale presenta svariate criticità, sia in pianura che in collina e montagna. Si segnalano allagamenti vari soprattutto lungo la viabilità di pianura e importanti criticità di carattere idrogeologico nelle zone montane. Tutto il territorio provinciale è costantemente monitorato dal personale provinciale in sinergia con la Protezione Civile e le Forze dell’Ordine.<br/>Il bollettino meteo aggiornato evidenzia un livello di criticità <b><u>“ROSSO”</u></b> (<b><u>massimo livello di allerta</u></b>) per dissesto idrogeologico e valanghe per le prossime 12 ore, pertanto la situazione sarà in peggioramento per tutto l’arco del pomeriggio fino alla tarda serata di oggi; <b><u>si consiglia e si raccomanda di uscire solamente per necessità. <br/></u></b>Considerate le informazioni raccolte dal personale sul territorio si segnala che nel primo pomeriggio saranno valutate le condizioni di percorribilità di alcune strade di montagna che potrebbero venir chiuse; i principali problemi si registrano (sia per criticità idrogeologiche che per pericolo valanghe) lungo la Panoramica Zegna, con il conseguente isolamento della località Bielmonte.<br/>La provinciale del Santuario di Graglia è in fase di chiusura, con conseguente isolamento del Santuario.<br/>Si raccomanda nuovamente di <b><u>uscire solo per concrete necessità e di muoversi con prudenza!<br/></u></b>Nella foto il presidente della Provincia Gianluca Foglia Barbisin</p>
      <related>
        <h4>Ti potrebbe interessare:</h4>
        <a href="https://laprovinciadibiella.it/attualita/autista-atap-guida-il-pullman-messaggiando-al-cellulare"/>
        <a href="https://laprovinciadibiella.it/attualita/festa-dei-nonni-ultimi-giorni-per-mandare-gli-auguri"/>
        <a href="https://laprovinciadibiella.it/attualita/necrologi-ricordiamo-nostri-cari-defunti-3-2-3-2-2-2-2-2-2-2-2-2-2-2-2-2-3-3-3-3-2-2-2-3-2-2-2-3-2-2-2-2-2-2-2-2-2-2-2-2-2-2-2-2"/>
      </related>
    </article>
  </body>
</html>