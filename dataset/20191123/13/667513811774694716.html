<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.funx.nl/news/funx/44328-sjoerd-24-ik-stop-met-werken-in-de-zorg-om-fulltime-daklozen-te-knippen"/>
    <meta property="og:site_name" content="FunX"/>
    <meta property="article:published_time" content="2019-11-23T13:00:00+00:00"/>
    <meta property="og:title" content="Sjoerd (24): &quot;Ik stop met werken in de zorg om fulltime daklozen te knippen&quot;"/>
    <meta property="og:description" content="Door:"/>
  </head>
  <body>
    <article>
      <h1>Sjoerd (24): "Ik stop met werken in de zorg om fulltime daklozen te knippen"</h1>
      <address>
        <time datetime="2019-11-23T13:00:00+00:00">23 Nov 2019, 13:00</time>
      </address>
      <p>|</p>
      <p>Door:</p>
      <p>Burç</p>
      <p>
        <i>
          <b>"Ik werk op dit moment nog in de jeugdzorg met jongeren die</b>
        </i>
        <i>
          <b> niet meer thuis kunnen wonen. Daar stop ik binnenkort mee, omdat het niet te combineren is met mijn andere baan als De Straatbarbier. Ik knip daklozen nu parttime en wil dat fulltime gaan doen. Ik ben gelovig en ik denk dat dit project iets is dat God mij heeft gegeven. Als ik mensen help en dien, dan weet ik wel zeker dat er ook voor mij gezorgd gaat worden.</b>
        </i>
      </p>
      <p>
        <i>
          <b>Ik kom uit Dordrecht, maar ik wil daklozen gaan knippen in Rotterdam. Een groot deel van alle daklozen woont in Rotterdam en daarom wil ik daar regelmatig een aantal opvanglocaties afgaan. In Rotterdam is er een enorm daklozenprobleem onder jongeren. Ze slapen op straat of onder de Erasmusbrug in een tentje. Ik hoop daarom veel van hun verhalen op social media te kunnen plaatsen en zo bewustwording te creëren onder de mensen. Zo wil ik de daklozen, die sommigen bij de supermarkt nog geen 50 cent gunnen, een gezicht geven.</b>
        </i>
      </p>
      <p>
        <i>
          <b>Mijn werk als De Straatbarbier geeft mij enorm veel voldoening. Sommigen zijn zo blij, dat ze zelfs bereid zijn om mij hun laatste vijf euro te geven. Er zijn ook vaak genoeg daklozen die sollicitaties hebben lopen. Als ze er dan extra fresh uitzien, gaan ze toch zekerder zo'n sollicitatiegesprek in. Dan merk ik wel dat ik ze meer dan alleen een nieuwe look geef. </b>
        </i>
      </p>
      <p>
        <i>
          <b>Wat mij heel tof lijkt, is het ombouwen van een grote bus tot mobiele kapperszaak. Er zijn ook veel daklozen die niet bij een opvang (mogen) slapen. Vooral vluchtelingen worden vaak geweigerd bij opvangcentra. Dat heeft vaak te maken met een verzekering. Als ik die bus heb, dan kan ik naar die mensen toe. Als iedereen iets doet om andere mensen te helpen, dan gaat de wereld een betere kant op."</b>
        </i>
      </p>
      <p>- <a href="https://www.instagram.com/destraatbarbier/">Sjoerd, De Straatbarbier</a> (24)</p>
      <h3>CLOSE-UP</h3>
      <p>We zijn benieuwd naar het onvergetelijke, inspirerende, ontroerende of onvoorstelbare verhaal dat jou heeft gemaakt tot wie je nu bent. Wil jij je verhaal delen? Meld je <a href="https://www.funx.nl/news/funx/41807-funx-wil-jou-ontmoeten-deel-je-verhaal-hier">hier</a> aan!</p>
      <related>
        <h4>Gerelateerd nieuws</h4>
        <a href="https://www.funx.nl/news/funx/44059-chris-30-ik-wil-anderen-motiveren-om-verstandig-te-fitnessen"/>
        <a href="https://www.funx.nl/news/funx/44063-deveney-26-ik-belandde-op-straat-maar-gaf-niet-op-2"/>
        <a href="https://www.funx.nl/news/funx/43941-nikki-20-als-je-iets-echt-leuk-vindt-ga-ervoor-en-denk-niet-meteen-aan-geld"/>
        <a href="https://www.funx.nl/news/funx/43940-joris-22-kijk-eens-wat-vaker-om-naar-ouderen-een-kopje-koffie-drinken-kan-al-het-verschil-maken"/>
        <a href="https://www.funx.nl/news/funx/43823-cheverny-23-ik-ben-nog-niet-waar-ik-moet-zijn-maar-zolang-je-beweegt-is-er-groei"/>
      </related>
    </article>
  </body>
</html>