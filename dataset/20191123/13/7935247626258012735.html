<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/abd-ihasi-libyada-kayboldu-216001h.htm"/>
    <meta property="og:site_name" content="OLAY"/>
    <meta property="article:published_time" content="2019-11-23T13:43:02+00:00"/>
    <meta property="og:title" content="ABD İHA'sı Libya'da kayboldu"/>
    <meta property="og:description" content="ABD Afrika Komutanlığına (AFRICOM) ait bir insansız hava aracının Libya'da radardan kaybolduğu bildirildi."/>
  </head>
  <body>
    <article>
      <h1>ABD İHA'sı Libya'da kayboldu</h1>
      <h2>ABD Afrika Komutanlığına (AFRICOM) ait bir insansız hava aracının Libya'da radardan kaybolduğu bildirildi.</h2>
      <address>
        <time datetime="2019-11-23T13:43:02+00:00">23 Nov 2019, 13:43</time>
      </address>
      <p>AFRICOM'dan yapılan açıklamada “Afrika Komutanlığına ait silahsız ve uzaktan kumandalı bir hava aracı Libya'nın Trablus bölgesi üzerinde 21 Kasım'da kayboldu” denildi. İHA'lar ile Libya'da güvenlik durumu ve terör faaliyetlerinin gözetlendiği belirtilen açıklamada, “(İHA) Operasyonlar Libya'daki terörle mücadele faaliyetlerinde önemlidir ve tamamen hükümetle koordinasyon halinde yapılıyor” ifadesine yer verildi. Açıklamada olayla ilgili soruşturma başlatıldığı bildirildi.</p>
    </article>
  </body>
</html>