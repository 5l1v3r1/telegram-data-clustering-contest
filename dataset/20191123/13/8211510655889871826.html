<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.formulapassion.it/motorsport/formula-1/f1-team/a-maranello-torna-il-sereno-ferrari-vettel-leclerc-binotto-incidente-brasile-468924.html"/>
    <meta property="og:site_name" content="FormulaPassion.it"/>
    <meta property="article:published_time" content="2019-11-23T13:30:20+00:00"/>
    <meta property="og:title" content="A Maranello torna il sereno"/>
    <meta property="og:description" content="Secondo un portavoce della Ferrari, Mattia Binotto ha parlato normalmente con entrambi i piloti per stemperare le tensioni post-Interlagos"/>
  </head>
  <body>
    <article>
      <h1>A Maranello torna il sereno</h1>
      <h2>Secondo un portavoce della Ferrari, Mattia Binotto ha parlato normalmente con entrambi i piloti per stemperare le tensioni post-Interlagos</h2>
      <address><time datetime="2019-11-23T13:30:20+00:00">23 Nov 2019, 13:30</time> by <a rel="author">Simone Peluso</a></address>
      <p>Nessuna crisi, nessun astio prolungato all’interno della squadra dopo il disastro di Interlagos. L’<b>incidente che ha messo KO Sebastian Vettel e Charles Leclerc</b> negli ultimi giri del Gran Premio del Brasile ha scatenato <a href="https://www.formulapassion.it/motorsport/formula-1/f1-team/binotto-i-piloti-hanno-danneggiato-la-squadra-vettel-leclerc-ferrari-brasile-interlagos-467663.html"><b>reazioni forti</b></a> all’interno del box della <b>Ferrari</b>, ma ora la situazione sembra essere ritornata più serena in vista dell’ultimo impegno stagionale ad Abu Dhabi.</p>
      <blockquote>
        <a href="https://www.formulapassion.it/motorsport/formula-1/f1-team/elkann-ferrari-molto-arrabbiato-vettel-leclerc-brasile-incidente-interlagos-468607.html">John Elkann: “Sono molto arrabbiato”</a>
      </blockquote>
      <p><i>“Dopo i fatti di domenica scorsa in Brasile, Mattia Binotto e i piloti si sono sentiti e parlati normalmente come accade tutti i giorni dopo un evento di gara</i> – ha dichiarato un portavoce del Cavallino alla <i>BBC</i> – <i><b>Non c’è stato alcun vertice ufficiale straordinario</b>, né a Maranello né in videoconferenza. La situazione è stata chiarita e ci stiamo concentrando esclusivamente sul prossimo weekend di Yas Marina”.</i></p>
      <footer>RIPRODUZIONE RISERVATA</footer>
    </article>
  </body>
</html>