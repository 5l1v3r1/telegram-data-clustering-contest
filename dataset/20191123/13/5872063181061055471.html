<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.neakriti.gr/article/kriti/irakleio/1561076/giatros-me-fakelaki-afethike-eleutheros-kai-apadaei-me/"/>
    <meta property="og:site_name" content="Νέα Κρήτη"/>
    <meta property="article:published_time" content="2019-11-23T13:21:00+00:00"/>
    <meta property="og:title" content="Γιατρός με «φακελάκι»: Αφέθηκε ελεύθερος και απαντάει με «αιχμές» /video"/>
    <meta property="og:description" content="Κατηγορείται ότι έλαβε 2.000 ευρώ από ασθενή του ΠΑΓΝΗ"/>
  </head>
  <body>
    <article>
      <h1>Γιατρός με «φακελάκι»: Αφέθηκε ελεύθερος και απαντάει με «αιχμές» /video</h1>
      <address>
        <time datetime="2019-11-23T13:21:00+00:00">23 Nov 2019, 13:21</time>
      </address>
      <p>
        <b>Κατηγορείται ότι έλαβε 2.000 ευρώ από ασθενή του ΠΑΓΝΗ</b>
      </p>
      <p>Eλεύθερος αφέθηκε ο γιατρός του ΠΑΓΝΗ που κατηγορείται ότι έλαβε «φακελάκι» από ασθενή. Ο χειρουργός οδηγήθηκε το πρωί του Σαββάτου στον Εισαγγελέα και στη συνέχεια στο αυτόφωρο ,ωστόσο τελικά η υπόθεση πήρε αναβολή για την Πέμπτη 28/ 11 στις 12.30 το πρωί.</p>
      <figure>
        <iframe src="https://www.youtube.com/embed/fjc9bWfs4u0" width="640" height="360" data-service="Youtube" scrolling="no"/>
      </figure>
      <p>Σύμφωνα με το δικηγόρο του γιατρού κ. Κοκοσάλη η υπόθεση αυτή είναι ύποπτη και θα καταθέσει στο δικαστήριο για το θέμα. Όπως ισχυρίστηκε μάλιστα έχει δεχτεί δεκάδες τηλέφωνα από επιφανείς πολίτες που τάσσονται στο πλευρό του χειρουργού.</p>
      <figure>
        <img src="https://s1.neakriti.gr/images/756x429/files/2019-11-23/ELAS.jpg"/>
      </figure>
      <p>Υπενθυμίζεται ότι στη <a href="https://www.neakriti.gr/article/kriti/irakleio/1561031/sullipsi-ep-autoforo-heirourgou-gia-fakelaki/">σύλληψη γιατρού</a> του Πανεπιστημιακού Νοσοκομείου Ηρακλείου, ο οποίος φέρεται να ζήτησε και να έλαβε “φακελάκι” από ασθενή του, προχώρησε την Παρασκευή η Αστυνομία. Πρόκειται για διευθυντή του ΕΣΥ σε κλινική του νοσοκομείου, ο οποίος κατηγορείται για «δωροληψία».</p>
      <p>Το προηγούμενο διάστημα, ο εν λόγω γιατρός, ο οποίος είναι χειρουργός, προέβη σε χειρουργική επέμβαση στον συγκεκριμένο ασθενή. Σύμφωνα με πληροφορίες, ο ασθενής συναντήθηκε την Παρασκευή το πρωί με τον εν λόγω γιατρό. Όπως έγινε γνωστό, ο γιατρός φέρεται να είχε ήδη συμφωνήσει με τον ασθενή του για την καταβολή συγκεκριμένου χρηματικού ποσού.</p>
      <p>
        <b>Είχε ζητήσει 2.000 ευρώ</b>
      </p>
      <p>Ειδικότερα, φαίνεται ότι ο χειρουργός είχε ζητήσει από τον άνδρα, με καταγωγή από την ενδοχώρα του νομού Ηρακλείου, “φακελάκι” με περιεχόμενο περίπου 2.000 ευρώ. Σύμφωνα με κάποιες πληροφορίες, ο ασθενής έδωσε στον γιατρό μικρότερο ποσό από αυτό που φέρεται να είχε συμφωνηθεί, ενώ σύμφωνα με κάποιες άλλες πληροφορίες, ο χειρουργός τού ζήτησε περισσότερα από αυτά που είχαν συμφωνηθεί. Μάλιστα, όπως έγινε γνωστό, ο γιατρός φέρεται να προσέβαλε τον ασθενή του.</p>
      <p>Όπως τόνισε ο απερχόμενος διοικητής του ΠΑΓΝΗ-Βενιζελείου, κ. Γιάννης Τασσόπουλος. Αφού ολοκληρωθούν οι διαδικασίες που προβλέπονται από τις Αρχές, άμεσα θα προχωρήσουμε στις πειθαρχικές διαδικασίες που προβλέπονται από τον κώδικα ιατρικής δεοντολογίας και το πειθαρχικό δίκαιο που ισχύει για τους γιατρούς του ΕΣΥ (αργία, ΕΔΕ και ό,τι άλλο προβλέπεται). Πρόκειται για ένα λυπηρό περιστατικό, το οποίο μας προσβάλλει όλους. Αυτά τα περιστατικά δεν πρέπει να συμβαίνουν».</p>
      <p>
        <b>Η ανακοίνωση της Αστυνομίας</b>
      </p>
      <p>Από την Υποδιεύθυνση Ασφαλείας Ηρακλείου σχηματίστηκε δικογραφία αυτόφωρης διαδικασίας σε βάρος γιατρού Νοσοκομείου της Κρήτης, για δωροληψία υπαλλήλου.Προηγήθηκε καταγγελία σύμφωνα με την οποία απαίτησε χρηματικό ποσό, για ιατρική πράξη που είχε πραγματοποιηθεί το προηγούμενο χρονικό διάστημα στο νοσοκομείο.</p>
      <p>Η σύλληψη πραγματοποιήθηκε στις 22.11.2019 κατά τη διάρκεια προγραμματισμένης συνάντησης και μετά την παραλαβή προσημειωμένου χρηματικού ποσού το οποίο και κατασχέθηκε.Ο συλληφθείς θα οδηγηθεί στον αρμόδιο Εισαγγελέα.</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.neakriti.gr/article/kriti/irakleio/1561056/sullipsi-giatrou-me-fakelaki-zitise-2000-euro-apo-astheni-gia-to-heirourgeio/"/>
        <a href="https://www.neakriti.gr/article/kriti/irakleio/1561031/sullipsi-ep-autoforo-heirourgou-gia-fakelaki/"/>
      </related>
    </article>
  </body>
</html>