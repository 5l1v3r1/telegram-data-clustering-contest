<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.thepressroom.gr/ellada/synelifthi-52hronos-o-opoios-metefere-2500-lathraia-paketa-tsigara"/>
    <meta property="og:site_name" content="The Pressroom"/>
    <meta property="article:published_time" content="2019-11-23T13:13:25+00:00"/>
    <meta property="og:title" content="Συνελήφθη 52χρονος, ο οποίος μετέφερε 2.500 λαθραία πακέτα τσιγάρα"/>
    <meta property="og:description" content="Στη σύλληψη ενός 52χρονου για παράβαση του Νόμου «Περί τελωνειακού κώδικα» προχώρησαν χθες το μεσημέρι στη Θεσσαλονίκη αστυνομικοί του Τμήματος Δίωξης Εκβιαστών της Διεύθυνσης Ασφάλειας Θεσσαλονίκης, ενώ αναζητείται 52χρονος συνεργός του. Συγκεκριμένα, στο πλαίσιο οργανωμένης επιχείρησης ο 52χρονος συνελήφθη να οδηγεί Ι.Χ.Ε. αυτοκίνητο ιδιοκτησίας του γιου του, με το οποίο μετέφερε 2.500 πακέτα τσιγάρα που δεν έφεραν την ειδική ταινία καταβολής φόρου κατανάλωσης καπνού και λοιπών δασμών του Ελληνικού Δημοσίου, ενώ κατασχέθηκε χρηματικό ποσό 650 ευρώ και ένα κινητό τηλέφωνο."/>
  </head>
  <body>
    <article>
      <h1>Συνελήφθη 52χρονος, ο οποίος μετέφερε 2.500 λαθραία πακέτα τσιγάρα</h1>
      <address>
        <time datetime="2019-11-23T13:13:25+00:00">23 Nov 2019, 13:13</time>
      </address>
      <p>
        <b>Στη σύλληψη ενός 52χρονου για παράβαση του Νόμου «Περί τελωνειακού κώδικα» προχώρησαν χθες το μεσημέρι στη Θεσσαλονίκη αστυνομικοί του Τμήματος Δίωξης Εκβιαστών της Διεύθυνσης Ασφάλειας Θεσσαλονίκης, ενώ αναζητείται 52χρονος συνεργός του.</b>
      </p>
      <p>Συγκεκριμένα, στο πλαίσιο οργανωμένης επιχείρησης<i> ο 52χρονος συνελήφθη να οδηγεί Ι.Χ.Ε. αυτοκίνητο ιδιοκτησίας του γιου του, με το οποίο μετέφερε 2.500 πακέτα τσιγάρα που δεν έφεραν την ειδική ταινία καταβολής φόρου κατανάλωσης καπνού και λοιπών δασμών του Ελληνικού Δημοσίου</i>, ενώ κατασχέθηκε χρηματικό ποσό 650 ευρώ και ένα κινητό τηλέφωνο.</p>
      <p>Ακολούθησε έρευνα σε αποθηκευτικό χώρο στην περιοχή της Νικόπολης, ιδιοκτησίας του συνεργού του, στο εσωτερικό της οποίας <b>βρέθηκαν και κατασχέθηκαν επιπλέον 584 συσκευασίες καπνού</b>. Ο συλληφθείς θα οδηγηθεί στον αρμόδιο εισαγγελέα.</p>
    </article>
  </body>
</html>