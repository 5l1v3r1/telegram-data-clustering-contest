<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.viagginews.com/2019/11/23/cristiano-malgioglio-chi-e/"/>
    <meta property="og:site_name" content="ViaggiNews.com"/>
    <meta property="article:published_time" content="2019-11-23T13:13:16+00:00"/>
    <meta property="og:title" content="Chi è Cristiano Malgioglio: età, carriera, fidanzato, vita privata, canzoni"/>
    <meta property="og:description" content="Cantante, autore, personaggio televisivo a tutto tondo. Cristiano Malgioglio continua a spopolare nel mondo dello spettacolo italiano."/>
  </head>
  <body>
    <article>
      <h1>Chi è Cristiano Malgioglio: età, carriera, fidanzato, vita privata, canzoni</h1>
      <address><time datetime="2019-11-23T13:13:16+00:00">23 Nov 2019, 13:13</time> by <a rel="author">Tommaso T</a></address>
      <p>
        <b>Cantante, autore, personaggio televisivo a tutto tondo. Cristiano Malgioglio continua a spopolare nel mondo dello spettacolo italiano.</b>
      </p>
      <figure>
        <img src="https://www.viagginews.com/wp-content/uploads/2019/03/Cristiano-Malgioglio.jpg"/>
        <figcaption>(Facebook)</figcaption>
      </figure>
      <p>La sua carriera è stata connotata soprattutto dalle parole, quelle che ha scritto per alcuni dei più importanti cantanti della storia del nostro Paese. Da Mina ad Adriano Celentano, da Loretta Goggi a Rita Pavone, passando per <a href="https://www.viagginews.com/2019/03/27/iva-zanicchi-chi-e-eta-carriera/">Iva Zanicchi</a>, Onrella Vanoni, Franco Califano ed altri ancora. In molti si sono fregiati dei suoi testi. Andiamo quindi a scoprire qualcosa in più su Cristiano Malgioglio.</p>
      <p>Per essere aggiornato su tutte le notizie: <a href="https://flipboard.com/@ViaggiNews?fbclid=IwAR3GqpI6HA1zACAyKmfFXgqBitOW5a6uWcBzrBzx_3rwTz8KK5xMLY58SCw">CLICCA QUI</a>!</p>
      <h3>Cristiano Malgioglio, chi è: età e carriera</h3>
      <p>Nato a Ramacca (in Sicilia) il 23 aprile del 1945, Cristiano Malgioglio ha visto iniziare la sua carriera dalle… Poste. Lavorava allo smistamento della corrispondenza in quel di Genova, dopo aver lasciato la Sicilia, e la permanenza in Liguria gli permise di conoscere alcuni grandi cantautori come Gino Paoli, Luigi Tenco e Fabrizio De André. Sarà quest’ultimo a procurargli un colloquio per un importante casa discografica milanese. Il suo esordio come autore avviene nel 1972, quando scrive Amo per Donatella Moretti. Nel 1974 vince il Festival di Sanremo scrivendo, insieme ad Italo Janne, la canzone ‘Ciao cara come stai?’ portata all’Ariston da Iva Zanicchi. Nello stesso anno, Luchino Visconti inserisce il suo brano ‘Testarda io’ nel film Gruppo di famiglia in un interno. Cristiano Malgioglio è famoso in Italia soprattutto per il suo trascorso in televisione. Ha partecipato a due edizioni de L’isola dei famosi in qualità di concorrente, oltre che alla <a href="https://www.viagginews.com/2018/10/18/grande-fratello-vip-crisi-di-ascolti-e-cristiano-malgioglio-se-ne-va-ecco-perche/">seconda edizione del Grande Fratello Vip</a>. Ha lavorato a X Factor, Quelli che il Calcio, Grand Hotel Chiambretti.</p>
      <h3>La vita privata</h3>
      <p>Della vita privata di Cristiano Malgioglio si sa poco o nulla. Nonostante si presenti come un personaggio molto estroverso, il cantautore ha sempre mantenuto un certo riserbo. Non ha mai fatto mistero di essere attratto dagli uomini, anche se al tempo stesso non ha fatto outing.</p>
      <related>
        <h4>ARTICOLI CORRELATI</h4>
        <a href="https://www.viagginews.com/2019/11/23/vittorio-grigolo-chi-e-eta-carriera/"/>
        <a href="https://www.viagginews.com/2019/11/23/giusy-ferreri-chi-e-eta-carriera-vita-privata/"/>
        <a href="https://www.viagginews.com/2019/11/23/vittoria-puccini-chi-e-compagno-fabrizio-lucci/"/>
      </related>
    </article>
  </body>
</html>