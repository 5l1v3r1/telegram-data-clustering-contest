<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/balgariya-obshtestvo/partiarkht-bog-ne-e-v-silata-a-v-pravdata-407439.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-23T13:50:00+00:00"/>
    <meta property="og:title" content="Патриархът: Бог не е в силата, а в правдата!"/>
    <meta property="og:description" content="Епископ Герасим отслужи литургия по повод храмовия празник на Св. Алексендър Невски"/>
  </head>
  <body>
    <article>
      <h1>Патриархът: Бог не е в силата, а в правдата!</h1>
      <address><time datetime="2019-11-23T13:50:00+00:00">23 Nov 2019, 13:50</time> by <a rel="author">сс</a></address>
      <p>Патриаршеската ни катедрала носи името на св. Александър Невски, който е казал: Бог не е в силата, а в правдата, това каза българският патриарх и софийски митрополит Неофит на влизане в Св. Александър Невски в деня на храмовия празник. Най-голямата православна катедрала на Балканите чества и 95 години от освещаването на Патриаршеския ставропигиален храм-паметник.  </p>
      <p>Да бъдем носители на правда, мир, любов, братство, разбирателство. За много години, каза още Негово Светейшество, който взе молитвено участие в архиерейска св. литургия.</p>
      <p>Тя бе отслужена от Мелнишки епископ Герасим, гл. секретар на Светия синод.</p>
      <p>Епископ Герасим припомни, че на днешния ден църквата отбелязва паметта на св. благоверен княз Александър Невски, който е роден около 1220 година. На 6-годишна възраст е посветен във войнството, а на  16 години поема управлението на Новгород.</p>
      <p>Княз Александър успял да удържи победа срещу шведско нашествие. Предвождал е многобройна войска и е разгромил настъпващите орди, като се уповавал на Бога, разказа епискап Герасим.</p>
      <p>Княз Александър е обявен е за светец през 1547 година. Името му означава защитник на мъжете и войн на вярата.</p>
      <p> </p>
      <p> </p>
    </article>
  </body>
</html>