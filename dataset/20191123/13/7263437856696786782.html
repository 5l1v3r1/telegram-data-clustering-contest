<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://scandal.rs/vesti/ana-korac-i-david-dragojevic-daju-200-000-evra-za-kucu-na-dedinju-otkriveno-odakle-im-novac-za-ovaj-luksuz/"/>
    <meta property="og:site_name" content="Scandal!"/>
    <meta property="article:published_time" content="2019-11-23T13:00:01+00:00"/>
    <meta property="og:title" content="ANA KORAĆ I DAVID DRAGOJEVIĆ DAJU 200.000 EVRA ZA KUĆU NA DEDINJU: OTKRIVENO ODAKLE IM NOVAC ZA OVAJ LUKSUZ!"/>
    <meta property="og:description" content="Bivši učesnici rijalitija “Zadruga ” Ana Korać i David Dragojević ovih dana sa agentom za nekretnine gledaju kuće na Dedinju, pošto su odlučili da kupe jednu baš u ovom naselju. Naime, David Dragojević verio se sa izabranicom Anom Korać u Istanbulu nedavno, a tu nije kraj lepim događajima u životima ovih rijaliti zvezda. Kako saznajemo,"/>
  </head>
  <body>
    <article>
      <h1>ANA KORAĆ I DAVID DRAGOJEVIĆ DAJU 200.000 EVRA ZA KUĆU NA DEDINJU: OTKRIVENO ODAKLE IM NOVAC ZA OVAJ LUKSUZ!</h1>
      <address><time datetime="2019-11-23T13:00:01+00:00">23 Nov 2019, 13:00</time> by <a rel="author">scandal!</a></address>
      <figure>
        <img src="https://scandal.rs/wp-content/uploads/2019/04/david-dragojevic-ana-korac-foto-ivan-vucicevic.jpg"/>
      </figure>
      <p>Bivši učesnici rijalitija “Zadruga ” <b>Ana Korać i David Dragojević</b> ovih dana sa agentom za nekretnine gledaju kuće na Dedinju, pošto su odlučili da kupe jednu baš u ovom naselju.</p>
      <p>Naime, David Dragojević verio se sa izabranicom Anom Korać u Istanbulu nedavno, a tu nije kraj lepim događajima u životima ovih rijaliti zvezda. Kako saznajemo, njih dvoje ovih dana gledaju kuće u elitnom naselju Dedinje.</p>
      <p><b>– Koraćeva i Dragojević trenutno žive na Novom Beogradu u stanu koji rentira Ana, a tamo im je više nego dobro. Ipak, rešili su da obezbede zajednički krov nad glavom, te ovih dana gledaju kuće po Beogradu. Najviše se interesuju za one na Dedinju i spremni za nekretninu da daju čak 200.000 evra. Mnogi se pitaju otkud njima toliki novac, ali oboje su zaradili velike sume novca učešćem u “Zadruzi”, pri tom David dobro zarađuje od fast fud radnje koju ima u Novom Sadu, a Ana visoke honorare dobija za reklamiranje kupaćih kostima na Instagramu, a pored toga je i postala zaštitno lice jedne klinike za estetsku hirurgiju u Istanbulu, za šta je dobila ogroman novac. Ana i David traže prostranu kuću, sa velikim dvorištem i terasom –</b> navodi za “Scenu” anonimni izvor blizak ovom paru.</p>
      <p>Ana i David neće još uvek pred matičara, a učešće u “Zadruzi 3” je takođe na čekanju.</p>
      <p>–<b> Iako se David nedavno verio sa Koraćevom, svadba im još uvek nije u planu. Njih dvoje bio voleli prvo da reše pitanje nekretnine i još neka poslovna pitanja, tako da će svadba najverovatnije da se dogodi naredne godine. Kada je reč o ulasku u “Zadrugu 3”, pregovori su u toku, ali gotovo je sigurno da će se to u jednom trenutku desiti</b> – zaključuje izvor.</p>
      <p>Ana je rekla da je istina da ona i David traže dom.</p>
      <p><b>– Istina je da ovih dana gledamo kuće na Dedinju, ali još uvek nismo sigurni da li ćemo uopšte živeti u Beogradu. Znate da je David zbog porodice i posla vezan za Novi Sad, te nije isključeno ni da tamo kupimo kuću. Kada se uselimo, zovemo vas</b> – poručila je Ana.</p>
      <related>
        <a href="https://scandal.rs/vesti/ana-korac-prevazisla-samu-sebe-preko-poprsja-samo-trake-a-tek-kada-vidite-duzi-njene-haljine-foto/"/>
      </related>
    </article>
  </body>
</html>