<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mashreghnews.ir/news/1012734/%D8%B1%D8%A7%D9%87%DA%A9%D8%A7%D8%B1%DB%8C-%D8%A8%D8%B1%D8%A7%DB%8C-%D9%86%D8%AC%D8%A7%D8%AA-%D8%A8%DB%8C%D9%85%D8%A7%D8%B1%D8%A7%D9%86-%D9%82%D9%84%D8%A8%DB%8C"/>
    <meta property="og:site_name" content="مشرق نیوز"/>
    <meta property="article:published_time" content="2019-11-23T13:42:51+00:00"/>
    <meta property="og:title" content="راهکاری برای نجات بیماران قلبی"/>
    <meta property="og:description" content="دبیر اجرایی دومین کنگره اکمو با اشاره به نجات جان برخی بیماران دچار ایست قلبی با دستگاه اکمو، گفت: می‌توان با استفاده از این دستگاه به طور موقت گردش خون این بیماران را به حالت طبیعی باز گرداند."/>
  </head>
  <body>
    <article>
      <h1>راهکاری برای نجات بیماران قلبی</h1>
      <address>
        <time datetime="2019-11-23T13:42:51+00:00">23 Nov 2019, 13:42</time>
      </address>
      <p>
        <i>دبیر اجرایی دومین کنگره اکمو با اشاره به نجات جان برخی بیماران دچار ایست قلبی با دستگاه اکمو، گفت: می‌توان با استفاده از این دستگاه به طور موقت گردش خون این بیماران را به حالت طبیعی باز گرداند.</i>
      </p>
      <p>به گزارش مشرق، ضرغام حسین احمدی، در آستانه برگزاری دومین کنگره اکمو اظهار داشت: این کنگره ۱۳ تا ۱۵ آذر ۹۸ در سالن همایش‌های رازی دانشگاه علوم پزشکی ایران با حضور اساتید و صاحبنظران برجسته برگزار می‌شود و جدیدترین دستاوردهای علمی در حوزه بیهوشی قلب و اکمو مورد بحث و گفتگو قرار می‌گیرد.</p>
      <blockquote>بیشتر بخوانید:<br/><a href="https://www.mashreghnews.ir/news/1004757/%D9%88%D9%82%D8%AA%DB%8C-%D8%A8%DB%8C-%D9%86%D9%85%DA%A9-%D9%85%DB%8C%D8%B4%D9%88%DB%8C%D8%AF-%DA%86%D9%87-%D8%A8%D9%84%D8%A7%DB%8C%DB%8C-%D8%B3%D8%B1%D8%AA%D8%A7%D9%86-%D9%85%DB%8C-%D8%A2%DB%8C%D8%AF">وقتی بی‌نمک میشوید چه بلایی سرتان می‌آید؟<br/></a><a href="https://www.mashreghnews.ir/news/1011001/%D8%A8%D9%87-%D8%AE%D8%A7%D8%B7%D8%B1-%D9%82%D9%84%D8%A8-%D8%AA%D8%A7%D9%86-%D8%A7%DB%8C%D9%86-%DB%B4-%D9%86%D9%88%D8%B9-%D8%A2%D8%AC%DB%8C%D9%84-%D8%B1%D8%A7-%D9%87%D8%B1-%D8%B1%D9%88%D8%B2-%D8%A8%D8%AE%D9%88%D8%B1%DB%8C%D8%AF">به خاطر قلب تان این ۴ نوع آجیل را هر روز بخورید</a></blockquote>
      <p>وی با اشاره به اینکه اکمو به معنای حمایت برون پیکری حیات است، گفت: بیمارانی که دچار ایست قلبی تنفسی می‌شوند مرگ برای آنها به وقوع می‌پیوندد ولی می‌توان با استفاده از دستگاه اکمو به طور موقت گردش خون و سیستم‌های ریوی این بیماران را به حالت طبیعی باز گرداند.</p>
      <p>عضو هیئت علمی دانشگاه  شهید بهشتی، ادامه داد: اکمو در اقداماتی نظیر پیوند قلب و ریه کاربرد بسیار موثری دارد و در ایران در چندین بیمارستان از جمله بیمارستان مسیح دانشوری و بقیه الله (عج) وجود دارد و شهرهای شیراز، اصفهان و تبریز نیز مجهز به این دستگاه‌ هستند.</p>
      <p>وی با اشاره به اینکه تلاش داریم در دومین کنگره اکمو، پزشکان و جراحان را هر چه بیشتر با این دستگاه آشنا کنیم و جدیدترین دستاوردهای علمی را ارائه دهیم، خاطرنشان کرد: ارائه و انتقال تجربیات در این زمینه بسیار حائز اهمیت است و در نجات جان بیماران موثر واقع می‌شود.</p>
      <p>احمدی با اشاره به اینکه علاوه بر بیماران گرفتار ایست قلبی و تنفسی افراد دچار مسمومیت ها و آنفلوانزا نیز در برخی از مواقع نیاز به این دستگاه دارند، گفت: استفاده از این دستگاه در بیماران دچار ایست قلبی در ۴۰ درصد مواقع سبب بازگشت به زندگی آنها می‌شود البته این آمار در برخی از کشورها به ۵۰ درصد هم می‌رسد و ارائه تکنولوژی‌های نوین و تجربه بشر می تواند در آینده در این راستا بسیار موثر واقع می‌شود.</p>
      <p>منبع: فارس</p>
    </article>
  </body>
</html>