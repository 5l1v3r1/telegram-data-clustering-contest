<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/77643-Az-80-dospievajucich-sa-nehybe-tolko-kolko-by-mali-Vedci-hovoria-ze-deti-su-prilis-pohodlne"/>
    <meta property="og:site_name" content="REFRESHER"/>
    <meta property="article:published_time" content="2019-11-23T13:08:00+00:00"/>
    <meta property="og:title" content="Až 80% dospievajúcich sa nehýbe toľko, koľko by mali. Vedci hovoria, že deti sú príliš pohodlné"/>
    <meta property="og:description" content="Zábavu radšej vyhľadávajú na obrazovkách, než na ihrisku."/>
  </head>
  <body>
    <article>
      <h1>Až 80% dospievajúcich sa nehýbe toľko, koľko by mali. Vedci hovoria, že deti sú príliš pohodlné</h1>
      <address><time datetime="2019-11-23T13:08:00+00:00">23 Nov 2019, 13:08</time> by <a rel="author">Alexandra Murajdová</a></address>
      <p>
        <b>Zábavu radšej vyhľadávajú na obrazovkách, než na ihrisku.</b>
      </p>
      <p><a href="https://www.who.int/news-room/detail/22-11-2019-new-who-led-study-says-majority-of-adolescents-worldwide-are-not-sufficiently-physically-active-putting-their-current-and-future-health-at-risk">Svetová zdravotnícka organizácia </a>informuje o hrozivých výsledkoch štúdie o fyzických aktivitách dospievajúcich. Upozorňuje, že je nevyhnutné okamžite podniknúť kroky na to, aby sa ich fyzická aktivita zvýšila. <b>Viac než 80% detí totiž nespĺňa odporúčanie aspoň jednej fyzickej aktivity denne.</b></p>
      <p>Výskumy sa robili v rôznych školách po celom svete, do štúdie bolo zapojených 146 krajín. Kritérium pohybovej aktivity spĺňali prirodzene rôzne športy, no aj aktívna hra, domáce práce, prechádzky či bicyklovanie. Aj napriek tejto skutočne širokej škále až 80% detí uviedlo, že podmienky nespĺňa.</p>
      <figure>
        <img src="https://i.refresher.sk/public/alexandra-murajdova/team-of-young-footballers-1493006_960_720.jpg"/>
        <figcaption>
          <cite>pixabay</cite>
        </figcaption>
      </figure>
      <p>Štúdia tiež potvrdzuje domnienky, že<b> chlapci sa vo všeobecnosti hýbu viac než dievčatá.</b> Štúdia vychádza z dát od 1,6 milióna študentov vo veku 11 až 17 rokov v rokoch 2001-2016. Len dievčatá z Tonga, Samoa, Zambie a Afganistanu sa hýbu viac než chlapci. No ak máme hovoriť v percentách, globálne odporúčania Svetovej zdravotníckej organizácie <b>nespĺňalo 78% chlapcov a 85% dievčat.</b></p>
      <p>Tvorcovia štúdie upozorňujú, že so zlou situáciou je potrebné niečo robiť a to<b> čo najrýchlejšie.</b> Hovoria aj to, že je znepokojujúce, že dievčatá sú takmer celosvetovo menej aktívne než chlapci: „<i>Musí sa vytvoriť viac možností, ktoré budú vyhovovať záujmom dievčat. Aby ich to prilákalo a robili tak fyzické aktivity počas dospievania, ale aj v dospelosti,“</i> hovorí Leanne Riley, ktorá sa na štúdii tiež podieľala.</p>
      <related>
        <a href="https://refresher.sk/54224-Zacat-sportovat-je-tazke-no-objavili-sme-recept-na-uspech-Tato-appka-ta-za-kazdu-hodinu-pohybu-odmenuje-lakavymi-cenami"/>
      </related>
      <p>Vedci majú jasno v otázke, čo za to môže. Deti to neťahá k športom a pohybu<b> kvôli telefónom a počítačom</b>. Kedysi bol práve šport považovaný za najväčšiu zábavu, no teraz to tak už nie je. Deti sú pohodlné a nechce sa im, preto ju nájdu radšej na obrazovke telefónu, než na ihrisku.</p>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/55545-Bud-zenou-ktora-miluje-sport-Uz-koncom-juna-sa-uskutocni-jedinecne-podujatie-na-ktorom-nebude-chybat-ani-Tatiana-Zidekova"/>
        <a href="https://refresher.sk/56185-Tieto-tri-aspekty-svojho-zivota-by-si-v-zivote-mala-neustale-rozvijat-Nejde-totiz-len-o-fyzicku-krasu"/>
        <a href="https://refresher.sk/77191-Vsetko-co-vieme-o-genetike-a-jej-vplyve-na-cvicenie-a-telo"/>
        <a href="https://refresher.sk/77213-Podcenovana-vec-ktora-moze-rapidne-zlepsit-zdravie-chudnutie-a-cistu-svalovu-hmotu-NEATNEPA"/>
        <a href="https://refresher.sk/77111-Vytrvali-sportovci-a-atleti-ktorych-vazny-hendikep-neodradil-od-ich-vasne-k-aktivnemu-zivotnemu-stylu"/>
        <a href="https://refresher.sk/77435-Bude-z-teba-na-bezlepkovej-diete-lepsi-sportovec"/>
        <a href="https://refresher.sk/77517-Pohyb-19rocnych-ludi-je-na-takej-urovni-ako-u-60rocnych-Zarazajuci-a-smutny-vyskum-poukazuje-na-rizika-modernej-doby"/>
        <a href="https://refresher.sk/77457-Sacharidy-su-kamosi-a-vzbura-proti-nim-je-casto-absurdna-Kvoli-comu-sa-ich-mnohi-boja-pre-koho-maju-vyznam-a-kolko-ich-prijimat"/>
      </related>
    </article>
  </body>
</html>