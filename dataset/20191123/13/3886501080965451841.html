<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://beta.rs/vesti/politika-vesti-srbija/119691-ambasada-ukrajine-izvestaji-o-srpskoj-prodaji-oruzja-ukrajini-rezirane-provokacije?utm_source=feedburner&amp;utm_medium=feed&amp;utm_campaign=Feed%3A+betavesti+%28Novinska+agencija+Beta+-+Vesti%29&amp;hl=en"/>
    <meta property="og:site_name" content="Novinska agencija Beta"/>
    <meta property="article:published_time" content="2019-11-23T13:25:04+00:00"/>
    <meta property="og:title" content="Ambasada Ukrajine: Izveštaji o srpskoj prodaji oružja Ukrajini režirane provokacije"/>
    <meta property="og:description" content="Ambasada Ukrajine u Srbiji ocenila je da su medijske objave o tome da je Srbija prodavala oružje Ukrajini &quot;režirana provokacija&quot; i &quot;nevešt pokušaj da se diskredituju vlasti Srbije i Ukrajine&quot;.Ambasada je u saopštenju izdatom danas navela da sa &quot;tužnom ironijom&quot; gleda na izveštaje da je Srbija navodno prodavala Ukrajincima municiju za ubijanje Rusa na istoku Ukrajine, ukazujući da po tvrdnjama Kremlja na teritoriji Ukrajine nema ruske vojske.&quot;Podsetićemo da Kremlj već skoro šest godina za redom tvrdi da ruske vojske na teritoriji Ukrajine nema... U stvari ceo svet dobro zna da se Ukrajina brani od regularne vojske Rusije i ruskih plaćenika, kojih ima oko 40.000 i koji raspolažu ogromnom količinom oružja, napravljenog i korišćenog isključivo u Rusiji, a ne 'ratuje sa proruskim separatistima' &quot;, navodi se u saopštenju Ambasade Ukrajine.Ambasada navodi da su &quot;Rusi ubili skoro 14.000 Ukrajinaca na teritoriji Ukrajine&quot;.Ambasada ukazuje takodje, navodeći i reči ministra unutrašnjih poslova Srbije Nebojšu Stefanovića…"/>
  </head>
  <body>
    <article>
      <h1>Ambasada Ukrajine: Izveštaji o srpskoj prodaji oružja Ukrajini režirane provokacije</h1>
      <address>
        <time datetime="2019-11-23T13:25:04+00:00">23 Nov 2019, 13:25</time>
      </address>
      <p>Ambasada Ukrajine u Srbiji ocenila je da su medijske objave o tome da je Srbija prodavala oružje Ukrajini "režirana provokacija" i "nevešt pokušaj da se diskredituju vlasti Srbije i Ukrajine".Ambasada je u saopštenju izdatom danas navela da sa "tužnom ironijom" gleda na izveštaje da je Srbija navodno prodavala Ukrajincima municiju za ubijanje Rusa na istoku Ukrajine, ukazujući da po tvrdnjama Kremlja na teritoriji Ukrajine nema ruske vojske.<br/><br/>"Podsetićemo da Kremlj već skoro šest godina za redom tvrdi da ruske vojske na teritoriji Ukrajine nema... U stvari ceo svet dobro zna da se Ukrajina brani od regularne vojske Rusije i ruskih plaćenika, kojih ima oko 40.000 i koji raspolažu ogromnom količinom oružja, napravljenog i korišćenog isključivo u Rusiji, a ne 'ratuje sa proruskim separatistima' ", navodi se u saopštenju Ambasade Ukrajine.<br/><br/>Ambasada navodi da su "Rusi ubili skoro 14.000 Ukrajinaca na teritoriji Ukrajine".<br/><br/>Ambasada ukazuje takodje, navodeći i reči ministra unutrašnjih poslova Srbije Nebojšu Stefanovića, da i kada bi Srbija prodavala oružje Ukrajini to ne bi bilo nezakonito jer ne postoji nikakva medjunarodna zabrana za to.<br/><br/>"Ukrajina izuzetno ceni političku podršku i konkretnu vojno-tehničku saradnju sa našim prijateljima iz brojnih zemalja, koji pomažu nama da branimo svoju zemlju od ruskog agresora", navodi se u saopštenju.</p>
    </article>
  </body>
</html>