<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1547761.html/%D8%A7%DA%AF%D8%B1-%D8%B4%D9%87%D8%AF%D8%A7-%D9%86%D8%A8%D9%88%D8%AF%D9%86%D8%AF-%DA%86%D9%87-%D8%A8%D8%B1-%D9%85%D8%A7-%D8%A7%D8%AA%D9%81%D8%A7%D9%82-%D9%85%DB%8C-%D8%A7%D9%81%D8%AA%D8%A7%D8%AF--%D8%B4%D9%87%D8%AF%D8%A7-%D8%AF%D8%A7%D9%86%D9%87-%D8%A8%D8%B0%D8%B1%DB%8C-%D9%87%D8%B3%D8%AA%D9%86%D8%AF-%DA%A9%D9%87-%D9%BE%D8%B3-%D8%A7%D8%B2-%D8%AF%D9%81%D9%86--%D8%AC%D9%88%D8%A7%D9%86%D9%87-%D9%85%DB%8C-%D8%B2%D9%86%D9%86%D8%AF-%D9%88-%D8%B1%D8%B4%D8%AF-%D9%85%DB%8C-%DA%A9%D9%86%D9%86%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-23T13:38:00+00:00"/>
    <meta property="og:title" content="اگر شهدا نبودند چه بر ما اتفاق می افتاد/ شهدا دانه بذری هستند که پس از دفن، جوانه می زنند و رشد می کنند"/>
    <meta property="og:description" content="حمید ابراهیمی بازیگر گفت: خوشا آنان که حال خوشی داشتند، جوانان با معرفتی که عاشقی کردند و به شهادت رسیدند و نهایت عاشقی هم شهادت است."/>
  </head>
  <body>
    <article>
      <h1>اگر شهدا نبودند چه بر ما اتفاق می افتاد/ شهدا دانه بذری هستند که پس از دفن، جوانه می زنند و رشد می کنند</h1>
      <h2>بازیگر سینما و تلویزیون در گفتگو با دانا؛</h2>
      <address>
        <time datetime="2019-11-23T13:38:00+00:00">23 Nov 2019, 13:38</time>
      </address>
      <p>حمید ابراهیمی بازیگر گفت: خوشا آنان که حال خوشی داشتند، جوانان با معرفتی که عاشقی کردند و به شهادت رسیدند و نهایت عاشقی هم شهادت است.</p>
      <p>حمید ابراهیمی بازیگر سینما، تئاتر و تلویزیون در خصوص شهدای بسیج در گفتگو با خبرنگار <a href="http://www.dana.ir/">شبکه اطلاع رسانی راه دانا</a>؛گفت: خوشا آنان که حال خوشی داشتند، جوانان با معرفتی که عاشقی کردند و به شهادت رسیدند و نهایت عاشقی همین شهادت است.<br/><br/>وی افزود: آنان که خاک را به نظر کیمیا کنند، کاش گوشه چشمی هم به ما کنند، شما اگر دقت کرده باشید حتما متوجه شده اید که هر گاه پیکر شهیدی به وطن بازگردانده می شود، تمام کشور بوی بهشت به خود می گیرد و گویی ما را به اندیشه وا می دارد که اگر آنان نبودند چه بر ما اتفاق می افتاد و چه بر ما می گذشت.<br/><br/>این بازیگر اظهار داشت: شهدا در تمام فرهنگ ها و کشورها دانه بذری هستند که پس از دفن، جوانه می زنند و رشد می کنند و هیچ کس نمی تواند هیچ دانه ای را بخشکاند مگر این که یاد آن ها را کمرنگ کنیم و آنها را به فراموشی بسپاریم.<br/><br/>حمید ابراهیمی در پایان گفت: زندگی ما آمیخته با یاد شهدا است، خون نداده ایم که به سادگی از آن بگذریم، اما به نظر می رسد برخی مسئولین از این مسئله گذشته اند؛ از یاد برده اند که چگونه و با چه خون دل هایی به اینجا رسیده ایم، و اگر خون همین شهدا نبود اکنون نمی توانستند بر مسند قدرت جولان بدهند.  امیدوارم مسئولین نیز همچون شهدا بر روی حرفشان بمانند و همچون نماز (اهدنا السراط المسقیم) بروند و به خودشان بیایند و بهتر و بیشتر مشکلات مردم را بینند.<br/><br/>انتهای پیام/</p>
    </article>
  </body>
</html>