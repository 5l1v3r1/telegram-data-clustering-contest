<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dainiksaveratimes.com/national/maharashtra/news/shiv-senancp-press-conference-on-maharashtra-sharad-pawar-said--ajits-personal-decision-263107"/>
    <meta property="og:site_name" content="Dainik Savera Times"/>
    <meta property="article:published_time" content="2019-11-23T13:17:55+00:00"/>
    <meta property="og:title" content="महाराष्ट्र पर शिवसेना-NCP की प्रेस कॉन्फ्रेंस, शरद पवार बोले- यह अजित का निजी फैसला "/>
    <meta property="og:description" content="महाराष्ट्र की राजनीति में सबसे बड़े फेरबदल पर शिवेसाना- एनसीपी सांझा प्रेस कॉन्फ्रेंस शुरु हो गई है। प्रेस वार्ता की शुरूआत में एनसीपी नेता शरद पवार ने कहा ये अजित पवार का निजी फैसला है। ये फैसला पार्टी की विचार धारा के खिलाफ है। कुछ निर्दलीय विधायक हमारे साथ थे। कुछ विधायक बीजेपी के साथ गए हैं। इन विधायकों को दलबदल कानून का पता होना चाहिए।मुझे अजित पवार के डिप्टी सीएम बनने का अचानक पता चला। हमें जो कार्रवाई करनी हैं, हम वो करेंगे। शरद पवार ने कहा कि इस पूरे घटना के बाद अजित के साथ गए विधायकों ने हमसे संपर्क किया था।"/>
  </head>
  <body>
    <article>
      <h1>महाराष्ट्र पर शिवसेना-NCP की प्रेस कॉन्फ्रेंस, शरद पवार बोले- यह अजित का निजी फैसला </h1>
      <address><time datetime="2019-11-23T13:17:55+00:00">23 Nov 2019, 13:17</time> by <a rel="author">Shivani</a></address>
      <p>महाराष्ट्र की राजनीति में सबसे बड़े फेरबदल पर शिवेसाना- एनसीपी सांझा प्रेस कॉन्फ्रेंस शुरु हो गई है। प्रेस वार्ता की शुरूआत में एनसीपी नेता शरद पवार ने कहा ये अजित पवार का निजी फैसला है। ये फैसला पार्टी की विचार धारा के खिलाफ है। कुछ निर्दलीय विधायक हमारे साथ थे। कुछ विधायक बीजेपी के साथ गए हैं। इन विधायकों को दलबदल कानून का पता होना चाहिए।मुझे अजित पवार के डिप्टी सीएम बनने का अचानक पता चला। हमें जो कार्रवाई करनी हैं, हम वो करेंगे। शरद पवार ने कहा कि इस पूरे घटना के बाद अजित के साथ गए विधायकों ने हमसे संपर्क किया था।</p>
      <p>शरद पवार ने दावा किया देवेंद्र फडणवीस बहुमत साबित नहीं कर पाएंगे। हम सब एकजुट हैं। अजित पवार के पास जो चिट्ठी थी उसमें सभी 54 विधायक हस्ताक्षर थे। शरद पवार ने कहा कि आज शाम की बैठक में आगे का फैसला तय होगा। हम जो निर्णय लेंगे, वो शिवसेना की सहमति के बिना नहीं लेंगे। मुझे कोई चिंता नहीं है पहले भी मेरे साथ ऐसा हो चुका है। हमें राज्यपाल ने 30 नवंबर तक का वक्त दिया है। हमारे पास नंबर है और हम ही सरकार बनाएंगे। शरद पवार ने कहा कि अजित पवार के साथ 11 विधायक गए थे। इसमें दो विधायक प्रेस कॉन्फ्रेंस में आए हैं। खैर हमारे पास नंबर है और सरकार तो हम ही बनाएंगे। रहा सवाल अजित पवार पर एक्शन का तो वो पार्टी की अनुशासनात्मक कमेटी लेगी।</p>
      <p>अजित पवार के साथ गए विधायक राजेंद्र शिंगने ने कहा कि हमें अजित पवार ने फोन किया था। हमें नहीं पता था कि हमें कहां ले जाया जा रहा है। वो विधायक दल के नेता थे तो उनका फोन आया, इसलिए हम चले गए। हमें शपथग्रहण का बिल्कुल अंदाजा नहीं था। हम शरद पवार के साथ हैं। </p>
      <p>उद्धव ठाकरे ने कहा कि शिवसेना जो करती है, वो दिन के उजाले में करती है। हम लोगों को जोड़ने की कोशिश करते हैं और वे लोग तोड़ने की कोशिश करते हैं। ये जो खेल चल रहा है, वो पूरे देश देख रहा है। उद्धव ठाकरे ने कहा कि बीजेपी को ना तो मित्र चाहिए और ना ही विपक्ष. इन लोगों ने हरियाणा और बिहार में भी यही किया था। आज जो हुआ है वो छत्रपति शिवजी महाराज पर सर्जिकल स्ट्राइक है।</p>
      <blockquote>DainikSavera APP डाउनलोड करें। <a href="https://play.google.com/store/apps/details?id=com.readwhere.whitelabel.dainiksavera">ANDROID</a> लिंक और <a href="https://itunes.apple.com/in/app/dainik-savera-times/id954789238?mt=8">iOS</a></blockquote>
      <p><b>Web Title:</b> Shiv Sena-NCP press conference on Maharashtra, Sharad Pawar said - Ajit's personal decision</p>
    </article>
  </body>
</html>