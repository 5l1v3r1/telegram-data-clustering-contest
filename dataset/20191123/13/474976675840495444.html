<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dorzeczy.pl/swiat/121376/merkel-do-macrona-mam-dosc-sprzatania-po-tobie.html"/>
    <meta property="og:site_name" content="Do Rzeczy"/>
    <meta property="article:published_time" content="2019-11-23T13:58:00+00:00"/>
    <meta property="og:title" content="Merkel do Macrona: Mam dość sprzątania po tobie!"/>
    <meta property="og:description" content="Takiej wymiany zdań między Angelą Merkel i Emmanuelem Macronem chyba nikt się nie spodziewał. Poszło o słowa przywódcy Francji o &quot;śmierci mózgowej NATO&quot;."/>
  </head>
  <body>
    <article>
      <h1>Merkel do Macrona: Mam dość sprzątania po tobie!</h1>
      <address>
        <time datetime="2019-11-23T13:58:00+00:00">23 Nov 2019, 13:58</time>
      </address>
      <h4>Takiej wymiany zdań między Angelą Merkel i Emmanuelem Macronem chyba nikt się nie spodziewał. Poszło o słowa przywódcy Francji o "śmierci mózgowej NATO".</h4>
      <p>– Rozumiem twoją skłonność do politycznych przełomów. Ale mam dość sprzątania po tobie. Raz za razem, muszę sklejać fragmenty filiżanek, które rozbiłeś, żeby potem móc z tobą usiąść i wypić herbatę – tak do prezydenta Francji miała zwrócić się kanclerz Niemiec Angela Merkel. O szczegółach tej dyskusji pisze Wirtualna Polska.</p>
      <p>Macron miał odpowiedzieć na zarzut Merkel. Stwierdził, że nie może pojechać na grudniowy szczyt NATO w Londynie i udawać, że nic się nie stało. Podał przy tym przykład zachowania Turcji i USA w Syrii – relacjonuje WP.</p>
      <p>Portal przytacza opinie ekspertów, którzy wskazują, że "różnice zdań co do przyszłości NATO, integracji europejskiej i przystąpienia do Unii krajów bałkańskich sprawiły, że stosunki francusko-niemieckie są w najgorszej kondycji od lat. To m. in. efekt zderzenia "nerwowego i niecierpliwego stylu Macrona" z powolnością niemieckiego systemu, gdzie koalicja rządząca cały czas walczy tylko o przetrwanie".</p>
      <footer>/ Źródło: wp.pl <br/>/ bal</footer>
      <related>
        <h4>Czytaj także</h4>
        <a href="https://www.dorzeczy.pl/kraj/121360/tusk-spotkal-sie-z-papiezem-franciszkiem-niemiecki-dziennik-ujawnia-zaskakujace-szczegoly-ich-rozmowy.html"/>
      </related>
    </article>
  </body>
</html>