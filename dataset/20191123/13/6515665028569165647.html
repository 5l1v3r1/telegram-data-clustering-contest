<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/vesti/politika/3363009/nauru-nema-glavni-grad-ni-vojsku-a-ime-mu-znaci-idem-na-plazu-ovo-je-17-drzava-koja-je-otpriznala-tzv-kosovo"/>
    <meta property="og:site_name" content="kurir.rs"/>
    <meta property="article:published_time" content="2019-11-23T13:37:00+00:00"/>
    <meta property="og:title" content="NAURU NEMA GLAVNI GRAD NI VOJSKU A IME MU ZNAČI IDEM NA PLAŽU: Ovo je 17. država koja je otpriznala tzv. Kosovo!"/>
    <meta property="og:description" content="BEOGRAD - Nauru? Gde je to? E, sad ćete saznati sve zanimljivosti o 17. državi koja je otpriznala lažnu državu Kosovo! Nauru je jedna od najmanjih državica sveta, veća je samo od Vatikana i Monaka. To je najmanja ostrvska država na svetu i najmanja republika. ..."/>
  </head>
  <body>
    <article>
      <h6 class="kicker">Sveukupno, ova zemlja ima 30 km puteva i 3,9km pruge</h6>
      <h1>NAURU NEMA GLAVNI GRAD NI VOJSKU A IME MU ZNAČI IDEM NA PLAŽU: Ovo je 17. država koja je otpriznala tzv. Kosovo!</h1>
      <address>
        <time datetime="2019-11-23T13:37:00+00:00">23 Nov 2019, 13:37</time>
      </address>
      <p>BEOGRAD - Nauru? Gde je to? E, sad ćete saznati sve zanimljivosti o 17. državi koja je otpriznala lažnu državu Kosovo! </p>
      <p>Nauru je jedna od najmanjih državica sveta, veća je samo od Vatikana i Monaka. To je najmanja ostrvska država na svetu i najmanja republika. Otkrio ga je u Mikroneziji britanski pomorac kapetan Džon Fern i nazvao ga Prijatno ostrvo. </p>
      <figure>
        <img src="https://www.kurir.rs/data/images/2019/11/23/13/2061115_nauru-foto-telegraph-co-uk_ff.jpg?ver=1574511281"/>
        <figcaption>
          <cite>foto: Printscreen Telegraph.co.uk</cite>
        </figcaption>
      </figure>
      <p>Međutim, ime koje su mu dali njegovi žitelji potpuno je drugačije - pretpostavlja se da naziv Nauru potiče od lokalne reči "anaoero", što znači "Idem na plažu".</p>
      <figure>
        <img src="https://www.kurir.rs/data/images/2019/11/23/13/2061125_nauru-foto-ap-pt-sep-2018-333_ff.jpg?ver=1574512537"/>
        <figcaption>
          <cite>foto: AP</cite>
        </figcaption>
      </figure>
      <p>U Nauruu se živi opušteno i bez mnogo briga, a i kako bi drugačije kad ova zemlja zvanično nema ni glavni grad, ni vojsku, a ni novine?! Postoji tek jedna državna TV stanica koja prenosi program sa Novog Zelanda, i jedna radio-stanica koja prenosi australijski i britanski program.</p>
      <figure>
        <iframe src="https://www.youtube.com/embed/7WKEZPF489U" width="560" height="315" data-service="Youtube" scrolling="no"/>
      </figure>
      <p>Kad je reč o vojsci, ovu zemlju brani Australija. Zanimljivo je i to da se prostire na samo 21,3 kvadratna kilometra i nema nijednu reku. Sveukupno, <b>ova zemlja ima 30 km puteva i 3,9km pruge.</b></p>
      <p>Iako malo, vekovima je očigledno bilo strateški važno pa su se mnoge velike sile doslovno otimale o njega. </p>
      <related>
        <h4>NE PROPUSTITE</h4>
        <a href="https://www.kurir.rs/vesti/politika/3362439/kurir-ekskluzivno-saznaje-republika-nauru-povukla-priznanje-kosova-i-metohije"/>
      </related>
      <p>Ostrvo je anektirala Nemačka 1888. godine, pa ga priključila nemačkom protektoratu Maršalovih ostrva. Posle Velikog rata , ostrvo su zauzele australijske snage 1914. godine. Nakon rata Liga naroda je mandat nad teritorijom dala Ujedinjenom Kraljevstvu, koje je dogovorilo podelu te dužnosti s Australijom i Novim Zelandom 1923. godine.</p>
      <figure>
        <img src="https://www.kurir.rs/data/images/2019/11/23/13/2061129_nauru-foto-ap-pt-okt-2018_ff.jpg?ver=1574512563"/>
        <figcaption>
          <cite>foto: AP</cite>
        </figcaption>
      </figure>
      <p>Japanske snage zauzele su ostrvo 26. avgusta 1942. godine. Aerodromska pista koju su sagradili Japanci na ostrvu bombardovali su Amerikanci u martu 1943, kako bi se sprečilo snabdevanje ostrva. Ostrvo je oslobođeno 13. septembra 1945. godine, kada su se dolaskom australijskog ratnog broda japanske snage predale. Nauru je nezavisnost stekao tek 1968. godine.</p>
      <figure>
        <img src="https://www.kurir.rs/data/images/2019/11/23/13/2061127_nauru-foto-ap-pt-okt-201801_ff.jpg?ver=1574512551"/>
        <figcaption>
          <cite>foto: AP</cite>
        </figcaption>
      </figure>
      <p>Nauru je tako dalek i egzotičan da ga godišnje poseti tek dvestotinak turista, a osoben je i pčo činjenici da je država sa najviše gojaznih stanovnika na svetu.</p>
      <p>(Kurir.rs/Telegraph.co.uk)</p>
      <related>
        <h4>NE PROPUSTITE</h4>
        <a href="https://www.kurir.rs/planeta/3362239/ekskluzivno-kurir-na-poluostrvu-oko-koga-se-spori-ceo-svet-krim-ce-zauvek-ostati-rusija-a-kosovo-srbija"/>
        <a href="https://www.kurir.rs/vesti/politika/3362219/kakvo-kosovo-ne-dolazi-u-obzir-da-se-sa-mnom-zajeavaju-tih-dana-je-bilo-svega-od-gadjanja-u-glavu-do-potezanja-rakije"/>
        <a href="https://www.kurir.rs/vesti/politika/3361313/milicka-zaprepastila-marica-kosovo-je-deo-srbije-ja-postujem-svoju-zemlju"/>
      </related>
    </article>
  </body>
</html>