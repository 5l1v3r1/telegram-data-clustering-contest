<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/career/story-bseb-bihar-board-exam-2020-matric-10th-inter-12th-exam-calendar-date-sheet-examination-schedule-check-bihar-board-10th-12th-time-table-2864612.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-23T13:37:53+00:00"/>
    <meta property="og:title" content="Bihar Board 10th 12th date sheet 2020: देखें बिहार बोर्ड 10वीं 12वीं की पूरी डेटशीट"/>
    <meta property="og:description" content="बिहार बोर्ड ने इंटरमीडिएट और मैट्रिक परीक्षा-2020 का परीक्षा कार्यक्रम जारी कर दिया है। इंटरमीडिएट के तीनों संकाय और मैट्रिक परीक्षा का कार्यक्रम जारी किया गया है। इंटर परीक्षा 3 फरवरी से लेकर 13..."/>
  </head>
  <body>
    <article>
      <h1>Bihar Board 10th 12th date sheet 2020: देखें बिहार बोर्ड 10वीं 12वीं की पूरी डेटशीट</h1>
      <address><time datetime="2019-11-23T13:37:53+00:00">23 Nov 2019, 13:37</time> by <a rel="author">लाइव हिन्दुस्तान टीम,नई दिल्ली</a></address>
      <p>बिहार बोर्ड ने इंटरमीडिएट और मैट्रिक परीक्षा-2020 का परीक्षा कार्यक्रम जारी कर दिया है। इंटरमीडिएट के तीनों संकाय और मैट्रिक परीक्षा का कार्यक्रम जारी किया गया है। इंटर परीक्षा 3 फरवरी से लेकर 13 फरवरी 2020 तक दोनों पालियों में आयोजित की जाएगी।बिहार बोर्ड केअध्यक्ष आनंद किशोर ने बताया कि प्रथम पाली की परीक्षा 9.30 से 12.45 तक चलेगी। वहीं दूसरी पाली की परीक्षा दोपहर 1.45 से लेकर 5.00 बजे तक आयोजित होगी।उन्होंने बताया कि परीक्षार्थियों को प्रश्नपत्र पढ़ने और समझने के लिए 15 मिनट का अतिरिक्त समय़ दिया जाएगा। इसी प्रकार से मैट्रिक परीक्षा-2020 का आयोजन 17 फरवरी से लेकर 24 फरवरी 2020 तक ली जाएगी।इसके लिए भी परीक्षा कार्यक्रम जारी कर दिया गया है। बिहार बोर्ड इंटर का प्रक्टिकल का 10 से 21 जनवरी 2020 तक होंगे।  </p>
      <h3>bihar board 10th date sheet 2020</h3>
      <figure>
        <img src="https://images1.livehindustan.com/uploadimage/library/2019/11/23/16_9/16_9_1/bihar_board_10th_date_sheet_2020_1574516590.jpg"/>
      </figure>
      <p> <br/><b>bihar board 12th date sheet 2020</b></p>
      <figure>
        <img src="https://images1.livehindustan.com/uploadimage/library/2019/11/23/16_9/16_9_1/bihar_board_12th_date_sheet_2020_1574516660.jpg"/>
      </figure>
      <p><b>बिहार बोर्ड मैट्रिक परीक्षा देने में बेटों से आगे निकली बेटियां</b><br/>बिहार बोर्ड के मैट्रिक परीक्षा में बेटियां अधिक शामिल होंगी। प्रदेश भर के 38 जिलो की बात करें तो 22 जिले ऐसे हैं जहां पर बेटों से अधिक बेटियों ने परीक्षा फार्म भरा है। यह अंतर सौ दो का नहीं बल्कि कई हजारों का है। बिहार बोर्ड के पिछले चार साल की बात करें तो 2017 और 2018 में जहां छात्रों की संख्या छात्राओं से अधिक थी। वहीं 2019 और अब 2020 में छात्रों से ज्यादा छात्राएं परीक्षा में शामिल होंगी। मैट्रिक वार्षिक परीक्षा में इस बार कुल 15 लाख 27 हजार 713 विद्यार्थियों ने फार्म भरा है।  इसमें सात लाख 81 हजार 38 छात्रा और सात लाख 46 हजार 675 छात्र परीक्षार्थी शामिल हैं। इसमें 34 हजार 363 छात्रा परीक्षार्थी अधिक हैं। सबसे ज्यादा समस्तीपुर, मुजफ्फरपुर, पटना, शिवहर आदि जिलों का है। समस्तीपुर में छात्र और छात्राओं में लगभग छह हजार का अंतर है, जो हर जिले से अधिक हैं। मुजफ्फरपुर जिला में छात्र और छात्राओं में लगभग पांच हजार का अंतर हैं। पटना जिला की बात करें तो लगभग पांच हजार का अंतर हैं। </p>
      <p><b>फर्जी परीक्षा फार्म भरने पर लगी रोक </b><br/>बिहार बोर्ड के ऑनलाइन परीक्षा फार्म भरने का असर दिखने लगा है। पिछले तीन साल की बात करें तो परीक्षार्थी कम हुए हैं। 2019 में मैट्रिक में 16 लाख 60 हजार 609 परीक्षार्थी शामिल हुए थे। वहीं 2020 में कुल परीक्षार्थी की संख्या 15 लाख 27 हजार 713 है। ज्ञात हो कि जब से बिहार बोर्ड ने ऑनलाइन परीक्षा फार्म भरवाना शुरू किया है। इससे गलत तरीके से फार्म भरने वालों पर रोक लग गयी है। काफी संख्या में फर्जी परीक्षा फार्म भरे जाते थे। इस बार नियमित स्कूल जाने वालों ने ही फार्म भरा है। <br/> </p>
    </article>
  </body>
</html>