<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/daeslileri-mecbur-almak-zorundayiz-216006h.htm"/>
    <meta property="og:site_name" content="OLAY"/>
    <meta property="article:published_time" content="2019-11-23T13:47:03+00:00"/>
    <meta property="og:title" content="DAEŞ'lileri mecbur almak zorundayız"/>
    <meta property="og:description" content="Hollanda Başbakanı Mark Rutte, terör örgütü DAEŞ üyelerini, Türkiye'de ya da Erbil'de Hollanda misyonlarına başvurdukları takdirde mecbur geri almak zorunda olduklarını söyledi."/>
  </head>
  <body>
    <article>
      <h1>DAEŞ'lileri mecbur almak zorundayız</h1>
      <h2>Hollanda Başbakanı Mark Rutte, terör örgütü DAEŞ üyelerini, Türkiye'de ya da Erbil'de Hollanda misyonlarına başvurdukları takdirde mecbur geri almak zorunda olduklarını söyledi.</h2>
      <address>
        <time datetime="2019-11-23T13:47:03+00:00">23 Nov 2019, 13:47</time>
      </address>
      <p>DAEŞ'lilerin bulundukları bölgede yargılanması taraftarı olduğunu belirten Rutte, 'DAEŞ'liler Türkiye'de ya da Erbil'de Hollanda misyonlarına başvurdukları takdirde mecbur almak zorundayız. Bu hafta bu gerçekleşti zaten' dedi. Rutte, DAEŞ'lilerin çocuklarının bulunduğu durumun 'çok korkunç' olduğuna dikkat çekerek, şunları kaydetti:<br/>'Fakat onlar da büyüdüğü zaman risk oluşturabilir. 1 ve 2 yaşındaki bebeklerden değil ileri yaşta olan çocuklardan bahsediyorum. Çocukların velileri ilk etapta kendileri ölümcül olan tehlikeli bir bölgede teröre destek vermek için gitme kararı aldı ve çocuklarını da bu ortamda bulunmaya maruz bıraktı. Bu velilerin sorumluluğudur, benim değil. O çocukları Suriye'ye ben göndermedim.'</p>
      <p>Hollanda'da Lahey Mahkemesi 11 Kasım'da, hükümetin Suriye'nin kuzeydoğusundaki gözaltı kamplarında bulunan terör örgütü DAEŞ'lielrin çocuklarının hızla geri getirilmesi için her türlü çabayı göstermesi gerektiğine karar vermişti. Yüksek mahkeme ise dün, hükümetin buna zorunlu olmadığına hükmederek, bunun kararını hakimin değil hükümetin kendisinin vermesi gerektiğini açıklamıştı.</p>
    </article>
  </body>
</html>