<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/622948/%D8%A7%D8%B9%D8%AA%D8%B1%D8%A7%D8%B6%D8%A7%D8%AA-%D8%A8%D9%87-%D9%88%D8%B6%D8%B9%DB%8C%D8%AA-%DA%AF%D8%B1%D8%A7%D9%86%DB%8C-%D8%AD%D9%82-%D8%A7%D8%B3%D8%AA"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-23T13:42:00+00:00"/>
    <meta property="og:title" content="اعتراضات به وضعیت گرانی حق است"/>
    <meta property="og:description" content="قائم مقام نماینده ولی فقیه در خراسان جنوبی با بیان اینکه وضعیت و اعتراضات مردم با توجه به وضعیت گرانی حق است، گفت: مسئولین نیز با توجه به وظایفی که دارند جوابگوی مردم خواهند بود."/>
  </head>
  <body>
    <article>
      <h1>اعتراضات به وضعیت گرانی حق است</h1>
      <h2>قائم مقام نماینده ولی فقیه در خراسان جنوبی عنوان کرد:</h2>
      <address>
        <time datetime="2019-11-23T13:42:00+00:00">23 Nov 2019, 13:42</time>
      </address>
      <p>
        <i>قائم مقام نماینده ولی فقیه در خراسان جنوبی با بیان اینکه وضعیت و اعتراضات مردم با توجه به وضعیت گرانی حق است، گفت: مسئولین نیز با توجه به وظایفی که دارند جوابگوی مردم خواهند بود.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>حجت الاسلام والمسلمین غلامحسین نوفرستی، صبح امروز 2 آذر جاری، در راهپیمایی بیرجند در حمایت از اقتدار ملی و محکوم کردن حوادث اخیر، اظهارکرد: در طول 40سال از انقلاب اسلامی پیروان ولایت و اسلام ناب محمدی(ص) با بصیرت، آگاهی، خالصانه و هوشیاری از انقلاب بوجود آوردند و با پشتیبانی از امام خمینی(ره) این نهضت بزرگ را رقم و با پیروی از ولایت این نهضت را حفظ کرده‌اند.</p>
      <p>قائم مقام نماینده ولی فقیه در خراسان جنوبی با تاکید بر اینکه ما در هر نهضتی نقش مردم را یک نقش اساسی می‌دانیم، گفت: مردم مومن، صالح و بصیر ایران اسلامی در ایجاد نهضت و در مقابل با فتنه‌ها نقش محوری و اساسی در حمایت از رهبری آرمان‌های انقلاب داشتند.</p>
      <p>وی با بیان اینکه وضعیت و اعتراضات مردم با توجه به وضعیت گرانی حق است، بیان کرد: مسئولین نیز با توجه به وظایفی که دارند جوابگوی مردم خواهند بود.</p>
      <p>نوفرستی ادامه داد: آشوبگران، اغتشاشگران و ستون پنجم دشمن از همان ابتدای انقلاب اساس نظام را مورد هدف قرار گرفتند و ترور شخصیت‌ها را در راس کار خود قرار دادند. دو دسته دشمن در کشور داریم دشمنان دین و جریان نفاق که دروغ می‌گویند و به دنبال خدعه هستند.مسئله دشمن در بیرون از مرزها این است که استکبار جهانی با عیادی خود در منطقه علیه کشور توطئه می‌کنند.</p>
      <p>وی با بیان اینکه مسئولین در نظام اسلامی خدمتگذار جامعه هستند، عنوان کرد: مسئولین اگر کوتاهی کردند باید پاسخ گو هم در دنیا و هم در آخرت باشند.دشمن به دنبال توطئه است و برای ما نقشه دارد و برای این امر مجلس، قوه قضائیه و مدیران اجرایی تکلیف دارند.</p>
      <p>ائم مقام نماینده ولی فقیه در خراسان جنوبی گفت: نگاه به منویات رهبر معظم انقلاب ما را نجات خواهد داد، بنابراین رسالت ما، یک رسالت بزرگ است.</p>
      <p>وی با بیان اینکه تکیه به داخل و فرصت دادن به جوانان از مسائل مهم است، ادامه داد: داشتن روحیه جهادی و درونی مشکلات ما را حل خواهد کرد. آنچه در خراسان جنوبی باعث شد که اغتشاشات و آشوبگران دیگر استان‌ها را نداشته باشیم بصیرت مردم این استان است.دشمن به دنبال یارگیری است و باید فرزندان خود را در مقابل توطئه‌های دشمنان مدیریت و حواسمان را جمع کنیم.</p>
      <p>قائم مقام نماینده ولی فقیه در استان حضور مردم را تیر خلاص به توطئه دشمنان دانست و یادآورشد: این حادثه به نفع اسلام و موجب انسجام ملت شد.</p>
    </article>
  </body>
</html>