<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.investireoggi.it/economia/etichette-alimentari-cosa-cambiera-proposte-di-francia-e-italia-a-confronto/"/>
    <meta property="og:site_name" content="InvestireOggi"/>
    <meta property="article:published_time" content="2019-11-23T13:02:41+00:00"/>
    <meta property="og:title" content="Etichette alimentari: cosa cambierà, proposte di Francia e Italia a confronto"/>
    <meta property="og:description" content="La Francia ha ideato il sistema nutri-score, basato su un giudizio alimentare che va dalla A alla E, l'Italia spera nel sistema a batteria."/>
  </head>
  <body>
    <article>
      <h1>Etichette alimentari: cosa cambierà, proposte di Francia e Italia a confronto</h1>
      <h2>La Francia ha ideato il sistema nutri-score, basato su un giudizio alimentare che va dalla A alla E, l'Italia spera nel sistema a batteria.</h2>
      <address><time datetime="2019-11-23T13:02:41+00:00">23 Nov 2019, 13:02</time> by <a rel="author" href="https://www.investireoggi.it/economia/author/chiaral/" target="_blank">Chiara Lanari</a></address>
      <p>Il tema delle <b>etichette alimentari</b> diventerà nei prossimi mesi centrale nel dibattito all’interno della Commissione europea, chiamata a scegliere le nuove etichette da applicare ai prodotti commercializzati in Europa. La decisione è attesa per la primavera 2020. Al momento, sul tavolo della Commissione è pervenuta la proposta francese, che prevede l’etichetta ribattezzata “nutri-score”.</p>
      <p>Da molti, il sistema ideato dalla Francia viene visto come negativo per i prodotti di punta del made in Italy, come l’olio extra vergine di oliva, il crudo di Parma e il parmigiano reggiano. Anche per questo motivo, l’Italia spera che la Commissione europea scelga un’etichettatura per gli alimenti diversa dal nutri-score, magari proprio il sistema a batteria realizzato dal nostro Paese.</p>
      <h3>L’etichetta alimentare nutri-score</h3>
      <p>La Francia ha ideato il <b>sistema nutri-score</b>, basato su un giudizio alimentare che va dalla A alla E. Ad uno score basso corrisponde un cibo di scarsa qualità, secondo l’etichettatura francese, che mette in evidenza una scala di colori dal verde (cibo di qualità, riservato alle lettere A e B) al rosso (alimento spazzatura, associato alla lettera E), passando per i valori intermedi giallo (lettera C) e arancione (lettera D). Un po’ come la classificazione energetica degli elettrodomestici, presente su televisori, frigoriferi, forni, lavastoviglie,aspirapolveri, ecc.</p>
      <p>Il bollino rosso è destinato ai cibi che contengono ricchi di grassi, zuccheri e sale. Un sistema che va a incidere negativamente proprio su tre alimenti simbolo del made in Italy come il parmigiano reggiano (D), crudo di Parma (E) e olio extra vergine di oliva (D).</p>
      <h3>L’etichetta alimentare a batteria</h3>
      <p>Rispetto al sistema francese scompare il nutri-score, sostituito da una sorta di batteria in cui viene evidenziata la percentuale di energia, grassi, grassi saturi, zuccheri e sale presente nell’alimento. Nella parte inferiore dell’etichettatura compare la frase: “Controlla che la tua dieta quotidiana sia equilibrata verificando che la somma di valori dei diversi cibi consumati non superi il 100% di energia, grassi, zuccheri o sale”.</p>
      <p>Leggi anche: <a href="https://www.investireoggi.it/economia/made-in-italy-arrivano-le-nuove-etichette-per-moda-e-scarpe/">Arrivano le etichette a semaforo per Nestlè: che cosa sono e perché l’Italia è contraria</a></p>
      <p>.</p>
    </article>
  </body>
</html>