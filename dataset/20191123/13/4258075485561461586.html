<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.anandabazar.com/national/uddhav-thackeray-sharad-pawar-to-address-press-conference-dgtl-1.1074323"/>
    <meta property="og:site_name" content="আনন্দবাজার পত্রিকা"/>
    <meta property="article:published_time" content="2019-11-23T13:00:00+00:00"/>
    <meta property="og:title" content="আমরা একজোট হয়ে থাকব, আমরাই সরকার গড়ব, বললেন উদ্ধব"/>
    <meta property="og:description" content="সাংবাদিক সম্মেলনে উদ্ভব ঠাকরে ও শরদ পওয়ার।"/>
  </head>
  <body>
    <article>
      <h1>আমরা একজোট হয়ে থাকব, আমরাই সরকার গড়ব, বললেন উদ্ধব</h1>
      <address><time datetime="2019-11-23T13:00:00+00:00">23 Nov 2019, 13:00</time> by <a rel="author">সংবাদসংস্থা</a></address>
      <p>সাতসকালে পালাবদল হয়ে গিয়েছে। গোটা দেশকে চমকে দিয়ে মহারাষ্ট্রে মুখ্যমন্ত্রী হিসেবে শপথ নিয়ে ফেলেছেন দেবেন্দ্র ফডণবীস। উপমুখ্যমন্ত্রী হিসেবে শপথ নিয়েছেন অজিত পওয়ার। </p>
      <p>এই আবহে মুম্বইয়ে সাংবাদিক সম্মেলন ডাকলেন উদ্ধব ঠাকরে এবং শরদ পওয়ার।</p>
      <p>কে কী বললেন, জেনে নিন—</p>
      <p>
        <b>শরদ পওয়ার বলেন:</b>
      </p>
      <p>
        <b>• আমরা বিধানসভায় জোটের সংখ্যাগরিষ্ঠতার প্রমাণ করব।</b>
      </p>
      <p>
        <b>• এনসিপি কর্মীরা বিজেপিতে যোগদান করবেন না।</b>
      </p>
      <p>
        <b>• অজিত পওয়ারকে এনসিপি থেকে ছেঁটে ফেলার বিষয়ে এখনও কোনও সিদ্ধান্ত হয়নি।</b>
      </p>
      <p>
        <b>• তিন জন বিক্ষুব্ধ এনসিপি বিধায়ক আমাকে বলেছেন, অজিত পওয়ার তাঁদের ঠকিয়েছেন।</b>
      </p>
      <p>
        <b>সাংবাদিক সম্মেলনে উদ্ধব ঠাকরে বলেন:</b>
      </p>
      <p>• শুধুমাত্র মহারাষ্ট্রেই নয়, সারা দেশেই এমনটা করছে বিজেপি।</p>
      <p>
        <b>• এটা বিজেপির একটা খেলা।</b>
      </p>
      <p>• আমরাই সরকার গড়ব। আমরা একজোট হয়ে থাকব। শরদ পওয়ারের মতোই বললেন উদ্ধব</p>
      <p>
        <b>সাংবাদিক সম্মেলনে শরদ পওয়ার বলেন:</b>
      </p>
      <p>
        <b>• অজিতের বিষয়ে সিদ্ধান্ত নেওয়া হবে। তবে সেটা সর্বসম্মতিক্রমে হবে।</b>
      </p>
      <p>• কেবলমাত্র অজিত পওয়ার বিজেপির সঙ্গে হাত মিলিয়েছে। এটা অজিতের সিদ্ধান্ত</p>
      <p>
        <b>• বিজেপি কাছে সরকার গড়ার প্রয়োজনীয় সংখ্যা নেই।</b>
      </p>
      <p>• কংগ্রেস নেতাদের পরিষদীয় বৈঠক থাকায় তাঁরা এখানে উপস্থি হতে পারেননি।</p>
      <p>• শিবসেনার নেতৃত্বে আমরা সরকার গঠন করতে চেয়েছি। এবং আমরা এই মুহূর্তে একজোট হয়েই থাকব।</p>
      <p>• আমার মনে হয় ওই চিঠিটিই রাজ্যপালকে দেখিয়ে অজিত পওয়ার বলেছেন, এই সমস্ত বিধায়কদের সমর্থন রয়েছে তাঁর সঙ্গে।</p>
      <p>• যে সমস্ত এনসিপি বিধায়কেরা শুক্রবার কংগ্রেস-এনসিপি-শিবসেনার বৈঠকে উপস্থিত ছিলেন, তাঁদের প্রত্যেকের স্বাক্ষর রয়েছে একটি চিঠিতে।</p>
      <p>• ওই বিধায়ক শরদ পওয়ারকে জানিয়েছেন, তিনি জানতেন না ঠিক কী কারণে রাজভবনের সামনে তাঁদের জড়ো হতে বলেন অজিত পওয়ার।</p>
      <p>• অজিত পওয়ার নিজে আমাদের ডেকে রাজভবনে যেতে বলেন বলে জানিয়েছেন এক এনসিপি বিধায়ক। বললেন শরদ পওয়ার।</p>
      <p>• শরদ পওয়ার জানান, সকালে  রাজভবনের সামনে জড়ো হওয়ার কিছু ক্ষণের মধ্যে দেবেন্দ্র ফডণবীসের শপথ গ্রহণ অনুষ্ঠান শুরু হয় বলে জানিয়েছেন ওই বিধায়ক। </p>
      <p>• ওই ১০-১১ জনের মধ্যে তিন জন আমার সঙ্গে এখানে উপস্থিত রয়েছেন।</p>
      <p>• শনিবার সকালে ১০-১১ জন এনসিপি বিধায়ক রাজভবনের সামনে জড়ো হন।</p>
      <p>• এনসিপি বিধায়কেরা আমাকে জানিয়েছেন, সকাল ৭টায় অজিত পওয়ারের ফোন পেয়েছেন তিনি।</p>
      <p>• সরকার গড়ার জন্য বিজেপি সব সময়ই বিধায়ক কেনাবেচায় লিপ্ত থেকেছে। দাবি উদ্ধবের। </p>
      <p>• সত্যিকারের এনিসিপি কর্মী কখনই বিজেপির সঙ্গে হাত মেলাবে না। উদ্ধবকে পাশে নিয়ে বলেন শরদ।</p>
      <p>• কংগ্রেস-এনসিপি-শিবসেনা সরকার গড়ার জন্য একত্র হয়েছে। বললেন শরদ পওয়ার।</p>
    </article>
  </body>
</html>