<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.innnews.co.th/regional-news/news_539303/"/>
    <meta property="og:site_name" content="INNnews"/>
    <meta property="article:published_time" content="2019-11-23T13:35:11+00:00"/>
    <meta property="og:title" content="แชร์สนั่นคลิปหนุ่มขับเก๋งชักปืนขู่โชเฟอร์รถตู้"/>
    <meta property="og:description" content="จากกรณีมีคลิปแชร์ในโลกโซเชียลเน็ตเวิร์คเหตุการณ์ทะเลาะก…"/>
  </head>
  <body>
    <article>
      <h1>แชร์สนั่นคลิปหนุ่มขับเก๋งชักปืนขู่โชเฟอร์รถตู้</h1>
      <h2>สนั่นโซเชียลคลิปหนุ่มขับเก๋ง ชักปืนขู่โชเฟอร์รถตู้รับส่งนักท่องเที่ยวรัสเซียกลางถนน</h2>
      <address>
        <time datetime="2019-11-23T13:35:11+00:00">23 Nov 2019, 13:35</time>
      </address>
      <p>จากกรณีมีคลิปแชร์ในโลกโซเชียลเน็ตเวิร์คเหตุการณ์ทะเลาะกันกลางถนนระหว่างรถตู้รับส่งนักท่องเที่ยวรัสเซีย กับรถเก่งคันหนึ่ง ก่อนคนขับรถเก่งจะเอาปืนในรถออกมาข่มขู่ ท่ามกลางสายตาชาวบ้านและนักท่องเที่ยวจำนวนมาก จนสมาชิกเฟซบุ๊คเข้าไปแชร์และแสดงความคิดเห็นเป็นจำนวนมากผู้สื่อข่าวลงพื้นที่เกิดเหตุตามที่ในคลิปปรากฏ ซึ่งอยู่บนถนนพัทยาสายสองจอมเทียน ก่อนถึงแยกหนุมาน ต.หนองปรือ อ.บางละมุง จ.ชลบุรี เพียงเล็กน้อย บริเวณดังกล่าว โดยพบกับผู้ที่เห็นเหตุการณ์ (ขอสงวนชื่อนามสกุล) เล่าว่า เหตุเกิดเมื่อช่วงเช้าวันนี้ โดยเห็นรถเก่งกับรถตู้ขับปาดไปมา ก่อนทั้งคู่จะลงมาพูดคุยกัน เท่าที่เห็นคนขับรถเก๋งเป็นคนด่า โดยคนขับรถตู้ยืนเฉยๆ ก่อนคนขับรถเก๋งไปหยิบปืนในรถลงมาข่มขู่ แต่ไม่มีการลงไม้ลงมือแต่อย่างใด</p>
      <p>ด้าน พ.ต.อ.ฐนพงศ์ โพธิ์ธิ รรท.ผกก.สภ.เมืองพัทยา ได้เปิดเผยกับผู้สื่อข่าวว่า ได้เห็นคลิปดังกล่าวแล้ว ก็ไม่ได้นิ่งนอนใจได้สั่งการให้เจ้าหน้าที่ชุดสืบสวนลงพื้นที่ติดตามตัวคู่กรณีทั้งสองฝ่ายมาสอบสวน เพื่อความเป็นธรรมกับทั้งสองฝ่ายต่อไป</p>
    </article>
  </body>
</html>