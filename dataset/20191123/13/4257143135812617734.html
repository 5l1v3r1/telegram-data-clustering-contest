<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/bunugyek/2019/11/23/igy-kerestek-a-szerb-bergyilkos-fegyveret-reggel-a-budai-varban-a-terrorelharitok-foto"/>
    <meta property="og:site_name" content="infostart"/>
    <meta property="article:published_time" content="2019-11-23T13:15:26+00:00"/>
    <meta property="og:title" content="Így keresték a szerb bérgyilkos fegyverét reggel a Budai Várban a terrorelhárítók - fotó"/>
    <meta property="og:description" content="A szerb maffia bérgyilkosának tartott D. Csaba még tavaly ősszel végzett egy vállalkozóval a Pólus Center mögött."/>
  </head>
  <body>
    <article>
      <h1>Így keresték a szerb bérgyilkos fegyverét reggel a Budai Várban a terrorelhárítók - fotó</h1>
      <address><time datetime="2019-11-23T13:15:26+00:00">23 Nov 2019, 13:15</time> by <a rel="author">Infostart</a></address>
      <h3>A szerb maffia bérgyilkosának tartott D. Csaba még tavaly ősszel végzett egy vállalkozóval a Pólus Center mögött.</h3>
      <p>A Terrorelhárítási Központ (TEK) munkatársai és rendőrök D. Csaba magyar és szerb állampolgárságú férfi, bérgyilkos fegyverét keresték a Budai Várnál szombat reggel, <a href="https://infostart.hu/bunugyek/2019/11/23/rendorok-es-kommandosok-zartak-le-a-clark-adam-teret-fotok">emiatt zárták le egy időre a környéket, például a Clark Ádám teret</a>.</p>
      <p>A férfi Budapesten 2018. szeptember 20-án egy kétes hírnevű vállalkozóval, V. Lászlóval végzett egy parkolóban. A férfit térdre kényszerítette, majd fejbe lőtte a Pólus Center mögött.</p>
      <p>A Blikk reggel arról írt, hogy a szerb maffia bérgyilkosának tartott férfit felvitték a rendőrök Budai Vár oldalába, majd végigkutatták az avart, azt azonban egyelőre nem tudni, hogy megtalálták-e a fegyvert.</p>
      <p>Később a férfi <a href="https://www.blikk.hu/galeria/lezartak-a-clark-adam-teret-d-csaba-megmutatja-hova-rejtette-a-gyilkos-fegyvert/s0r4k05">a lap értesülése szerint</a> azt állította, hogy a Citadellánál van a fegyver, ezért arra vették az irányt, azonban itt sem találtak semmit, így a kutatás véget ért.</p>
      <figure>
        <img src="https://infostart.hu/images/site/articles/inline/2019/11/1574514850-cc0nkSAMb_md.jpg"/>
        <figcaption>A Terrorelhárítási Központ (TEK) munkatársai és rendőrök D. Cs. magyar és szerb állampolgárságú férfi, bérgyilkos fegyverét keresik a budai Vár oldalában 2019. november 23-án. A férfi Budapesten 2018. szeptember 20-án egy kétes hírnevű vállalkozóval, V. Lászlóval végzett egy parkolóban. A férfit térdre kényszerítette, majd fejbe lőtte. MTI/Mihádák Zoltán</figcaption>
      </figure>
      <p>
        <i>Nyitókép: MTI/Mihádák Zoltán</i>
      </p>
    </article>
  </body>
</html>