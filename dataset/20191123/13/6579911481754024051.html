<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sport.hotnews.ro/stiri-tenis-23509228-itf-naples-gabriela-talaba-cea-mai-importanta-victorie-carierei-invins-danielle-collins-31-wta-calificat-semifinale.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-11-23T13:57:00+00:00"/>
    <meta property="og:title" content="ITF Naples: Gabriela Talabă, cea mai importantă victorie a carierei - A învins-o pe Danielle Collins (31 WTA) și s-a calificat în semifinale"/>
    <meta property="og:description" content="Jucătoarea română de tenis Gabriela Talabă a obţinut, vineri, o victorie spectaculoasă, cu 7-6 (2), 6-1, în faţa cunoscutei jucătoare americane Danielle Collins, în sferturile de"/>
  </head>
  <body>
    <article>
      <h1>ITF Naples: Gabriela Talabă, cea mai importantă victorie a carierei - A învins-o pe Danielle Collins (31 WTA) și s-a calificat în semifinale</h1>
      <address><time datetime="2019-11-23T13:57:00+00:00">23 Nov 2019, 13:57</time> by <a rel="author">Diana Ene</a></address>
      <p><b>Jucătoarea română de tenis Gabriela Talabă a obţinut, vineri, o victorie spectaculoasă, cu 7-6 (2), 6-1, în faţa cunoscutei jucătoare americane Danielle Collins, în sferturile de finală ale turneului ITF de la Naples (Florida), dotat cu premii totale de 25.000 de dolari, scrie <a href="https://www.agerpres.ro/sport-extern/2019/11/22/tenis-gabriela-talaba-victorie-remarcabila-in-fata-americancei-danielle-collins-la-naples-itf--407871">Agerpres.<br/></a></b><br/>Talabă (24 ani, 311 WTA) a avut nevoie de o oră şi 46 de minute pentru a trece de Collins (25 ani), numărul 31 mondial şi principala favorită.<br/><br/>În primul tur, Talabă a întrecut-o pe grecoaica Despina Papamichail, cap de serie numărul şapte, cu 6-3, 6-7 (2), 6-2, iar în optimi s-a impus în faţa altei românce, Irina Fetecău, cu 6-2, 6-7 (5), 6-2.<br/><br/>Gabriela Talabă va juca în penultimul act contra australiencei Seone Mendez (20 ani, 344 WTA). Cele două s-au mai întâlnit o dată, anul acesta, la Torun (Polonia, 60.000 dolari), românca impunându-se în calificări cu 6-4, 7-6 (3).<br/><br/>Talabă s-a calificat şi în finala de dublu, alături de mexicanca Maria Jose Portillo Ramirez, după 6-1, 6-4 cu americancele Kylie Collins/Victoria Emma, abandonul perechii Irina Fetecău (România)/Panna Udvardy (Ungaria), la scorul de 6-1, 1-0, şi victoria cu 6-4, 1-6, 10-8 cu americancele Emma Navarro/Peyton Stearns. În finală, favoritele numărul patru vor înfrunta gemenele italiene Anna şi Bianca Turati.</p>
    </article>
  </body>
</html>