<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lublin112.pl/poslizgnal-sie-na-rusztowaniu-spadl-z-ponad-dwoch-metrow-interweniowal-smiglowiec-lpr/"/>
    <meta property="og:site_name" content="lublin112.pl"/>
    <meta property="article:published_time" content="2019-11-23T13:44:00+00:00"/>
    <meta property="og:title" content="Poślizgnął się na rusztowaniu, spadł z ponad dwóch metrów. Interweniował śmigłowiec LPR"/>
    <meta property="og:description" content="Wczoraj na terenie gminy Poniatowa doszło do wypadku na budowie domu. Mężczyzna z poważnymi obrażeniami ciała trafił do szpitala."/>
  </head>
  <body>
    <article>
      <h1>Poślizgnął się na rusztowaniu, spadł z ponad dwóch metrów. Interweniował śmigłowiec LPR</h1>
      <address>
        <time datetime="2019-11-23T13:44:00+00:00">23 Nov 2019, 13:44</time>
      </address>
      <p>
        <b>Wczoraj na terenie gminy Poniatowa doszło do wypadku na budowie domu. Mężczyzna z poważnymi obrażeniami ciała trafił do szpitala.</b>
      </p>
      <p>Do zdarzenia doszło w piątek na budowie budynku mieszkalnego na terenie gminy Poniatowa. Służby ratunkowe otrzymały zgłoszenie o upadku z wysokości jednego z pracowników zajmujących się dorywczo układaniem blachy na dachu.</p>
      <p>29-letni mieszkaniec gminy Karczmiska będąc na rusztowaniu poślizgnął się i spadł z wysokości ponad 2 metrów. Rannego mężczyznę śmigłowcem przetransportowano do szpitala.</p>
      <p>Policjanci przy udziale technika oraz pod nadzorem prokuratury wyjaśniają szczegółowe okoliczności tego zdarzenia.</p>
      <p>(fot. Policja Opole Lubelskie)</p>
    </article>
  </body>
</html>