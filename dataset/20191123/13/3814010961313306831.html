<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://news.bnt.bg/bg/a/tsveta-karayancheva-podkrepi-valeri-simeonov-za-zam-predsedatel-na-ns"/>
    <meta property="og:site_name" content="Новини БНТ"/>
    <meta property="article:published_time" content="2019-11-23T13:46:12+00:00"/>
    <meta property="og:title" content="Цвета Караянчева подкрепи Валери Симеонов за зам.-председател на НС"/>
    <meta property="og:description" content="Председателят на Народното събрание Цвета Караянчева застана зад избора на Валери Симеонов за зам.-председател на парламента, съобщи БНР. В Златоград..."/>
  </head>
  <body>
    <article>
      <h1>Цвета Караянчева подкрепи Валери Симеонов за зам.-председател на НС</h1>
      <address>
        <time datetime="2019-11-23T13:46:12+00:00">23 Nov 2019, 13:46</time>
      </address>
      <p>
        <b>Председателят на Народното събрание Цвета Караянчева застана зад избора на Валери Симеонов за зам.-председател на парламента, </b>
        <a href="http://bnr.bg/post/101195747">
          <b>съобщи БНР</b>
        </a>
        <b>. В Златоград Караянчева коментира протестите на майките на деца с увреждания и исканата от тях оставка на Валери Симеонов.</b>
      </p>
      <blockquote>Цвета Караянчева, председател на НС: По правилник всяка парламентарна група има право да посочи зам.-председател. Г-н Валери Симеонов е един от ръководителите на един от коалиционните партньори, така че няма нищо чудно в това. За думите си като вицепремиер той понесе своя кръст, подаде оставка. Той е избран като народен представител и мисля, че няма нищо лошо в това неговата парламентарна група да го предложи на този пост. Не знам какво влагат протестиращите в личността на г-н Валери Симеонов. За мен той приключи с предния период и като народен представител има право да бъде избран.</blockquote>
      <related>
        <a href="http://news.bnt.bg/bg/a/mayki-izlyazokha-na-protest-zaradi-noviya-post-na-valeri-simeonov"/>
      </related>
    </article>
  </body>
</html>