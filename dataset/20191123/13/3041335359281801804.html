<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tanea.gr/2019/11/23/greece/astynomika/thessaloniki-syllipsi-52xronou-gia-metafora-lathraion-tsigaron/"/>
    <meta property="og:site_name" content="ΤΑ ΝΕΑ"/>
    <meta property="article:published_time" content="2019-11-23T13:15:41+00:00"/>
    <meta property="og:title" content="Θεσσαλονίκη : Σύλληψη 52χρονου για μεταφορά λαθραίων τσιγάρων"/>
    <meta property="og:description" content="Θεσσαλονίκη : Σύλληψη 52χρονου για μεταφορά λαθραίων τσιγάρων"/>
  </head>
  <body>
    <article>
      <h6 class="kicker">Ελληνική Αστυνομία</h6>
      <h1>Θεσσαλονίκη : Σύλληψη 52χρονου για μεταφορά λαθραίων τσιγάρων</h1>
      <h2>Στη σύλληψη ενός 52χρονου για παράβαση του νόμου «Περί τελωνειακού κώδικα» προχώρησαν χθες το μεσημέρι στη Θεσσαλονίκη αστυνομικοί του Τμήματος Δίωξης Εκβιαστών της Διεύθυνσης Ασφάλειας Θεσσαλονίκης</h2>
      <address><time datetime="2019-11-23T13:15:41+00:00">23 Nov 2019, 13:15</time> by <a rel="author" href="https://www.tanea.gr/author/tanea-team/" target="_blank">TANEA Team</a></address>
      <p>Στη σύλληψη ενός 52χρονου για παράβαση του νόμου «Περί τελωνειακού κώδικα» προχώρησαν χθες το μεσημέρι στη Θεσσαλονίκη αστυνομικοί του Τμήματος Δίωξης Εκβιαστών της Διεύθυνσης Ασφάλειας Θεσσαλονίκης, ενώ αναζητείται 52χρονος συνεργός του.</p>
      <p>Συγκεκριμένα, στο πλαίσιο οργανωμένης επιχείρησης, ο 52χρονος συνελήφθη να οδηγεί Ι.Χ.Ε. αυτοκίνητο ιδιοκτησίας του γιου του, με το οποίο μετέφερε 2.500 πακέτα τσιγάρα που δεν έφεραν την ειδική ταινία καταβολής φόρου κατανάλωσης καπνού και λοιπών δασμών του Ελληνικού Δημοσίου, ενώ κατασχέθηκαν χρηματικό ποσό 650 ευρώ και ένα κινητό τηλέφωνο.</p>
      <p>
        <a href="https://www.in.gr/2019/11/23/greece/ithaki-nea-stoixeia-gia-ton-thanato-tou-vretanou-ti-apokalypse-syntrofos-tou/">Ιθάκη: Νέα στοιχεία για τον θάνατο του Βρετανού – Τι αποκάλυψε η σύντροφός του</a>
      </p>
      <p>Ακολούθησε έρευνα σε αποθηκευτικό χώρο στην περιοχή της Νικόπολης, ιδιοκτησίας του συνεργού του, στο εσωτερικό της οποίας βρέθηκαν και κατασχέθηκαν επιπλέον 584 συσκευασίες καπνού.</p>
      <p>Ο συλληφθείς θα οδηγηθεί στον αρμόδιο εισαγγελέα.</p>
      <p>(Πηγή πληροφοριών: ΑΠΕ – ΜΠΕ)</p>
      <p>
        <a href="https://www.tanea.gr/2019/11/22/greece/vomva-koumoutsakou-kata-240-ayksithikan-oi-afikseis-metanaston-apo-ton-maio/">Βόμβα Κουμουτσάκου: Κατά 240% αυξήθηκαν οι αφίξεις μεταναστών από τον Μάιο</a>
      </p>
    </article>
  </body>
</html>