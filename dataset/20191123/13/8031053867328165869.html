<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%ce%b1%cf%85%cf%84%ce%ae-%ce%b5%ce%af%ce%bd%ce%b1%ce%b9-%ce%b7-%ce%b8%cf%81%ce%b7%cf%83%ce%ba%ce%b5%ce%af%ce%b1-%ce%b8%ce%b5%cf%89%cf%81%ce%b5%ce%af-%cf%84%ce%bf%ce%bd-%cf%80%cf%81%ce%af%ce%b3%ce%ba.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-23T13:06:41+00:00"/>
    <meta property="og:title" content="Αυτή είναι η θρησκεία που θεωρεί τον Πρίγκηπα Φίλιππο θεϊκό ον!"/>
    <meta property="og:description" content="Μπορεί με τον όρο Θρησκεία να ονομάζουμε τη σχέση του ανθρώπου με το θείο και ως εκ τούτου για την ύπαρξη της θρησκείας να απαιτούνται δύο όροι: το θείο και το ανθρώπινο, ωστόσο, το τί ορίζεται ως θείο στην περίπτωση του Κινήματος του Πρίγκηπα Φιλίππου σίγουρα θα σας εκπλήξει…"/>
  </head>
  <body>
    <article>
      <h1>Αυτή είναι η θρησκεία που θεωρεί τον Πρίγκηπα Φίλιππο θεϊκό ον!</h1>
      <address>
        <time datetime="2019-11-23T13:06:41+00:00">23 Nov 2019, 13:06</time>
      </address>
      <p>
        <b>Μπορεί με τον όρο Θρησκεία να ονομάζουμε τη σχέση του ανθρώπου με το θείο και ως εκ τούτου για την ύπαρξη της θρησκείας να απαιτούνται δύο όροι: το θείο και το ανθρώπινο, ωστόσο, το τί ορίζεται ως θείο στην περίπτωση του Κινήματος του Πρίγκηπα Φιλίππου σίγουρα θα σας εκπλήξει…</b>
      </p>
      <h3>Το κίνημα του Πρίγκιπα Φιλίππου</h3>
      <p>Στο νησί Tanna του Vanuatu, μια φυλή ιθαγενών, οι Yaohnanen,της φυλής Καστόμ, ξεκίνησαν την αλλόκοτη αυτή θρησκεία. Τα μέλη της φυλής αυτής πιστεύουν ότι ο πρίγκιπας Φίλιππος, ο δούκας του Εδιμβούργου και σύζυγος της βασίλισσας Ελισάβετ II, είναι ένα θεϊκό ον!</p>
      <p>Συγκεκριμένα είναι ο γιος ενός βουνίσιου πνεύματος του Tanna και ο αδερφός του John Frum. Σύμφωνα με αρχαίες ιστορίες, ο γιος αυτός ταξίδεψε σε μια μακρινή χώρα, παντρεύτηκε μια ισχυρή αριστοκράτισσα και θα επιστρέψει κάποτε στο νησί. Οι κάτοικοι του νησιού, παρακολούθησαν τον σεβασμό που είχαν οι αξιωματούχοι των αποικιών προς τη βασίλισσα και προφανώς συμπέραναν πως ο σύζυγός της, ο πρίγκιπας Φίλιππος, είναι ο γιος από τους θρύλους τους.Η οργάνωση πρέπει να σχηματίστηκε τη δεκαετία του ’50 ή του ’60. Οι πεποιθήσεις τους, ενισχύθηκαν από την επίσημη επίσκεψη του βασιλικού ζευγαριού στο Vanuatu το 1974, όταν λίγοι ντόπιοι είχαν την ευκαιρία να δουν τον πρίγκιπα από μακριά. Από την πλευρά του, ο Φίλιππος έμαθε για την ύπαρξη της θρησκείας και αντάλλαξε δώρα με τους ηγέτες της, ενώ τους επισκέφθηκε κιόλας!</p>
      <figure>
        <img src="https://www.pentapostagma.gr/wp-content/uploads/2019/11/Yaohnanen_Tribesmen_Show_Pictures_of_2007_Visit_with_Prince_Philip.jpg"/>
      </figure>
      <p>Μέλη της φυλής Γιαόνανεν επιδεικνύουν φωτογραφίες επίσκεψής τους το 2007 στον Πρίγκιπα Φίλιππο.</p>
      <h3>Η λατρεία στα δελτία ειδήσεων</h3>
      <p>Στις 27 Σεπτεμβρίου 2007, ο βρετανικός τηλεοπτικός σταθμός Channel 4 μετέδωσε το Meet the Natives, ένα reality show με θέμα πέντε κατοίκους της Τάνα και μέλη του Κινήματος του Πρίγκιπα Φιλίππου, τα οποία βρίσκονταν σε επίσκεψη στην Βρετανία. Η επίσκεψή τους κατέληξε στην συνάντησή τους, εκτός τηλεοπτικού αέρα, με τον Φίλιππο, όπου δώρα ανταλλάχθηκαν εκατέρωθεν, συμπεριλαμβανομένης μίας νέας φωτογραφίας του Πρίγκιπα.</p>
      <p>Το 2010, ο Αυστραλός δημοσιογράφος Έιμος Ρόμπερτς επισκέφτηκε την Τάνα και μετέδωσε τον εορτασμό από τους ντόπιους κατοίκους των 89ων γενεθλίων του Φιλίππου, για λογαριασμό της ενημερωτικής εκπομπής Dateline του SBS.</p>
      <p>Το 2011, οι κάτοικοι του χωριού Γιαόνανεν εμφανίστηκαν σε ένα επεισόδιο του δεύτερου κύκλου της τηλεοπτικής σειράς An Idiot Abroad με τον Καρλ Πίλκινγκτον.</p>
      <p>Το 2013, το Man Belong Mrs Queen, ένα βιβλίο του Βρετανού συγγραφέα Μάθιου Μπέιλις, επιχείρησε να ερευνήσει τις ιστορικές και ανθρωπολογικές καταβολές του κινήματος και παρουσίασε έναν απολογισμό της διαμονής του ίδιου του συγγραφέα στη νήσο Τάνα</p>
      <p>Μία συνέντευξη με θέμα το κίνημα αποτέλεσε μέρος ευρύτερου τηλεοπτικού προγράμματος με θέμα το όρος Γιασούρ, την οποία πραγματοποίησε η Κέιτ Αμπλ για λογαριασμό του BBC και η οποία προβλήθηκε το 2015.</p>
    </article>
  </body>
</html>