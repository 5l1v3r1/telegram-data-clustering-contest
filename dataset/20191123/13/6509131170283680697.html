<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtvoost.nl/nieuws/321869/NIOD-noemt-opgedoken-foto-van-Joodse-deportatie-in-Zwolle-uniek"/>
    <meta property="og:site_name" content="RTV Oost"/>
    <meta property="article:published_time" content="2019-11-23T13:24:28+00:00"/>
    <meta property="og:title" content="NIOD noemt opgedoken foto van Joodse deportatie in Zwolle 'uniek'"/>
    <meta property="og:description" content="De opgedoken foto van de Joodse deportatie in Zwolle is uniek, dat zegt Ren&amp;eacute; Kok van het NIOD, het Nederlands Instituut voor Oorlogs-, Holocaust- en Genocidestudies."/>
  </head>
  <body>
    <article>
      <h1>NIOD noemt opgedoken foto van Joodse deportatie in Zwolle 'uniek'</h1>
      <address>
        <time datetime="2019-11-23T13:24:28+00:00">23 Nov 2019, 13:24</time>
      </address>
      <slideshow>
        <figure>
          <img src="https://imgo.rgcdn.nl/5f752bd612d84a30985dcb698ecec0dd/opener/De-foto-van-de-deportatie-van-Joden-in-Zwolle-Foto-Historisch-Centrum-Overijssel.jpg?v=ymfGqRsYIPPFYDH9SqPOxQ2"/>
        </figure>
        <figure>
          <img src="https://imgo.rgcdn.nl/5f752bd612d84a30985dcb698ecec0dd/opener/De-foto-van-de-deportatie-van-Joden-in-Zwolle-Foto-Historisch-Centrum-Overijssel.jpg?v=ymfGqRsYIPPFYDH9SqPOxQ2"/>
        </figure>
        <figcaption>De foto van de deportatie van Joden in Zwolle (Foto: Historisch Centrum Overijssel)</figcaption>
      </slideshow>
      <p>De opgedoken foto van de Joodse deportatie in Zwolle is uniek, dat zegt René Kok van het NIOD, het Nederlands Instituut voor Oorlogs-, Holocaust- en Genocidestudies.</p>
      <p>"Het is heel duidelijk wat hier gebeurt. In deze fase werden Joden massaal weggevoerd. Dit is de eerste foto van buiten Amsterdam", zegt hij.</p>
      <p>"Je ziet geen Duitser op die foto. Je ziet dat de politie de mensen ophaalde en wegbracht. Omstanders lieten het gebeuren, maar die wisten niet wat hen in en na Westerbork te wachten stond."</p>
      <related>
        <h4>Lees ook</h4>
        <a href="https://www.rtvoost.nl/nieuws/321843/Voor-het-eerst-in-Overijssel-foto-opgedoken-van-deportatie-Joden"/>
      </related>
      <p>Het NIOD maakte eerder het boek <a href="https://nos.nl/artikel/2269239-de-jodenvervolging-in-foto-s-aangrijpende-beelden-als-je-weet-wat-er-is-gebeurd.html"><i>De Jodenvervolging in foto's</i></a>. Alle deportatie-afbeeldingen die daar in staan, zijn gemaakt in Amsterdam.</p>
      <p>Dat er tot nu toe alleen foto's opdoken van deportaties in Amsterdam komt volgens Kok onder meer doordat daar veel persfotografen zaten. Veel goede vakfotografen woonden er ook.</p>
      <p>
        <b>Fotoproject</b>
      </p>
      <p>Heeft u ook een bijzondere foto uit de Tweede Wereldoorlog? Op dit moment verzamelt het Historisch Centrum Zwolle, samen met RTV Oost en de regionale kranten deze foto's voor een unieke tentoonstelling. <a href="https://www.overijsselviertvrijheid.nl/agenda/45/wo2-overijssel-in-50-fotos">Hier</a> kunt u meer lezen over het project.</p>
      <aside>Wil je weten wat er in Overijssel gebeurt tijdens het lustrumjaar? Ga naar de <a href="https://75jaarvrijheid.rtvoost.nl/">vrijheidspagina</a> voor dagelijkse updates of check <a href="https://www.overijsselviertvrijheid.nl/">Overijssel Viert Vrijheid</a> voor evenementen.</aside>
    </article>
  </body>
</html>