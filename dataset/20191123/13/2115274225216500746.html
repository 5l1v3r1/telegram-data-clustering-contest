<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.agi.it/economia/arcelormittal_conte-6603392/news/2019-11-23/"/>
    <meta property="og:site_name" content="Agi"/>
    <meta property="article:published_time" content="2019-11-23T13:26:00+00:00"/>
    <meta property="og:title" content="ArcelorMittal ha definito 'costruttivo' l'incontro con Conte: &quot;Presto un accordo&quot;"/>
    <meta property="og:description" content="È quanto dice la società in una nota dopo l'incontro col presidente del Consiglio e altri ministi"/>
  </head>
  <body>
    <article>
      <h1>ArcelorMittal ha definito 'costruttivo' l'incontro con Conte: "Presto un accordo"</h1>
      <h2>È quanto dice la società in una nota dopo l'incontro col presidente del Consiglio e altri ministi</h2>
      <address><time datetime="2019-11-23T13:26:00+00:00">23 Nov 2019, 13:26</time> by <a rel="author">AGI - Agenzia Giornalistica Italia</a></address>
      <p>L'incontro di ieri con il Presidente del Consiglio Giuseppe Conte e altri membri del governo "per discutere possibili soluzioni per gli impianti ex Ilva è stato costruttivo": lo sottolinea AmInvestco in una nota all'indomani della riunione a palazzo Chigi. "Le discussioni - aggiunge l'azienda - continueranno con l'obiettivo di raggiungere al più presto un accordo per una produzione sostenibile di acciaio a Taranto".</p>
      <p>"Certamente occorre cautela, ma l'esito del vertice fa registrare da un lato un tiepido ottimismo e dall'altro la capacità di reazione del Governo e del sistema Paese. Intanto, le varie azioni intraprese hanno portato già ad un risultato: Arcelor Mittal aveva le valigie pronte ma deve, quantomeno, rinviare la partenza". Così Anna Macina, deputata del MoVimento 5 Stelle, capogruppo della commissione Affari Costituzionali alla Camera dei Deputati.</p>
      <p>"Si è trovata di fronte un Governo che ha fissato limiti precisi, al di sotto dei quali non e' disposto a scendere. Ha imposto una trattativa mostrando disponibilità ad una collaborazione di prospettiva, a medio e lungo termine per Taranto e quindi per l'Italia. Dato per assodato che la fuga è stata impedita, Mittal ha nel Presidente Conte e nel Ministro Patuanelli saggi interlocutori: il fango sul governo di questi giorni scivola sull'impermeabile dei fatti e dei primi risultati", conclude. </p>
    </article>
  </body>
</html>