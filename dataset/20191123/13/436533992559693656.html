<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://newvv.net/literature/268365.html"/>
    <meta property="og:site_name" content="SVOBODA.FM"/>
    <meta property="article:published_time" content="2019-11-23T13:32:00+00:00"/>
    <meta property="og:title" content="«День вдячності» - презентація в Чернігові"/>
    <meta property="og:description" content="Гарет Джонс, Фрітьоф Нансен, Джеймс Мейс, Джон Маккейн, Андрій Сахаров, Михайло Горбачов, Валерія Новодворська, Єжи Гедройц – це лише кілька особистостей, кому доля України виявилася небайдужою, хто простягнув їй руку допомоги у важкі часи та бачив нашу державу як повноправного суб’єкта міжнародної спільноти."/>
  </head>
  <body>
    <article>
      <h1>«День вдячності» - презентація в Чернігові</h1>
      <address>
        <time datetime="2019-11-23T13:32:00+00:00">23 Nov 2019, 13:32</time>
      </address>
      <p>
        <b>Гарет Джонс, Фрітьоф Нансен, Джеймс Мейс, Джон Маккейн, Андрій Сахаров, Михайло Горбачов, Валерія Новодворська, Єжи Гедройц – це лише кілька особистостей, кому доля України виявилася небайдужою, хто простягнув їй руку допомоги у важкі часи та бачив нашу державу як повноправного суб’єкта міжнародної спільноти.</b>
      </p>
      <p>Отож, чому та за що нам, українцям, варто подякувати зазначеним іноземцям? Про це говоритиметься  під час презентації видання <b>«День вдячності»,</b> яка відбудеться в Чернігові <b>27 листопада 2019 р.</b> за участю головного редактора газети «День» <b>Лариси Івшиної </b>та<b> </b>упорядника книги <b>Ігоря Сюндюкова</b>.<br/>До видання увійшли біографії керівників держав, політиків, воєначальників, науковців та публіцистів, діячів культури та мистецтва, життя та діяльність яких виявилася пов’язаною з Україною на певному етапі її багатовікової історії. Розповідається про їхній вклад чи опосередкований вплив на становлення української державності, налагодження відносин з іншими країнами, внесок в культурне та релігійне життя нашої держави. Читач дізнається про іноземців, які несли знання про Україну світові та зокрема не боялися сказати правду про трагедії, які спіткали українців у ХХ ст.<br/>Видавці та організатори презентації запрошують науковців, працівників органів влади, закладів освіти та культури, громадських діячів, журналістів та всіх, хто цікавиться подіями та постатями минулого та сучасності України.<br/><b/> <b>Що?</b> Презентація видання <b>«</b><b>День вдячності</b><b>».<br/></b><b>Де?</b> м. Чернігів, проспект Миру, 43, Чернігівський центр перепідготовки та підвищення кваліфікації кадрів (Будинок засідань обласної ради, ІІІ поверх, конференц-зал)<br/><b>Коли?</b> 27 листопада 2019 р., початок об 11.00 год.<br/><b>За додатковою інформацією звертатися:<br/></b>Казіміров Дмитро, тел. 0937416292, 0978696005.<br/><b><i>Бажаючим взяти участь у презентації прохання зареєструватися за посиланням</i></b></p>
      <p>
        <a href="https://docs.google.com/forms/d/e/1FAIpQLSerxSM1A2fc-o6sm9gYh3YmC4K4206uKQ5n9RYvGCJuaSGR1Q/viewform?usp=sf_link">https://docs.google.com/forms/​d/e/1FAIpQLSerxSM1A2fc-​o6sm9gYh3YmC4K4206uKQ5n9RYvGCJ​uaSGR1Q/viewform?usp=sf_link</a>
      </p>
    </article>
  </body>
</html>