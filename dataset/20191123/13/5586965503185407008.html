<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gandul.info/magazin/borat-atac-la-facebook-twitter-youtube-si-google-cea-mai-mare-masinarie-de-propaganda-i-ar-fi-placut-lui-adolf-hitler-18609062"/>
    <meta property="og:site_name" content="Gândul"/>
    <meta property="article:published_time" content="2019-11-23T13:18:43+00:00"/>
    <meta property="og:title" content="„Borat”, atac la Facebook,Twitter, Youtube şi Google: Cea mai mare maşinărie de propagandă / I-ar fi plăcut lui Adolf Hitler"/>
    <meta property="og:description" content="Mai multe detalii pe gândul.info"/>
  </head>
  <body>
    <article>
      <h1>„Borat”, atac la Facebook,Twitter, Youtube şi Google: Cea mai mare maşinărie de propagandă / I-ar fi plăcut lui Adolf Hitler</h1>
      <h2>Starul de comedie Sacha Baron Cohen, care a intrepretat şi rolul controversatului „Borat”, a afirmat că dacă Facebook ar fi existat în anii 1930, reţeaua de socializare i-ar fi oferit lui Adolf Hilter o platformă pentru a-şi răspândi ideologiile antisemite, transmite BBC.</h2>
      <address>
        <time datetime="2019-11-23T13:18:43+00:00">23 Nov 2019, 13:18</time>
      </address>
      <p>Vedeta a atacat platforma online în cadrul unui discurs susţinut la New York. De asemenea, Sacha Baron Cohen a mai criticat Google, Youtube şi Twitter pentru că acestea ar distribui „absurdităţi către miliarde de oameni”.</p>
      <p>„Dacă plăteşti, Facebook va publica orice reclamă politică vrei, chiar dacă este o minciună”, a spus Cohen.</p>
      <p>„Având în vedere această logică perversă, dacă Facebook ar fi existat în anii 1930, i-ar fi permis lui Hitler să posteze reclame de 30 de secunde despre soluţia sa pentru problema evreilor”, a continuat Cohen.</p>
      <p>Giganţii social media şi companiile online au fost tot mai criticate în ultimele luni, din cauza refuzului acestora de a cenzura campaniile politice.</p>
      <p>Twitter a anunţat în luna octombrie că va interzice reclamele politice la nivel mondial, începând cu 22 noiembrie 2019, scrie BBC.</p>
      <p>De asemenea, Google a spus săptămâna trecută că nu va mai permite campaniilor publicitare electorale să folosească „microtargeting”, metodă bazată pe colectarea de date personale şi alţi factori.</p>
    </article>
  </body>
</html>