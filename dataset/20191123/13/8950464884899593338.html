<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.techbyte.sk/2019/11/policia-sr-extremisticke-komentare-facebooku-naka/"/>
    <meta property="og:site_name" content="TECHBYTE.sk"/>
    <meta property="article:published_time" content="2019-11-23T13:04:22+00:00"/>
    <meta property="og:title" content="Polícia SR koná: Extrémistické komentáre na Facebooku dáva preveriť NAKA"/>
    <meta property="og:description" content="Internet dokáže byť nehostinné miesto plné urážlivých, útočných alebo dokonca extrémistických komentárov. Polícia sa rozhodla konať."/>
  </head>
  <body>
    <article>
      <h1>Polícia SR koná: Extrémistické komentáre na Facebooku dáva preveriť NAKA</h1>
      <h2>Na to, čo píšete na Facebooku by ste si mali dávať pozor. Polícia neváha a nenávistné komentáre dá prešetriť.</h2>
      <address><time datetime="2019-11-23T13:04:22+00:00">23 Nov 2019, 13:04</time> by <a rel="author" href="https://www.techbyte.sk/author/lukas/" target="_blank">Lukáš Zachar</a></address>
      <p>
        <b>Internet dokáže byť nehostinné miesto plné urážlivých, útočných alebo dokonca extrémistických komentárov. Polícia SR túto situáciu monitoruje hlavne na svojej vlastnej facebookovej stránke, na ktorej zverejňuje najnovšie prípady, ktoré momentálne vyšetruje, resp. vyšetrila.</b>
      </p>
      <p>Pod niekoľkými z nich sa objavili komentáre zaváňajúce extrémizmom. Polícia upozorňuje, že autori extrémistických komentárov budú adminom zablokovaní, a to tak, že ich komentár ostane pre adminov viditeľný na zálohu ako dôkaz. Komentár sa zároveň nebude dať vymazať.</p>
      <figure>
        <img src="https://www.techbyte.sk/wp-content/uploads/2019/11/20191123_130100.jpg"/>
      </figure>
      <p>„<i>Všetky komentáre podozrivé z extrémizmu budú poslané na NAKA,</i>“ upozorňuje Polícia SR v komentári. „<i>Nie je normálne čítať niektoré príspevky, obzvlášť v prípade vážne zraneného 12 ročného chlapca,</i>“ dodáva.</p>
      <p>K takémuto rozhodnutiu polícia pristúpila po niekoľkých nenávistných komentároch, ktoré sa <a href="https://www.facebook.com/policiaslovakia/posts/2917723144924555?__xts__%5B0%5D=68.ARAj7J8-Kb9b_FcObJr1BfNpp16faSSJJ794FDn_XDylkGeXkv1DELHO6d-IuSHQKnx-t0Hy6zpubmERogUbiFOX2ct--AJrqqtwjprY4hjh-jk69iyQWG3wqp-b7S0dlGkfbUd6cCM9HM_hi5zojLjawu2X7I8InMR5HW7ECEhlsCU8UOpyYStFLA59iW84kEI_JaWryAao5cucyerjSC46HL3fp8A5Lst6Pglbg7P3mxFVAKQkrXRvjWhqfmEjQKkGMUisaiAAOBj4G5uz5q_NoHXXqcAhmNqIx3WwGhuNEVO6i4596qElY_T6qZdpvqQISNP8KGR4g8HIzEn2LuZMWJQlcrKIoDBVXWYyvdaBMAWAbuRS7UigUNE8JReQGvuBHa0V9olI9WPzGN9jyvd9ghmGJXvY9vwBFvxljHzQCMFJUCim_xFLNCFv7FDFpAhcSf2PSDi_hb9pRqHj9Eg83rFgbjadXSaQ6RvkUwg0AKuY7_hKvLKP8526LA&amp;__tn__=-R">objavili</a> pod príspevkom týkajúcom sa údajného podpálenia 12-ročného chlapca zo Smižian z 19. novembra, ktoré sa nakoniec nepotvrdilo.</p>
    </article>
  </body>
</html>