<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/904863/-normaal-n-keer-winst-en-n-keer-gelijk-tegen-ajax-hebben-we-dus-gedaan-haha-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-23T13:43:00+00:00"/>
    <meta property="og:title" content="'Normaal één keer winst en één keer gelijk tegen Ajax, hebben we dus gedaan, haha'"/>
    <meta property="og:description" content="Heracles Almelo heeft zaterdagavond een bijzondere reputatie tegen Ajax hoog te houden. De Almeloërs pakten vorig seizoen vier punten tegen de uiteindelijke dubbelwinnaar en zijn samen met Bayern München de enige club die ongeslagen bleef tegen de Amsterdammers. Trainer Frank Wormuth kan wel lachen om die klinkende cijfers. &quot;Als je tien keer tegen Ajax speelt, win je één keer en speel je misschien één keer gelijk. En dat hebben we vorig seizoen dus gedaan, haha&quot;, laat de Duitser weten in gesprek met FOX Sports. &quot;Of dat dit jaar ook gaat gebeuren? Misschien als we opnieuw beginnen met tellen&quot;, knipoogt hij. 'Ik denk dat trainer Erik ten Hag tegen zijn Ajax-spelers zegt: win met 10-0' Bruggink leeft mee met twee streekgenoten: 'Dan zijn ze kansloos tegen Ajax'"/>
  </head>
  <body>
    <article>
      <h1>'Normaal één keer winst en één keer gelijk tegen Ajax, hebben we dus gedaan, haha'</h1>
      <address>
        <time datetime="2019-11-23T13:43:00+00:00">23 Nov 2019, 13:43</time>
      </address>
      <p>
        <b>Heracles Almelo heeft zaterdagavond een bijzondere reputatie tegen Ajax hoog te houden. De Almeloërs pakten vorig seizoen vier punten tegen de uiteindelijke dubbelwinnaar en zijn samen met Bayern München de enige club die ongeslagen bleef tegen de Amsterdammers.</b>
      </p>
      <p>Trainer Frank Wormuth kan wel lachen om die klinkende cijfers. "Als je tien keer tegen Ajax speelt, win je één keer en speel je misschien één keer gelijk. En dat hebben we vorig seizoen dus gedaan, haha", laat de Duitser weten in gesprek met <a href="https://www.foxsports.nl/video/3148834/heracles-hoopt-weer-stunt-zelfs-als-geen-kans-hebt-heb-een-kans/">FOX Sports</a>. "Of dat dit jaar ook gaat gebeuren? Misschien als we opnieuw beginnen met tellen", knipoogt hij.</p>
      <p>Wormuth realiseert zich maar al te goed dat de kans op het verlengen van de ongeslagen status niet al te groot is. Heracles is echter van plan om Ajax het vuur aan de schenen te leggen. "We gaan er niet heen om te zeggen: <i>hier hebben jullie de punten</i>. Dan kun je net zo goed thuis blijven. Nee, wij zijn voetballers, we genieten ervan om daar te spelen en <i>maybe to do something</i>. Het wordt erg moeilijk, maar ik zeg altijd: <i>ook als je géén kans hebt, heb je een kans</i>."</p>
      <p>De nummers één en zeven van de Eredivisie treffen elkaar zaterdagavond om 19.45 uur in de Johan Cruijff Arena.</p>
      <related>
        <h4>Lees meer</h4>
        <a href="https://www.voetbalprimeur.nl/nieuws/904730/-geen-angstgegner-van-ajax-ik-denk-dat-ten-hag-zegt-win-met-10-0-.html?itm_source=www.voetbalprimeur.nl&amp;itm_medium=highlighted-content"/>
        <a href="https://www.voetbalprimeur.nl/nieuws/904857/-kan-een-voordeel-zijn-voor-heracles-dat-internationals-ajax-pas-net-terug-zijn-.html?itm_source=www.voetbalprimeur.nl&amp;itm_medium=highlighted-content"/>
      </related>
    </article>
  </body>
</html>