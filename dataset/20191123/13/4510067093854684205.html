<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ebihoreanul.ro/stiri/ultima-or-31-2/o-noua-etapa-nefasta-pentru-echipele-bihorene-de-fotbal-din-liga-a-iii-a-152984.html"/>
    <meta property="og:site_name" content="Bihoreanul"/>
    <meta property="article:published_time" content="2019-11-23T13:01:00+00:00"/>
    <meta property="og:title" content="O nouă etapă nefastă pentru echipele bihorene de fotbal din Liga a III-a"/>
    <meta property="og:description" content="Formaţiile bihorene de fotbal din Liga a III-a au înregistrat, vineri, o nouă etapă nefastă. Ambele echipe, Luceafărul Oradea şi CSC Sânmartin, au pierdut jocurile pe care le-au susţinut. Luceafărul a pierdut nemeritat, cu 0-1, la Bistriţa, în timp ce la Sântion, CSC Sânmartin a cedat cu 1-2 jocul cu Minaur Baia Mare, după ce până în minutul 80 au condus cu 1-0."/>
  </head>
  <body>
    <article>
      <h1>O nouă etapă nefastă pentru echipele bihorene de fotbal din Liga a III-a</h1>
      <address><time datetime="2019-11-23T13:01:00+00:00">23 Nov 2019, 13:01</time> by <a rel="author" href="https://www.ebihoreanul.ro/contact/Florin%20Mihalca#redactia_form" target="_blank">Florin Mihalca</a></address>
      <figure>
        <img src="https://cdn.ebihoreanul.ro/static/gallery_big/fotbal-generic-23102019.JPG"/>
      </figure>
      <p>Continuă degringolada echipelor bihorene de fotbal din Liga a III-a. Etapa a 14-a, penultima a turului de campionat, desfăşurată vineri, a fost nefastă atât pentru CSC Sânmartin, cât şi pentru Luceafărul Oradea.</p>
      <p>Mult timp pe prima poziţie a clasamentului, tânăra echipă a Luceafărului a ajuns acum pe locul 3, după ce a pierdut şi duelul de la Bistriţa, cu formaţia locală Unu FC Gloria.</p>
      <p>Deşi şi-a creat mai multe ocazii de a marca, jucătorii pregătiţi de antrenorul Dragoş Militaru au trebuit să se recunoască învinşi, bistriţenii câştigând la limită, cu 1-0, printr-un gol marcat în repriza a doua de Alexandru Georghiţă, în minutul 60. Golul i se poate imputa însă, în egală măsură, şi tânărului portar Răileanu, care nu a reţinut o minge protejată de fundaşul Core, iar mijlocaşul gazdelor a profitat şi a înscris din cinci metri.</p>
      <p>În acest joc, antrenorul Dragoş Militaru a trimis în teren pentru Luceafărul, echipa: Răileanu – Fl. Drăgan, Core, D. Pop, Roș, Pașca (min. 89 Gheban), Mintaș (min. 74 P. Peter), M. Maxin (min. 84 Gunie), Manole (min. 59 Mitrică), Paraschiv şi Lăsconi.</p>
      <p>Cealaltă formaţie bihoreană din eşalonul al treilea, CSC Sânmartin, a evoluat acasă, la Sântion, dar a pierdut şi ea, fiind întrecută de Minaur Baia Mare, cu scorul de 2-1, maramureşenii trecând astfel peste Luceafărul în clasament.</p>
      <p>Jocul a început bine pentru formaţia din Sânmartin, care în minutul 2 a beneficiat de o lovitură de la 11 metri, pe care a transformat-o Sergiu Pop. Bihorenii au intrat în avantaj la pauză cu 1-0, au condus chiar o mare parte din joc şi în repriza a doua, însă ultimele zece minute le-au fost fatale. În minutul 80, cei de la Minaur a egalat, prin Alexandru Muscă, pentru ca în minutul 86, Valer Giurgiu să de lovitura şi să înscrie pentru oaspeţi, iar Minuar să obţină victoria cu 2-1.</p>
      <p>În urma acestei înfrângeri, CSC Sânmartin rămâne cu 19 puncte, dar a căzut pe locul 9 în clasament.</p>
      <hr/>
      <p><b>Rezultatele complete ale etapei a 14-a (penultima a turului) din Seria a V-a a Ligii a III-a:</b><br/><br/>Unirea Dej - Unirea 1924 Alba Iulia 0-0<br/>SCM Zalău - Sănătatea Cluj 2-1<br/>Viitorul Şelimbăr - AFC Odorheiu Secuiesc 4-0<br/>Unu Fotbal Club Gloria - Luceafărul Oradea 1-0<br/>Avântul Reghin - Industria Galda 2-1<br/>CSC Sânmartin - Minaur Baia Mare 1-2<br/>CFR Cluj II - Metalurgistul Cugir 0-2<br/>Sticla Arieşul Turda - Fotbal Comuna Recea 1-1</p>
      <hr/>
      <figure>
        <img src="https://www.ebihoreanul.ro/user_files/Clasament_Liga_III4.jpg"/>
      </figure>
    </article>
  </body>
</html>