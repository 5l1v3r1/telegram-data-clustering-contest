<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/planeta/3362995/iran-da-plati-americkom-novinaru-180-miliona-dolara-drzali-ga-u-zatvoru-dve-godine-i-mucili-trazio-milijardu-odstete"/>
    <meta property="og:site_name" content="kurir.rs"/>
    <meta property="article:published_time" content="2019-11-23T13:08:00+00:00"/>
    <meta property="og:title" content="IRAN DA PLATI AMERIČKOM NOVINARU 180 MILIONA DOLARA: Držali ga u zatvoru dve godine i mučili! Tražio MILIJARDU odštete!"/>
    <meta property="og:description" content="Američki sud doneo je presudu da Iran mora da plati novinaru Vashington Posta Džejsonu Rezajanu i njegovoj porodici gotovo 180 miliona dolara odštete, jer su ga iranske vlasti zatvorile 2014. godine i, uz mučenja, držale u zatvoru do 2016. godine."/>
  </head>
  <body>
    <article>
      <h6 class="kicker">odluka u sad</h6>
      <h1>IRAN DA PLATI AMERIČKOM NOVINARU 180 MILIONA DOLARA: Držali ga u zatvoru dve godine i mučili! Tražio MILIJARDU odštete!</h1>
      <address>
        <time datetime="2019-11-23T13:08:00+00:00">23 Nov 2019, 13:08</time>
      </address>
      <p>
        <b>Američki sud doneo je presudu da Iran mora da plati novinaru Vashington Posta Džejsonu Rezajanu i njegovoj porodici gotovo 180 miliona dolara odštete, jer su ga iranske vlasti zatvorile 2014. godine i, uz mučenja, držale u zatvoru do 2016. godine.</b>
      </p>
      <p>Rezaian je proveo u zatvoru 544 dana.</p>
      <p>"Držati čoveka u zatočeništvu i mučiti ga kako bi ojačali svoju poziciju u pregovorima sa SAD nečuveno je, zaslužuje kaznu i svakako odštetu", stoji u 30 stranica dugačkoj presudi vašingtonskog sudije Ričarda Leona.</p>
      <figure>
        <iframe data-src="https://twitter.com/MiaFarrow/status/1198009177454583808?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Leon je kazao kako je Rezain imao "problema sa spavanjem pa bi se ponekad probudio vrišteći zbog noćnih mora", nakon torture u iranskom zatvoru.</p>
      <p>Sud je naredio Iranu da isplati odštetu od 150 miliona dolara Rezainu, njegovoj ženi Meri i bratu Aliju.</p>
      <p>Sud je takođe naredio Iranu da plati gotovo 24 miliona dolara zbog nanesenog bola, patnje i prouzrokovanih ekonomskih gubitaka Rezainu i dodatne milione ženi i bratu. Porodica Rezain tražila je odštetu od milijardu dolara.  </p>
      <figure>
        <img src="https://www.kurir.rs/data/images/2019/11/23/13/2061099_ap-douglas-jehl-the-washington-post-01-ap-douglas-jehl_ff.jpg?ver=1574510716"/>
        <figcaption>
          <cite>foto: AP / Douglas Jehl / The Washington Post</cite>
        </figcaption>
      </figure>
      <p>Rezain je osuđen za špijunažu, nakon suđenja iza zatvorenih vrata koje su osudile međunarodne organizacije za zaštitu ljudskih prava.</p>
      <p>On je uhapšen je tokom iransko-američkih pregovora o Iranskom nuklearnom programu, nakon kojih je potpisan Iranski nuklearni sporazum iz 2015. kojim je Teheran preuzeo obvezu smanjenja aktivnosti svog nuklearnog programa u zamenu za ukidanje sankcija, prenosi Hina.</p>
      <p>Predsednik Donald Trump povukao je SAD iz nuklearnog sporazuma, koji su takođe potpisale Francuska, Rusija, Velika Britanija, Nemačka, Kina i EU i ponovno nametnuo sankcije Iranu.</p>
      <p>Kurir.rs / Tanjug Foto: Profimedia</p>
      <related>
        <h4>NE PROPUSTITE</h4>
        <a href="https://www.kurir.rs/planeta/3362283/tramp-iran-blokirao-internet-da-narod-ne-moze-da-cuje-sta-ja-govorim"/>
        <a href="https://www.kurir.rs/planeta/3361429/izrael-svom-silinom-bombardovao-siriju-asadov-pvo-im-zestoko-uzvratio-video"/>
        <a href="https://www.kurir.rs/planeta/3361073/sok-americki-obavestajci-objavili-iran-ima-najbolji-balisticke-projektile-na-bliskom-istoku-jaci-su-i-od-izraela"/>
      </related>
    </article>
  </body>
</html>