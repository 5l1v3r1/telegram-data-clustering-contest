<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/a8344c023fdf481d/cele-mai-periculoase-tari-pentru-calatorii-in-2020-care-e-nivelul-de-risc-pentru-republica-moldova.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-23T13:17:04+00:00"/>
    <meta property="og:title" content="Cele mai periculoase ţări pentru călătorii în 2020: Care e nivelul de risc pentru Republica Moldova"/>
    <meta property="og:description" content="Afganistan, Republica Centrafricană, Somalia şi Siria sunt cele mai periculoase locuri pentru călătorii în 2020, potrivit unei hărţi a riscurilor, aflată la a 11-a ediţie, întocmită de compania de asigurări International SOS. În ceea ce privește Republica Moldova, aceasta reprezintă un rist scăzut pentru turiști."/>
  </head>
  <body>
    <article>
      <h1>Cele mai periculoase ţări pentru călătorii în 2020: Care e nivelul de risc pentru Republica Moldova</h1>
      <address><time datetime="2019-11-23T13:17:04+00:00">23 Nov 2019, 13:17</time> by <a rel="author">Jurnal.md</a></address>
      <p>
        <b>Afganistan, Republica Centrafricană, Somalia şi Siria sunt cele mai periculoase locuri pentru călătorii în 2020, potrivit unei hărţi a riscurilor, aflată la a 11-a ediţie, întocmită de compania de asigurări International SOS.</b>
      </p>
      <p>
        <b>În ceea ce privește Republica Moldova, aceasta reprezintă un rist scăzut pentru turiști.</b>
      </p>
      <p>Harta este realizată pe baza potenţialelor riscuri cu care se pot confrunta turiştii, precum boli infecţioase şi violenţe politice. Harta e în cinci culori, care reprezintă nivelul de siguranţă, de la „insignifiant” la „extrem”.</p>
      <p>De cealaltă parte, cele mai sigure ţări pentru călătorii sunt concentrate în emisfera nordică. Este vorba despre Danemarca, Finlanda, Groenlanda, Islanda, Norvegia, Luxemburg, Elveţia şi Slovenia.</p>
      <p>Marea Britanie, SUA, Canada, Australia şi mare parte din Europa sunt listate ca fiind cu risc scăzut. Mare parte din Africa este considerată cu risc ridicat.</p>
      <p>Unele ţări au punctaje mixte, de exemplu, unele zone din Columbia şi Mexic sunt considerate a fi de risc mediu, altele, de risc înalt.</p>
      <p>Un purtător de cuvânt al International SOS a declarat pentru CNN că această hartă este realizată pe baza evaluărilor furnizate de clienţi. Harta poate fi consultată <a href="https://www.travelriskmap.com/?fbclid=IwAR2QUfwDYWbK1vWNmsWfL0VpZKJ5DyJ05gGW-6VLn0Y7ys-9ahJpM83FcZs#/planner/map/security">AICI</a>.</p>
    </article>
  </body>
</html>