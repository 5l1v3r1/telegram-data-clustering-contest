<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.innnews.co.th/regional-news/news_539295/"/>
    <meta property="og:site_name" content="INNnews"/>
    <meta property="article:published_time" content="2019-11-23T13:05:06+00:00"/>
    <meta property="og:title" content="สิบล้อเฉี่ยวชนท้ายรถทัวร์เจ็บ2"/>
    <meta property="og:description" content="ร.ต.อ.ยุทธศักดิ์ ใจกระสัน รองสารวัตรสอบสวน สภ.บึงสามพัน…"/>
  </head>
  <body>
    <article>
      <h1>สิบล้อเฉี่ยวชนท้ายรถทัวร์เจ็บ2</h1>
      <h2>เกิดอุบัติเหตุรถสิบล้อเฉี่ยวชนท้ายรถทัวร์โดยสารเจ็บ 2 รายที่จ.เพชรบูรณ์</h2>
      <address>
        <time datetime="2019-11-23T13:05:06+00:00">23 Nov 2019, 13:05</time>
      </address>
      <p>ร.ต.อ.ยุทธศักดิ์ ใจกระสัน รองสารวัตรสอบสวน สภ.บึงสามพัน ปฏิบัติหน้าที่ร้อยเวรสภ.บึงสามพัน อ.บึงสามพัน จ.เพชรบูรณ์ รับแจ้งว่า เกิดอุบัติเหตุบรรทุก 10 ล้อ หมายเลขทะเบียน 83-2145 นนทบุรี เฉี่ยวชนกับรถโดยสารทัวร์ กรุงเทพ-ภูเรือ หมายเลข 14-54 ป้ายทะเบียน 10-1499 เพชรบูรณ์ มีผู้ได้รับบาดเจ็บ 2 ราย เหตุเกิดบนถนนทางหลวงหมายเลข 21 (สระบุรี-หล่มสัก) บริเวณท่ารถเพชรประเสริฐ ต.ซับสมอทอด อ.บึงสามพัน จึงเดินทางำแในที่เกิดเหตุ</p>
      <p>เมื่อไปถึงพบอาสากู้ภัยสว่างฯ บึงสามพันและอาสากู้ภัยบึงสามพันร่วมใจ กำลังเร่งให้การช่วยเหลือผู้ไดรับบาดเจ็บซึ่งติดอยู่ในเก๋งรถ พร้อมหญิงสาวซึ่งบาดเจ็บเพียงเล็กน้อย โดยทีมกู้ภัยใช้เครนติดสลิงดึงหลังคาเก๋งรถ จากนั้นจึงเร่งนำร่างคนเจ็บทั้งสองออกมา และเร่งนำส่งโรงพยาบาลบึงสามพัน ส่วนนายสิทธิโชค เชื่อมกลาง อายุ 47 ปี คนขับรถไม่ได้รับบาดเจ็บเล็กน้อยเช่นกัน สำหรับสภาพรถสิบล้อคันดังกล่าวหลังคายุบและหน้ารถด้านซ้ายสภาพพังยุบยับเยิน และบริเวณใกล้กันยัวพบรถทัวร์โดยสารคู่กรณีจอดอยู่สภาพท้ายรถด้านขวามีร่องรอยถูกชนท้าย</p>
      <p>จากการสอบถามนายสิทธิโชคในเบื้องต้น ทราบว่าจับรถบรรทุกคันดังกล่าวกลับมาจากไปส่งเหล็กที่ จ.เลย โดยมาด้วยกันทั้งหมด 3 คน และกำลังจะมุ่งหน้ากลับนนทบุรี มาถึงที่เกิดเหตุพบรถทัวร์โดยสารซึ่งแวะจอดริมถนนรับส่งผู้โดยสาร จึงพยายามขับแซงแต่ไม่พ้นทำให้เฉี่ยวชนท้ายรถโดยสารคันดังกล่าว อย่างไรก็ตามทางพนักงานสอบสวนยังอยู่ระหว่างตรวจสอบกล้องวงจรปิด เพื่อหาสาเหตุอุบัติเหตุในครั้งนี้อีกครั้ง</p>
    </article>
  </body>
</html>