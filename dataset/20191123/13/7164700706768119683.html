<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.innnews.co.th/crime/news_539311/"/>
    <meta property="og:site_name" content="INNnews"/>
    <meta property="article:published_time" content="2019-11-23T13:42:57+00:00"/>
    <meta property="og:title" content="คืบ!ไฟไหม้สุเหร่าคลองหนึ่งวอด40ห้อง-ไร้เจ็บตาย"/>
    <meta property="og:description" content="นายวุฒิชัย บุญสิทธิ์ ผู้อำนวยการเขตคลองสามวา เปิดเผย คว…"/>
  </head>
  <body>
    <article>
      <h1>คืบ!ไฟไหม้สุเหร่าคลองหนึ่งวอด40ห้อง-ไร้เจ็บตาย</h1>
      <h2>ผอ.เขตคลองสามวาเผย ไฟไหม้บ้านสุเหร่าคลองหนึ่ง เสียหาย 40 ห้อง ยันไม่มีผู้บาดเจ็บ -เสียชีวิต พร้อมเปิดโรงเรียนให้พักชั่วคราว ยังไม่ทราบสาเหตุ</h2>
      <address>
        <time datetime="2019-11-23T13:42:57+00:00">23 Nov 2019, 13:42</time>
      </address>
      <p>นายวุฒิชัย บุญสิทธิ์ ผู้อำนวยการเขตคลองสามวา เปิดเผย ความคืบหน้าเหตุไฟไหม้บ้านเรือนประชาชนภายใน ซอยสุเหร่าคลองหนึ่ง ซอย 3 ถนนสุเหร่าคลองหนึ่ง แขวงบางชัน เขตคลองสามวา หลังเพลิงสงบเจ้าหน้าที่ได้เข้าตรวจสอบความเสียหายเบื้องต้นเพลิงได้ลุกไหม้เสียหายกว่า 40 ห้อง ลักษณะเป็นห้องคนงาน และห้องแบ่งให้เช่าปลูกติดกันชั้นเดียว แต่ยืนยันไม่มีผู้ได้รับบาดเจ็บหรือเสียชีวิต ส่วนการให้ความช่วยเหลือเบื้องต้น ทางสำนักงานเขตฯได้ให้ประชาชนที่ได้รับความเดือดร้อนจากเหตุดังกล่าว ซึ่งมีประมาณ 70 คน เข้าพักแรมชั่วคราวในโรงยิม ของโรงเรียนสุเหร่าฯ พร้อมจัดหาเสื้อผ้า เครื่องนุ่งห่ม อาหารและน้ำดื่มมามอบให้ เพื่อเป็นการบรรเทาความเดือดร้อนชั่วคราว ส่วนวันพรุ่งนี้( 24 พ.ย.) ซึ่งเป็นวันหยุดทางเจ้าหน้าที่จะเปิดให้ผู้ประสบภัยลงทะเบียนเพื่อหามาตรการช่วยเหลือต่อไป</p>
      <p>สำหรับจุดที่เป็นต้นเพลิง รวมถึงสาเหตุของการเกิดเพลิงไหม้ครั้งนี้ ต้องรอเจ้าหน้าที่พิสูจน์หลักฐาน( พฐ.) ทำการตรวจสอบอย่างละเอียดอีกครั้ง</p>
      <figure>
        <img src="https://www.innnews.co.th/wp-content/uploads/2019/11/%E0%B9%84%E0%B8%9F%E0%B9%84%E0%B8%AB%E0%B8%A1%E0%B9%89-4.jpg"/>
      </figure>
      <figure>
        <img src="https://www.innnews.co.th/wp-content/uploads/2019/11/%E0%B9%84%E0%B8%9F%E0%B9%84%E0%B8%AB%E0%B8%A1%E0%B9%892-1.jpg"/>
      </figure>
    </article>
  </body>
</html>