<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cdaction.pl/news-58760/sniper-ghost-warrior-contracts--strzal-w-tarcze-ale-z-dala-od-dziesiatki-recenzjewideo.html"/>
    <meta property="og:site_name" content="CD-Action"/>
    <meta property="article:published_time" content="2019-11-23T13:13:00+00:00"/>
    <meta property="og:title" content="Sniper Ghost Warrior Contracts – Strzał w tarczę, ale z dala od dziesiątki [RECENZJE][WIDEO]"/>
    <meta property="og:description" content="Polski Snajper poradził sobie zdecydowanie lepiej od poprzedniczki."/>
  </head>
  <body>
    <article>
      <h1>Sniper Ghost Warrior Contracts – Strzał w tarczę, ale z dala od dziesiątki [RECENZJE][WIDEO]</h1>
      <address><time datetime="2019-11-23T13:13:00+00:00">23 Nov 2019, 13:13</time> by <a rel="author" href="https://www.cdaction.pl/autor/cursian.html" target="_blank">Cursian</a></address>
      <p>Polski Snajper poradził sobie zdecydowanie lepiej od poprzedniczki.</p>
      <p>Na PC, XBO i PS4 zawitała już najnowsza odsłona Sniper Ghost Warrior. Po kłopotach poprzedniczki autorzy postanowili zrezygnować z otwartego świata i zdecydowali się na oddzielne misje, zachęcając przy tym perfekcjonistów do wielokrotnego ich powtarzania. Jak im wyszło? Całkiem nieźle, choć bez szału. Średnia ocen wynosi 71%, ale to i tak ogromny postęp względem „trójki”, która w zależności od platformy zatrzymała się w przedziale od 55 do 59%. Oto wybrane opinie:</p>
      <ul>
        <li>IGN Italia:<b> 8,2/10</b></li>
        <li>Critical Hit:<b> 7,5/10</b></li>
        <li>GameGrin:<b> 7,5/10</b></li>
        <li>IGN:<b> 7,3/10</b></li>
        <li>PC Invasion: <b>7/10</b></li>
        <li>Eurogamer Italy: <b>7/10</b></li>
        <li>Everyeye.it: <b>6,5/10</b></li>
        <li>Attack of the Fanboy:<b> 6/10</b></li>
        <li>Vandal: <b>5/10</b></li>
      </ul>
      <p>Włoski odłam IGN uważa, że Contracts to najlepsza część serii:</p>
      <blockquote>Sniper Ghost Warrior Contracts to najbardziej kompletna, zbalansowana i udana technicznie odsłona serii. Daleko jej do ideału, ale jesteśmy na dobrej drodze.</blockquote>
      <p>Critical Hit jest podobnego zdania:</p>
      <blockquote>CI Games nauczyło się na błędach z przeszłości i zafundowało Sniper Ghost Warrior stylizację na Hitmana. Usprawniona mechanika strzelania, skupienie się na wielokrotnym przechodzeniu i otwarte mapy sprawiły, że Contracts jest ekscytujące i intensywne, a próby oddania idealnego strzału nieskończenie satysfakcjonujące.</blockquote>
      <p>PC Invasion chwali system rozwoju, lokacje i oprawę.</p>
      <blockquote>Choć nie jest idealny, Sniper: Ghost Warrior Contracts spełnia oczekiwania. Prosta, ale satysfakcjonująca prezentacja kampanii, ogromne lokacje, oszałamiająca grafika oraz angażująca rozgrywka, która skłania do regularnych powrotów z racji na przyjazny dla użytkownika system progresji sprawiają, że to najlepszy jak dotąd Ghost Warrior.</blockquote>
      <p>Serwis Everyeye.it jest nieco krytyczny w stosunku do podziału na misje, ale zaznacza, że fani powinni być zadowoleni.</p>
      <blockquote>Eksperymentalny podział na osobne kontrakty nie zawsze się sprawdza, ale fani gatunku z pewnością znajdą tu coś na ząb.</blockquote>
      <p>Recenzentowi Attack of the Fanboy do gustu nie przypadły mniej snajperskie fragmenty zabawy:</p>
      <blockquote>Potencjał Sniper Ghost Warrior: Contracts wydaje się zmarnowany w momentach, w których trzeba odłożyć karabin i spróbować szczęścia z mniej udanymi systemami gry.</blockquote>
      <p>Naszą recenzję znajdziecie w CDA 13/2019, które jest już dostępne w sprzedaży.</p>
      <p>Poniżej możecie zobaczyć zwiastun premierowy oraz materiał prezentujący pokrótce dostępne lokacje.  </p>
      <figure>
        <iframe src="https://www.youtube.com/embed/mJqG-bgdXj4" width="615" height="346" data-service="Youtube" scrolling="no"/>
      </figure>
      <figure>
        <iframe src="https://www.youtube.com/embed/RWW0PMCr6ZQ" width="615" height="346" data-service="Youtube" scrolling="no"/>
      </figure>
      <related>
        <h4>Podobne newsy</h4>
        <a href="https://www.cdaction.pl/news-58599/sniper-ghost-warrior-contracts-zobaczcie-pol-godziny-cichego-eliminowania-przeciwnikow-wideo.html"/>
        <a href="https://www.cdaction.pl/news-58179/sniper-ghost-warrior-contracts-strzelanie-z-duzej-odleglosci-jest-fajne-ale-czasem-trzeba-sobie-pobrudzic-rece-wideo.html"/>
        <a href="https://www.cdaction.pl/news-57626/sniper-ghost-warrior-contracts-z-data-premiery-aktualizacja-jest-i-zwiastun-wideo.html"/>
        <a href="https://www.cdaction.pl/news-57067/sniper-ghost-warrior-contracts-czy-nowy-snajper-bedzie-dobra-gra-wideo.html"/>
        <a href="https://www.cdaction.pl/news-57018/sniper-ghost-warrior-contracts-kilka-minut-z-nowym-tytulem-ci-games-wideo.html"/>
      </related>
    </article>
  </body>
</html>