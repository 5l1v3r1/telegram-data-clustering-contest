<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80188440/"/>
    <meta property="og:site_name" content="Janam TV"/>
    <meta property="article:published_time" content="2019-11-23T13:27:44+00:00"/>
    <meta property="og:title" content="പാമ്പുകടിയേറ്റ് വിദ്യാര്‍ത്ഥിനി മരിച്ച സംഭവം; അന്വേഷണത്തിന് പ്രത്യേക സംഘം"/>
    <meta property="og:description" content="വയനാട്: ക്ലാസ് മുറിയില്‍ വെച്ച് പാമ്പു കടിയേറ്റ് വിദ്യാര്‍ത്ഥിനി മരിച്ച സംഭവം പ്രത്യേക സംഘം അന്വേഷിക്കും. മാനന്തവാടി എ സി പി വൈഭവ് സക്‌സേനയുടെ"/>
  </head>
  <body>
    <article>
      <h1>പാമ്പുകടിയേറ്റ് വിദ്യാര്‍ത്ഥിനി മരിച്ച സംഭവം; അന്വേഷണത്തിന് പ്രത്യേക സംഘം</h1>
      <address><time datetime="2019-11-23T13:27:44+00:00">23 Nov 2019, 13:27</time> by <a rel="author">Janam TV Web Desk</a></address>
      <p>വയനാട്: ക്ലാസ് മുറിയില്‍ വെച്ച് പാമ്പു കടിയേറ്റ് വിദ്യാര്‍ത്ഥിനി മരിച്ച സംഭവം പ്രത്യേക സംഘം അന്വേഷിക്കും. മാനന്തവാടി എ സി പി വൈഭവ് സക്‌സേനയുടെ നേതൃത്വത്തിലുള്ള സംഘമാണ് അന്വേഷണം നടത്തുന്നത്. വിദ്യാര്‍ത്ഥിനി മരണപ്പെട്ട സംഭവത്തില്‍ പൊലീസ് കഴിഞ്ഞ ദിവസം സ്വമേധയാ കേസ് രജിസ്റ്റര്‍ ചെയ്തിരുന്നു.</p>
      <p>ജുവനൈല്‍ ജസ്റ്റിസ് ആക്ട് പ്രകാരം മനപൂര്‍വ്വമല്ലാത്ത നരഹത്യാ കുറ്റമാണ് പ്രതികള്‍ക്കെതിരെ ചുമത്തിയിരിക്കുന്നത്. ജാമ്യമില്ല വകുപ്പ് പ്രകാരമാണ് കേസ്. സ്‌കൂള്‍ പ്രിന്‍സിപ്പാള്‍, വൈസ് പ്രിന്‍സിപ്പാള്‍, അധ്യാപകനായ ഷിജില്‍, താലൂക്ക് ആശുപത്രിയിലെ ഡോക്ടറായ ജിസ എന്നിവരാണ് പ്രതികള്‍.</p>
      <p>സംഭവവുമായി ബന്ധപ്പെട്ട് സ്‌കൂള്‍ പ്രിന്‍സിപ്പാള്‍ എ കെ കരുണാകരന്‍, വൈസ് പ്രിന്‍സിപ്പാള്‍ കെ കെ മോഹനന്‍, അധ്യാപകനായ ഷിജില്‍ എന്നിവരെ സസ്‌പെന്‍ഡ് ചെയ്യുകയും സ്‌കൂളിലെ പി ടി എ പിരിച്ചു വിടുകയും ചെയ്തിരുന്നു.</p>
    </article>
  </body>
</html>