<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://adevarul.ro/news/politica/liderii-pnl-rares-bogdan-robert-sighiartau-votat-madrid-am-votat-romania-rupa-definitiv-comunism-neocomunism-1_5dd933145163ec427152f2e8/index.html"/>
    <meta property="og:site_name" content="adevarul.ro"/>
    <meta property="article:published_time" content="2019-11-23T13:38:26+00:00"/>
    <meta property="og:title" content="Liderii PNL Rareş Bogdan şi Robert Sighiartău au votat la Madrid. „Am votat pentru ca România să o rupă definitiv de comunism şi neocomunism”"/>
    <meta property="og:description" content="Europarlamentarul PNL Rareş Bogdan şi secretarul general al PNL, Robert Sighiartău, au votat, din nou, în diaspora la prezidenţiale. Aceştia şi-au exprimat votu la Madrid, acolo unde acesta din urmă a afirmat că „am votat cu speranţa că cei ce sunt în Diaspora se vor întoarce în ţara lor”."/>
  </head>
  <body>
    <article>
      <h1>Liderii PNL Rareş Bogdan şi Robert Sighiartău au votat la Madrid. „Am votat pentru ca România să o rupă definitiv de comunism şi neocomunism”</h1>
      <address><time datetime="2019-11-23T13:38:26+00:00">23 Nov 2019, 13:38</time> by <a rel="author">Iulian Bîrzoi</a></address>
      <h4>Europarlamentarul PNL Rareş Bogdan şi secretarul general al PNL, Robert Sighiartău, au votat, din nou, în diaspora la prezidenţiale. Aceştia şi-au exprimat votu la Madrid, acolo unde acesta din urmă a afirmat că „am votat cu speranţa că cei ce sunt în Diaspora se vor întoarce în ţara lor”.</h4>
      <related>
        <h4>Ştiri pe aceeaşi temă</h4>
        <a href="https://adevarul.ro/news/politica/mobilizare-record-diaspora-tarile-cea-mai-mare-prezenta-vot-1_5dd91a825163ec427151fc11/index.html"/>
      </related>
      <p>Rareş Bogdan şi Robert Sighiartău, au votat sâmbătă, la o secţie de votare din Madrid, după ce la primul tur cei doi votaseră la Roma. Aceştia au subliniat că vor să-şi arate respectul faţă de românii din diaspora.</p>
      <p>„Am votat pentru normalitate, pentru o Românie normală, am votat pentru ca România să o rupă definitiv de comunism şi neocomunism. Practic, ceea ce au început în 89 cei care au luptat pe baricade, cei care au continuat în marile demonstraţii din 90, cei care au crezut întotdeauna (...) că România şi-a încheiat perioada post-decembristă post comunistă acum vor primi satisfacţie, căci la ora 21 se încheie un ciclu şi începe o etapă de construcţie pentru altă ţară. Vă invit la vot, ştiţi ce aveţi de făcut, haideţi să dăm cea mai usturătoare înfrângere celor care timp de 30 de ani au ţinut România în mizerie. Votaţi pentru fraţii noştri, diaspora plânge după casă”, a precizat Rareş Bogdan.</p>
      <p>De cealaltă parte, Robert Sighiartău a afirmat că a votat în speranţa că românii din diaspora se vor întoarce acasă.<br/><br/>„Am votat cu speranţa că cei ce sunt în Diaspora se vor întoarce în ţara lor (...) am votat pentru o Românie normală, o ţară în care să îmi cresc copiii, o Românie care se desprinde definitiv de trecutul urât al comunismului, comunism care a rămas infect în instituţiile publice ale statului român. Mă bucur că astăzi văd că lumea s-a trezit”, a declarat Sighiartău.</p>
      <p>Până la ora aceasta, numărul alegătorilor care au votat la secţiile din străinătate pentru al doilea tur al alegerilor prezidenţiale <a href="https://adevarul.ro/news/politica/mobilizare-record-diaspora-tarile-cea-mai-mare-prezenta-vot-1_5dd91a825163ec427151fc11/index.html">a depăşit 200.000, în timp ce, în primul tur, până sâmbătă la aceeaşi oră votaseră cu 50.000 de români mai puţin </a>(153.000 de voturi).</p>
      <p>În străinătate, votul pentru alegere preşedintelui României a început vineri. În România, votul la alegerile prezidenţiale are loc duminică, de la ora 7.00.</p>
      <p>
        <i>VIDEO Facebook / PNL</i>
      </p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Fpnl.ro%2Fvideos%2F752658691875568%2F&amp;show_text=0&amp;width=636" width="636" height="358" data-service="Facebook" scrolling="no"/>
      </figure>
      <hr/>
    </article>
  </body>
</html>