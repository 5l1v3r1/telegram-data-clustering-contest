<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.hurriyet.com.tr/yerel-haberler/ankara/robotlar-ringe-cikti-41380941"/>
    <meta property="og:site_name" content="Hürriyet"/>
    <meta property="article:published_time" content="2019-11-23T13:32:00+00:00"/>
    <meta property="og:title" content="Robotlar ringe çıktı"/>
    <meta property="og:description" content="İlk kez Ankara’nın ev sahipliğinde gerçekleşen turnuva, bugün düzenlenecek eleme mücadeleleriyle devam edecek, elemeyi geçen isimler yarın final ringinde karşı karşıya gelecek. ‘Deep space’ temasıyla gerçekleşen yarışmada, 2 buçuk dakika boyunca ringe çıkan farklı takımdan robotlar, verilen komutları yerine getirmeye çalıştı. Takımlar, kurulan özel mücadele alanının yanındaki stantlarında mücadeleye hazırlandı. Hakemlerin değerlendirmeleriyle takımlar puanlandı"/>
  </head>
  <body>
    <article>
      <h1>Robotlar ringe çıktı</h1>
      <address><time datetime="2019-11-23T13:32:00+00:00">23 Nov 2019, 13:32</time> by <a rel="author">Doğahan GİRİTLİOĞLU</a></address>
      <figure>
        <img src="https://i4.hurimg.com/i/hurriyet/75/604x402/5dd9349f18c7732f446f90d9"/>
      </figure>
      <p>İlk kez <a href="http://www.hurriyet.com.tr/haberleri/ankara">Ankara</a>’nın ev sahipliğinde gerçekleşen turnuva, bugün düzenlenecek eleme mücadeleleriyle devam edecek, elemeyi geçen isimler yarın final ringinde karşı karşıya gelecek. ‘Deep space’ temasıyla gerçekleşen yarışmada, 2 buçuk dakika boyunca ringe çıkan farklı takımdan robotlar, verilen komutları yerine getirmeye çalıştı. Takımlar, kurulan özel mücadele alanının yanındaki stantlarında mücadeleye hazırlandı. Hakemlerin değerlendirmeleriyle takımlar puanlandı</p>
      <figure>
        <img src="https://i4.hurimg.com/i/hurriyet/75/396x594/5dd9349e18c7732f446f90d4"/>
      </figure>
      <p>
        <b>GENÇLERİ GELECEĞE HAZIRLIYOR</b>
      </p>
      <p>Müsabakaları düzenleyen ve turnuvada Ankara’yı temsil eden Tevfik Fikrek Okulları’nın Genel Müdürü Ayşe Başçavuşoğlu, geleceğin bilim insanlarına yol göstermesi amacıyla etkinliğin büyük öneme sahip olduğunu söyledi. Başçavuşoğlu, “Gençler kendi ürettikleri robotlarla yarışacak. Bu onları geleceğe hazırlamak için çok önemli bir etkinlik. Geleceğin mühendislerine, bilim insanlarına yol gösterecek bir program. Çocukların ilgisini de çektiği için sıkılmadan, eğlenerek çalışmaları yürütüyorlar. Merak uyandıran bir konu” dedi.</p>
      <figure>
        <img src="https://i4.hurimg.com/i/hurriyet/75/641x426/5dd9349f18c7732f446f90d7"/>
      </figure>
      <p>
        <b>TURNUVA ÖNCESİ ANITKABİR ZİYARETİ</b>
      </p>
      <p>Turnuva için farklı illerden Ankara’ya gelen takımlar, müsabakalar öncesi Özel <a href="http://www.hurriyet.com.tr/haberleri/tevfik-fikret">Tevfik Fikret</a> Okulları’nın düzenlediği program kapsamında Anıtkabir’i ziyaret etti. Başçavuşoğlu’nun mozoleye çelenk bırakmasının ardından heyet, Ata’nın manevi huzurunda saygı duruşunda bulundu. Başçavuşoğlu Anıtkabir Özel Defteri’ne, “Ata’mızın sözlerini hiç bir şeyle ters düşmedi. Atatürk gençliği olarak Ata’mızı gururlandırmak için her şeyi yapıyoruz” yazdı.</p>
      <figure>
        <img src="https://i4.hurimg.com/i/hurriyet/75/697x463/5dd9347618c7732f446f90d1"/>
      </figure>
      <p>
        <i>26 robot, müsabakalar için kurulan özel ringte karşı karşıya geliyor.</i>
      </p>
    </article>
  </body>
</html>