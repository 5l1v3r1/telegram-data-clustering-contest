<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vesti.bg/bulgaria/korupciia-gaz-parite-za-otbrana-temite-mezhdu-borisov-i-trymp-6102459"/>
    <meta property="og:site_name" content="Vesti"/>
    <meta property="article:published_time" content="2019-11-23T13:06:00+00:00"/>
    <meta property="og:title" content="Корупция, газ, парите за отбрана - темите между Борисов и Тръмп"/>
    <meta property="og:description" content="Официално от Министерски съвет съобщиха, че акцент ще е стратегическото партньорство, сигурност и енергийна диверсификация"/>
  </head>
  <body>
    <article>
      <h1>Корупция, газ, парите за отбрана - темите между Борисов и Тръмп</h1>
      <h2>Официално от Министерски съвет съобщиха, че акцент ще е стратегическото партньорство, сигурност и енергийна диверсификация</h2>
      <address><time datetime="2019-11-23T13:06:00+00:00">23 Nov 2019, 13:06</time> by <a rel="author">Виолета Русенова</a></address>
      <p>Стратегическото партньорство между двете страни и развитието на двустранното сътрудничество, отбелязвайки силните и трайни отношения, които съществуват между България и САЩ. Това ще обсъдят премиерът Бойко Борисов и американският президент Доналд Тръмп. Борисов ще бъде на официално посещение в Съединените американски щати, където ще се срещне с президента на САЩ на 25 ноември в столицата Вашингтон. Това съобщиха от пресслужабата на МС.</p>
      <p>Акцент ще бъде поставен върху начините за засилване на общите за двете страни интереси в областта на сигурността в контекста на северноатлантическото партньорство, върху енергийната диверсификация, както и върху други актуални теми.</p>
      <p>
        <a href="https://www.vesti.bg/sviat/donald-trymp-shte-prieme-bojko-borisov-na-25-noemvri-6101868">Белият дом: Доналд Тръмп ще приеме Борисов на 25 ноември </a>
      </p>
      <p>По време на визитата си в САЩ премиерът Бойко Борисов ще участва в церемония по поднасяне на венец на Мемориала на незнайния воин в Националния гробищен парк "Арлингтън". Във Вашингтон българският министър-председател ще се срещне с президента на Международния републикански институт Даниел Туининг и с вицепрезидента на Националния демократически институт Шари Браян. Премиерът Борисов ще проведе и среща с представители на американския бизнес в сградата на Американската търговско-промишлена палата.</p>
      <p>В ръководената от Борисов официална делегация във Вашингтон ще участват вицепремиерът Томислав Дончев, вицепремиерът и министър на отбраната Красимир Каракачанов, министърът на финансите Владислав Горанов и министърът на икономиката Емил Караниколов.</p>
      <p>
        <a href="https://www.vesti.bg/bulgaria/bylgariia-e-61-va-v-sveta-po-usloviia-za-biznes-6101260">България е 61-ва в света по условия за бизнес</a>
      </p>
      <p><b>За Белия Дом </b>от изключително значение за българо-американските отношения е ангажиментът на София за увеличаване приноса към бюджета за отбрана. Това заяви официално високопоставено лице по повод визитата на премиера Бойко Борисов във Вашингтон.</p>
      <p>По време на телеконференция официалното лице подчерта, че България е член на НАТО вече 15-а година и е време “да покаже по-голяма степен на лидерство като увеличи средствата за отбрана и като участва в различни мисии.” За САЩ важен знак за това, че България взема насериозно ангажимента си за 2 процента разходи за отбрана е именно покупката на изтребителите Ф-16. Официалното лице посочи, че Вашингтон вижда позитивни индикатори и от други страни в Алианса.</p>
      <p>
        <a href="https://www.vesti.bg/bulgaria/premieryt-dogodina-vtechnen-gaz-ot-sasht-6101920">Премиерът: Догодина втечнен газ от САЩ</a>
      </p>
      <p><b>В понеделник</b> американският президент се очаква да дискутира и руското влияние в България. Бе изразене изключителна загриженост за “многото доказателства за руски дейности в Европа, в това число опити за повлияване на изхода от избори и такива, които застрашават основите на демокрацията.” Акцент в разговорите между Тръмп и Борисов ще бъдат и възможностите за участие на американски компании в енергийния сектор. Стана ясно, че Тръмп ще наблегне и на темата за корупцията.</p>
      <p>„Търсим допълнителни начини за работа с България, особено с българските пазители на реда, за да можем да предоставим методи за борба с корупцията и за укрепим господството на закона,“ заяви официалното лице. Към момента не се знае дали Тръмп и Борисов ще дадат съвместна пресконференция. Срещата на американския президент с българския министър-председател е част от серията разговори с лидерите от централна Европа. До момента Тръмп е имал срещи с колегите си от Полша, Чехия, Словакия, Унгария, Австрия и Румъния. </p>
      <p><b>„Ангажирани сме с</b> партньорството в сигурността с България, което може да засили сдържането на източния фланг на алианса в Черноморския регион", каза служителят на администрацията.</p>
      <p>Той добави също, че по време на срещата ще бъде повдигната темата за „процъфтяването на страните от Черноморския регион”. „Традиционно България е една от най-бедните страни в региона. Тя има огромен потенциал за икономически растеж в партньорство със САЩ”, смята представителят на администрацията.</p>
      <p>„Ние с особен ентусиазъм се отнасяме към работата в енергийния сектор. България притежава огромен инвестиционен потенциал за американските компании. Тя се стреми да намали своята зависимост от руската енергетика и да разнообрази своите източници на енергия", смята той.</p>
      <p>Президентът и премиерът ще засегнат строителството на „Турски поток”, а също появата в тази част от Европа на терминал за получаване на американски втечнен газ, увери служителят от Белия дом.</p>
      <p>„Търсим също възможности за увеличаването на двустранната търговия, има редица области, в които американският и българският бизнес могат да си сътрудничат", резюмира той. </p>
      <p>
        <i>Следете ни навсякъде и по всяко време с мобилното приложение на Vesti.bg. Можете да го изтеглите от<u> <a href="https://play.google.com/store/apps/details?id=bg.vesti">Google Play</a></u> и <u><a href="https://itunes.apple.com/mk/app/vesti-bg/id495932400">AppStore</a></u>.</i>
      </p>
      <p>
        <i>За още актуални новини от Vesti.bg последвайте страницата ни в <u><a href="https://www.instagram.com/vesti.bg_/">Instagram</a></u></i>
      </p>
      <related>
        <h4>По темата</h4>
        <a href="https://www.vesti.bg/bulgaria/hero-mustafa-sasht-shte-izpratiat-energijni-eksperti-6102405"/>
        <a href="https://www.vesti.bg/bulgaria/tyrgoviiata-na-bylgariia-sys-sasht-dostigna-blizo-1-mlrd.-dolara-6102241"/>
        <a href="https://www.vesti.bg/bulgaria/bylgariia-s20-dial-vterminalza-vtechnen-gaz-vgyrciia-6102135"/>
      </related>
    </article>
  </body>
</html>