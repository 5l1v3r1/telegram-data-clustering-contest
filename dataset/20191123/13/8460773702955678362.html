<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.deshabhimani.com/news/national/no-one-from-ncp-will-support-bjp/836313"/>
    <meta property="og:site_name" content="ദേശാഭിമാനി"/>
    <meta property="article:published_time" content="2019-11-23T13:54:00+00:00"/>
    <meta property="og:title" content="&quot;എൻസിപിയിലെ ആരും ബിജെപിയെ പിന്തുണയ്‌ക്കില്ല'; അജിത് പവാറിനൊപ്പം പോയ 3 എംഎൽഎമാരെ വാർത്താസമ്മേളനത്തിൽ ഹാജരാക്കി ശരദ് പവാർ"/>
    <meta property="og:description" content="മഹാരാഷ്ട്രയിൽ സർക്കാരുണ്ടാക്കാൻ എൻസിപിക്കും ശിവസേനയ്ക്കും ..."/>
  </head>
  <body>
    <article>
      <h1>"എൻസിപിയിലെ ആരും ബിജെപിയെ പിന്തുണയ്‌ക്കില്ല'; അജിത് പവാറിനൊപ്പം പോയ 3 എംഎൽഎമാരെ വാർത്താസമ്മേളനത്തിൽ ഹാജരാക്കി ശരദ് പവാർ</h1>
      <address><time datetime="2019-11-23T13:54:00+00:00">23 Nov 2019, 13:54</time> by <a rel="author">വെബ് ഡെസ്‌ക്‌</a></address>
      <p>മുംബൈ &gt; മഹാരാഷ്ട്രയിൽ സർക്കാരുണ്ടാക്കാൻ എൻസിപിക്കും ശിവസേനയ്ക്കും അംഗബലമുണ്ടെന്ന് എൻസിപി അധ്യക്ഷൻ ശരദ് പവാർ വാർത്താസമ്മേളനത്തിൽ പറഞ്ഞു. 170 എംഎൽഎമാർ ഒപ്പമുണ്ടെന്നും ശിവസേന അധ്യക്ഷൻ ഉദ്ധവ് താക്കറെയുടെ ഒപ്പം ചേർന്നു നടത്തിയ സംയുക്ത വാർത്താസമ്മേളനത്തിൽ പവാർ വ്യക്തമാക്കി. അജിത്‌ പവാറിനൊപ്പം പോയ എംഎൽഎമാരെ ശരദ്‌ പവാർ വാർത്താസമ്മേളനത്തിൽ ഹാജരാക്കി. മൂന്ന്‌ എംഎൽഎമാരെയാണ്‌ ഹാജരാക്കിയത്‌. തെറ്റിദ്ധരിപ്പിച്ചാണ്‌ കൊണ്ടുപോയതെന്ന്‌ എംഎൽഎമാർ വാർത്താസമ്മേളനത്തിൽ പറഞ്ഞു.</p>
      <p>ബിജെപി ഇതര സര്‍ക്കാര്‍ രൂപീകരിക്കാന്‍ ശിവസേനയും കോണ്‍ഗ്രസും എന്‍സിപിയും തമ്മില്‍ ധാരണയിലെത്തിയിരുന്നു. എന്നാൽ ഇതിനിടയിൽ ദേവേന്ദ്ര ഫഡ്‌നാവിസ് അപ്രതീക്ഷിതമായി മുഖ്യമന്ത്രിയായി സത്യപ്രതിജ്ഞ ചെയ്യുകയായിരുന്നു.</p>
      <p>അജിത് പവാര്‍ മറാത്തികളെ ചതിച്ചുവെന്ന്‌ ശിവസേന വിമർശനം ഉന്നയിച്ചു. അജിത് പവാർ പിന്നിൽ നിന്നും കുത്തുകയായിരുന്നുവെന്നും ശിവസേന നേതാവ് സഞ്ജയ് റാവുത്ത് പറഞ്ഞു.</p>
      <p>നിയമസഭാ തെരഞ്ഞെടുപ്പിനു ശേഷം ഒരു മാസം കഴിഞ്ഞും മന്ത്രിസഭാ രൂപീകരണം അനിശ്ചിതത്വത്തിലായിരുന്നു. സര്‍ക്കാര്‍ രൂപീകരണം സംബന്ധിച്ച് ഇന്ന് മൂന്നു കക്ഷികളും സംയുക്തമായി പ്രഖ്യാപനം നടത്താനിരിക്കുകയായിരുന്നു.</p>
      <related>
        <h4>മറ്റു വാർത്തകൾ</h4>
        <a href="https://www.deshabhimani.com/news/national/maharashtra-congress-ncp-shivsena/836426"/>
        <a href="https://www.deshabhimani.com/news/national/maharashtra-politics-bjp/836355"/>
        <a href="https://www.deshabhimani.com/news/national/ajith-pawar-maharashtra-politics/836352"/>
        <a href="https://www.deshabhimani.com/news/national/sarath-powar-on-maharashtra-issue/836308"/>
        <a href="https://www.deshabhimani.com/news/kerala/ncp-maharashtra-issue-t-p-peethambaran-s-statement/836306"/>
        <a href="https://www.deshabhimani.com/news/national/maharashtra-government-formation-shivsena/835653"/>
        <a href="https://www.deshabhimani.com/news/national/maharashtra-government-formation/835044"/>
        <a href="https://www.deshabhimani.com/news/national/yechuri-s-tweet-on-president-s-rule-in-maharashtra/834159"/>
        <a href="https://www.deshabhimani.com/news/national/yechuri-s-tweet-on-president-s-rule-in-maharashtra/834158"/>
        <a href="https://www.deshabhimani.com/news/national/news-national-12-11-2019/834104"/>
      </related>
    </article>
  </body>
</html>