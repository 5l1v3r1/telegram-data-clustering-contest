<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://auto.hwupgrade.it/news/tecnologia/cyberquad-esiste-sara-un-opzione-di-acquisto-aggiuntiva-per-cybertruck-lo-conferma-elon-musk_85688.html"/>
    <meta property="og:site_name" content="Hardware Upgrade"/>
    <meta property="article:published_time" content="2019-11-23T13:41:01+00:00"/>
    <meta property="og:title" content="Cyberquad esiste! Sarà un'opzione di acquisto aggiuntiva per Cybertruck, lo conferma Elon Musk"/>
    <meta property="og:description" content="Il quad elettrico che si è visto durante la presentazione del pickup di Tesla sarà prodotto e inizialmente venduto come opzione per Cybertruck, ma in futuro non è da escludere che possa diventare un veicolo indipendente"/>
  </head>
  <body>
    <article>
      <h1>Cyberquad esiste! Sarà un'opzione di acquisto aggiuntiva per Cybertruck, lo conferma Elon Musk</h1>
      <address><time datetime="2019-11-23T13:41:01+00:00">23 Nov 2019, 13:41</time> by <a rel="author">Andrea Bai</a></address>
      <p>
        <b>Il quad elettrico che si è visto durante la presentazione del pickup di Tesla sarà prodotto e inizialmente venduto come opzione per Cybertruck, ma in futuro non è da escludere che possa diventare un veicolo indipendente</b>
      </p>
      <p>Durante la presentazione dello "spigoloso" <a href="https://auto.hwupgrade.it/news/tecnologia/cybertruck-e-il-pickup-elettrico-di-tesla-indistruttibile-o-quasi-ed-elettrico-guardare-per-credere_85667.html">Cybertruck</a>, il nuovo pickup elettrico di Tesla, sul palco dell'evento è comparso anche un<b> quad elettrico</b>: è entrato in scena salendo a bordo del cassone del Cybertruck per mostrare il funzionamento delle sospsensioni adattive che hanno anche lo scopo di semplificare, appunto, le operazioni di carico e scarico.</p>
      <figure>
        <iframe data-src="https://twitter.com/elonmusk/status/1197886803799232512?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Il quad è poi stato collegato direttamente al pickup per la sua ricarica. Nonostante qualcuno in rete maligni che si tratti di una versione appositamente modificata di Yamaha Raptor 700R SE, Elon Musk ha poi confermato via Twitter che si tratta di un veicolo all-terrain che si chiamerà <b>Cyberquad</b> e sarà disponibile inizialmente come opzione per gli acquirenti di Cybertruck.</p>
      <p>Attualmente sono ignote le caratteristiche del mezzo o il suo costo, ma i primi compratori del nuovo pickup elettrico che vogliono avere la possibilità di percorrere percorsi sterrati potrebbero desiderare l'acqusito di un veicolo a zero emissioni adatto allo scopo, assieme all'acquisto del pickup. E non è da escludere che un domani <b>Cyberquad possa diventare anche un mezzo venduto separatamente</b> e con una propria identità.</p>
      <figure>
        <iframe data-src="https://twitter.com/elonmusk/status/1197889310550216704?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Il CEO di Tesla ha poi pubblicato altri tweet dichiarando che per Cybertruck è prevista la possibilità - anche qui in via opzionale - di<b> ricarica tramite pannelli solari</b> posti sulla vettura, così da poter generare sufficiente energia per una percorrenza di poco più di 20 chilometri al giorno.</p>
      <figure>
        <iframe data-src="https://twitter.com/elonmusk/status/1198090787520598016?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Musk è poi tornato sull'imbarazzante <b>episodio dei vetri "a prova d'urto"</b> che durante la presentazione si sono danneggiati, pubblicando un breve video in timelapse girato poco prima della presentazione dove si vede che il finestrino anteriore è riuscito effettivamente a resistere all'impatto della palla d'acciaio. "Credo che ci sia ancora qualcosa da migliorare prima di andare in produzione" ha ironizzato Musk.</p>
    </article>
  </body>
</html>