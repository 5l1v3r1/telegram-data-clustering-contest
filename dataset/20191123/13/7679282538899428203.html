<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/career/story-du-aryabhatta-college-jobs-2019-apply-online-for-38-assistant-professor-posts-2864518.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-23T13:00:30+00:00"/>
    <meta property="og:title" content="दिल्ली यूनिवर्सिटी के आर्यभट्ट कॉलेज में 38 असिस्टेंट प्रोफेसर की भर्तियां"/>
    <meta property="og:description" content="दिल्ली यूनिवर्सिटी के आर्यभट्ट कॉलेज में असिस्टेंट प्रोफेसर के पदों पर रिक्तियां निकाली गई हैं। कुल 38 पदों पर नियुक्तियां की जाएंगी। ये सभी पद अलग-अलग विषयों के लिए भरे जाएंगे। इच्छुक और योग्य..."/>
  </head>
  <body>
    <article>
      <h1>दिल्ली यूनिवर्सिटी के आर्यभट्ट कॉलेज में 38 असिस्टेंट प्रोफेसर की भर्तियां</h1>
      <address><time datetime="2019-11-23T13:00:30+00:00">23 Nov 2019, 13:00</time> by <a rel="author">हिन्दुस्तान टीम,नई दिल्ली</a></address>
      <p>दिल्ली यूनिवर्सिटी के आर्यभट्ट कॉलेज में असिस्टेंट प्रोफेसर के पदों पर रिक्तियां निकाली गई हैं। कुल 38 पदों पर नियुक्तियां की जाएंगी। ये सभी पद अलग-अलग विषयों के लिए भरे जाएंगे। इच्छुक और योग्य उम्मीदवारों को इन पदों के लिए ऑनलाइन आवेदन करना होगा। आवेदन करने की अंतिम तिथि 05 दिसंबर 2019 है। रिक्तियों का विवरण इस प्रकार है : </p>
      <p><b>असिस्टेंट प्रोफेसर, कुल पद : 38 (अनारक्षित-17)<br/>(विषय के अनुसार रिक्तियों का वर्गीकरण)</b><br/>बिजनेस इकोनोमिक्स, पद : 05 (अनारक्षित-01)<br/>बैचलर ऑफ मैनेजमेंट स्टडीज, पद : 05 (अनारक्षित-02)<br/>कॉमर्स, पद : 06 (अनारक्षित-05)<br/>कम्प्यूटर साइंस, पद : 06 (अनारक्षित-03)<br/>इंवायरन्मेंटल स्टडीज, पद : 02 (अनारक्षित-01)<br/>हिन्दी, पद : 01 (अनारक्षित)<br/>हिस्ट्री, पद : 03 (अनारक्षित-02)<br/>मैथमेटिक्स, पद : 02 (आरक्षित)<br/>साइकोलॉजी, पद : 08 (अनारक्षित-02)</p>
      <h3>यह भी पढ़ें- <a href="https://www.livehindustan.com/career/story-application-for-teacher-recruitment-starts-in-prsu-candidates-can-apply-till-22-december-online-2865481.html">PRSU में शिक्षक भर्ती के लिए आवेदन शुरू, 22 दिसंबर तक होंगे आवेदन</a></h3>
      <h3>
        <a href="https://www.livehindustan.com/career/story-trifed-recruitment-2019-apply-online-81-job-vacancies-mts-asistant-manager-2864280.html">TRIFED भर्तियां 2019: MTS, असिस्टें, मैनेजर समेत 81 पदों पर वैकेंसी</a>
      </h3>
      <p>
        <b>
          <a href="https://www.livehindustan.com/career/story-ggrc-recruitment-2019-apply-online-9-job-vacancies-2864502.html">GGRC Recruitment 2019: असिस्टेंट कंसल्टेंट के 9 पदों पर भर्तियां</a>
        </b>
      </p>
      <p><b>योग्यता : </b><br/>- मैनेजमेंट स्टडीज के लिए : मान्यता प्राप्त संस्थान से प्रथम श्रेणी के साथ बिजनेस मैनेजमेंट/एडमिनिस्ट्रेशन या समकक्ष विषय में मास्टर डिग्री हो। अथवा दो वर्षीय पीजीडीएम डिप्लोमा होना चाहिए। अथवा <br/>- प्रथम श्रेणी के साथ किसी भी विषय में ग्रेजुएट डिग्री के साथ ही सीए/सीडब्ल्यूए/सीएस परीक्षा पास की हो। <br/>- इसके साथ ही नेशनल एलेजिबिलिटी टेस्ट (नेट) परीक्षा पास हो या पीएचडी डिग्री होना चाहिए। </p>
      <p>- अन्य विषयों के लिए : न्यूनतम 55 फीसदी अंकों के साथ संबंधित विषय में मास्टर डिग्री प्राप्त होनी चाहिए। <br/>- इसके साथ ही नेट परीक्षा पास हो या पीएचडी किया हो। </p>
      <p><b>वेतनमान : </b>पे-मैट्रिक्स लेवल-10 के अनुसार। </p>
      <p><b>आवेदन शुल्क :</b> सामान्य/ओबीसी और ईडब्ल्यूएस उम्मीदवारों के लिए 500 रुपये। <br/>- इसका भुगतान ऑनलाइन माध्यम से क्रेडिट कार्ड/डेबिट कार्ड या नेट बैंकिंग के जरिए किया जा सकता है। <br/>- एससी/एसटी/दिव्यांग या महिला उम्मीदवारों को कोई शुल्क नहीं देना होगा। </p>
      <p><b>चयन प्रक्रिया :</b> योग्य उम्मीदवारों का चयन इंटरव्यू में प्रदर्शन के आधार पर किया जाएगा। </p>
      <p><b>आवेदन प्रक्रिया : </b><br/>- उम्मीदवारों को कॉलेज की वेबसाइट (www.aryabhattacollege.ac.in) पर लॉगइन करना होगा। होमपेज खुलने पर नीचे की ओर वैकेंसी ऑप्शन के साथ मौजूद रीड मोर लिंक पर क्लिक करें। <br/>- ऐसा करने पर एक नया वेबपेज खुल जाएगा। यहां पर टाइटल सेक्शन में Advertisement for the post of Assistant Professor-2019 शीर्षक दिखाई देगा। <br/>- इस शीर्षक के आगे दिए गए पीडीएफ साइन पर क्लिक करें। ऐसा करते ही रिक्तियों से संबंधित जारी किया गया विज्ञापन खुल जाएगा। <br/>- इस विज्ञापन को अच्छी तरह से पढ़ें और पद के अनुसार अपनी योग्यता की जांच कर लें। <br/>- इसके बाद विज्ञापन में दिए गए दिशा-निर्देशों के अनुसार ऑनलाइन आवेदन प्रक्रिया को पूरा करें। अंत में ऑनलाइन सब्मिट किए गए आवेदन पत्र का एक प्रिंटआउट निकालकर अपने पास सुरक्षित रख लें। </p>
      <p><b>महत्वपूर्ण तिथि : </b><br/>ऑनलाइन आवेदन करने की अंतिम तिथि : 05 दिसंबर 2019 </p>
      <p><b>अधिक जानकारी यहां : </b><br/>वेबसाइट : www.aryabhattacollege.ac.in<br/>ई-मेल : admin@aryabhattacollege.ac.in<br/> </p>
    </article>
  </body>
</html>