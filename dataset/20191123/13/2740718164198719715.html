<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zmones.lt/naujiena/princas-andrew-iskraustomas-is-bakingamo-rumu.e3b7e3aa-0df3-11ea-9fe0-aa000054c883"/>
    <meta property="og:site_name" content="Žmonės"/>
    <meta property="article:published_time" content="2019-11-23T13:26:00+00:00"/>
    <meta property="og:title" content="Princas Andrew iškraustomas iš Bakingamo rūmų"/>
    <meta property="og:description" content="Londono žiniasklaida praneša, kad skandalų krečiamo princo Andrew biuras iškeliamas iš Bakingamo rūmų."/>
  </head>
  <body>
    <article>
      <h1>Princas Andrew iškraustomas iš Bakingamo rūmų</h1>
      <address><time datetime="2019-11-23T13:26:00+00:00">23 Nov 2019, 13:26</time> by <a rel="author">Žmonės.lt</a></address>
      <p>
        <b>Londono žiniasklaida praneša, kad skandalų krečiamo princo Andrew biuras iškeliamas iš Bakingamo rūmų.</b>
      </p>
      <p>Neseniai Jorko kunigaikštis, princas Andrew, paskelbė, kad kol kas stabdo monarcho pareigas ir traukiasi iš viešumos. Tokį netikėtą ir svarbų sprendimą jis nusprendė priimti po to, kai Jeffrey Epsteino skandalas, susijęs su seksualiniais nusikaltimais, užtraukė didžiulę juodą dėmę ant visos britų karališkosios šeimos.</p>
      <figure>
        <img src="https://www.zmones.lt/photo/18989407-94b1-11e8-9f90-aa000054c883/1200x750sp332182/princas-andrew-svencia-54-aji-gimtadieni-530466c7db153.jpg"/>
        <figcaption>Princas Andrew švenčia 54-ąjį gimtadienį / AFP/„Scanpix“ nuotr.</figcaption>
      </figure>
      <p>Anot BBC, tokį princo Andrew sprendimą palaimino pati karalienė Elizabeth II. „Man tapo labai aišku, kad mano asociacijos su Jeffrey Epsteinu tapo didžiuliu mano šeimos vertingų darbų, su įvairiomis organizacijomis bei labdara, kuriuos aš labai palaikau ir didžiuojuosi, žlugdymu. Todėl paprašiau Jos Didenybės, kad galėčiau atsitraukti nuo karališkųjų savo pareigų. Ji man suteikė leidimą. Kartoju, kad be galo gailiuosi visų savo neišmintingų asociacijų su Jeffrey Epsteinu. Jo savižudybė paliko daug neatsakytų klausimų. Daugiausiai tų, kurie liečia jo aukas. Aš palaikau visus, kurie buvo paliesti šios istorijos ir norėtų teisingai ją užbaigti. Tikiuosi, kad laikui bėgant jų gyvenimai vėl tekės sava vaga. Žinoma, esu pasiryžęs bendradarbiauti su visomis institucijomis ir padėti visiems vykstantiems tyrimams, jeigu mano pagalba bus naudinga“, – trečiadienį skelbė oficialius Bakingamo rūmų išplatintas pranešimas.</p>
      <p>Tai nebuvo oficialus Bakingamo rūmų žingsnis šia tema. Įvairius pareiškimus rūmai viešina jau kurį laiką.</p>
      <p>Penktadienį pranešta, jog Jorko kunigaištis ir Bakingamo rūmuose buvęs jo biuras iškeliami iš karališkosios šeimos būstinės.</p>
      <p>Karalienė Elizabeth II pateikė oficialų prašymą, kad šie veiksmai būtų kuo greičiau įvykdyti.</p>
    </article>
  </body>
</html>