<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportowefakty.wp.pl/formula-1/855822/f1-george-russell-zateskni-za-robertem-kubica-wiele-sie-od-niego-nauczylem"/>
    <meta property="og:site_name" content="WP SportoweFakty"/>
    <meta property="article:published_time" content="2019-11-23T13:42:33+00:00"/>
    <meta property="og:title" content="F1: George Russell zatęskni za Robertem Kubicą. &quot;Wiele się od niego nauczyłem&quot;"/>
    <meta property="og:description" content="- To niesamowity facet. Wiele się od niego nauczyłem - mówi George Russell o Robercie Kubicy. Brytyjczyk nie ukrywa, że jemu i Williamsowi będzie brakować polskiego kierowcy w sezonie 2020."/>
  </head>
  <body>
    <article>
      <h1>F1: George Russell zatęskni za Robertem Kubicą. "Wiele się od niego nauczyłem"</h1>
      <address><time datetime="2019-11-23T13:42:33+00:00">23 Nov 2019, 13:42</time> by <a rel="author" href="https://sportowefakty.wp.pl/autor/lukasz-kuczera" target="_blank">Łukasz Kuczera</a></address>
      <h4>- To niesamowity facet. Wiele się od niego nauczyłem - mówi George Russell o Robercie Kubicy. Brytyjczyk nie ukrywa, że jemu i Williamsowi będzie brakować polskiego kierowcy w sezonie 2020.</h4>
      <related>
        <a href="https://sportowefakty.wp.pl/formula-1/855747/f1-lukasz-kuczera-rok-po-powrocie-roberta-kubicy-liczby-i-statystyki-ktore-nie-m"/>
      </related>
      <p>W obecnym sezonie  był w stanie regularnie wygrywać pojedynki z . Poza torem Brytyjczyk i Polak zbudowali dość dobre relacje, oparte na szacunku i serdeczności. Dlatego 21-latek nie ukrywa, że w przyszłym roku zatęskni za 34-latkiem.</p>
      <p>- Mam świetne relacje z Robertem. Dobrze się dogadujemy. To niesamowicie zabawny facet. Ma ogromną wiedzę techniczną. Wiele się od niego nauczyłem, chociażby patrząc na to jak rodzi sobie z inżynierami i jakie informacje zwrotne im przekazuje - powiedział Russell, cytowany przez RaceFans.net.</p>
      <p>
        <b>
          <a href="https://sportowefakty.wp.pl/formula-1/855729/f1-juan-manuel-correa-niemal-stracil-noge-ale-zamierza-wrocic-do-scigania-chce-t">Czytaj także: Juan Manuel Correa chce wrócić do ścigania po fatalnym wypadku</a>
        </b>
      </p>
      <p>- Praca u boku Kubicy pokazała mi, co jeszcze muszę poprawić jako kierowca, aby stać się bardziej kompletnym zawodnikiem - dodał kierowca <a href="https://sportowefakty.wp.pl/wyscigi-samochodowe/williams-martini-racing">Williamsa</a>.</p>
      <p>Wiele wskazuje na to, że partnerem Russella w sezonie 2020 w Williamsie będzie <a href="https://sportowefakty.wp.pl/wyscigi-samochodowe/nicholas-latifi">Nicholas Latifi</a>. Wprawdzie do oficjalnego podpisania kontraktu jeszcze nie doszło, ale kanadyjskie media są pewne tego transferu.</p>
      <p>Latifi będzie debiutantem w F1 przyszłym roku, co nieco zmieni realia panujące w Williamsie. To Russell będzie tym bardziej doświadczonym kierowcą i to na nim spoczywać będą obowiązki z rozwojem samochodu i rozmowy z inżynierami.</p>
      <p>
        <b>
          <a href="https://sportowefakty.wp.pl/formula-1/855661/f1-robert-kubica-w-racing-point-holenderskie-media-sa-tego-pewne">Czytaj także: Robert Kubica w Racing Point?</a>
        </b>
      </p>
      <p>Natomiast plany Kubicy na rok 2020 pozostają nieznane. - Czas płynie, zegar tyka, ale jestem pewien, że sytuacja wygląda dobrze. Co tydzień dzieje się coś pozytywnego, czasem też coś negatywnego. Wszystko jest jednak w ruchu. Ja jestem zrelaksowany i pracuję w spokoju - mówił Kubica przed GP Brazylii o swojej przyszłości.</p>
      <p>
        <a href="https://twitter.com/Kuczer13">Follow @Kuczer13</a>
      </p>
      <p>WP SportoweFakty</p>
    </article>
  </body>
</html>