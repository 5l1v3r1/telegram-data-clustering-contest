<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.somoynews.tv/pages/details/184989/%E0%A6%A8%E0%A6%BF%E0%A6%89%E0%A6%87%E0%A7%9F%E0%A6%B0%E0%A7%8D%E0%A6%95%E0%A7%87-%E0%A6%9C%E0%A6%BE%E0%A6%A4%E0%A6%BF%E0%A6%B8%E0%A6%82%E0%A6%98%E0%A7%87%E0%A6%B0-%E0%A6%AC%E0%A6%BF%E0%A6%A6%E0%A6%BE%E0%A7%9F%E0%A7%80-%E0%A6%B8%E0%A7%8D%E0%A6%A5%E0%A6%BE%E0%A7%9F%E0%A7%80-%E0%A6%AA%E0%A7%8D%E0%A6%B0%E0%A6%A4%E0%A6%BF%E0%A6%A8%E0%A6%BF%E0%A6%A7%E0%A6%BF%E0%A6%95%E0%A7%87-%E0%A6%B8%E0%A6%82%E0%A6%AC%E0%A6%B0%E0%A7%8D%E0%A6%A7%E0%A6%A8%E0%A6%BE"/>
    <meta property="og:site_name" content="somoynews.tv"/>
    <meta property="article:published_time" content="2019-11-23T13:29:00+00:00"/>
    <meta property="og:title" content="নিউইয়র্কে জাতিসংঘের বিদায়ী স্থায়ী প্রতিনিধিকে সংবর্ধনা"/>
    <meta property="og:description" content="জাতিসংঘে বাংলাদেশের স্থায়ী প্রতিনিধি মাসুদ বিন মোমেনকে সংবর্ধনা দিয়েছে ন"/>
  </head>
  <body>
    <article>
      <h1>নিউইয়র্কে জাতিসংঘের বিদায়ী স্থায়ী প্রতিনিধিকে সংবর্ধনা</h1>
      <address><time datetime="2019-11-23T13:29:00+00:00">23 Nov 2019, 13:29</time> by <a rel="author">সময় সংবাদ</a></address>
      <p><b>জাতিসংঘে বাংলাদেশের স্থায়ী প্রতিনিধি মাসুদ বিন মোমেনকে সংবর্ধনা দিয়েছে নিউইয়র্কের বাংলাদেশি আমেরিকান কমিউনিটি। বৃহস্পতিবার (২১ নভেম্বর)  নিউইয়র্কের কুইন্সের একটি রেস্টুরেন্টে সংবর্ধনা সভায় সভাপতিত্ব করেন কমিউনিটি অ্যাক্টিভিস্ট ফখরুল ইসলাম দেলোয়ার। </b><br/><br/>শুক্রবার (২৩ নভেম্বর) মাসুদ বিন মোমেন ঢাকার উদ্দেশে নিউইয়র্ক ত্যাগ করেছেন। আগামী ২৮ নভেম্বর জাতিসংঘের নতুন স্থায়ী প্রতিনিধি হিসেবে রাবাব ফাতিমার দায়িত্ব গ্রহণের কথা রয়েছে।<br/><br/>সংবর্ধনা সভায় বাংলাদেশি আমেরিকান কমিউনিটি নেতারা মাসুদ বিন মোমেনের কাজের ভূঁয়সী প্রশংসা করেন। তারা বলেন, জাতিসংঘে চার বছর দায়িত্ব পালনকালে রোহিঙ্গা সংকটসহ বিভিন্ন ইস্যুতে গুরুত্বপূর্ণ ভূমিকা রেখেছেন তিনি। অনুষ্ঠানে সদ্য বিদায়ী স্থায়ী প্রতিনিধি মাসুদ বিন মোমেন, তার স্ত্রী ফাহমিদা জাবীন সোমা, নিউইয়র্কের কনসাল জেনারেল সাদিয়া ফয়জুননেসা উপস্থিত ছিলেন।<br/><br/>ইফজাল চৌধুরী ও এএফএম জামানের সঞ্চালনায় অনুষ্ঠানে অন্যান্যের মধ্যে বক্তব্য দেন ইঞ্জিনিয়ার আবুবকর হানিপ ও নাঈমা খান। মাসুদ বিন মোমেন বলেন, প্রবাসীরা দেশের অর্থনীতিতে উল্লেখযোগ্য ভূমিকা রেখে চলেছেন। সরকারও যেকোনো সময়ের তুলনায় এখন অনেক বেশি প্রবাসীবান্ধব উদ্যোগ গ্রহণ করছে।</p>
    </article>
  </body>
</html>