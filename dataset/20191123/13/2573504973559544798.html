<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kontrokultura.it/230630/una-vita-anticipazioni-lolita-lascia-antonito-spezzandogli-il-cuore/"/>
    <meta property="og:site_name" content="KontroKultura"/>
    <meta property="article:published_time" content="2019-11-23T13:40:30+00:00"/>
    <meta property="og:title" content="Una Vita anticipazioni: Lolita lascia Antonito spezzandogli il cuore"/>
    <meta property="og:description" content="Una Vita, anticipazioni: Lolita crederà che la sua vita e quella di Antonito siano in pericolo dopo l'arrivo di Ceferino ad Acacias 38"/>
  </head>
  <body>
    <article>
      <h1>Una Vita anticipazioni: Lolita lascia Antonito spezzandogli il cuore</h1>
      <address><time datetime="2019-11-23T13:40:30+00:00">23 Nov 2019, 13:40</time> by <a rel="author" href="https://www.kontrokultura.it/author/susanna/" target="_blank">Anticipazioni Tv</a></address>
      <p>Anticipazioni <b>Una Vita</b> da non perdere, con tante nuove storyline che riguarderanno gli amati protagonisti del quartierino iberico. Nelle prossime puntate italiane della soap opera, campionessa di ascolti in onda su Canale 5, giungerà un certo <b>Ceferino</b>.</p>
      <p>L’uomo, alquanto bizzarro, cercherà subito di mettersi in contatto con Lolita. Pare che i due si conoscano molto bene e che nascondano un dolce segreto. L’arrivo del forestiero però, metterà in serio pericolo il fidanzamento tra la Casado e il giovane Antonito. </p>
      <h3>Spoiler Una Vita: la maledizione di Cabrahigo</h3>
      <p>Nel corso delle prossime puntate della soap opera iberica, scopriremo che Ceferino conosce molto bene Lolita Casado. I due si erano baciati diversi anni fa in quel di Cabrahigo, ancora giovani ed inesperti.</p>
      <p>Come si sa, Lolita è molto legata alle tradizioni popolari del suo paesino d’origine e ne è rimasta più volte suggestionata. Quella sera, Lolita baciò Ceferino in una condizione lunare particolare e, perché non si spezzi l’incantesimo, dovrà diventare sua moglie. In alternativa, tutte le persone a lei care subiranno immani disgrazie.</p>
      <p>Temendo per se stessa e anche per le sorti di Antonito, Lolita prenderà la difficile decisione di sacrificarsi e di lasciare così il fidanzato. Sebbene a malincuore, La domestica comunicherà così a ad Antonito che non ha più intenzione di convolare a nozze. Il giovane, preso alla sprovvista, non saprà darsi pace e cercherà di farle cambiare idea. Come svelano le anticipazioni di Una Vita, le sue parole non avranno alcun effetto su di lei.</p>
      <h3>Trini salva la situazione</h3>
      <p>Stando agli spoiler Una Vita, la dolce Lolita si recherà da Ceferino, comunicandogli di essere disposta a diventare sua moglie, pur di impedire che la maledizione del quarto di Luna si abbatta su di lei e sui suoi cari. La stramba soryline avrà però dei risvolti inaspettati. Il matrimonio ormai programmato tra Lolita e Ceferino infatti, sembrerà non realizzarsi mai per una serie di motivi. </p>
      <p>La Casado si spezzerà una caviglia e sarà costretta al riposo forzato. Successivamente, ci saranno altri contrattempi che non faranno altro che rimandare la data delle nozze. A cercare una soluzione definitiva ci penserà Trini Crespo che, con la sua solita verve e spirito d’iniziativa, riuscirà a trovare una persona in grado di spezzare <i>La maledizione di Cabrahigo</i>.</p>
      <p>Effettuato il rito, Lolita sarà finalmente libera e potrà ritornare dal suo Antonito. Le anticipazioni di Una Vita raccontano però che Ceferino rimarrà comunque nel quartierino iberico. L’uomo si innamorerà di un’altra delle nostre amate protagoniste, questa volta senza alcuna maledizione e sortilegio. Chi sarà la ‘fortunata’? </p>
    </article>
  </body>
</html>