<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ebihoreanul.ro/stiri/ultima-or-31-3/ziua-portilor-deschise-la-biblioteca-judeteana-concerte-seara-de-film-sezatoare-si-expozitii-152974.html"/>
    <meta property="og:site_name" content="Bihoreanul"/>
    <meta property="article:published_time" content="2019-11-23T13:55:00+00:00"/>
    <meta property="og:title" content="Ziua porților deschise la Biblioteca Județeană: concerte, seară de film, șezătoare și expoziții"/>
    <meta property="og:description" content="Orădenii sunt invitați, joi, la Ziua porților deschise, la Biblioteca Județeană „Gheorghe Șincai”, organziatorii plănuind activități diverse la sediul central din strada Armatei Române nr. 1, precum și la filialele din cartierele orașului. Printre ele se numără concerte, șezătoare și ateliere tematice."/>
  </head>
  <body>
    <article>
      <h1>Ziua porților deschise la Biblioteca Județeană: concerte, seară de film, șezătoare și expoziții</h1>
      <address><time datetime="2019-11-23T13:55:00+00:00">23 Nov 2019, 13:55</time> by <a rel="author" href="https://www.ebihoreanul.ro/contact/M%C4%83d%C4%83lina%20Sim#redactia_form" target="_blank">Mădălina Sim</a></address>
      <figure>
        <img src="https://cdn.ebihoreanul.ro/static/gallery_big/biblioteca-judeteana-concert-221119.JPG"/>
        <figcaption>Foto: arhivă</figcaption>
      </figure>
      <p>Orădenii sunt invitaţi, joi, la Ziua porţilor deschise, la Biblioteca Judeţeană "Gheorghe Şincai", organziatorii plănuind activităţi diverse la sediul central din strada Armatei Române nr. 1, precum şi la filialele din cartierele oraşului. Printre ele se numără concerte, şezătoare şi ateliere tematice.</p>
      <p>Activitățile vor dura toată ziua, de la ora 10 la 20.</p>
      <p>La sediul principal, de la ora 10 este programat atelierul "Eu pictez", iar de la ora 11 un atelier de creaţie "Biblio Gastro Mania – Hai să ne jucăm cu fructele", ambele la parterul clădirii.</p>
      <p>De la ora 16.30, tot la parter va avea loc un concert al Cvartetului de coarde (Filarmonica de Stat Oradea), iar în Cuibul democraţiei (etajul 2) este programată o şezătoare în care participanţii vor coase ii.</p>
      <p>La 18.30 în sala de lectură de la etajul 1 va avea loc o seară de karaoke şi tot de la aceeaşi oră în Ludotecă va fi proiectat filmul de animaţie "Coco" (Walt Disney).</p>
      <p>Vor fi, de asemenea, și expoziții, între care una de produse tradiţionale şi una denumită "Art Nouveau", ambele la parter. De la ora 18 va avea loc vernisajul unei expoziţii de icoane pe sticlă. Tot de la aceeași oră, în galeria expozițională de la parter, Asociația „Folclor fără frontiere” va susține un spectacol artisitic de dansuri populare. </p>
      <p>Totodată, Ziua porţilor deschise cuprinde şi mai multe ateliere la filialele instituţiei, şi anume atelierul lui Moş Crăciun la grădiniţa cu program prelungit de pe strada Zorilor din Băile Felix, atelierul vrăjitorilor, unde vor pregătite experimente şi jocuri, la filiala de pe bulevardul Decebal şi atelierul "Viaţă de pirat", cu jocuri, lecturi, desene organizat pe strada Cazaban în Ioşia.</p>
      <p>Participarea la toate activităţile organizate de Biblioteca Judeţeană va fi gratuită.</p>
      <hr/>
      <details>
        <summary>Fișiere</summary>
        <p>
          <a href="https://www.ebihoreanul.ro/ebh/force_download/UHJvZ3JhbV9aaXVhX3BvcnRpbG9yX2Rlc2NoaXNlXy1fMjhfbm92Ll8yMDE5LmRvY3g="><pic src="https://www.ebihoreanul.ro/images/word.png" width="20" height="20"/> Program_Ziua_portilor_deschise_-_28_nov._2019.docx (49.65K)</a>
        </p>
      </details>
    </article>
  </body>
</html>