<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/country/incidents/cherez-negodu-na-bukovini-10-naselenih-punktiv-zalishilisja-bez-svitla-641927.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-23T13:15:02+00:00"/>
    <meta property="og:title" content="Через негоду на Буковині 10 населених пунктів залишилися без світла"/>
    <meta property="og:description" content="Негода з тривалими поривами вітру обірвала проводи повітряних ліній і призвела до аварійних відключень трансформаторних підстанцій"/>
  </head>
  <body>
    <article>
      <h1>Через негоду на Буковині 10 населених пунктів залишилися без світла</h1>
      <address>
        <time datetime="2019-11-23T13:15:02+00:00">23 Nov 2019, 13:15</time>
      </address>
      <h4>Негода з тривалими поривами вітру обірвала проводи повітряних ліній і призвела до аварійних відключень трансформаторних підстанцій</h4>
      <p>У Чернівецькій області через шквальний вітер 10 населених пунктів залишилося без електроенергії.</p>
      <p>Про це повідомляється на сайті <a href="http://oblenergo.cv.ua/novyny-kompaniyi/1336">АТ «Чернівціобленерго»</a>.</p>
      <p>«Нічний штормовий вітер 22 листопада залишив без електропостачання частину споживачів у населених пунктах кількох районів області: Глибоцькому, Сторожинецькому, Новоселицькому, Кіцманському та Хотинському районах. Відразу після негоди вдалося оперативно відновити роботу багатьох трансформаторних підстанцій і подати напругу у домівки буковинців. Однак, станом на 8 годину ранку 22 листопада без електроживлення ще тимчасово перебувають 3955 абонентів у десятьох населених пунктах», – йдеться у повідомленні.</p>
      <p>Зазначається, що негода з тривалими поривами вітру обірвала проводи повітряних ліній – ПЛ 04-10 кВ, призвела до аварійних відключень трансформаторних підстанцій – ТП 10/04 кВ, вийшло з ладу електрообладнання.</p>
      <p>Нагадаємо, в результаті шторму в Азовському морі <a href="https://glavcom.ua/news/shtorm-v-azovskomu-mori-z-ostrova-biryuchiy-evakuyuvali-11-lyudey-641834.html">рятувальники Державної служби з надзвичайних ситуацій провели евакуацію 11 осіб</a> з острова Бірючий.</p>
      <related>
        <a href="https://glavcom.ua/country/society/v-ukrajini-ogolosili-shtormove-poperedzhennja-cherez-silnij-viter-641881.html"/>
        <a href="https://glavcom.ua/news/moroz-ta-mokriy-snig-prognoz-pogodi-na-23-listopada-641866.html"/>
        <a href="https://glavcom.ua/news/shtorm-v-azovskomu-mori-z-ostrova-biryuchiy-evakuyuvali-11-lyudey-641834.html"/>
      </related>
    </article>
  </body>
</html>