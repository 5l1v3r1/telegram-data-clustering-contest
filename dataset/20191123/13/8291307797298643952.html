<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mediaonetv.in/national/2019/11/23/video-shocking-cctv-footage-shows-car-hurtling-off-new-flyover-in-hyderabad"/>
    <meta property="og:site_name" content="Media One"/>
    <meta property="article:published_time" content="2019-11-23T13:21:53+00:00"/>
    <meta property="og:title" content="മേല്‍പ്പാലത്തില്‍ നിന്ന് നിയന്ത്രണംവിട്ട കാര്‍ പറന്ന് താഴെ റോഡിലേക്ക്...; സി.സി.ടി.വി ദൃശ്യങ്ങള്‍"/>
    <meta property="og:description" content="അമിതവേഗതയിലായിരുന്ന കാര്‍ മേല്‍പ്പാലത്തിലെ വളവില്‍ നിയന്ത്രണം വിട്ട് താഴെ റോഡിലേക്ക് പറന്നിറങ്ങുകയായിരുന്നു."/>
  </head>
  <body>
    <article>
      <h1>മേല്‍പ്പാലത്തില്‍ നിന്ന് നിയന്ത്രണംവിട്ട കാര്‍ പറന്ന് താഴെ റോഡിലേക്ക്...; സി.സി.ടി.വി ദൃശ്യങ്ങള്‍</h1>
      <h2>അമിതവേഗതയിലായിരുന്ന കാര്‍ മേല്‍പ്പാലത്തിലെ വളവില്‍ നിയന്ത്രണം വിട്ട് താഴെ റോഡിലേക്ക് പറന്നിറങ്ങുകയായിരുന്നു.</h2>
      <address><time datetime="2019-11-23T13:21:53+00:00">23 Nov 2019, 13:21</time> by <a rel="author" href="https://www.mediaonetv.in/author/542156" target="_blank">Web Desk</a></address>
      <p>ഹൈദരാബാദിലെ ഗച്ചിബൗളി പ്രദേശത്ത് ഉണ്ടായ വാഹനാപകടത്തിന്റെ സി.സി.ടി.വി ദൃശ്യങ്ങള്‍ പുറത്ത്. പുതുതായി തുറന്നുകൊടുത്ത മേല്‍പ്പാലത്തില്‍ നിന്നും ഒരു കാര്‍ നിയന്ത്രണംവിട്ട് താഴെ റോഡിലേക്ക് പതിക്കുന്നതാണ് വീഡിയോയില്‍. ശനിയാഴ്ച ഉച്ചയ്ക്ക് ഒരു മണിയോടെയാണ് സംഭവം. അമിതവേഗതയിലായിരുന്ന കാര്‍ മേല്‍പ്പാലത്തിലെ വളവില്‍ നിയന്ത്രണം വിട്ട് താഴെ റോഡിലേക്ക് പറന്നിറങ്ങുകയായിരുന്നു. അപകടത്തിൽ ഒരു സ്ത്രീ കൊല്ലപ്പെടുകയും ആറ് പേർക്ക് പരിക്കേൽക്കുകയും ചെയ്തു.</p>
      <p>കാൽനടയാത്രക്കാരും മറ്റു വാഹനങ്ങളും റോഡിലൂടെ സഞ്ചരിക്കുന്നത് വീഡിയോയില്‍ കാണാം. ഇതിനിടെയാണ് ഒരു ചുവന്ന കാർ ഫ്ലൈഓവർ നിന്ന് താഴേക്ക് വീഴുന്നത്. ഇതേത്തുടര്‍ന്ന് റോഡിലുണ്ടായിരുന്നവര്‍ പരിഭ്രാന്തിയോടെ ഓടുന്നതും വീഡിയോയില്‍ കാണാം. റോഡരികില്‍ പാർക്ക് ചെയ്തിരിക്കുന്ന രണ്ട് കാറുകളും സമീപത്തെ മരവും തകര്‍ത്താണ് കാര്‍ നിലംപതിച്ചത്. അപകടത്തെ തുടർന്ന് ഫ്ലൈഓവർ താൽക്കാലികമായി അടച്ചു. അപകടസമയത്ത് മകളോടൊപ്പം റോഡിലൂടെ നടക്കുകയായിരുന്ന സത്യവേനി എന്ന യുവതിയാണ് മരിച്ചത്. മകൾ നിസാര പരിക്കുകളോടെ അത്ഭുതകരമായി രക്ഷപ്പെട്ടു.</p>
      <figure>
        <iframe src="https://www.youtube.com/embed/DOo3r4PgtnQ" width="640" height="360" data-service="Youtube" scrolling="no"/>
      </figure>
      <figure>
        <iframe data-src="https://twitter.com/naartthigan/status/1198194668250394625?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>