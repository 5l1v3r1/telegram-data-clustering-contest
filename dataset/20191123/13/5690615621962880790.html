<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837401-oos-do-obidu-zafiksovani-vorozhi-obstrili-u-rayoni-pivdennogo"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-23T13:08:00+00:00"/>
    <meta property="og:title" content="ООС: до обіду зафіксовані ворожі обстріли у районі Південного"/>
    <meta property="og:description" content="КИЇВ. 23 листопада. УНН. У зоні проведення операції Об’єднаних сил бойовики від початку доби порушили режим припинення вогню у районі Південного. Про …"/>
  </head>
  <body>
    <article>
      <h1>ООС: до обіду зафіксовані ворожі обстріли у районі Південного</h1>
      <address><time datetime="2019-11-23T13:08:00+00:00">23 Nov 2019, 13:08</time> by <a rel="author">Дар'я Панченко</a></address>
      <p><b>КИЇВ. 23 листопада. УНН.</b> У зоні проведення операції Об’єднаних сил бойовики від початку доби порушили режим припинення вогню у районі Південного. Про це повідомив під час брифінгу представник пресцентру Міністерства оборони України Максим Праута, передає кореспондент <b>УНН</b>.</p>
      <p>"Від початку поточної доби противник зі станкових протитанкових гранатометів та стрілецької зброї обстріляв позиції підрозділів Об’єднаних сил в районі Південного, що на луганському напрямку", - зазначив Праута.</p>
      <p>З його слів, обстріл відбувся після 10-ї години ранку. Окупанти вели вогонь 10 хвилин з боку шахти імені Гагаріна.</p>
      <p>"За наявною на 12:30 інформацією, втрат з нашого боку немає", - додав Праута.</p>
      <p>Нагадаємо, за тиждень на Донбасі ліквідували <a href="https://www.unn.com.ua/uk/news/1837376-oos-za-tizhden-na-donbasi-likviduvali-devyat-boyovikiv">дев'ять бойовиків</a>.</p>
    </article>
  </body>
</html>