<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/history/_do-budivnictva-muzeyu-golodomoru-mayut-doluchitisya-vsi-ukrayinci-svidok-genocidu/939538"/>
    <meta property="og:site_name" content="Gazeta.ua"/>
    <meta property="article:published_time" content="2019-11-23T13:21:00+00:00"/>
    <meta property="og:title" content="До будівництва музею Голодомору мають долучитися всі українці - свідок геноциду"/>
    <meta property="og:description" content="Українська нація травмована Голодомором. Музей Голодомору вшанує пам'ять загиблих в ті дні та допоможе змінити лице нації. Так вважає 93-річний Микола Онищенко, свідок Голодомору. &quot;З Україною відбулося величезне нещастя. Після цього зруйнувалася аура. Земля пропитана горем. Треба ..."/>
  </head>
  <body>
    <article>
      <h1>До будівництва музею Голодомору мають долучитися всі українці - свідок геноциду</h1>
      <address><time datetime="2019-11-23T13:21:00+00:00">23 Nov 2019, 13:21</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/939/939538_w_300.jpg?v=0"/>
        <figcaption>Микола Онищенко вважає, що створення музею Голодомору - це перший крок до відновлення нації. Фото: Тарас Подолян.</figcaption>
      </figure>
      <p>Українська нація травмована Голодомором.</p>
      <p>Музей Голодомору вшанує пам'ять загиблих в ті дні та допоможе змінити лице нації. Так вважає 93-річний Микола Онищенко, свідок Голодомору.</p>
      <p>"З Україною відбулося величезне нещастя. Після цього зруйнувалася аура. Земля пропитана горем. Треба величезне освячення та очищення. Пропонував Нищуку (колишній міністр культури, - ред.) збудувати пам'ятну стіну чи меморіал. В цьому будівництві повинна взяти участь вся Україна, особливо діти. Щоб кожен школяр чи студент прислав в пакеті з-під молока камінець. З них треба побудувати стеллу. Коли діти приймуть в цьому участь, то пам'ятатимуть ці події. Коли приведуть своїх дітей, то скажуть: "Отут мій камінь", - сказав він кореспонденту <a href="https://gazeta.ua/">Gazeta.ua</a> під час засідання Наглядової Ради з будівництва другої черги Національного музею "Меморіал жертв Голодомору", яке відбулося 18 листопада в Митрополичих палатах Національного заповідника "Софія Київська".</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/history/_vartist-muzeyu-golodomoru-mensha-nizh-viborchoyi-kampaniyi-kandidata-v-prezidenti-politik/939531"/>
      </related>
      <p>Онищенко вважає, що створення музею Голодомору – це перший крок до відновлення нації.</p>
      <p>"Повинні бути книги з прізвищами всіх, хто прийняв в цьому участь. Це би дуже змінило лице нашої нації. Треба зробити щось всенародне. Так, як в Ізраїлі, коли всі прийняли участь у цьому. Це буде виховувать націю, бо поки що вона не єдина", - каже свідок Голодомору.</p>
      <blockquote><a href="https://gazeta.ua/articles/history-newspaper/_golodomor-sprovokuvav-vijnu-proti-radyanskoyi-vladi/938779">Пам'ять жертв ­Голодомору вшановуватимуть 23 лис­топада.</a> Цього дня пройдуть скорботні заходи біля меморіальних знаків і місць масових поховань. О 16:00 люди запалять свічки на підвіконнях — у пам'ять про трагедію.</blockquote>
    </article>
  </body>
</html>