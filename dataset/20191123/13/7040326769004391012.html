<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.karar.com/guncel-haberler/pakdemirliden-24-kasim-cagrisi-ogretmenlerimiz-adina-fidan-dikin-1392704"/>
    <meta property="og:site_name" content="Karar.com"/>
    <meta property="article:published_time" content="2019-11-23T13:59:00+00:00"/>
    <meta property="og:title" content="Pakdemirli'den 24 Kasım çağrısı: Öğretmenlerimiz adına fidan dikin"/>
    <meta property="og:description" content="Tarım ve Orman Bakanlığı, 24 Kasım için öğrencilere 'Öğretmenleriniz adına fidan dikin' çağrısı yaptı. Bakan Pakdemirli"/>
  </head>
  <body>
    <article>
      <h1>Pakdemirli'den 24 Kasım çağrısı: Öğretmenlerimiz adına fidan dikin</h1>
      <address>
        <time datetime="2019-11-23T13:59:00+00:00">23 Nov 2019, 13:59</time>
      </address>
      <p>
        <b>Tarım ve Orman Bakanlığı, 24 Kasım için öğrencilere 'Öğretmenleriniz adına fidan dikin' çağrısı yaptı. Bakan Pakdemirli "24 Kasım'da tüm halkımızı, gelecegenefes.com sitemiz üzerinden öğretmenleri adına fidan sahiplenmeye ya da bağışlamaya davet ediyorum" açıklaması yaptı.</b>
      </p>
      <p>Tarım ve Orman Bakanlığı, öğrencilere öğretmenleri adına fidan sahiplenme ve bağışta bulunma imkanı getirdi. </p>
      <p>Bakanlık'tan yapılan yazılı açıklamaya göre, 11 Kasım'da yurt genelinde gerçekleştirilen fidan dikim seferberliğiyle 14 milyona yakın fidan sahiplenilirken, şimdi de öğretmenler için etkinlik düzenlendi.</p>
      <p>Buna göre, çocukları yetiştiren ve onları geleceğe hazırlayan öğretmenler için 'gelecegenefes.com' internet adresinde bir etkinlik başlatıldı. Öğrenciler, öğretmenleri adına fidan sahiplenerek ya da bağışta bulunarak geleceğe nefes olabilecek.</p>
      <p>Açıklamada görüşlerine yer verilen Tarım ve Orman Bakanı Bekir Pakdemirli de "24 Kasım Öğretmenler Günü'nde, bizleri birer fidan gibi yetiştiren, geliştiren öğretmenlerimiz adına da geleceğe nefes olalım. 24 Kasım'da tüm halkımızı, gelecegenefes.com sitemiz üzerinden öğretmenleri adına fidan sahiplenmeye ya da bağışlamaya davet ediyorum." ifadesini kullandı.</p>
      <p>
        <b>ANKARA/AA</b>
      </p>
      <related>
        <a href="https://www.karar.com/guncel-haberler/guinnesslik-seferberlik-1380945"/>
      </related>
      <related>
        <a href="https://www.karar.com/guncel-haberler/gelecege-nefes-kampanyasina-nasil-katilabilirim-bir-fidan-bagisi-kac-tl-nasil-basvurulur-1370829"/>
      </related>
    </article>
  </body>
</html>