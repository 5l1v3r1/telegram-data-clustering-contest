<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://cosmopolitan.hu/programajanlo/2019/11/23/a-legizgalmasabb-filmek-szombat-estere/"/>
    <meta property="og:site_name" content="Cosmopolitan.hu"/>
    <meta property="article:published_time" content="2019-11-23T13:11:00+00:00"/>
    <meta property="og:title" content="A legizgalmasabb filmek szombat estére"/>
    <meta property="og:description" content="Az tuti, hogy ma sem fogsz unatkozni, ha bekuckózol a tévé elé!"/>
  </head>
  <body>
    <article>
      <h1>A legizgalmasabb filmek szombat estére</h1>
      <h2>Az tuti, hogy ma sem fogsz unatkozni, ha bekuckózol a tévé elé!</h2>
      <address><time datetime="2019-11-23T13:11:00+00:00">23 Nov 2019, 13:11</time> by <a rel="author">Cosmopolitan.hu</a></address>
      <h3>Pókember – Hazatérés (TV2, 19:55)</h3>
      <p>Peter Parker nem csak a felnőtté válással küzd, hanem az igazságért is harcol – méghozzá Pókember jelmezben. Ráadásul miután részt vett Amerika Kapitány polgárháborús küldetésében a Bosszúállók mellett, szeretné kamatoztatni az ott szerzett tapasztalatait. Erre persze lesz is lehetősége, ugyanis felbukkan egy új ellenség, Vulture, aki hatalmas fenyegetés jelent…</p>
      <h3>Valerian és az ezer bolygó városa (Film Now, 20:00)</h3>
      <p>A kormány különleges ügynökei, Valerian és Laureline az univerzum rendfenntartásáért felelnek. A srác mondjuk szeretné, ha nem csak kollégák lennének, ezért folyamatosan hajt a munkatársára, aki viszont mindig visszautasítja őt a nőügyei miatt. A következő küldetésük a intergalaktikus városba, Alphába szól, ahol láthatatlan erők dolgoznak a háttérben, akik hatalmas veszélyt hozhatnak az emberiségre…</p>
      <h3>The Shallows (SuperTV2, 21:00)</h3>
      <p>Nancy imád szörfözni – és legszívesebben egyedül teszi ezt. Azonban hiába talál egy elhagyatottnak tűnő helyet, hamar rá kell jönnie, hogy egy gyilkos cápa a nyomába eredt. A lány ott ragad egy bóján, de hiába van közel a parthoz, ugyanis ha megmozdul, a cápa máris támad. Vajon sikerül megmenekülnie?</p>
      <h3>Lánybúcsú (Cool, 23:15)</h3>
      <p>Becky éppen az esküvőjére készül, de előtte azért még szeretné elbúcsúztatni a szingliségét egy lánybúcsúval. Éppen ezért összehívja a gimis barátnőit, Regant, Genát és Katie-t. És bár Becky azt tervezte, hogy csak egy szolid bulit tart, hamarosan kicsúszik az irányítás a kezei közül…</p>
    </article>
  </body>
</html>