<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1546929.html/%D8%B4%D9%87%D8%AF%D8%A7%DB%8C-%D8%A8%D8%B3%DB%8C%D8%AC%DB%8C-%D8%A8%D8%A7%D8%B9%D8%AB-%D8%B3%D8%B1%D8%A8%D9%84%D9%86%D8%AF%DB%8C-%D9%88-%D8%A7%D9%81%D8%AA%D8%AE%D8%A7%D8%B1-%D8%A8%D8%B1%D8%A7%DB%8C-%DA%A9%D8%B4%D9%88%D8%B1-%D8%B4%D8%AF%D9%86%D8%AF--%D8%A7%D9%85%D9%86%DB%8C%D8%AA-%D8%A7%D9%85%D8%B1%D9%88%D8%B2-%DA%A9%D8%B4%D9%88%D8%B1-%D8%B1%D8%A7-%D9%85%D8%AF%DB%8C%D9%88%D9%86-%D9%81%D8%AF%D8%A7%DA%A9%D8%A7%D8%B1%DB%8C-%D8%B4%D9%87%D8%AF%D8%A7-%D9%87%D8%B3%D8%AA%DB%8C%D9%85"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-23T13:35:00+00:00"/>
    <meta property="og:title" content="شهدای بسیجی باعث سربلندی و افتخار برای کشور شدند/ امنیت امروز کشور را مدیون فداکاری شهدا هستیم"/>
    <meta property="og:description" content="سردار کوثری گفت: ضرورت دارد که ما برای نسل امروز، جوانان، نوجوانان و حتی نونهالان که جنگ را ندیده اند، زندگی، رفتار، اعمال، مسئولیت پذیری و... شهدای بسیجی را بازگو و منتقل کنیم."/>
  </head>
  <body>
    <article>
      <h1>شهدای بسیجی باعث سربلندی و افتخار برای کشور شدند/ امنیت امروز کشور را مدیون فداکاری شهدا هستیم</h1>
      <h2>در گفتگوی دانا با جانشین قرارگاه ثارالله سپاه عنوان شد؛</h2>
      <address>
        <time datetime="2019-11-23T13:35:00+00:00">23 Nov 2019, 13:35</time>
      </address>
      <p>سردار کوثری گفت: ضرورت دارد که ما برای نسل امروز، جوانان، نوجوانان و حتی نونهالان که جنگ را ندیده اند، زندگی، رفتار، اعمال، مسئولیت پذیری و... شهدای بسیجی را بازگو و منتقل کنیم.</p>
      <p>«سردار اسماعیل کوثری» جانشین قرارگاه ثارالله سپاه در گفت و گو با <a href="http://www.dana.ir/">شبکه اطلاع رسانی راه دانا</a> با اشاره به اهمیت زنده نگه داشتن یاد و نام شهدا اظهار داشت: لزوم گرامیداشت نام و یاد شهدای بسیجی ازین جهت مهم و ضروری است که این شهدا در سخت ترین شرایط از خود ایثار، گذشت و فداکاری نشان دادند و به بهترین شکل ممکن عمل کردند و باعث سربلندی و افتخار برای کشور عزیز ایران شدند.<br/><br/>وی تصریح کرد: وظیفه هر یک از ماست که این روحیه شهدای بسیجی را به جوانان و نوجوانان بشناسانیم تا مطلع باشند که اگر امروز ما سربلندیم و امنیت برای همه ملت عزیز و سرزمین کشور ایران است، مدیون فداکاری شهدای عزیز و البته شهدای بسیجی است.<br/><br/>جانشین قرارگاه ثارالله سپاه بازگویی رشادت ها، فداکاری ها و روحیه شهادت طلبی شهدای بسیجی را ضروری دانست و افزود: ضرورت دارد که ما برای نسل امروز، جوانان، نوجوانان و حتی نونهالان که جنگ را ندیده اند، زندگی، رفتار، اعمال، مسئولیت پذیری و... شهدای بسیجی را بازگو و منتقل کنیم تا نسل امروز سیره عملی شهدا را به عنوان الگو بپزیرند و ان شا الله راه شهدا را ادامه دهند.<br/><br/>سردار کوثری در پاسخ به این سوال که "برگزاری یادواره ها و مراسم گرامیداشت تا چه میزان می تواند نام و یاد شهدا را زنده نگه دارد؟" گفت: تاثیر پذیری اینگونه مراسمات بسیار زیاد است، از آن جهت اگر بتوانیم این مراسمات را دقیق تر و با برنامه حساب شده تری برگزار کنیم، قطعا اثرگذاری آن هم بیشتر می شود.<br/><br/>وی در ادامه افزود: برگزاری این یادواره ها یعنی یاد و نام شهدا را داریم زنده می کنیم که البته این وظیفه همیشگی ماست؛ از همین جهت برگزاری یادواره های شهدا می تواند یاد و خاطره شهدا را زنده نگه دارد.<br/><br/>سردار کوثری در پایان تاکید کرد: هرچقدر این مراسمات خالصانه تر و صادقانه تر برگزار شود به مراتب اثرگذاری آن بیشتر خواهد شد.</p>
      <p>انتهای پیام/</p>
    </article>
  </body>
</html>