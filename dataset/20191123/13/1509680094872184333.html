<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.loksatta.com/maharashtra-vidhansabha-election2019-news/bjp-did-furgical-strike-on-maharashtra-says-uddhav-thackeray-scj-81-2021102/"/>
    <meta property="og:site_name" content="लोकसत्ता"/>
    <meta property="article:published_time" content="2019-11-23T13:46:52+00:00"/>
    <meta property="og:title" content="“छत्रपती शिवाजी महाराजांच्या महाराष्ट्रावर भाजपाकडून फर्जिकल स्ट्राईक”"/>
    <meta property="og:description" content="उद्धव ठाकरे यांनी पत्रकार परिषदेत हा आरोप केला"/>
  </head>
  <body>
    <article>
      <h1>“छत्रपती शिवाजी महाराजांच्या महाराष्ट्रावर भाजपाकडून फर्जिकल स्ट्राईक”</h1>
      <h2>उद्धव ठाकरे यांनी पत्रकार परिषदेत हा आरोप केला</h2>
      <address><time datetime="2019-11-23T13:46:52+00:00">23 Nov 2019, 13:46</time> by <a rel="author">लोकसत्ता ऑनलाइन</a></address>
      <p>” छत्रपती शिवाजी महाराजांच्या महाराष्ट्रावर भाजपाकडून फर्जिकल स्ट्राईक करण्यात आला” अशी टीका शिवसेना पक्ष प्रमुख उद्धव ठाकरे यांनी केली. मुख्यमंत्री म्हणून देवेंद्र फडणवीस यांनी मुख्यमंत्री म्हणून तर अजित पवार यांनी आज उपमुख्यमंत्रीपदाची शपथ घेतली. यामुळे महाराष्ट्रातल्या राजकारणात सर्वात मोठा ट्विस्ट पाहण्यास मिळाला. या सगळ्या नाट्यमय घडामोडी घडल्यानंतर शिवसेना आणि राष्ट्रवादी काँग्रेस यांची संयुक्त पत्रकार परिषद घेतली. या पत्रकार परिषदेत उद्धव ठाकरे यांनी हा आरोप केला आहे.</p>
      <figure>
        <iframe data-src="https://twitter.com/ANI/status/1198145992224202752?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>भाजपाने जे काही केलं ते रात्रीस खेळ चाले होतं अशीही टीका उद्धव ठाकरेंनी या पत्रकार परिषदेत केली. “शिवसेना जे काही करते ते उघडपणे करते. आम्ही दिवसाढवळया राजकारण करतो. आमच्याकडे रात्रीस खेळ चाले असे राजकारण आम्ही करत नाही” अशीही टीका शिवसेना पक्षप्रमुख उद्धव ठाकरे यांनी केली.  “भाजपाने महाराष्ट्रावर केलेला सर्जिकल स्ट्राइक आहे. शिवसेना आणि राष्ट्रवादी एकत्र राहील आणि आम्ही पुढची दिशा ठरवू” असंही उद्धव ठाकरेंनी म्हटलं आहे.</p>
      <p>शिवसेनेचे आमदार फुटतील असं वाटतं का? असा प्रश्न उद्धव ठाकरेंना विचारण्यात आला तेव्हा ” एकदा प्रयत्न तर करुन पाहा असं आव्हानही उद्धव ठाकरेंनी दिलं आहे.</p>
    </article>
  </body>
</html>