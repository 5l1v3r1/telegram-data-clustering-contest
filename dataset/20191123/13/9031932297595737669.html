<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.polsatnews.pl/wiadomosc/2019-11-23/rekordowa-liczba-zachorowan-na-odre-ponad-7-razy-wiecej-niz-w-ubieglym-roku/"/>
    <meta property="og:site_name" content="Polsat News"/>
    <meta property="article:published_time" content="2019-11-23T13:12:00+00:00"/>
    <meta property="og:title" content="Rekordowa liczba zachorowań na Odrę. Ponad 7 razy więcej niż w ubiegłym roku"/>
    <meta property="og:description" content="Od 1 stycznia do 15 listopada br. zanotowano w Polsce 1381 przypadków odry - wynika z meldunku Narodowego Instytutu Zdrowia Publicznego - Państwowego Zakładu Higieny. W tym samym okresie ubiegłego roku zarejestrowano 187 przypadków."/>
  </head>
  <body>
    <article>
      <h1>Rekordowa liczba zachorowań na Odrę. Ponad 7 razy więcej niż w ubiegłym roku</h1>
      <address>
        <time datetime="2019-11-23T13:12:00+00:00">23 Nov 2019, 13:12</time>
      </address>
      <p>
        <b>Od 1 stycznia do 15 listopada br. zanotowano w Polsce 1381 przypadków odry - wynika z meldunku Narodowego Instytutu Zdrowia Publicznego - Państwowego Zakładu Higieny. W tym samym okresie ubiegłego roku zarejestrowano 187 przypadków.</b>
      </p>
      <related>
        <a href="https://www.polsatnews.pl/wiadomosc/2019-11-14/dwa-przypadki-dzumy-ognisko-choroby-z-ktora-nie-radzi-sobie-szczepionka/"/>
      </related>
      <p>W całym 2018 r. w Polsce było - według danych NIZP-PZH - 339 przypadków odry, w 2017 r. - 63.<br/><br/>Odra to ostra wirusowa choroba zakaźna. Zakażenie szerzy się drogą kropelkową i przez bezpośrednią styczność z wydzieliną jamy nosowo-gardłowej chorej osoby. Objawy choroby to gorączka, mocny kaszel, wysypka plamisto-grudkowa, zapalenie spojówek, światłowstręt i nieżyt błony śluzowej nosa.</p>
      <p>
        <a href="https://www.polsatnews.pl/wiadomosc/2019-11-05/dziala-jest-bezpieczny-i-skuteczny-testy-kliniczne-nowego-leku-na-atopowe-zapalenie-skory/">
          <b>ZOBACZ: "Działa, jest bezpieczny i skuteczny". Testy kliniczne nowego leku na atopowe zapalenie skóry</b>
        </a>
      </p>
      <p>Dość częste są powikłania po odrze. Lżejsze to na przykład zapalenie ucha środkowego i zakażenie żołądkowo-jelitowe, a poważniejsze, m.in. zapalenie opon mózgowo-rdzeniowych.<br/><br/>Szczepienie jest jedynym znanym sposobem ochrony przed tą chorobą. Eksperci WHO uważają, że głównym powodem szerzenia się odry na świecie jest rozpowszechnienie w ostatnich latach nieprawdziwych informacji o niebezpieczeństwie i zbędności szczepień.</p>
      <p>
        <a href="https://www.polsatnews.pl/wideo/pogrzeb-21-latka-z-konina-mobilizacja-policji_6760091/">WIDEO - Pogrzeb 21-latka z Konina. Mobilizacja policji</a>
      </p>
      <figure>
        <img src="https://r.dcs.redcdn.pl/http/o2/redefine/cp/4x/4xuntjkxvu7sny4k33ignba83dk81te9.jpg"/>
      </figure>
    </article>
  </body>
</html>