<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportal.bg/news.php?news=815782"/>
    <meta property="og:site_name" content="Sportal.bg"/>
    <meta property="article:published_time" content="2019-11-23T13:54:00+00:00"/>
    <meta property="og:title" content="Пеп: Бях изключително щастлив в Байерн, но ще изпълня договора си със Сити"/>
    <meta property="og:description" content="Мениджърът на Манчестър Сити Джосеп Гуардиола коментира слуховете, пращащи го обратно в Байерн (Мюнхен), като заяви, че със сигурност ще изпълни ..."/>
  </head>
  <body>
    <article>
      <h1>Пеп: Бях изключително щастлив в Байерн, но ще изпълня договора си със Сити</h1>
      <address><time datetime="2019-11-23T13:54:00+00:00">23 Nov 2019, 13:54</time> by <a rel="author">ВАСИЛ СУМРАЧКИ</a></address>
      <p>Мениджърът на <a href="https://www.sportal.bg/statistics_team_news.php?champ=5&amp;team=107">Манчестър Сити</a> <a href="https://www.sportal.bg/statistics_manager_details.php?champ=5&amp;team=107">Джосеп Гуардиола</a> коментира слуховете, пращащи го обратно в <a href="https://www.sportal.bg/statistics_team_news.php?champ=2&amp;team=23">Байерн (Мюнхен)</a>, като заяви, че със сигурност ще изпълни докрай договора си с "гражданите". Контрактът на испанеца изтича през лятото на 2021 година. <br/><br/>"Когато се появят тези неща, кой носи отговорност? Медиите или съответният клуб? Не знам. Може един човек да пусне слуха и после останалите да го подхванат. Харесвам много хората в Байерн. Бях изключително щастлив там, но те знаят, че аз съм човек, който уважава договорите, които подписва. Във футбола, когато няма резултати, могат да те уволнят, но ако Манчестър Сити ме иска, моето желание е да остана тук. Няма значение дали Байерн ще прояви интерес към мен за в бъдеще, или не. Любовта ми града, клуба и хората, които срещнах там, е невероятна. Същото важи и за <a href="https://www.sportal.bg/statistics_team_news.php?champ=4&amp;team=125">Барселона</a>, защото това е родният ми град. Същото се случи и тук, в Манчестър. Имам още много неща за вършене тук", заяви Гуардиола.</p>
    </article>
  </body>
</html>