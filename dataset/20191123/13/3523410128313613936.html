<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641540/%D8%A2%D9%85%D9%88%D8%B2%D8%B4-%D8%B1%D8%A8%D8%A7%D8%AA%E2%80%8C%D9%87%D8%A7-%D8%A8%D8%B1%D8%A7%DB%8C-%D8%A8%D8%A7%D8%B2%DB%8C%D8%A7%D9%81%D8%AA-%D8%B2%D8%A8%D8%A7%D9%84%D9%87%E2%80%8C%D9%87%D8%A7%DB%8C-%DA%AF%D9%88%DA%AF%D9%84"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-23T13:12:00+00:00"/>
    <meta property="og:title" content="آموزش ربات‌ها برای بازیافت زباله‌های گوگل"/>
    <meta property="og:description" content="گوگل به تازگی اعلام کرده که به تعدادی از ربات‌ها آموزش داده که به بازیافت زباله‌ بپردازند."/>
  </head>
  <body>
    <article>
      <h1>
        <a href="https://www.bultannews.com/fa/news/641540/%D8%A2%D9%85%D9%88%D8%B2%D8%B4-%D8%B1%D8%A8%D8%A7%D8%AA%E2%80%8C%D9%87%D8%A7-%D8%A8%D8%B1%D8%A7%DB%8C-%D8%A8%D8%A7%D8%B2%DB%8C%D8%A7%D9%81%D8%AA-%D8%B2%D8%A8%D8%A7%D9%84%D9%87%E2%80%8C%D9%87%D8%A7%DB%8C-%DA%AF%D9%88%DA%AF%D9%84">آموزش ربات‌ها برای بازیافت زباله‌های گوگل</a>
      </h1>
      <h2>گوگل به تازگی اعلام کرده که به تعدادی از ربات‌ها آموزش داده که به بازیافت زباله‌ بپردازند.</h2>
      <address><time datetime="2019-11-23T13:12:00+00:00">23 Nov 2019, 13:12</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، این ربات‌ها به نحوی آموزش دیده‌اند که می‌توانند زباله‌های موجود در دفاتر گوگل را جست‌وجو کنند و زباله‌های بازیافتی را جدا کنند.</p>
      <p>این موفقیت حاصل پروژه "X’s Everyday Robot" گوگل بوده که با هدف ادغام ربات‌ها با زندگی روزمره انجام می‌شود.</p>
      <p>طی چند ماه گذشته، ربات‌های اداری گوگل بقایای زباله‌ای را از ۲۰ درصد به تنها پنج درصد رسانده‌اند.</p>
      <p>برای پروژه مرتب‌سازی پسماندها، گوگل تصمیم گرفت به جای اینکه دستورالعمل‌هایی پیچیده را برای شناسایی انواع مختلف زباله‌ها تعریف کند، ببیند آیا ربات‌ها می‌توانند از طریق آزمون و خطا این کار را انجام دهند یا خیر؟</p>
      <p>در دفاتر گوگل کارمندان در حین انجام کارهای خود، ربات‌هایی را می‌بینند که زباله‌ها را رصد می‌کنند و پرچم‌های درست و نادرست را روی آنها قرار می‌دهند.</p>
      <p>هر شب هم ربات‌ها با استفاده از فناوری "هوش مصنوعی" به شبیه‌سازی اطلاعات جدید هر روز می‌پردازند و روز بعد نتایج شبیه‌سازی، دوباره به نرم‌افزاری در ربات وارد می‌شود و چرخه بازیافت دوباره آغاز می‌شود.</p>
      <p>ربات‌های بازیافت زباله در ادارات گوگل حدود ۱.۵ متر طول دارند و می‌توانند با استفاده از کاوشگرهایی که با باطری کار می‌کنند، مسیریابی کنند.</p>
      <p>همچنین دوربین‌هایی در محفظه‌ای در ربات تعبیه شده‌اند که به عنوان سر ربات عمل می‌کنند.</p>
      <p>دو بازو هم در ربات وجود دارد که برای برداشتن و یا نگه داشتن زباله‌ها مورد استفاده قرار می‌گیرند.</p>
      <p>گرچه که به نظر نمی‌رسد بازیافت زباله‌ها یک امر ضروری باشد، ولی مهندسان گوگل معتقدند که با این کار می‌توانند ربات‌ها را آزمایش کنند تا دریابند به چه اندازه می‌توانند با اشیاء موجود در مکان‌های مختلف سازگار شوند.</p>
      <p>برنامه بعدی گوگل این است که آیا می‌تواند ربات‌ها را به نحوی آموزش دهد که بتوانند زباله‌ها را به طور کامل مرتب کنند یا خیر؟</p>
    </article>
  </body>
</html>