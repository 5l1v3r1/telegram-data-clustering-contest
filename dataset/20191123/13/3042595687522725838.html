<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagbladet.no/sport/knallsterkt-comeback-av-haver-loseth/71853424"/>
    <meta property="og:site_name" content="Dagbladet.no"/>
    <meta property="article:published_time" content="2019-11-23T13:29:05+00:00"/>
    <meta property="og:title" content="Knallsterkt comeback av Haver-Løseth"/>
    <meta property="og:description" content="Nina Haver-Løseth kjørte sitt første verdenscuprenn på elleve måneder og ble nummer fem i slalåmrennet i Levi lørdag. Amerikanske Mikaela Shiffrin vant."/>
  </head>
  <body>
    <article>
      <h1>Knallsterkt comeback av Haver-Løseth</h1>
      <h2>Nina Haver-Løseth kjørte sitt første verdenscuprenn på elleve måneder og ble nummer fem i slalåmrennet i Levi lørdag. Amerikanske Mikaela Shiffrin vant.</h2>
      <address>
        <time datetime="2019-11-23T13:29:05+00:00">23 Nov 2019, 13:29</time>
      </address>
      <p>I sitt første verdenscuprenn etter skaden hun pådro seg i Semmering like før nyttår, slo Haver-Løseth til med en 5.-plass.</p>
      <p>
        <b>- Det var veldig godt å ha det overstått. Det var godt å kjenne litt på nervene igjen. Det er et par år siden jeg har stått på start, og det kriblet skikkelig i magen, sa Haver-Løseth til NRK etter comebacket.</b>
      </p>
      <p>Amerikanske Mikaela Shiffrin vant 1,78 sekunder foran Wendy Holdener fra Sveits. Dermed tok hun sin 41. slalåmseier i verdenscupen.</p>
      <p>Østerrikske Katharina Truppe ble nummer tre. Petra Vlhová som ledet etter første omgang, kjørte ut i finaleomgangen.</p>
      <h3>Kriblet skikkelig</h3>
      <p>Det er nesten elleve måneder siden Haver-Løseth pådro seg et brudd i et leggbein og en meniskskade i Østerrike. Det syntes ikke at hun hadde vært borte fra verdenscupsirkuset i nesten ett år.</p>
      <p>Også etter første omgang i finske Levi lå den norske 30-åringen på 5.-plass, da 1,46 sekunder bak Vlhova.</p>
      <p>
        <b>- Jeg kjørte litt pinglete ned henget og gjorde et par feil jeg tror kostet tid, men det er godt å vite at jeg har litt å gå på, sa Haver-Løseth til NRK etter første omgang.</b>
      </p>
      <p>I finaleomgangen lå hun som nummer to da hun kom i mål, etter å ha levert nok en solid omgang.</p>
      <h3>Fire av fem</h3>
      <p>Fire av de fem norske alpinistene tok seg til finaleomgangen, etter at Kristin Lysdahl kjørte ut i første omgang.</p>
      <p>Mina Mina Fürst Holtmann kjørte seg opp tre plasser og ble nummer 12 i Levi, 4,10 sekunder bak Shiffrin.</p>
      <p>Maren Skjøld kjørte seg opp fra 24.- til 17.-plass (+4,64), mens Thea Louise Stjernesund ble nummer 21 (+4,80). Sistnevnte falt fire plasser i finaleomgangen.</p>
    </article>
  </body>
</html>