<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://snn.ir/fa/news/806844/%DA%A9%D9%86%DA%AF%D8%B1%D9%87-%D8%A8%D9%88%D9%84%DB%8C%D9%88%DB%8C-%D8%A8%D8%A7-%D8%A8%D8%B1%DA%AF%D8%B2%D8%A7%D8%B1%DB%8C-%D8%A7%D9%86%D8%AA%D8%AE%D8%A7%D8%A8%D8%A7%D8%AA-%D8%AC%D8%AF%DB%8C%D8%AF-%D9%85%D9%88%D8%A7%D9%81%D9%82%D8%AA-%DA%A9%D8%B1%D8%AF"/>
    <meta property="og:site_name" content="خبرگزاری دانشجو | SNN.IR"/>
    <meta property="article:published_time" content="2019-11-23T13:26:00+00:00"/>
    <meta property="og:title" content="کنگره بولیوی با برگزاری انتخابات جدید موافقت کرد"/>
    <meta property="og:description" content="اعضای کنگره بولیوی با تصویب قانونی که مسیر را برای برگزاری یک انتخابات جدید فراهم می‌کند موافقت کردند."/>
  </head>
  <body>
    <article>
      <h1>کنگره بولیوی با برگزاری انتخابات جدید موافقت کرد</h1>
      <h2>اعضای کنگره بولیوی با تصویب قانونی که مسیر را برای برگزاری یک انتخابات جدید فراهم می‌کند موافقت کردند.</h2>
      <address>
        <time datetime="2019-11-23T13:26:00+00:00">23 Nov 2019, 13:26</time>
      </address>
      <p>به گزارش گروه بین‌الملل خبرگزاری دانشجو، اعضای کنگره بولیوی برای تصویب لایحه‌ای که کشور را در مسیر انتخابات جدید قرار می‌دهد، به توافق رسیدند.<br/><br/>به نوشته شبکه «الجزیره»، بسیاری امیدوارند تا این اقدام، تنش‌هایی را که موجب کشته شدن ۳۲ نفر شده بود، کاهش دهد.<br/><br/>این در حالی است که دادستان‌ها تحقیقات درباره «اوو مورالس» رئیس‌جمهور سابق این کشور را آغاز کرده‌اند.<br/><br/>بحران‌های سیاسی بولیوی به دنبال انتخابات ریاست‌جمهوری ۲۰ اکتبر (۲۸ مهر) آغاز شد.<br/><br/>با تشدید اعتراضات خیابانی، «اوو مورالس» رئیس‌جمهور سابق بولیوی، ابتدا با برگزاری مجدد انتخابات موافقت کرد، اما در ادامه با برداشته شدن حمایت فرمانده ارتش و همچنین فرمانده پلیس این کشور از وی، مجبور به استعفا و پس از آن به مکزیک پناهنده شد.<br/><br/>سازمان کشور‌های آمریکایی (OAS) اعلام کرد، با شروع ناآرامی‌های سیاسی در بولیوی، دستکم ۲۳ نفر کشته و ۷۰۰ نفر هم مجروح شده‌اند.<br/><br/>مورالس مجموعه اقداماتی که منجر به خروج اجباری وی از بولیوی شد را کودتا تحت حمایت عوامل خارجی خوانده است.</p>
    </article>
  </body>
</html>