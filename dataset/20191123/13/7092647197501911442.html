<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://barghnews.com/fa/news/39812/%D8%AA%D9%81%D8%A7%D9%88%D8%AA-%D8%A8%DB%8C%D9%86-%D9%85%D8%AF%D8%A7%D8%B1%D8%B4%DA%A9%D9%86%E2%80%8C%D9%87%D8%A7%DB%8C-mcb-mccb-elcb-%26-rcb-rcd-%DB%8C%D8%A7-rccb-%D8%A8%D8%AE%D8%B4-%D8%A7%D9%88%D9%84"/>
    <meta property="og:site_name" content="پایگاه خبری صنعت برق - برق نیوز BarghNews"/>
    <meta property="article:published_time" content="2019-11-23T13:21:00+00:00"/>
    <meta property="og:title" content="تفاوت بین مدارشکن‌های MCB, MCCB, ELCB &amp; RCB, RCD یا RCCB- بخش اول"/>
    <meta property="og:description" content="مدارشکن‌ها با اهداف ایمنی در مناطق مسکونی، تجاری و صنعتی نصب و مورد استفاده قرار می‌گیرند و در توزیع برق در سطوح مختلف مورد نیاز هستند. مدارشکن مناسب بسته به ظرفیت حمل جریان، ظرفیت قطع و سایر عملکرد‌ها و با توجه به نیاز یعنی VCB، ACB (مدارشکن هوایی)، MCCB و یا MCB انتخاب می‌شود که روند سلسله مراتبی رایج در سیستم توزیع برق محسوب می‌گردد."/>
  </head>
  <body>
    <article>
      <h1>تفاوت بین مدارشکن‌های MCB, MCCB, ELCB &amp; RCB, RCD یا RCCB- بخش اول</h1>
      <address><time datetime="2019-11-23T13:21:00+00:00">23 Nov 2019, 13:21</time> by <a rel="author">پایگاه خبری صنعت برق - برق نیوز BarghNews</a></address>
      <p><i>مدارشکن‌ها با اهداف ایمنی در مناطق مسکونی، تجاری و صنعتی نصب و مورد استفاده قرار می‌گیرند و در توزیع برق در سطوح مختلف مورد نیاز هستند. مدارشکن مناسب بسته به ظرفیت حمل جریان، ظرفیت قطع و سایر عملکرد‌ها و با توجه به نیاز یعنی VCB، ACB (مدارشکن هوایی)، MCCB و یا MCB انتخاب می‌شود که روند سلسله مراتبی رایج در سیستم توزیع برق محسوب می‌گردد. </i><b>سرویس آموزش و آزمون <a href="https://barghnews.com/">برق نیوز</a>،</b> مدارشکن‌ها با اهداف ایمنی در مناطق مسکونی، تجاری و صنعتی نصب و مورد استفاده قرار می‌گیرند و در توزیع برق در سطوح مختلف مورد نیاز هستند. مدارشکن مناسب بسته به ظرفیت حمل جریان، ظرفیت قطع و سایر عملکرد‌ها و با توجه به نیاز یعنی VCB، ACB (مدارشکن هوایی)، MCCB و یا MCB انتخاب می‌شود که روند سلسله مراتبی رایج در سیستم توزیع برق محسوب می‌گردد.<br/>تفاوت بین مدارشکن‌های MCB, MCCB, ELCB &amp; RCB, RCD یا RCCB   <b>مدارشکن (CB) چیست؟</b><br/>مدارشکن وسیله‌ای است که:<br/><br/>یک مدار را در شرایط نرمال و یا وقوع خطا (به صورت دستی یا خودکار) کنترل می‌کند.<br/>مدار را در صورت وقوع خطا به صورت خودکار قطع می‌کند. (مانند اضافه جریان، اتصال کوتاه و غیره)</p>
      <figure>
        <img src="https://barghnews.com/files/fa/news/1398/9/2/84165_703.png"/>
      </figure>
      <p>شکل ۲- نماد مدار شکن <b>مدارشکن هوایی</b><br/><br/>در هوا با فشار جو کار می‌کند (در صورت وجود جرقه الکتریکی (آرک)، هوا به عنوان وسیله خاموش‌کننده آرک بکار می‌رود).<br/>بطور کامل جایگزین مدارشکن روغنی شده است.<br/>احتمال آتش سوزی روغن همانند مدارشکن‌های روغنی در مدارشکن هوایی وجود ندارد.<br/>جریان نامی تا ۱۰ کیلوآمپر است.<br/>میران تاخیر و آستانه قطع قابل تنظیم هستند.<br/>به صورت الکترونیکی و با استفاده از ریزپردازنده کنترل می‌گردد.<br/>در کارخانجات بزرگ صنعتی برای توزیع توان اصلی استفاده می‌شود.<br/><br/><b>MCB (مدارشکن یا کلید مینیاتوری) چیست؟</b><br/><br/>MCB مخفف Miniature Circuit Breaker می‌باشد.<br/><br/>جریان نامی آن زیر ۱۰۰ آمپر است.<br/><br/>توانایی قطع جریان زیر ۱۸۰۰۰ آمپر است.<br/><br/>مشخصات قطع ممکن است قابل تنظیم نباشد.<br/><br/>اصول کار مبتنی بر گرمایی یا گرمایی مغناطیسی است.<br/><br/>برای مدارات با جریان پایین (که نیاز به انرژی کمتری نیز دارند) مثل سیم‌کشی ساختمان مناسب است.<br/><br/>بطور کلی در جایی مورد استفاده قرار می‌گیرد که جریان نرمال کمتر از ۱۰۰ آمپر باشد.</p>
      <figure>
        <img src="https://barghnews.com/files/fa/news/1398/9/2/84166_158.png"/>
      </figure>
      <p>شکل ۳- کلید مینیاتور یا MCB <b>MCCB (مدارشکن قاب‌بندی شده یا کلید کامپکت) چیست؟</b><br/><br/>MCCB مخفف Molded Case Circuit Breaker می‌باشد.<br/><br/>جریان نامی آن در محدوده ۱۰ تا ۲۵۰۰ آمپر است.<br/><br/>عملکرد حرارتی برای اضافه بار و عملکرد مغناطیسی برای قطع فوری در حالت SC (شرایط اتصال کوتاه)<br/><br/>نرخ قطع (قابلیت قطع جریان) می‌تواند حدود ۱۰ تا ۲۰۰ کیلوآمپر باشد.<br/><br/>مشخصات قطع قابل تنظیم است.<br/><br/>برای توان‌ها و انرژی‌های بالا مثل کاربرد‌های صنعتی و تجاری مناسب است.<br/><br/>بطور کلی زمانی مورد استفاده قرار می‌گیرد که جریان نرمال بیش از ۱۰۰ آمپر باشد.</p>
      <figure>
        <img src="https://barghnews.com/files/fa/news/1398/9/2/84167_592.png"/>
      </figure>
      <p><b>تفاوت اصلی بین MCB و MCCB</b><br/><br/>تفاوت اصلی بین MCB و MCCB در میزان جریان قطع است که برای MCB تا ۱۰ کیلوآمپر و برای MCCB تا ۲۰۰ کیلوآمپر است.<br/><br/>در جدول زیر تفاوت بین MCB و MCCB و همچنین مقایسه بین آن‌ها گزارش شده است.</p>
      <figure>
        <img src="https://barghnews.com/files/fa/news/1398/9/2/84168_632.png"/>
      </figure>
      <p>  به خاطر داشته باشید که هم MCB و هم MCCB جزء مدارشکن‌های فشارضعیف طبقه‌بندی می‌شوند و اصول کار هر دوی آن‌ها بر اساس خاصیت گرمایی – مغناطیسی می‌باشد.</p>
    </article>
  </body>
</html>