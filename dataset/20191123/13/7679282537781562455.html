<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/career/story-railway-recruitment-2019-piyush-goyal-said-2-lakh-94-thousand-vacancies-at-indian-railways-notified-in-2018-19-check-rrb-ntpc-rrc-group-d-exam-updates-2864552.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-23T13:17:17+00:00"/>
    <meta property="og:title" content="रेलवे में 2018 और 2019 में निकाली गई 2.94 लाख भर्तियां, रेल मंत्री पीयूष गोयल ने संसद में बताया भर्ती प्रक्रियाओं का स्टेटस"/>
    <meta property="og:description" content="रेलवे में वर्ष 2018 और 2019 में ग्रुप सी के विभिन्न पदों (लेवल-1 समेत) 2.94 लाख नौकरियां निकाली गई हैं। ये जानकारी रेल मंत्री पीयूष गोयल ने दी है। राज्यसभा में एक लिखित प्रश्न के जवाब में उन्होंने..."/>
  </head>
  <body>
    <article>
      <h1>रेलवे में 2018 और 2019 में निकाली गई 2.94 लाख भर्तियां, रेल मंत्री पीयूष गोयल ने संसद में बताया भर्ती प्रक्रियाओं का स्टेटस</h1>
      <address><time datetime="2019-11-23T13:17:17+00:00">23 Nov 2019, 13:17</time> by <a rel="author">लाइव हिन्दुस्तान टीम,नई दिल्ली</a></address>
      <p>रेलवे में वर्ष 2018 और 2019 में ग्रुप सी के विभिन्न पदों (लेवल-1 समेत) 2.94 लाख नौकरियां निकाली गई हैं। ये जानकारी रेल मंत्री पीयूष गोयल ने दी है। राज्यसभा में एक लिखित प्रश्न के जवाब में उन्होंने कहा- 2018 में ग्रुप सी (लेवल-1 समेत) के तीन नोटिफिकेशन के जरिए 1.41 लाख भर्तियां निकाली गई थीं। 14 नवंबर 2019 तक 2 भर्तियां पूरी हो चुकी हैं। संबंधित रेलवे जोनों को 73500 नियुक्त लोगों का पैनल भेजा जा चुका है। इसके बाद उन्होंने कहा कि 2019 में और 1.43 लाख भर्तियां निकाली जा चुकी हैं। रोजगार नोटिस 01 CEN के तहत निकाली गई भर्तियों का काम 14 नवंबर, 2019 तक पूरा हो गया है। शेष भर्ती प्रक्रियाएं चल रही हैं। </p>
      <p>2018 में आरपीएफ में आरपीएसएप में सब इंस्पेक्टर और कांस्टेबल की 10 हजार भर्तियां भी निकाली गई थीं। ये भर्ती भी पूरी हो चुकी है। </p>
      <p>
        <a href="https://www.livehindustan.com/career/story-railway-recruitment-2019-indian-railways-conducts-world-largest-recruitment-exercise-for-1-27-lakh-vacancies-2838975.html">
          <b>रेलवे ने की दुनिया की सबसे बड़ी भर्ती, 1.27 लाख वैकेंसी, 2.4 करोड़ आवेदन</b>
        </a>
      </p>
      <p><b>रेलवे का निजीकरण नहीं करेगी सरकार : गोयल</b><br/>केंद्र सरकार ने रेलवे का निजीकरण करने की आशंकाओं को निराधार बताते हुये कहा है कि यात्रियों को रेलगाड़ी में बेहतर सेवायें मुहैया कराने के लिए कुछ सेवाओं को निजी क्षेत्र की पहल पर आउटसेार्स किया जा रहा है।</p>
      <p>रेल मंत्री पीयूष गोयल ने शुक्रवार को राज्यसभा में प्रश्ननकाल में एक सवाल के जवाब में निजी क्षेत्र के सहयोग की वजह बताते हुए कहा कि सरकार को रेलवे के कुशल संचालन के लिए अगले 12 साल में लगभग 50 लाख करोड़ रुपये की जरूरत होगी। सरकार के लिए यह राशि जुटाना मुमकिन नहीं होगा। उन्होंने कहा, हमारी मंशा भारतीय रेल का निजीकरण करना नहीं बल्कि यात्रियों को बेहतर सुविधा और लाभ देना है। गोयल ने कहा कि रेलगाड़ी और स्टेशनों पर यात्रियों को बेहतर सुविधाएं मुहैया कराने के लिए आउटसोर्स कर लाइसेंस प्रणाली के आधार पर लिया जा रहा है।</p>
    </article>
  </body>
</html>