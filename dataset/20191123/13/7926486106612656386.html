<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mashreghnews.ir/news/1012738/%D8%A7%D8%B9%D8%AA%D8%B1%D8%A7%D8%B6%D8%A7%D8%AA-%D9%81%D8%B1%D8%A7%D9%86%D8%B3%D9%88%DB%8C-%D9%87%D8%A7-%D8%B9%D9%84%DB%8C%D9%87-%D8%B3%D8%B1%D9%85%D8%A7%DB%8C%D9%87-%D8%AF%D8%A7%D8%B1%DB%8C-%DB%8C%DA%A9-%D8%B3%D8%A7%D9%84-%D9%88-%DB%8C%DA%A9-%D9%87%D9%81%D8%AA%D9%87"/>
    <meta property="og:site_name" content="مشرق نیوز"/>
    <meta property="article:published_time" content="2019-11-23T13:56:03+00:00"/>
    <meta property="og:title" content="اعتراضات فرانسوی‌ها علیه سرمایه‌داری؛ یک سال و یک هفته"/>
    <meta property="og:description" content="با گذشت یک سال و یک هفته از آغاز اعتراضات ضدسرمایه‌داری در فرانسه، شماری از مردم این کشور امروز هم بار دیگر در پاریس تجمع کرده‌اند."/>
  </head>
  <body>
    <article>
      <h1>اعتراضات فرانسوی‌ها علیه سرمایه‌داری؛ یک سال و یک هفته</h1>
      <address>
        <time datetime="2019-11-23T13:56:03+00:00">23 Nov 2019, 13:56</time>
      </address>
      <p>
        <i>با گذشت یک سال و یک هفته از آغاز اعتراضات ضدسرمایه‌داری در فرانسه، شماری از مردم این کشور امروز هم بار دیگر در پاریس تجمع کرده‌اند.</i>
      </p>
      <p>به گزارش مشرق، رسانه‌های فرانسوی روز شنبه از برگزاری تظاهرات تازه معترضان به سرمایه‌داری در پاریس پایتخت این کشور و شماری از دیگر شهرها خبر داده‌اند. </p>
      <blockquote>ببینید:<br/><a href="https://www.mashreghnews.ir/photo/994514/%D8%B9%DA%A9%D8%B3-%D8%A8%D8%A7%D8%B2%D8%AF%D8%A7%D8%B4%D8%AA-%D9%85%D8%B9%D8%AA%D8%B1%D8%B6%D8%A7%D9%86-%D8%AC%D9%84%DB%8C%D9%82%D9%87-%D8%B2%D8%B1%D8%AF-%D8%AF%D8%B1-%D9%BE%D8%A7%D8%B1%DB%8C%D8%B3">عکس/ بازداشت معترضان <i>جلیقه</i><i>زرد</i> در پاریس</a></blockquote>
      <p>این تجمع در حالی امروز برگزار شده که شنبه هفته گذشته سالگرد آغاز این اعتراضات با مداخله پلیس ضدشورش به خشونت کشیده شد.</p>
      <p>در جریان اعتراضات هفته گذشته، پلیس با استفاده از گاز اشک‌آور، ماشین‌های آب‌پاش و شلیک گلوله‌های پلاستیکی تلاش کرد تا معترضان را متفرق کند. ده‌ها نفر هم بعد از ضرب و شتم، بازداشت شدند.</p>
      <p>اعتراضات در فرانسه یک سال و یک هفته پیش ابتدا در اعتراض به طرح دولت «امانوئل ماکرون» برای افزایش مالیات‌ها آغاز شده و به سرعت به یک جنبش اجتماعی علیه سیاست‌های دولت این کشور و نظام سرمایه‌داری مبدل شد.</p>
      <p>در این مدت، دستکم ۱۰ نفر کشته، صدها تن زخمی شده‌اند. ۲۴ نفری که دستکم یک چشم خود را از دست داده‌اند و پنج نفری که یک دست خود را از دست داده‌اند، از جمله زخمی‌های سرکوب این اعتراضات توسط پلیس فرانسه هستند. نیروهای امنیتی فرانسه بیش از ۱۰ هزار نفر را هم بازداشت کرده‌اند.</p>
      <p>منبع: فارس</p>
    </article>
  </body>
</html>