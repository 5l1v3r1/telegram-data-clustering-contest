<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.publika.md/iarna-bate-la-usa-cum-isi-ingrijesc-gospodarii-animalele-pe-timp-de-ger_3059896.html"/>
    <meta property="og:site_name" content="PUBLIKA"/>
    <meta property="article:published_time" content="2019-11-23T13:45:08+00:00"/>
    <meta property="og:title" content="Iarna bate la ușă! Cum îşi îngrijesc gospodarii animalele pe timp de ger"/>
    <meta property="og:description" content="Un val de frig s-a lăsat în aceste zile peste Republica Moldova. În unele localități, temperaturile au coborât noaptea și până la minus 9 grade, iar oamenii au fost nevoiţi să îşi protejeze de frig animalele domestice. Familia Scurtu din comuna Cruzeşti,"/>
  </head>
  <body>
    <article>
      <h1>Iarna bate la ușă! Cum îşi îngrijesc gospodarii animalele pe timp de ger</h1>
      <address><time datetime="2019-11-23T13:45:08+00:00">23 Nov 2019, 13:45</time> by <a rel="author">PUBLIKA.MD</a></address>
      <p><b>Un val de frig s-a lăsat în aceste zile peste Republica Moldova. În unele localități, temperaturile au coborât noaptea și până la minus 9 grade, iar oamenii au fost nevoiţi să îşi protejeze de frig animalele domestice. Familia Scurtu din comuna Cruzeşti, municipiul Chişinău, are în gospodărie găini, nutrii şi o vacă. Pe timp de frig, animalele au parte de un meniu mai special.</b> <br/><br/>"Iaca şi apa vine. După cum văd o să mai vreie să beie apă. Iarna le dăm lucernă şi cumpăr corm de sfeclă. Apă călduţă îi dau, ea rece nici nu bea", a spus locuitoarea satului Cruzeşti, Galina Scurtu. <br/><br/>Pentru ca nutriile ca să nu îngheţe de frig, femeia le aşterne fân pe jos. <br/><br/>Gospodina spune că în aceste zile animalele domestice au nevoie de mâncare bogată în proteine și glucide, apă caldă şi încăperi izolate. <br/><br/>Frigul este o provocare şi pentru comercianţii în aer liber, care stau ore în şir afară. <br/><br/>"Cu ceai ne încălzim, mai sărim ca să nu stăm pe loc".<br/><br/>"Cu o cafea ferbinte''.<br/><br/>"Iată cum ne încălzim. Asta-i toată încălzirea noastră".<br/><br/><b>Potrivit Serviciului Hidrometeorologic de Stat temperaturile scăzute din aceste zile se datorează unui anticiclon care se va mentine până săptămâna viitoare.</b> <br/><br/>"Pe teritoriul ţării noastre se află un anticiclon care a venit din regiunea de Nord. Începutul săptămânii viitoare anticiclonul va dispărea, şi temperatura aerului uşor se va încălzi. Temperatura aerului în aceste zile corespunde lunii noiembrie, mai jos de limită a fost doar cu un grad, două mai frig".</p>
    </article>
  </body>
</html>