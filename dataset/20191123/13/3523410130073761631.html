<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641542/%D8%A8%D8%A7%D8%B2%DB%8C%DA%AF%D8%B1-%D9%86%D8%A7%D9%85%D8%B2%D8%AF-%D8%A7%D8%B3%DA%A9%D8%A7%D8%B1-%D8%AF%D8%B1%DA%AF%D8%B0%D8%B4%D8%AA"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-23T13:15:00+00:00"/>
    <meta property="og:title" content="بازیگر نامزد اسکار درگذشت"/>
    <meta property="og:description" content="مایکل جی. پولارد بازیگر فیلم سینمایی «بانی و و کلاید» در ۸۰ سالگی درگذشت."/>
  </head>
  <body>
    <article>
      <h1>
        <a href="https://www.bultannews.com/fa/news/641542/%D8%A8%D8%A7%D8%B2%DB%8C%DA%AF%D8%B1-%D9%86%D8%A7%D9%85%D8%B2%D8%AF-%D8%A7%D8%B3%DA%A9%D8%A7%D8%B1-%D8%AF%D8%B1%DA%AF%D8%B0%D8%B4%D8%AA">بازیگر نامزد اسکار درگذشت</a>
      </h1>
      <h2>مایکل جی. پولارد بازیگر فیلم سینمایی «بانی و و کلاید» در ۸۰ سالگی درگذشت.</h2>
      <address><time datetime="2019-11-23T13:15:00+00:00">23 Nov 2019, 13:15</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، به نقل از ورایتی، مایکل جی. پولارد بازیگر نامزد جایزه بهترین بازیگر نقش مکمل اسکار که برای نقشش در فیلم سینمایی «بانی و کلاید» شناخته می‌شود، در ۸۰ سالگی درگذشت.</p>
      <p>راب زامبی کارگردان فیلم سینمایی «خانه ۱۰۰۰ جسد» که پولارد در آن نقش‌آفرینی کرده بود، این خبر را در صفحه شخصی خود تایید کرد و نوشت: «خانه هزار جسد» یکی دیگر از عوامل خود را از دست داد. تا جایی که به یاد دارم او یکی از اولین بازیگرانی است که با او همکاری کرده ام.</p>
      <p>پولارد در سال ۱۹۳۹ متولد شده بود و در اوایل دوران حرفه‌ای خود در استودیو‌های بازیگری نیویورک شرکت می‌کرد. او در دهه ۵۰ میلادی وارد دنیای برنامه‌های تلویزیونی شد و در سریال «پیشتازان فضا» نقش آفرینی کرد. اگرچه او فیلم‌های سینمایی زیادی بازی کرده است، اما بیشتر به خاطر فیلم «بانی و کلاید» شناخته می‌شود که داستان واقعی یک زوج سارق و بانک زن را روایت می‌کند.</p>
      <p>او به همراه رابرت ردفورد در فیلم سینمایی «فاوس کوچک و هالسی بزرگ» و همچنین در فیلم «تانگو و کش» همبازی سیلوستر استالونه بوده است. آخرین فعالیت بازیگری او نیز به فیلم سینمایی «خانه ۱۰۰۰ جسد» در سال ۲۰۰۳ و همچنین فیلم «چوب ها» در سال ۲۰۱۲ باز می‌گردد.</p>
    </article>
  </body>
</html>