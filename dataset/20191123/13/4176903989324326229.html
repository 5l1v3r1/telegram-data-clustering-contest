<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/sport/sakota-zvezda-je-izazov-koji-sam-cekao/"/>
    <meta property="og:site_name" content="Krstarica"/>
    <meta property="article:published_time" content="2019-11-23T13:08:00+00:00"/>
    <meta property="og:title" content="Šakota: Zvezda je izazov koji sam čekao"/>
    <meta property="og:description" content="BEOGRAD - Novi trener košarkaša Crvene zvezde Dragan Šakota izjavio je da je dolazak u redove srpskog šampiona i učesnika Evrolige izazov koji je čekao."/>
  </head>
  <body>
    <article>
      <h1>Šakota: Zvezda je izazov koji sam čekao</h1>
      <address><time datetime="2019-11-23T13:08:00+00:00">23 Nov 2019, 13:08</time> by <a rel="author" href="https://www.krstarica.com/author/tanjug/" target="_blank">Tanjug</a></address>
      <p>BEOGRAD – Novi trener košarkaša Crvene zvezde Dragan Šakota izjavio je da je dolazak u redove srpskog šampiona i učesnika Evrolige izazov koji je čekao.</p>
      <p>„Zvezda je srpski predstavnik u Evroligi i sa te strane, kao jedna institucija, treneru je vrlo lako da dođe u takvu sredinu. Od trenutka kada smo stupili u kontakt nije bilo dilema. Ciljevi su veliki izazovi, poslužio bih se ovim rečima, što više pobeda u Evroligi, ali bez opterećenja rezultatom. Imam iskustva od ranije, neće mi biti problem da se adaptiram. Ja sam u poslednje vreme kao sportski direktor AEK-a praktično čekao jedan ovakav poziv i izazov u Evroligi“, rekao je Šakota na vanrednoj konferenciji za medije na Malom Kalemegdanu.</p>
      <p>On je potpisao ugovor na jednu plus jednu sezonu, a neće menjati stručni štab.</p>
      <p>„Organizacija kluba je na visokom nivou, slobodno mogu da kažem da je organizacija na nivou najvećih klubova“, istakao je iskusni steučnjak.<br/>je Šakota.</p>
      <p>Čović je precizirao da je sa Šakotom potpisan jednogodišnji ugovor, sa opcijom produženja na još sezonu.</p>
      <p>Naravno, glavni cilj je odbrana trofeja u ABA ligi i što više pobeda u Evroligi.</p>
      <p>„Sastav je dobar, ali dozvolite mi da prođe neko vreme jer jedno je gledati na televiziji, a drugi raditi. Tim je dobro selektiran, jedino o čemu moženo da pričamo da li je broj igrača dovoljan da do kraja izdrži sezonu.</p>
      <p>Promena igrača? Kriterijum nije samo da li neko dobro igra, promene su ponekad neophodne, ali niko ih ne želi“, poručio je Šakota i dodao da će za početak insistirati na „jakoj odbrani“, koja je dugo bila zaštitni znak crveno-belih.</p>
      <p>(Tanjug)</p>
    </article>
  </body>
</html>