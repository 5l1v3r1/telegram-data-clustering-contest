<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641563/%D8%B2%DB%8C%D8%A7%D9%86%E2%80%8C%D9%87%D8%A7%DB%8C-%D8%AC%D9%86%DA%AF-%D8%AA%D8%AC%D8%A7%D8%B1%DB%8C-%D8%A8%D8%B1%D8%A7%DB%8C-%D8%A2%D9%85%D8%B1%DB%8C%DA%A9%D8%A7-%D9%88-%DA%86%DB%8C%D9%86"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-23T13:55:00+00:00"/>
    <meta property="og:title" content="زیان‌های جنگ تجاری برای آمریکا و چین"/>
    <meta property="og:description" content="استیو فوربس- مدیرعامل- بنیاد فوربس گفت جنگ تجاری هم برای آمریکا و هم برای چین پیامدهای زیادی دارد."/>
  </head>
  <body>
    <article>
      <h1>
        <a href="https://www.bultannews.com/fa/news/641563/%D8%B2%DB%8C%D8%A7%D9%86%E2%80%8C%D9%87%D8%A7%DB%8C-%D8%AC%D9%86%DA%AF-%D8%AA%D8%AC%D8%A7%D8%B1%DB%8C-%D8%A8%D8%B1%D8%A7%DB%8C-%D8%A2%D9%85%D8%B1%DB%8C%DA%A9%D8%A7-%D9%88-%DA%86%DB%8C%D9%86">زیان‌های جنگ تجاری برای آمریکا و چین</a>
      </h1>
      <h2>استیو فوربس- مدیرعامل- بنیاد فوربس گفت جنگ تجاری هم برای آمریکا و هم برای چین پیامدهای زیادی دارد.</h2>
      <address><time datetime="2019-11-23T13:55:00+00:00">23 Nov 2019, 13:55</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، استیو فوربس با انتقاد از تداوم <b>جنگ تجاری</b> بین آمریکا و چین گفت<b> تعرفه های</b> اعمال شده بر روی محصولات چینی مثل یک مدل مالیات جدید هستند که از مصرف‌کنندگان و کسب و کارهای آمریکایی گرفته می‌شود. درست است که تعرفه ها به طرف چینی آسیب زده اما باید قبول کنیم که به ما هم خسارت زیادی زده است.</p>
      <p>فوربس از مقامات آمریکا خواست تا به جای یک تنبیه سراسری، تنبیهات خود را تنها علیه شرکت های مجرم اعمال کنند: یکی از بانک های دولتی آن‌ها (چین) را از نظام مالی بین المللی بیرون بیاندازید مثلا دسترسی‌شان را به سوئیفت قطع کنید کافی است. می توانید از روش های زیادی به یک دولت متخاصم ضربه بزنید، شرکت‌ها، بانک‌ها و مسئولان دولتی‌شان را مجازات کنید.</p>
      <p>فوربس هم چنین خواهان رایزینی آمریکا با سایر متحدان غربی خود برای مقابله با چین شد: یک جبهه متحد متشکل از آمریکا، کانادا و اروپا می تواند تاثیر مناسبی روی طرف چینی داشته باشد.</p>
      <p>فوربس تنها کسی نیست که از تداوم جنگ تجاری انتقاد می کند. پیش تر هنری کسینجر- وزیر خارجه سابق آمریکا- هشدار داده بود که آمریکا و چین بر سر اختلافات تجاری تا پای یک جنگ سرد پیش رفته اند و از دو طرف خواسته بود که اختلافاتشان با یکدیگر را پای میز مذاکره حل و فصل کنند.</p>
      <p>وی با ابراز امیدواری نسبت به این‌که مذاکرات تجاری بین چین و آمریکا بتواند به باز شدن دریچه گفت‌وگوهای سیاسی بین دو کشور منجر شود افزوده بود: امیدوارم مذاکرات تجاری دو کشور موفقیت‌آمیز باشد و من هم از موفقیت آن حمایت می‌کنم چرا ‌می‌تواند شروع کوچکی باشد برای شکل گرفتن گفت‌وگوهای عمیق‌تر بین دو کشور.</p>
    </article>
  </body>
</html>