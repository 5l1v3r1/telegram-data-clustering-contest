<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mashreghnews.ir/news/1012732/%D9%BE%D8%B1%D8%AA%D8%A7%D8%A8-%D9%85%D9%88%D8%B4%DA%A9-%D8%A2%D8%B1%DB%8C%D8%A7%D9%86-%DB%B5-%D8%A8%D9%87-%D9%81%D8%B6%D8%A7-%D8%B9%DA%A9%D8%B3"/>
    <meta property="og:site_name" content="مشرق نیوز"/>
    <meta property="article:published_time" content="2019-11-23T13:38:37+00:00"/>
    <meta property="og:title" content="پرتاب موشک «آریان ۵» به فضا +عکس"/>
    <meta property="og:description" content="براساس اخبار منتشر شده پرتاب موشک آریان ۵ که قرار بود امروز دو ماهواره ارتباطی را به مدار زمین ببرد، با تأخیر مواجه شد و تلاش مجدد برای ارسال آن فردا صورت خواهد گرفت."/>
  </head>
  <body>
    <article>
      <h1>پرتاب موشک «آریان ۵» به فضا +عکس</h1>
      <address>
        <time datetime="2019-11-23T13:38:37+00:00">23 Nov 2019, 13:38</time>
      </address>
      <p>
        <i>براساس اخبار منتشر شده پرتاب موشک آریان ۵ که قرار بود امروز دو ماهواره ارتباطی را به مدار زمین ببرد، با تأخیر مواجه شد و تلاش مجدد برای ارسال آن فردا صورت خواهد گرفت.</i>
      </p>
      <p>به گزارش مشرق به نقل از اسپیس، براساس اخبار منتشر شده پرتاب موشک آریان ۵ که قرار بود، امروز دو ماهواره  ارتباطی را به مدار زمین ببرد، با تأخیر مواجه شد.</p>
      <blockquote>بیشتر بخوانید:<br/><a href="https://www.mashreghnews.ir/news/996714/%D9%85%D9%88%D8%AA%D9%88%D8%B1-%D9%85%D9%88%D8%B4%DA%A9-%D8%A2%D8%B1%DB%8C%D8%A7%D9%86-%DB%B6-%D8%A2%D8%B2%D9%85%D8%A7%DB%8C%D8%B4-%D8%B4%D8%AF">موتور موشک <i>آریان</i> ۶ آزمایش شد</a></blockquote>
      <p>آریان نام یک سری از وسایل پرتاب یک‌بارمصرف موشک‌های فضایی غیرنظامی اروپایی است و آریان ۵ نخستین پرواز موفق خود را در سال ۱۹۹۷ انجام داد.</p>
      <figure>
        <img src="https://cdn.mashreghnews.ir/d/2019/11/23/4/2652408.jpg"/>
      </figure>
      <p>آریان ۵ امروز، ۲۳ آبان قرار بود از مرکز فضایی «گویان» به فضا ارسال شود تا دو ماهواره مورد نظر ارتباطی را در مدار زمین قرار دهد اما به دلیل مشکلات پیش‌آمده این پرتاب فردا و با ۲۴ ساعت تأخیر صورت خواهد گرفت.</p>
      <p>مرکز فضایی گویان یا «CSG» محل پرتاب موشک‌های فضایی سازمان فضایی اروپاست که در نزدیکی شهر کوچک کورو در گویان فرانسه که در آمریکای جنوبی واقع شده است، قرار دارد.</p>
      <p>به گفته کارشناسان حاضر در مرکز پرتاب گویان، دلیل تأخیر پرتاب این موشک بروز مشکل در سیستم زمینی سایت پرتاب بوده است.</p>
      <p>علاقه‌مندان به موضوعات هوافضا می‌توانند فردا به صورت زنده پرتاب این موشک را در سایت «space» تماشا کنند. </p>
      <p>منبع: فارس</p>
    </article>
  </body>
</html>