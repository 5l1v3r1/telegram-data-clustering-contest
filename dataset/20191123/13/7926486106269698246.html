<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mashreghnews.ir/news/1012727/%DA%AF%D9%84-%D8%B2%D8%AF%D9%86-%D8%A8%D9%87-%D9%BE%D8%B1%D8%B3%D9%BE%D9%88%D9%84%DB%8C%D8%B3-%D8%AD%D8%B3-%D9%81%D9%88%D9%82-%D8%A7%D9%84%D8%B9%D8%A7%D8%AF%D9%87-%D8%A7%DB%8C-%D8%AF%D8%A7%D8%B4%D8%AA"/>
    <meta property="og:site_name" content="مشرق نیوز"/>
    <meta property="article:published_time" content="2019-11-23T13:11:22+00:00"/>
    <meta property="og:title" content="گل زدن به پرسپولیس حس فوق‌العاده‌ای داشت"/>
    <meta property="og:description" content="علیرضا علیزاده، هافبک تیم فوتبال نفت مسجدسلیمان از اینکه گل سه امتیازی و باارزش تیمش را در دیدار مقابل پرسپولیس به ثمر رساند، ابراز خوشحالی کرد."/>
  </head>
  <body>
    <article>
      <h1>گل زدن به پرسپولیس حس فوق‌العاده‌ای داشت</h1>
      <h2>علیزاده:</h2>
      <address>
        <time datetime="2019-11-23T13:11:22+00:00">23 Nov 2019, 13:11</time>
      </address>
      <p>
        <i>علیرضا علیزاده، هافبک تیم فوتبال نفت مسجدسلیمان از اینکه گل سه امتیازی و باارزش تیمش را در دیدار مقابل پرسپولیس به ثمر رساند، ابراز خوشحالی کرد.</i>
      </p>
      <p>به گزارش مشرق، <b>علیرضا علیزاده </b>در مورد پیروزی یک بر صفر تیمش برابر <b>پرسپولیس </b>در ورزشگاه آزادی گفت: می‌دانستیم در ورزشگاه آزادی کار سختی در پیش داریم، ولی خوشبختانه فوتبال خوبی را به نمایش گذاشتیم. هر دو تیم موقعیت‌هایی خوبی برای گل زدن داشتند، ولی خدا را شکر که تیم ما سه امتیازی مهم در زمین حریف گرفت.</p>
      <blockquote>بیشتر بخوانید:<br/><a href="https://www.mashreghnews.ir/news/1012641/%D8%A2%D9%86%D8%A7%D9%84%DB%8C%D8%B2-%DA%AF%D9%84-%D9%86%D9%81%D8%AA-%D9%85%D8%B3%D8%AC%D8%AF%D8%B3%D9%84%DB%8C%D9%85%D8%A7%D9%86-%D8%A8%D9%87-%D9%BE%D8%B1%D8%B3%D9%BE%D9%88%D9%84%DB%8C%D8%B3-%D8%B9%DA%A9%D8%B3">آنالیز گل نفت مسجدسلیمان به <i>پرسپولیس</i> +عکس</a></blockquote>
      <p>هافبک دفاعی تیم فوتبال <b>نفت مسجدسلیمان </b>در پاسخ به این پرسش که «آیا نفت مسجدسلیمان در این بازی خوش‌شانس نبود؟»، تأکید کرد: این طبیعی است که وقتی پرسپولیس در ورزشگاه آزادی بازی می‌کند تیم مقابل را تحت فشار قرار دهد، ولی در این بازی سه موقعیت تک به تک را از دست دادیم و این‌طور نبود که تیم ما موقعیت نداشته باشد.</p>
      <p>وی که در این بازی تک گل تیمش را به ثمر رساند درباره گل زدن به پرسپولیس گفت: این گل نتیجه زحمات بازیکنان بود و مهم این بود که بعد از این گل، با جان و دل تلاش کردیم تا دروازه‌مان را بسته نگه داریم. گل زدن به پرسپولیس حس فوق‌العاده‌ای داشت و خوشحالم که این گل با گرفتن سه امتیاز همراه شد. این گل را به مادرم تقدیم می‌کنم که خیلی خوشحال بود. او یک استقلالی متعصب است و از گل زدن من در این بازی خیلی خوشحال بود.</p>
      <p>منبع: تسنیم</p>
    </article>
  </body>
</html>