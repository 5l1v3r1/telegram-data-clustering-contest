<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/vesti/biznis/3363015/25000-srba-godisnje-ode-u-nemacku-plata-od-1400-do-4000-evra-najskuplja-im-kirija-ali-se-dodatni-rad-placa-papreno"/>
    <meta property="og:site_name" content="kurir.rs"/>
    <meta property="article:published_time" content="2019-11-23T13:46:00+00:00"/>
    <meta property="og:title" content="25.000 SRBA GODIŠNJE ODE U NEMAČKU! PLATA OD 1.400 DO 4.000 EVRA: Najskuplja im kirija, ali se dodatni rad plaća papreno"/>
    <meta property="og:description" content="Oko 450.000 Srba živi u Nemačkoj, 100.000 više nego što ih je u Austriji i 200.000 više nego u Švajcarskoj. Godišnje ih u proseku u Nemačku ode oko 25.000 . Da li će ovaj broj biti veći ili manji od 1. marta naredne godine kada na snagu stupa novi zakon za ..."/>
  </head>
  <body>
    <article>
      <h6 class="kicker">već otišlo 450.000 ljudi</h6>
      <h1>25.000 SRBA GODIŠNJE ODE U NEMAČKU! PLATA OD 1.400 DO 4.000 EVRA: Najskuplja im kirija, ali se dodatni rad plaća papreno</h1>
      <address>
        <time datetime="2019-11-23T13:46:00+00:00">23 Nov 2019, 13:46</time>
      </address>
      <p>Oko 450.000 Srba živi u Nemačkoj, 100.000 više nego što ih je u Austriji i 200.000 više nego u Švajcarskoj. Godišnje ih u proseku u Nemačku ode oko 25.000 . Da li će ovaj broj biti veći ili manji od 1. marta naredne godine kada na snagu stupa novi zakon za odlazak građana Zapadnog Balkana u Nemačku, još je rano proceniti, ali ono što je izvesno jeste da će propisi doneti i olakšice i ograničenja.</p>
      <p>Prema podacima Ministarstva unutrašnjih poslova Nemačke, u 2015. godini u Nemačku je otišlo 24.616 Srba, a godinu dana kasnije 33.000. Ovaj broj znatno je veći ukoliko se zna da veliki broj građana u Srbiji ima hrvatski pasoš i da u Nemačku odlaze iz Hrvatske, odakle se godišnje u Nemačku iseli oko 50.000 ljudi. Procene su da je put Nemačke od 2000. godine iz Srbije otišlo više od 200.000 građana.</p>
      <related>
        <h4>NE PROPUSTITE</h4>
        <a href="https://www.kurir.rs/vesti/beograd/3360811/potrebni-frizeri-pocetna-plata-80000-beograd-oblepljen-ovim-oglasima-svi-mislili-da-je-prevara-ovo-je-prava-istina"/>
      </related>
      <p>Građani Srbije u Nemačkoj uglavnom žive u industrijski moćnim pokrajinama - Severnoj Rajni-Vestfaliji, Bavarskoj, Baden-Virtembergu, Hesenu, Berlinu, Hamburgu... Najčešće rade u građevinarstvu, ugostiteljstvu i u proizvodnji, ali i u zdravstvu, metalnoj industriji, poljoprivredi, kao i na uslugama čišćenja... Do posla dolaze preko poznanika, a najčešće preko rođaka koji su se u Nemačkoj "obreli" mnogo ranije. Oni im u početku, dok se ne snađu i ne dobiju dve, tri plate, vrlo često daju i smeštaj.</p>
      <p>Najveće plate do 4.000 evra zarađuju profesionalni vozači. Održavanje kuća plaća se 30 evra po satu, radnici na obezbeđenju mogu da zarde 1.800 evra mesečno, radnici u klanici do 2.000 evra najviše, ziradi 8-9 evra po satu, medicinske sestre 2.300 evra mesečno, a negovateljice za stare 1.800 evra.</p>
      <related>
        <h4>NE PROPUSTITE</h4>
        <a href="https://www.kurir.rs/vesti/drustvo/3359301/zavarivacu-ozeni-me-ovi-majstori-se-vracaju-u-srbiju-plate-su-vece-nego-u-nemackoj-i-iznose-i-do-7-000-evra"/>
      </related>
      <p>Za većinu poslova koje rade ne treba im znanje jezika, mada je poželjno, dok je u zdravstvu obavezno. Veliki broj njih, zbog dece rade skraćeno radno vreme do 13 ili do 15 sati, ali i sa tim radnim vremenom mogu da zarade 1.400 evra, koliko iznosi minimalac u Nemačkoj.</p>
      <p>"Ono što je važno zna se kad radiš, kad odmaraš, a i da će ti svaki prekovremeni sat biti plaćen. Kući sa posla ideš i umoran, ali bez stresa i pitanja šta će biti sutra. Zna se da ćeš dobiti platu na vreme i da ćeš imati dovoljno novca da pokriješ sve troškove bez ustezanja i kalkulisanja čega treba da se odrekneš", kaže nam Mario koji se iz Beograda sa porodicom uputio put Nirmberga pre četiri godine, a danas radi na poslovima obezbeđenja u jednoj nemačkoj privatnoj firmi.</p>
      <p>(Kurir.rs/Blic)</p>
      <related>
        <h4>NE PROPUSTITE</h4>
        <a href="https://www.kurir.rs/vesti/politika/3354861/vucicu-se-svidela-sala-s-cevapima-i-punjenim-paprikama-ovako-je-kad-legne-plata-a-ovako-pred-kraj-meseca-ovaj-post-je-lajkovao-i-sam-predsednik"/>
        <a href="https://www.kurir.rs/vesti/drustvo/3354015/kolika-bi-plata-vas-usrecila-gradjani-srbije-bili-bi-zadovoljni-prosekom-od-600-evra-a-hrvati-od-1300-koja-je-vasa-cifra-anketa"/>
        <a href="https://www.kurir.rs/vesti/biznis/3351035/mali-o-budzetu-imacemo-dovoljno-novca-za-povecanje-i-plata-u-javnom-sektoru-i-penzija"/>
        <a href="https://www.kurir.rs/vesti/biznis/3356103/srbi-se-zbog-ovog-posla-vracaju-iz-inostranstva-mesecna-zarada-je-i-do-7000-evra-dobija-se-besplatan-smestaj-i-hrana-a-kod-nas-nema-dovoljno-radnika"/>
      </related>
    </article>
  </body>
</html>