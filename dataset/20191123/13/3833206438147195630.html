<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/regionalni/Kultoviyat-byal-elen-preturpya-tezhuk-incident-no-e-zhiv-i-zdrav-916117"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-23T13:04:00+00:00"/>
    <meta property="og:title" content="Култовият бял елен претърпя тежък инцидент, но е жив и здрав!"/>
    <meta property="og:description" content="Белият елен е жив и здрав. Той е бил блъснат от лек автомобил преди няколко вечери, но единственото ..."/>
  </head>
  <body>
    <article>
      <h1>Култовият бял елен претърпя тежък инцидент, но е жив и здрав!</h1>
      <address>
        <time datetime="2019-11-23T13:04:00+00:00">23 Nov 2019, 13:04</time>
      </address>
      <p>Белият елен е жив и здрав. Той е бил блъснат от лек автомобил преди няколко вечери, но единственото поражение е това, че няма малка част от единия му рог. Животното е на 2 години. Не е диво, а е отглеждано, откакто се е родило, в заграждения на близка винарна. Еленът-лопатар е избягал преди десетина дни от загражданията заедно със свои събратя и за това е бил забелязан многократно в лозята край карловското село Московец.</p>
      <p>Свикнал е с хора, това е и причината да не бяга от човешко присъствие. Вече всички избягали животни, с изключение на две женски, са прибрани. Запознати от региона обясниха пред репортер на "Блиц", че еленът е бял, защото е плод на кръвосмешение. Това често се получава сред лопатарите.</p>
      <p>Въпреки това хората от Карловско, а и от цялата страна, много се зарадваха на красивото животно. Както съобщихме, то носи поличба за нова любов. Дни наред местните се притесняваха някой ловец да не отстреля елена или шофьор да не го блъсне. Сега животното вече е у дома си, нахранено и в безопасност.</p>
    </article>
  </body>
</html>