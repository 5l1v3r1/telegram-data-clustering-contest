<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.b1.ro/stiri/politica/raluca-turcan-pnl-reactie-cadouri-viorica-dancila-vila-predeal-306914.html"/>
    <meta property="og:site_name" content="B1 TV"/>
    <meta property="article:published_time" content="2019-11-23T13:11:38+00:00"/>
    <meta property="og:title" content="Raluca Turcan, despre ”cadourile” făcute de Dăncilă lui Iohannis: „Să le pună în vitrina sufrageriei de la Predeal și să le contemple ca persoană fizică”"/>
    <meta property="og:description" content="Raluca Turcan, prim-vicepreședinte PNL, a invitat-o pe Viorica Dăncilă să păstreze pentru sine cele trei cadouri făcute președintelui Klaus Iohannis în declarația de presă susținută vineri seară, la Palatul..."/>
  </head>
  <body>
    <article>
      <h1>Raluca Turcan, despre ”cadourile” făcute de Dăncilă lui Iohannis: „Să le pună în vitrina sufrageriei de la Predeal și să le contemple ca persoană fizică”</h1>
      <address><time datetime="2019-11-23T13:11:38+00:00">23 Nov 2019, 13:11</time> by <a rel="author">Redacția B1.ro</a></address>
      <p>Raluca Turcan, prim-vicepreședinte PNL, a invitat-o pe Viorica Dăncilă să păstreze pentru sine cele trei cadouri făcute președintelui Klaus Iohannis în declarația de presă susținută vineri seară, la Palatul Parlamentului. </p>
      <p>Atunci, Dăncilă a lăsat pe pupitrul gol pregătit pentru contracandidatul ei tricolorul, Constituția României și Biblia. </p>
      <p>
        <i>„Viorica Dancilă poate să își țină pentru ea cele trei daruri, ca simbol a ceea ce NU a făcut într-o carieră politică dezastruoasă.</i>
      </p>
      <p><i>Tot ce a spus în această seară (vineri seara - n.r.) este ultimul pumn de praf pe care îl aruncă în ochii oamenilor! Diaspora deja a ieșit la vot, duminică trebuie să o facă și românii din țară. Viorica Dancilă își poate pune cele trei daruri în vitrina sufrageriei de la Predeal și să le contemple ca simplă persoană fizică. Să se gândească în sfârșit la cât rău a făcut românilor atunci când a călcat în picioare esența acestei națiuni: Tricolor, Constituție, Morala”</i>, a scris Raluca Turcan, pe <a href="https://www.facebook.com/RalucaTurcan/posts/2706295376101465?__xts__%5B0%5D=68.ARCkPDQXY4MeXzOsNvzXpQnF4sdkJbLnN9002kNymb58_VnwNCy6kMeQG0UEc_3rI4NPRli5r9FMA5O-2KK8SLVzZpeWk3Nq50goxkpiLjbQUDXdA1tPgKGrMFW3pIezNaO3Mxf3C0OJS3EZ5UaOpDK3ULPCQkirPUoanNM3CgIBR8GMXvTKYbdFDQGpi2uoadyRkHL5FU393xdeFAIZKuVFraJdlZ4Mw7Ipwi7G3OsOF-T_Q-ztHdqNOM15kDXi5NBJdd0zdH_1FXlZxEyh1Box3pfZqbMe0ilCkJmz4EdOi4yyh5NeeiueUss2GzyDDGzQN9XRux8-qtz590CnLA&amp;__tn__=-R">Facebook.</a><br/> </p>
    </article>
  </body>
</html>