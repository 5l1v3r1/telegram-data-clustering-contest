<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mind.ua/news/20204820-boeing-predstavila-novu-versiyu-737-max-ne-zvazhayuchi-na-aviatroshchi-ta-zaboronu-na-poloti"/>
    <meta property="og:site_name" content="Mind UA"/>
    <meta property="article:published_time" content="2019-11-23T13:20:00+00:00"/>
    <meta property="og:title" content="Boeing представила нову версію 737 Max, не зважаючи на авіатрощі та заборону на польоти"/>
    <meta property="og:description" content="Перший політ найбільшої версії «скандального» літака відбудеться не раніше наступного року"/>
  </head>
  <body>
    <article>
      <h1>Boeing представила нову версію 737 Max, не зважаючи на авіатрощі та заборону на польоти</h1>
      <h2>Перший політ найбільшої версії «скандального» літака відбудеться не раніше наступного року</h2>
      <address>
        <time datetime="2019-11-23T13:20:00+00:00">23 Nov 2019, 13:20</time>
      </address>
      <p>Boeing презентувала найбільшу версію літака моделі 737 Max, не зважаючи на те, що ці літаки не літають з весни, після того як стали причиною двох авіатрощі. Про це повідомляє <a href="https://www.cnbc.com/2019/11/22/boeing-unveils-largest-version-of-its-embattled-737-max-plane.html">CNBC</a>.</p>
      <p>Авіа виробник продемонстрував свій новий літак працівникам на заводі в Рентоні,штат Вашингтон, але його перший політ відбудеться не раніше наступного року.</p>
      <p>Презентація відбулася на тлі однієї з найсильніших криз за понад 100-річну історію Boeing. Регулятори наказали авіакомпаніям припинити польоти літаків 737 Max 8 після двох смертельних авіакатастроф. Літак Boeing-737 Max 8 авіакомпанії Ethiopian Airlines, що виконував рейс з Аддіс-Абеби до Найробі, <a href="https://mind.ua/news/20194660-aviakatastrofa-v-efiopiyi-zaginuli-vsi-pasazhiri-litaka-ta-chleni-ekipazhu">зазнав</a> аварії 10 березня в 60 км на схід від столиці Ефіопії. Авіакатастрофа забрала життя 157 осіб. Ця катастрофа стала <a href="https://mind.ua/news/20190046-aviakatastrofa-v-indoneziyi-znajdeno-6-til-trivayut-cilodobovi-poshuki">другою</a> катастрофою літака цього типу за півроку: наприкінці жовтня 2018 року Boeing-737 Max 8 індонезійської компанії Lion Air впав у море Яванця незабаром після вильоту з аеропорту Джакарти. Загинули всі 189 осіб, що перебували на борту.</p>
      <p>Boeing завила 11 листопада, що очікує від регуляторів дозволу на відновлення поставок літаків Max у грудні, але чиновники неодноразово відповідали, що не мають чітко визначених термінів.</p>
      <p>Хоча компанія і очікує дозволу від регуляторів, Boeing вже почала отримувати перші замовлення на свої «скандальні» літаки. На авіасалоні в Дубаї казахстанська Air Astana домовилася з авіаконцерном Boeing про <a href="https://mind.ua/news/20204639-kazahstanska-air-astana-hoche-kupiti-30-litakiv-skandalnih-boeing-737-max">покупку 30 літаків 737 Max</a>. А в понеділок турецька SunExpress уклала договір про придбання 10 бортів – на додаток до 32, які замовляла раніше і до цих пір не отримала.</p>
      <p>Як повідомлялось,на тлі останніх подій літак Boeing 737, який був найбільш продаваним літаком усіх часів,<a href="https://mind.ua/news/20204623-boeing-737-perestav-buti-liderom-u-rejtingu-najbilsh-populyarnih-litakiv-svitu"> втратив свої позицію лідера </a>у рейтингу,поступившись Airbus A320.</p>
      <related>
        <h4>Також читайте</h4>
        <a href="https://mind.ua/news/20204822-navesni-skyup-vidkrie-17-novih-napryamkiv"/>
        <a href="https://mind.ua/news/20204782-aeroport-odesa-prizupiniv-povitryanij-ruh-do-vechora"/>
        <a href="https://mind.ua/news/20204724-easyjet-zayavila-pro-namiri-stati-pershoyu-v-sviti-vuglecevo-nejtralnoyu-aviakompanieyu"/>
      </related>
    </article>
  </body>
</html>