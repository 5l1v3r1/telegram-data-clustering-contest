<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/kronika/doma/clanek/velenjcanu-27-prepovedali-da-se-pribliza-partnerici-38-in-otroku-252446"/>
    <meta property="og:site_name" content="Slovenske novice"/>
    <meta property="article:published_time" content="2019-11-23T13:08:00+00:00"/>
    <meta property="og:title" content="Velenjčanu prepovedali, da se približa partnerici in otroku"/>
    <meta property="og:description" content="Na območju PP Velenje so v sredo izrekli dva ukrepa prepovedi približevanja, večkrat pa so obravnavali Hrvata, ki je kršil javni red in mir. V prvem primeru so ukrep izrekli 27-letniku. Policisti..."/>
  </head>
  <body>
    <article>
      <h1>Velenjčanu prepovedali, da se približa partnerici in otroku</h1>
      <h2>To pa ni bil edini ukrep prepovedi približevanja.</h2>
      <address><time datetime="2019-11-23T13:08:00+00:00">23 Nov 2019, 13:08</time> by <a rel="author">T. V.</a></address>
      <p>Na območju PP Velenje so v sredo izrekli dva ukrepa prepovedi približevanja, večkrat pa so obravnavali Hrvata, ki je kršil javni red in mir. V prvem primeru so ukrep izrekli 27-letniku. Policisti so ga pridržali, zoper njega uvedli prekrškovni postopek in izrekli ukrep prepovedi približevanja 38-letni partnerici in otroku.<br/><br/>V drugem primeru so ukrep prepovedi približevanja izrekli 37-letnemu moškemu, ki je bil nasilen do nekdanje 34-letne partnerice, poleg tega so ga še oglobili.<br/><br/>Na območju PP Rogaška Slatina pa so obravnavali kršitev ukrepa prepovedi približevanja. Kršitelja so pridržali, zaradi kršitve so mu izdali plačilni nalog.</p>
      <h3>Hrvat večkrat kršil zakon</h3>
      <p>Danes zjutraj pa so v Žalcu obravnavali 59-letnega hrvaškega državljana, ki je razgrajal na avtobusu. Obravnavali so ga sicer že v torek na območju Celja zaradi kršitve javnega reda in miru ter suma kršitve nedotakljivosti stanovanja. Pridržali so ga in privedli k sodnici za prekrške.</p>
    </article>
  </body>
</html>