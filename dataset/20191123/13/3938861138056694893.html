<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/life/_spravi-majdanu-rozdilyat-mizh-chotirma-vidomstvami-truba/939540"/>
    <meta property="og:site_name" content="Gazeta.ua"/>
    <meta property="article:published_time" content="2019-11-23T13:35:00+00:00"/>
    <meta property="og:title" content="Справи Майдану розділять між чотирма відомствами - Труба"/>
    <meta property="og:description" content="Справи Майдану розділять між Державним бюро розслідувань, Національним антикорупційним бюро, Нацполіцією та Службою безпеки України. Про це заявив глава ДБР Роман Труба в ефірі програми &quot;Свобода слова Савіка Шустера&quot;. &quot;Щодо справ Майдану. Їх 114. Майже половину цих кримінальних ..."/>
  </head>
  <body>
    <article>
      <h1>Справи Майдану розділять між чотирма відомствами - Труба</h1>
      <address><time datetime="2019-11-23T13:35:00+00:00">23 Nov 2019, 13:35</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/939/939540_w_300.jpg?v=0"/>
        <figcaption>Глава ДБР Роман Труба розповів, що справи Майдану розділять. Фото: promin.cv</figcaption>
      </figure>
      <p>Справи Майдану розділять між Державним бюро розслідувань, Національним антикорупційним бюро, Нацполіцією та Службою безпеки України.</p>
      <p>Про це заявив глава ДБР <b>Роман Труба</b> в ефірі програми "Свобода слова Савіка Шустера".</p>
      <p>"Щодо справ Майдану. Їх 114. Майже половину цих кримінальних проваджень, це приблизно 50−60, буде розглядати Державне бюро розслідувань. Іншу частину кримінальних проваджень, його левову частку з другої частини отримає НАБУ, частину Національна поліція і невелику частину отримає СБУ", — зазначив він.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/life/_spravi-majdanu-advokatka-ogolosila-goloduvannya/939343"/>
      </related>
      <p>За словами Труби, він підтримує те, що слідчі з Генпрокуратури, які вели справи Майдану, повинні перейти до ДБР та завершити розслідування.</p>
      <blockquote>20 листопада внаслідок реформи Генеральна прокуратура втратила слідчі функції. Злочини проти учасників Революції гідності 2013-2014 років вирішили передати Державному бюро розслідувань.<br/>До цього Верховна Рада не підтримала поправку, яка б дозволила перейти слідчим справ Майдану з прокуратури в ДБР за спрощеною процедурою. Це паралізує слідчий процес. З 20 листопада слідство у справах Майдану зупинять на невизначений час.</blockquote>
    </article>
  </body>
</html>