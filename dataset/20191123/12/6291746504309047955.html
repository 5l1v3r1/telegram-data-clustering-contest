<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilpost.it/2019/11/23/atalanta-juventus-tv-streaming/"/>
    <meta property="og:site_name" content="Il Post"/>
    <meta property="article:published_time" content="2019-11-23T12:25:50+00:00"/>
    <meta property="og:title" content="Atalanta-Juventus in diretta TV e in streaming"/>
    <meta property="og:description" content="La prima partita della tredicesima giornata di Serie A si gioca oggi pomeriggio a Bergamo: i link e le informazioni per seguirla in diretta dalle 15"/>
  </head>
  <body>
    <article>
      <h1>Atalanta-Juventus in diretta TV e in streaming</h1>
      <h2>La prima partita della tredicesima giornata di Serie A si gioca oggi pomeriggio a Bergamo: i link e le informazioni per seguirla in diretta dalle 15</h2>
      <address>
        <time datetime="2019-11-23T12:25:50+00:00">23 Nov 2019, 12:25</time>
      </address>
      <p>Atalanta-Juventus si gioca oggi pomeriggio alle 15 al Gewiss Stadium di Bergamo e verrà trasmessa in esclusiva da Sky. È il primo anticipo della <a href="https://www.ilpost.it/2019/11/23/partite-serie-a-giornata-13/">tredicesima giornata di Serie A</a> e la Juventus incontrerà una delle avversarie italiane più ostiche degli ultimi anni. A Bergamo, la Juventus campione d’Italia in carica pareggia da tre anni di fila e contro l’Atalanta nella passata stagione fu anche battuta 3-0 nei quarti di finale di Coppa Italia. L’Atalanta sta continuando ad affermarsi come una delle migliori squadre della Serie A, ma non vince da quasi un mese. È quinta in classifica con dieci punti in meno della Juventus, che invece continua a vincere e a rimanere imbattuta in questa stagione.</p>
      <figure>
        <iframe src="https://www.youtube.com/embed/oH9LvH_DV9g" width="675" height="380" data-service="Youtube" scrolling="no"/>
      </figure>
      <h3>Dove vedere Atalanta-Juventus</h3>
      <p>Atalanta-Juventus verrà trasmessa in esclusiva da Sky su Sky Sport Serie A (canale 202) con il commento di Fabio Caressa e Beppe Bergomi. Gli abbonati potranno seguirla in streaming tramite le piattaforme Sky Go e Now TV. Su Now TV chi non possiede un abbonamento a Sky potrà comunque acquistare la partita pagando 7,99 euro per il pass giornaliero. <a href="https://www.ilpost.it/2019/07/31/calcio-tv-streaming/">Qui</a> trovate una guida completa per seguire in diretta Serie A, Serie B, Champions League e campionati esteri nel corso della stagione 2019/20.</p>
      <h3>Le probabili formazioni di Atalanta-Juventus</h3>
      <p><b>Atalanta (3-4-1-2)</b> Gollini; Toloi, Kjaer, Palomino; Hateboer, De Roon, Freuler, Gosens; Pasalic; Gomez, Muriel<br/><b>Juventus (4-3-1-2)</b> Szczesny; Danilo, Bonucci, De Ligt, De Sciglio; Khedira, Pjanic, Matuidi; Bernardeschi; Dybala, Higuain</p>
      <related>
        <h4>Articoli Correlati</h4>
        <a href="https://www.ilpost.it/2019/11/22/flamengo-river-plate-finale-copa-libertadores/"/>
        <a href="https://www.ilpost.it/2019/11/20/jose-mourinho-tottenham/"/>
        <a href="https://www.ilpost.it/2019/11/23/franco-smith-italia-sei-nazioni/"/>
      </related>
    </article>
  </body>
</html>