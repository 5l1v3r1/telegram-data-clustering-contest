<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.madata.gr/epikairotita/economy/714878-koinoniko-merisma-pote-tha-dothei-fetos-deite-posa-chrhmata-tha-parete.html"/>
    <meta property="og:site_name" content="madata.gr"/>
    <meta property="article:published_time" content="2019-11-23T12:02:00+00:00"/>
    <meta property="og:title" content="Κοινωνικό Μέρισμα: Πότε θα δοθεί φέτος; Δείτε πόσα χρήματα θα πάρετε"/>
    <meta property="og:description" content="Αντίστροφη μέτρηση για την καταβολή του επιδόματος - «ανάσα» - Πότε σχεδιάζει η κυβέρνηση να το καταβάλει στους δικαιούχους - Ανησυχία μη τυχόν και δεν"/>
  </head>
  <body>
    <article>
      <h1>Κοινωνικό Μέρισμα: Πότε θα δοθεί φέτος; Δείτε πόσα χρήματα θα πάρετε</h1>
      <address>
        <time datetime="2019-11-23T12:02:00+00:00">23 Nov 2019, 12:02</time>
      </address>
      <p>Αντίστροφη μέτρηση για την καταβολή του επιδόματος - «ανάσα» - Πότε σχεδιάζει η κυβέρνηση να το καταβάλει στους δικαιούχους - Ανησυχία μη τυχόν και δεν βγει ο... λογαριασμός</p>
      <p>Στη Βουλή κατατέθηκε από το υπουργείο Οικονομικών ο αναπτυξιακός προϋπολογισμός του 2020 - Έχει την πλήρη έγκριση της Κομισιόν, διασφαλίζοντας τον στόχο για πρωτογενές πλεόνασμα.</p>
      <p>Ενσωματώνει παρεμβάσεις ελάφρυνσης 1,81 δισ. ευρώ για το 2020 οι οποίες κατά 80% στοχεύουν σε μείωση των φόρων, αλλά και ένα «μαξιλάρι» νέων παροχών φέτος.</p>
      <p>Για το 2019 ο προϋπολογισμός προβλέπει δημοσιονομικό χώρο ύψους 436 εκατ. ευρώ -βάσει του οποίου η κυβέρνηση θα διανείμει κοινωνικό μέρισμα τον Δεκέμβριο- και 164 εκατ. ευρώ για το 2020.</p>
      <p>Αν το μέρισμα διατεθεί στους δικαιούχους του Κοινωνικού Εισοδήματος Αλληλεγγύης, τότε θα πρέπει να περιμένουν έως 1.500 ευρώ και θα το λάβουν περίπου 1 εκατομμύριο νοικοκυριά.</p>
      <p>
        <b>Ο βασικός σχεδιασμός θέλει το μέρισμα να δοθεί ως έκτακτη ενίσχυση σε ευπαθείς ομάδες:</b>
      </p>
      <p>Στους χαμηλοσυνταξιούχους και πιθανώς σε αυτούς που παίρνουν μέχρι 600 ευρώ</p>
      <p>Σε ανέργους και χαμηλόμισθους</p>
      <p>Σε δικαιούχους του κοινωνικού επιδόματος αλληλεγγύης.</p>
      <p>Ωστόσο, οι οριστικές αποφάσεις αναμένεται να ληφθούν την επόμενη εβδομάδα, από τον Πρωθυπουργό, Κυριάκο Μητσοτάκη.</p>
      <p>Στον προϋπολογισμό προβλέπεται, μεταξύ άλλων, περαιτέρω πτώση της ανεργίας -στο 15,6% το επόμενο έτος από 17,4% φέτος. Ο ρυθμός ανάπτυξης φέτος αναμένεται να διαμορφωθεί το 2019 στο 2% και το πρωτογενές πλεόνασμα στο 3,7%.</p>
      <p>
        <b>Αγωνία για το... ταμείο</b>
      </p>
      <p>Ο υφυπουργός Οικονομικών Θεόδωρος Σκυλακάκης, μιλώντας σε πρωινή εκπομπή του ΑΝΤ1 τόνισε πως πρόθεση της κυβέρνησης είναι να δοθεί κοινωνικό μέρισμα σε αδύναμους πολίτες.</p>
      <p>«Οι μισθωτοί θα δουν μείωση των φόρων από 1η Ιουλίου», δήλωσε ο υφυπουργός Δημοσιονομικής Πολιτικής, μιλώντας για τον προϋπολογισμό του 2020, που κατατέθηκε χθες στη Βουλή, προσθέτοντας ότι, «θα έρθει και νέα μείωση του ΕΝΦΙΑ και το 2020».</p>
      <p>«Αυτός ο προϋπολογισμός θέλει, κατά κύριο λόγο να επανεκκινήσει την οικονομία. Το κλειδί είναι να πάμε σε υψηλότερη ανάπτυξη. Κάνουμε θυσία για να επιταχυνθεί η ανάπτυξη», σημείωσε ο Θοδωρής Σκυλακάκης.</p>
      <p>Ερωτηθείς σχετικά με το ποσό από το πρωτογενές πλεόνασμα και τη χορήγηση του Κοινωνικού Μερίσματος, είπε ότι πρόκειται για 436 εκατ. ευρώ, από τα οποία θα πρέπει να εξασφαλιστεί «μαξιλάρι» 200 εκατομμυρίων, καθώς και να ικανοποιηθούν τα ποσά για τις ΥΚΩ της ΔΕΗ.</p>
      <p>Από τα 463 εκατ. ευρώ υπερπλεόνασμα ο κ. Σκυλακάκης τόνισε πως η κυβέρνηση θα κρατήσει ένα «μαξιλάρι» 200 εκατ. ευρώ ενώ άλλα 200 εκατ. ευρώ είναι θα καλύψουν το κόστος για την εξόφληση των ΥΚΩ, ενώ ήδη έχουν γίνει «ενέσεις» σε νοσοκομεία, συγκοινωνίες κι έχουν πληρωθεί τα κόστη εφαρμογής δικαστικών αποφάσεων. Αυτό «περιορίζει» το κοινωνικό μέρισμα, το οποίο όπως προκύπτει από δηλώσεις στελεχών του υπουργείου Οικονομικών δεν θα έχει τα χαρακτηριστικά επιδοματικής πολιτικής των προηγούμενων ετών.</p>
      <p>Παράλληλα, είπε πως οι ανακοινώσεις για το κοινωνικό μέρισμα θα γίνουν από τον ίδιο τον πρωθυπουργό τις επόμενες μέρες, όταν γίνει πιο ξεκάθαρη η εικόνα με τα διαθέσιμα χρήματα στα κρατικά Ταμεία. «Το ποσό που θα διατεθεί για το μέρισμα θα ανακοινωθεί από τον Πρωθυπουργός, όχι όμως προτού μετρηθούν, μεταξύ άλλων και τα έσοδα του Νοεμβρίου» ανέφερε χαρακτηριστικά.</p>
      <p>Τέλος, σύμφωνα με τον κ. Σκυλακάκης το κοινωνικό μέρισμα δεν θα είναι ένα μόνιμο μέτρο. «Δεν μπορούμε να πούμε ότι θα είναι μόνιμο μέτρο», απάντησε για το ίδιο θέμα, διαβεβαιώνοντας ότι, «αν υπάρχουν χρήματα θα δοθούν».</p>
      <p>
        <a href="https://www.newsbomb.gr/oikonomia/story/1031815/koinoniko-merisma-pote-tha-dothei-fetos-deite-posa-xrimata-tha-parete?utm_source=Notification&amp;utm_medium=Web-Push">newsbomb</a>
      </p>
    </article>
  </body>
</html>