<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bright.nl/nieuws/artikel/4931721/voormalig-tinder-baas-nam-stiekem-gesprekken-personeel-op"/>
    <meta property="og:site_name" content="Bright.nl"/>
    <meta property="article:published_time" content="2019-11-23T12:02:13+00:00"/>
    <meta property="og:title" content="'Voormalig Tinder-baas nam stiekem gesprekken personeel op’"/>
    <meta property="og:description" content="Sean Rad, de voormalig CEO van Tinder, zou in zijn tijd bij de dating-app stiekem gesprekken van personeel hebben opgenomen."/>
  </head>
  <body>
    <article>
      <h6 class="kicker">Rechtszaak</h6>
      <h1>'Voormalig Tinder-baas nam stiekem gesprekken personeel op’</h1>
      <address>
        <time datetime="2019-11-23T12:02:13+00:00">23 Nov 2019, 12:02</time>
      </address>
      <p>
        <b>Sean Rad, de voormalig CEO van Tinder, zou in zijn tijd bij de dating-app stiekem gesprekken van personeel hebben opgenomen.</b>
      </p>
      <p>Dat staat in nieuwe documenten ingediend in een rechtszaak van Rad tegen Tinder-moederbedrijf IAC, aldus de <a href="https://www.latimes.com/business/technology/story/2019-11-22/tinder-sean-rad-accused-secretly-recording-employees">Los Angeles Times</a>.</p>
      <p>De topman zou in zijn tijd bij Tinder meerdere gesprekken met zijn werknemers hebben opgenomen. In Californië, waar het bedrijf gevestigd is, moet iedereen die wordt opgenomen daar expliciet toestemming voor geven.</p>
      <p>"Deze opnames laten zien hoe op schokkende wijze de privacy van personeel werd geschonden, en dat er oneerlijk werd gehandeld", schrijven advocaten van het bedrijf. </p>
      <h3>'Leugens en afleiding'</h3>
      <p>Sean Rad’s advocaat Orin Snyder noemt de beschuldigingen een basisloze manier om zijn cliënt zwart te maken. "IAC en Match laten zien wat er gebeurt als je ze aanklaagt: ze neuzen door je persoonlijke mails, verzinnen leugens en dienen gekke rechtszaken in om je af te leiden van de feiten."</p>
      <p>Zowel IAC als dochterbedrijf Match Group worden er van beschuldigd Tinder een lagere waardering te hebben gegeven. Hierdoor hoefden ze miljarden dollars in aandelenopties niet uit te betalen.</p>
      <related>
        <a href="https://www.bright.nl/nieuws/artikel/4864836/match-tinder-datingapps"/>
      </related>
    </article>
  </body>
</html>