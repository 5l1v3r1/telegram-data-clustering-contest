<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hvg.hu/itthon/20191123_Kiraboltak_egy_not_majd_villamossal_menekultek_egyikuket_keresi_a_rendorseg"/>
    <meta property="og:site_name" content="HVG.hu"/>
    <meta property="article:published_time" content="2019-11-23T12:18:00+00:00"/>
    <meta property="og:title" content="Kiraboltak egy nőt, majd villamossal menekültek, egyiküket keresi a rendőrség"/>
    <meta property="og:description" content="A Bem rakparton lefogott egy nőt két fiatal, majd elvették a táskáját. Egyikük még nincs meg."/>
  </head>
  <body>
    <article>
      <h1>Kiraboltak egy nőt, majd villamossal menekültek, egyiküket keresi a rendőrség</h1>
      <address><time datetime="2019-11-23T12:18:00+00:00">23 Nov 2019, 12:18</time> by <a rel="author">hvg.hu</a></address>
      <p>
        <b>A Bem rakparton lefogott egy nőt két fiatal, majd elvették a táskáját. Egyikük még nincs meg.</b>
      </p>
      <p>Egy 20 és egy 16 éves fiú október 16-án kirabolt egy nőt Budapesten a II. kerületi Bem rakparton, írja a rendőrség oldala. A rablók először a nő háta mögé léptek, majd egyikük lefogta, társa pedig kirántotta kezéből a táskáját. Az elkövetők ezután a Margit hídnál villamosra szálltak és elmenekültek.</p>
      <p>Az egyikük sikerrel tette mindezt, a mai napig nincs meg: a 16 éves Salamon Levente ellen elfogatóparancs van érvényben. Társát, T. Tamást november 22-én elfogták a váci pályaudvaron.</p>
      <figure>
        <img src="https://img3.hvg.hu/image.aspx?id=c4d0b469-1819-43b7-afdc-b5cb28633fc6&amp;view=b2dea50f-cee1-4f6e-b810-034566fbfb2e"/>
        <figcaption>
          <cite>© police.hu</cite>
        </figcaption>
      </figure>
      <p>A Budapesti Rendőr-főkapitányság II. kerületi Rendőrkapitányság kéri, hogy aki a képen látható Salamon Levente tartózkodási helyével kapcsolatban információval rendelkezik névtelensége megőrzése mellett tegyen bejelentést az ingyenesen hívható 06-80-555-111 Telefontanú zöldszámán, a 107 vagy a 112 központi segélyhívó telefonszámok valamelyikén.</p>
      <related>
        <a href="https://hvg.hu/vilag/20191111_orosz_tortenesz_oleg_szokolov_emberoles_darabolas_szentpetervar"/>
        <a href="https://hvg.hu/itthon/20191119_pecs_rablas_rendorseg"/>
      </related>
    </article>
  </body>
</html>