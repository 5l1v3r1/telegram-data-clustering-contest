<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dorzeczy.pl/kraj/121366/posel-zjednoczonej-prawicy-marszalek-witek-popelnila-blad.html"/>
    <meta property="og:site_name" content="Do Rzeczy"/>
    <meta property="article:published_time" content="2019-11-23T12:07:00+00:00"/>
    <meta property="og:title" content="Poseł Zjednoczonej Prawicy: Marszałek Witek popełniła błąd"/>
    <meta property="og:description" content="Oczywiście, można powiedzieć, że to był błąd – powiedział w weekendowym &quot;Super Expressie&quot; poseł Porozumienia Kamil Bortniczuk. Dodał jednak, że &quot;trzeba sobie uświadomić, że to była decyzja podejmowana w ułamkach sekund, bez możliwości konsultacji&quot;."/>
  </head>
  <body>
    <article>
      <h1>Poseł Zjednoczonej Prawicy: Marszałek Witek popełniła błąd</h1>
      <address>
        <time datetime="2019-11-23T12:07:00+00:00">23 Nov 2019, 12:07</time>
      </address>
      <h4>Oczywiście, można powiedzieć, że to był błąd – powiedział w weekendowym "Super Expressie" poseł Porozumienia Kamil Bortniczuk. Dodał jednak, że "trzeba sobie uświadomić, że to była decyzja podejmowana w ułamkach sekund, bez możliwości konsultacji".</h4>
      <p>Bortniczuk został zapytany, czy marszałek Sejmu Elżbieta Witek powinna podać się do dymisji po anulowaniu głosowana ws. wyboru członków KRS. W odpowiedzi polityk ocenił, że to nie jest wystarczający powód. – Szczególnie, że nie do końca wiemy, co się stało – wskazał poseł.</p>
      <p>– Posłowie opozycji mówią o nas 'oszuści' i próbują z tego robić wielką aferę, ale prawdą jest, że większość ma klub PiS. Więc wypaczeniem reguł demokracji byłoby, gdyby w wyniku technologicznej lub ludzkiej pomyłki wynik tego głosowania był przekłamany – wyjaśnił Bortniczuk i dodał, że posłowie PO także zgłaszali problemy z głosowaniem. – Jedyna przestrzeń, w której mnie to gryzie, to ta wizerunkowa. Bo rzeczywiście dziś nasi przeciwnicy mogą przedstawiać to głosowanie jako związane z jakąś nieprawidłowością i niedemokratyczne. A prawda jest zupełnie inna. Gdybym był marszałkiem Sejmu, zarządziłbym reasumpcję głosowania ze względu na dbałość o wizerunek – wskazał poseł.</p>
      <p>Pytany o to, czy Elżbieta Witek popełniła błąd, odparł: – Oczywiście, można powiedzieć, że to był błąd. Ale trzeba sobie uświadomić, że to była decyzja podejmowana w ułamkach sekund, bez możliwości konsultacji. Wcześniej maszynka do głosowania nie działała posłowi Szczerbie, prezesowi Kaczyńskiemu, więc absolutnie jestem w stanie usprawiedliwić zachowanie pani marszałek Witek.</p>
      <footer>/ Źródło: se.pl <br/>/ bal</footer>
      <related>
        <h4>Czytaj także</h4>
        <a href="https://www.dorzeczy.pl/kraj/121364/grodzki-w-fakcie-schetyna-to-niezwykle-inteligentny-wizjoner.html"/>
        <a href="https://www.dorzeczy.pl/kraj/121353/afera-wokol-glosowania-w-sejmie-cis-reaguje.html"/>
      </related>
    </article>
  </body>
</html>