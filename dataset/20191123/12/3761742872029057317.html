<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.moviezine.se/nyheter/servant-shyamalan-apple-rupert-grint"/>
    <meta property="og:site_name" content="MovieZine"/>
    <meta property="article:published_time" content="2019-11-23T12:45:07+00:00"/>
    <meta property="og:title" content="M. Night Shyamalans &quot;Servant&quot; redan klar för säsong 2 hos Apple TV+"/>
    <meta property="og:description" content="De tre första avsnitten ur den första säsongen får global premiär på Apple TV+ den 29 november."/>
  </head>
  <body>
    <article>
      <h1>M. Night Shyamalans "Servant" redan klar för säsong 2 hos Apple TV+</h1>
      <address><time datetime="2019-11-23T12:45:07+00:00">23 Nov 2019, 12:45</time> by <a rel="author">Jonatan Blomberg</a></address>
      <p>
        <b>De tre första avsnitten ur den första säsongen får global premiär på Apple TV+ den 29 november.</b>
      </p>
      <p>Apple fortsätter att ge sina första originalserier förnyat förtroende. Häromveckan rapporterade vi att <a href="https://www.moviezine.se/nyheter/see-for-all-mankind-och-dickinson-far-nya-sasonger-pa-apple-tv">Apple förlängt "See", "For All Mankind", "The Morning Show" och "Dickinson"</a> med nya säsonger. Nu rapporterar <a href="https://deadline.com/2019/11/m-night-shyamalan-servant-renewed-season-2-apple-ahead-of-premiere-1202793633/">Deadline</a> att även M. Night Shyamalans psykologiska thrillerserie "Servant" kommer att få en ytterligare säsong hos Apple TV+.</p>
      <p>Vi har tidigare rapporterat om att <a href="https://www.moviezine.se/nyheter/shyamalan-snackar-servant-planerar-60-avsnitt-av-apple-serien">Shyamalan är sugen på att få göra hela 60 avsnitt</a> av sin nya serie, så det känns givetvis betryggande att Apple redan har tillräckligt gott förtroende för serien att ge den en ytterligare säsong innan den officiella premiären.</p>
      <p>- Det fina med tv-formatet är att det är karaktärsdrivet. Men så mycket innehåll som man måste leverera på så lite tid - det funkar inte för mig. Det finns väldigt få serier som behåller samma kvalitet från början till slut. Det har alltid skrämt mig. Tony (Basgallop) som skrev serien kom på en fantastisk idé: vi ska göra en halvtimmes-thriller. Vi pratade om det, och nu har jag planer på 60 avsnitt. Allt finns i mitt huvud. Vi kan utveckla historien över sex år, berättar Shyamalan.</p>
      <figure>
        <iframe src="https://www.youtube.com/embed/lnYIcec-Ofk" width="640" height="360" data-service="Youtube" scrolling="no"/>
      </figure>
      <p>I "Servant" spelar Lauren Ambrose och Toby Kebbell paret som handlingen kretsar kring. Nell Tiger Free (”Too Old to Die Young”) anställs som deras barnflicka Leanne, till parets terapi-docka. Rupert Grint från ”Harry Potter”-filmerna dyker även upp på ett hörn. Shyamalan har inte skrivit serien men varit dess exekutiva producent och han har även regisserat några av avsnitten.</p>
      <h3>
        <b>
          <a href="https://www.moviezine.se/nyheter/apple-filmen-the-banker-blir-forsenad">Läs också: Apple-filmen "The Banker" blir försenad</a>
        </b>
      </h3>
      <p>
        <i>Kommer du att ge "Servant" en chans nästa helg? Kommentera gärna nedan!</i>
      </p>
      <related>
        <h4>Relaterade artiklar</h4>
        <a href="https://www.moviezine.se/nyheter/apple-filmen-the-banker-blir-forsenad"/>
        <a href="https://www.moviezine.se/nyheter/gary-oldman-klar-for-huvudroll-i-spionserie-hos-apple-tv-plus"/>
        <a href="https://www.moviezine.se/nyheter/ben-stiller-gor-thriller-serie-at-apple-tv"/>
        <a href="https://www.moviezine.se/nyheter/see-for-all-mankind-och-dickinson-far-nya-sasonger-pa-apple-tv"/>
      </related>
    </article>
  </body>
</html>