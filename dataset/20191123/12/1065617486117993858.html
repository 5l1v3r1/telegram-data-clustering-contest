<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.forzaroma.info/news-as-roma/paura-calafiori-infortunio-al-ginocchio-destro-contro-la-lazio-si-teme-il-crociatoo/"/>
    <meta property="og:site_name" content="Forzaroma.info"/>
    <meta property="article:published_time" content="2019-11-23T12:23:46+00:00"/>
    <meta property="og:title" content="Calafiori, allarme rientrato. Infiammazione al legamento collaterale: due settimane di stop – FOTO"/>
    <meta property="og:description" content="Il giovane terzino era rientrato a inizio stagione dopo essersi rotto quello del ginocchio sinistro"/>
  </head>
  <body>
    <article>
      <h1>Calafiori, allarme rientrato. Infiammazione al legamento collaterale: due settimane di stop – FOTO</h1>
      <h2>Il giovane terzino era rientrato a inizio stagione dopo essersi rotto quello del ginocchio sinistro</h2>
      <address><time datetime="2019-11-23T12:23:46+00:00">23 Nov 2019, 12:23</time> by <a rel="author" href="https://www.forzaroma.info/author/valeriosalviani/" target="_blank">Valerio Salviani</a></address>
      <p>Brutte notizie dalla Primavera. Riccardo <b>Calafiori</b> è uscito dal campo durante il derby tra Lazio e Roma per un infortunio al <b>ginocchio destro</b>. Dopo una scivolata in mezzo al campo, il terzino si è subito fermato e con le mani sul volto ha chiesto l’intervento dello <b>staff medico, </b>che gli ha applicato il ghiaccio. Dopo le urla e il primo soccorso, il giovane è uscito senza l’aiuto della barella ma con quello dei <b>medici</b> e senza poggiare il ginocchio infortunato. Applausi di tutta la tribuna. Si teme per il crociato, nelle prossime ore gli esami strumentali. L’allenatore <b>Alberto</b> <b>De</b> <b>Rossi</b> ha commentato l’accaduto ai microfoni di Roma TV: <i>“Riccardo è andato ora in clinica per sostenere gli esami strumentali, non dovrebbe essere gravissimo, niente di troppo allarmante. Da quello che mi ha detto qualcosa c’è stato ma non da tornare indietro nel tempo. Gli avversari sono stati carini, si sono avvicinati a lui conoscendo la sua storia fatta di sofferenza. Speriamo sia una cosa di pochi giorni e di rivederlo presto in campo”.</i></p>
      <p><b>SOLLIEVO</b> – Sfortunatissimo <b>Calafiori</b>, che a inizio stagione era rientrato dopo il gravissimo infortunio dell’ottobre 2018 che aveva coinvolti tutti i legamenti, i menischi e la capsula del ginocchio sinistro. Il giovane è arrivato poi a Villa Stuart per eseguire ulteriori accertamenti, al termine dei quali la lieta notizia. <b>Solo uno spavento per il giovane difensore, che se l’è cavata con un’infiammazione del legamento collaterale. Previste per lui circa due settimane di stop</b>.</p>
    </article>
  </body>
</html>