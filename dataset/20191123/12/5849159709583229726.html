<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ntnews.com/health/top-health-tips-to-be-warm-in-winter-1-1-10610427.html"/>
    <meta property="og:site_name" content="ntnews.com"/>
    <meta property="article:published_time" content="2019-11-23T12:18:00+00:00"/>
    <meta property="og:title" content="చలికాలంలో వెచ్చగా ఉండాలంటే.. వీటిని తీసుకోవాలి..!"/>
    <meta property="og:description" content="చలికాలంలో సహజంగానే మనం మన శరీరాన్ని వెచ్చగా ఉంచుకునేందుకు యత్నిస్తాం. అందుకనే ఈ కాలంలో స్వెటర్లు, మఫ్లర్లు, మంకీ క్యాప్‌లు తదితర దుస్తులను ఎక్కువగా ధరిస్తుంటాం. అయితే దుస"/>
  </head>
  <body>
    <article>
      <h1>చలికాలంలో వెచ్చగా ఉండాలంటే.. వీటిని తీసుకోవాలి..!</h1>
      <address>
        <time datetime="2019-11-23T12:18:00+00:00">23 Nov 2019, 12:18</time>
      </address>
      <p>చలికాలంలో సహజంగానే మనం మన శరీరాన్ని వెచ్చగా ఉంచుకునేందుకు యత్నిస్తాం. అందుకనే ఈ కాలంలో స్వెటర్లు, మఫ్లర్లు, మంకీ క్యాప్‌లు తదితర దుస్తులను ఎక్కువగా ధరిస్తుంటాం. అయితే దుస్తుల వరకు ఓకే.. కానీ.. మనం నిత్యం తీసుకునే పలు ఆహార పదార్థాలను కూడా మార్చినట్లయితే ఈ కాలంలో మన శరీరాన్ని వెచ్చగా ఉంచుకోవచ్చు. అందుకు ఏమేం ఆహారాలను తీసుకోవాలో ఇప్పుడు తెలుసుకుందామా..! <br/><br/>* పసుపులో యాంటీ ఇన్‌ఫ్లామేటరీ గుణాలు పుష్కలంగా ఉంటాయి. అందువల్ల నిత్యం ఒక గ్లాస్ గోరు వెచ్చని పాలలో ఒక టీస్పూన్ పసుపు కలుపుకుని తాగితే శరీరాన్ని వెచ్చగా ఉంచుకోవచ్చు. <br/><br/>* మన శరీరానికి వెచ్చదనం అందించడంలో అల్లం కూడా బాగానే పనిచేస్తుంది. నిత్యం అల్లం టీని సేవిస్తే చలి బారి నుంచి తప్పించుకోవచ్చు. <br/><br/>* నిత్యం ఒక గ్లాస్ గోరు వెచ్చని నీరు లేదా పాలలో ఒక టీస్పూన్ తేనె కలుపుకుని తాగితే శరీరం వెచ్చగా ఉంటుంది. <br/><br/>* దాల్చినచెక్క మన శరీర మెటబాలిజాన్ని పెంచుతుంది. దీంతో శరీర ఉష్ణోగ్రత పెరిగి వెచ్చదనం లభిస్తుంది. నిత్యం దాల్చిన చెక్క పొడి తీసుకుంటే ఫలితం ఉంటుంది. <br/><br/>* నువ్వులు, బాదం పప్పు, కోడిగుడ్లు తదితర ఆహారాలను తీసుకోవడం వల్ల శరీరాన్ని వేడిగా ఉంచుకోవచ్చు. <br/><br/>* ఒక గ్లాస్ గోరు వెచ్చని పాలలో ఒక టీస్పూన్ కుంకుమ పువ్వు లేదా నల్ల మిరియాల పొడి కలుపుకుని తాగితే శరీరానికి వెచ్చదనం లభిస్తుంది. అలాగే వేడి వేడి సూప్‌లను సేవించడం వల్ల కూడా చలికాలంలో మన శరీరాన్ని వెచ్చగా ఉంచుకోవచ్చు.</p>
    </article>
  </body>
</html>