<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/regional/743238"/>
    <meta property="og:site_name" content="เดลินิวส์"/>
    <meta property="article:published_time" content="2019-11-23T12:20:00+00:00"/>
    <meta property="og:title" content="เศร้า'เจ้าสาว'จำใจจัดงานศพ 'เจ้าบ่าว'สิ้นลมก่อนงานแต่ง"/>
    <meta property="og:description" content="สุดเศร้า...เจ้าสาวโพสต์ขอโทษแขก ไม่สามารถจัดงานแต่งงานได้อีกแล้ว หลังเจ้าบ่าวประสบอุบัติเหตุ จากไปอย่างไม่มีวันกลับ ต้องจำใจจัดงานศพแทนงานมงคล เผาร่างคนรักเพียง 1 วันก่อนกำหนดวิวาห์ ด้านชาวเน็ตแห่ไว้อาลัย"/>
  </head>
  <body>
    <article>
      <h1>เศร้า'เจ้าสาว'จำใจจัดงานศพ 'เจ้าบ่าว'สิ้นลมก่อนงานแต่ง</h1>
      <address>
        <time datetime="2019-11-23T12:20:00+00:00">23 Nov 2019, 12:20</time>
      </address>
      <p>
        <b>สุดเศร้า...เจ้าสาวโพสต์ขอโทษแขก ไม่สามารถจัดงานแต่งงานได้อีกแล้ว หลังเจ้าบ่าวประสบอุบัติเหตุ จากไปอย่างไม่มีวันกลับ ต้องจำใจจัดงานศพแทนงานมงคล เผาร่างคนรักเพียง 1 วันก่อนกำหนดวิวาห์ ด้านชาวเน็ตแห่ไว้อาลัย</b>
      </p>
      <p>เมื่อวันที่ 23 พ.ย. ผู้สื่อข่าว <b>"เดลินิวส์ออนไลน์"</b> รายงานว่า โลกออนไลน์ต่างแชร์เรื่องราวสุดเศร้า ภายหลังจากที่ผู้ใช้เฟซบุ๊ก@Medsai Ruethaichanok ระบุ <b><i>"งานแต่งที่จะถึงนี้ วันอาทิตย์ที่ 24 พ.ย.2562 ไม่มีงานแต่งแล้วนะคะ #เจ้าบ่าวประสบอุบัติเหตุเสียชีวิต จากไปไม่มีวันกลับ 21พ.ย.2562"</i></b> นอกจากนี้ เจ้าสาวคนดังกล่าว ยังได้ส่งหาเจ้าบ่าวเพื่อบ่นว่าเหนื่อย แต่กลับกลายเป็นข้อความสุดท้ายที่ไม่มีการตอบกลับมาอีกเลย <b><i>"เค้าทักไปตั้งแต่เมื่อวาน ทำไมไม่ตอบไลน์ #เค้าไม่เหนื่อยแล้วนะโก้ ไม่ต้องเป็นห่วง" </i></b>โดยภายหลังจากที่เรื่องราวดังกล่าวเผยแพร่ออกไป ต่างเกิดกระแสแชร์อาลัยเจ้าบ่าวคนดังกล่าว และให้กำลังใจเจ้าสาวสู้ต่อทั่วทั้งสังคมออนไลน์กว่า 2.8 พันครั้ง<br/><br/>อย่างไรก็ตาม จากการตรวจสอบพบว่า เมื่อวันที่ 21 พ.ย. เวลาประมาณ 06.47 น.ที่ผ่านมา รถยนต์ของ<b> "เจ้าบ่าว" </b>ได้ประสบอุบัติเหตุ รถยนต์ชนเสาไฟฟ้า บริเวณยูเทิร์นบ้านกู่ทอง จ.ขอนแก่น และได้จัดพิธีณาปนกิจศพ ณ วัดศรีอุบล บ้านม่วงหวาน ต.ม่วงหวาน อ.น้ำพอง จ.ขอนเเก่น ในวันที่ 23 พ.ย. ซึ่งเป็นเพียง 1 วันก่อนกำหนดงานแต่งงานเพียงเท่านั้น..</p>
      <figure>
        <img src="https://www.dailynews.co.th/admin/upload/20191123/news_AMdrkXkFaj190412_533.jpg?v=20191124051?v=9531"/>
      </figure>
      <figure>
        <img src="https://www.dailynews.co.th/admin/upload/20191123/news_qUdAsylOSj190413_533.jpg?v=20191124051?v=7321"/>
      </figure>
      <p>ขอบคุณภาพและข้อมูลจาก @Medsai Ruethaichanok,@มูลนิธิสว่างขอนแก่นสามัคคีอุทิศ</p>
      <figure>
        <img src="https://www.dailynews.co.th/admin/upload/20191123/news_yphvCOKVDL190149_533.jpg?v=20191124051?v=9057"/>
      </figure>
    </article>
  </body>
</html>