<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.neakriti.gr/article/kriti/1561071/kakokairia-giruonis-pote-sarosei-tin-kriti/"/>
    <meta property="og:site_name" content="Νέα Κρήτη"/>
    <meta property="article:published_time" content="2019-11-23T12:17:00+00:00"/>
    <meta property="og:title" content="Κακοκαιρία «Γηρυόνης»: Πότε «σαρώνει» την Κρήτη;"/>
    <meta property="og:description" content="Το βίντεο με το πέρασμα του «Γηρυόνη» από το νησί μας"/>
  </head>
  <body>
    <article>
      <h1>Κακοκαιρία «Γηρυόνης»: Πότε «σαρώνει» την Κρήτη;</h1>
      <address>
        <time datetime="2019-11-23T12:17:00+00:00">23 Nov 2019, 12:17</time>
      </address>
      <p>
        <b>Το βίντεο με το πέρασμα του «Γηρυόνη» από το νησί μας</b>
      </p>
      <p>Η έντονη κακοκαιρία, «Γηρυόνης», αναμένεται να επηρεάσει τη χώρας μας με ισχυρές βροχές και καταιγίδες και πολύ θυελλώδεις νοτιάδες το τριήμερο Κυριακή 24/11 - Τρίτη 26/11. Στο σύνολο της κακοκαιρίας θα πέσουν σημαντικές ποσότητες βροχής ικανές να δημιουργήσουν προβλήματα.</p>
      <p>Στην Κρήτη η επιδείνωση του καιρού αναμένεται από το <a href="https://www.neakriti.gr/article/kriti/1560991/kairos-stin-kriti-erhetai-mekathusterisi-i-kakokairia/">βράδυ της Κυριακής</a> με καταιγίδες και κατά τόπους ισχυρούς ανέμους.</p>
      <p>Μάλσιτα το πέρασμα της κακοκαιρίας σύμφωνα με το <a href="https://www.meteo.gr/">meteo.gr</a> θα γίνει σε 3 φάσεις:</p>
      <p><b>1η φάση:</b> Την Κυριακή 24/11 βροχές και σποραδικές καταιγίδες θα εκδηλώνονται κατά τόπους στα ηπειρωτικά (εξαιρούνται η Ανατολική Μακεδονία και η Θράκη), φαινόμενα που τις απογευματινές ώρες θα ενταθούν και ενδεχομένως θα επηρεάσουν τις Σποράδες και τη <b>Δυτική Κρήτη</b>.</p>
      <p><b>2η φάση:</b> Από αργά το βράδυ της Κυριακής 24/11 έως και τις απογευματινές ώρες της Δευτέρας 25/11 μέτωπο ισχυρότατων καταιγίδων θα διασχίσει το σύνολο της χώρας, με κατεύθυνση από τα δυτικά προς τα ανατολικά. Στις περιοχές που θα επηρεαστούν συμπεριλαμβάνονται ο νομός Αττικής και η πόλη της Αθήνας.</p>
      <p><b>3η φάση</b>: Από τις βραδινές ώρες της Δευτέρας 25/11 έως και τις απογευματινές ώρες της Τρίτης 26/11 ένα τρίτο κύμα τοπικά ισχυρών βροχών και καταιγίδων θα επηρεάσει <b>κυρίως τα νότια</b> και ανατολικά ηπειρωτικά και θαλάσσια τμήματα της χώρας.</p>
      <p><b>Ποιος ήταν ο Γηρυόνης</b><br/>Στην ελληνική μυθολογία ο Γηρυόνης (από το ρήμα γηρύω = φωνάζω, σκούζω) ήταν ένας τρισώματος ή τρικέφαλος γίγαντας, γιος του Χρυσάωρα ή του θεού Ποσειδώνα και της Καλλιρρόης, κόρης του Ωκεανού. Και στις δύο εκδοχές, είναι εγγονός της Μέδουσας Γοργώς. Είναι επίσης γνωστός με τα ονόματα Γηρυονέας, Γηρυονεύς και Γηρυών.</p>
      <p>Στο βίντεο που ακολουθε παρουσιάζονται οι προγνωστικοί χάρτες υετού (βροχές/καταιγίδες) του "Γηρυόνη", που θα εξελιχθεί σε τρεις φάσεις.</p>
      <figure>
        <iframe src="https://www.youtube.com/embed/GlWf1WF0iGU" width="640" height="360" data-service="Youtube" scrolling="no"/>
      </figure>
      <p>Για αναλυτική πρόβλεψη καιρού πατήστε (<a href="https://www.neakriti.gr/weather/"><b>ΕΔΩ</b></a>)</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.neakriti.gr/article/kriti/1560991/kairos-stin-kriti-erhetai-mekathusterisi-i-kakokairia/"/>
        <a href="https://www.neakriti.gr/article/kriti/1560363/viktoria-hania-sarotiko-htupima-stis-kalliergeies-apokardiotikes-eikones/"/>
        <a href="https://www.neakriti.gr/article/kriti/irakleio/1560282/kakokairia-viktoria-katarraktodis-vrohi-sto-irakleio-2-apanota-trohaia/"/>
      </related>
    </article>
  </body>
</html>