<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.repubblica.it/sport/calcio/serie-a/brescia/2019/11/23/news/brescia_grosso_balotelli_roma-241708439/"/>
    <meta property="og:site_name" content="Repubblica.it"/>
    <meta property="article:published_time" content="2019-11-23T12:15:00+00:00"/>
    <meta property="og:title" content="Brescia, Balotelli non convocato per la Roma. Grosso: &quot;In allenamento bisogna dare il massimo&quot;"/>
    <meta property="og:description" content="Il tecnico dei lombardi torna sulla decisione di allontanare Supermario dalla seduta di allenamento per lo scarso impegno: &quot;Ogni cosa che lo riguarda"/>
  </head>
  <body>
    <article>
      <h1>Brescia, Balotelli non convocato per la Roma. Grosso: "In allenamento bisogna dare il massimo"</h1>
      <h2>Il tecnico dei lombardi torna sulla decisione di allontanare Supermario dalla seduta di allenamento per lo scarso impegno: "Ogni cosa che lo riguarda viene ingigantita, questo non lo aiuta. Deve mettersi a disposizione della squadra"</h2>
      <address>
        <time datetime="2019-11-23T12:15:00+00:00">23 Nov 2019, 12:15</time>
      </address>
      <p><b>BRESCIA -</b> Niente convocazione per Mario Balotelli per la trasferta contro la Roma. "Non voglio minimizzare la situazione, ma a volte vengono fuori cose ingigantite inutilmente. I risultati arriveranno solo se sapremo portare avanti valori comuni. Io credo molto nel livello degli allenamenti e non mi piace se qualcuno condiziona anche i compagni". Il tecnico del Brescia Fabio Grosso torna sul caso scoppiato in settimana, con l'attaccante che <a href="https://www.repubblica.it/sport/calcio/serie-a/brescia/2019/11/21/news/balotelli_allontanato_da_allenamento-241589479/">è stato allontanato dall'allenamento dopo aver mostrato scarso impegno</a>.  "In quel momento - ha spiegato l'allenatore a Sky Sport - ho preferito mettere Mario da parte ed è tutto finito lì. Qualunque cosa succeda a lui viene subito ingigantito e questo non lo aiuta. A me piacerebbe poterlo aiutare, ma il lavoro spetta a lui che deve mettersi a disposizione dei compagni perché ne ha tutte le qualità. Non è quindi bastato a Supermario <a href="https://www.repubblica.it/sport/calcio/serie-a/2019/11/22/news/brescia_balotelli_fa_pace_con_cellino-241659170/">il chiarimento con il patron Cellino</a>: Grosso ha deciso di escluderlo dalla delicata trasferta dell'Olimpico, dove il Brescia ultimo in classifica cerca preziosi punti salvezza.</p>
    </article>
  </body>
</html>