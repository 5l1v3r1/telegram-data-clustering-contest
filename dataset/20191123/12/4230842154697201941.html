<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/proisshestvija/20191123-vbyv-cholovika-cherez-vidmovu-buty-ponyatym-u-vinnytsi-opera-vidpravyly-pid-sud/"/>
    <meta property="og:site_name" content="ФАКТИ"/>
    <meta property="article:published_time" content="2019-11-23T12:36:17+00:00"/>
    <meta property="og:title" content="Вбив чоловіка через відмову бути понятим: у Вінниці опера відправили під суд"/>
    <meta property="og:description" content="У Вінницькій області судитимуть поліцейського, який вбив чоловіка через відмову бути понятим."/>
  </head>
  <body>
    <article>
      <h1>Вбив чоловіка через відмову бути понятим: у Вінниці опера відправили під суд</h1>
      <address>
        <time datetime="2019-11-23T12:36:17+00:00">23 Nov 2019, 12:36</time>
      </address>
      <p>У Вінницькій області судитимуть поліцейського, який вбив чоловіка через відмову бути понятим.</p>
      <p>У Вінницькій області співробітники ДБР передали до суду справу старшого оперуповноваженого сектору кримінальної поліції ГУНП у Вінницькій області, який підозрюється у вбивстві людини через відмову бути понятим.</p>
      <p>Правоохоронець запропонував громадянину стати понятим під час вилучення боєприпасів. Отримавши відмову, поліцейський ударив чоловіка кулаком в обличчя. Потерпілий впав і вдарився головою об асфальт. Внаслідок отриманих травм він помер в лікарні, не приходячи до тями.</p>
      <p><b>Читайте:</b> <a href="https://fakty.com.ua/ua/proisshestvija/20191006-na-zhytomyrshhyni-zatrymano-golovu-upravlinnya-politsiyi-za-prodazh-narkotykiv/">На Житомирщині затримано голову управління поліції за продаж наркотиків</a></p>
      <p>За цим фактом було відкрито справу за ч. 3 ст. 365 (Перевищення службових повноважень співробітником правоохоронного органу, що спричинило тяжкі наслідки) КК України.</p>
      <p>У випадку доведення провини поліцейському загрожує від 7 до 10 років позбавлення волі.</p>
      <p>Раніше Факти ICTV писали, що в Одесі командир і поліцейський взводу під час чергування <a href="https://fakty.com.ua/ua/proisshestvija/20191008-byly-dubynkamy-i-nogamy-v-odesi-politsejski-katuvaly-zatrymanyh-18/">жорстоко побили затриманих</a>.</p>
    </article>
  </body>
</html>