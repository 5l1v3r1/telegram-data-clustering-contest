<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ve.lt/naujienos/laisvalaikis/bulvaras/remigijus-zemaitaitis-istrigo-politikos-lifte-1752172/"/>
    <meta property="og:site_name" content="Vakaru ekspresas VE"/>
    <meta property="article:published_time" content="2019-11-23T12:30:00+00:00"/>
    <meta property="og:title" content="Remigijus Žemaitaitis įstrigo politikos lifte"/>
    <meta property="og:description" content="Reklama"/>
  </head>
  <body>
    <article>
      <h1>Remigijus Žemaitaitis įstrigo politikos lifte</h1>
      <address><time datetime="2019-11-23T12:30:00+00:00">23 Nov 2019, 12:30</time> by <a rel="author">Respublika.lt</a></address>
      <p>Reklama</p>
      <p>
        <b>„Seimūnas Remigijus Žemaitaitis pareiškė, kad kitoje kadencijoje „valstiečių“ parlamente bus mažai - visi jie tilps į vieną liftą. Na, jei jau matuojame Seimo narių skaičių liftais, tai paties pono Remigijaus padėtis yra nepavydėtina. Jo partija ne tik kad tilptų į vieną liftą, bet dar ir tas liftas sugedęs.“, - ironizuoja dienraštis „Vakaro žinios“ „Elito naujienose“.</b>
      </p>
      <p>„Tvarkos ir teisingumo“ partijos pirmininkas (žodžio „lyderis“ jau vartoti neverta) skambia fraze norėjo pasakyti, kaip nusivažiavo ir dar nusivažiuos jo buvę bendražygiai „valstiečiai“.</p>
      <p>Prognozė grėsminga - į vieną liftą tilptų tik visai mažytė frakcija, o gal ir ta netilptų. Ar prognozė teisinga, parodys laikas. Faktas, kad į liftą netilptų paties pono Remigijaus frakcija. Žinote, kodėl?</p>
      <p>Ogi todėl, kad frakcijos jis jau neturi ir glaudžiasi Mišrioje Seimo narių grupėje. Turėjo, vadovavo, net į valdančiąją koaliciją pateko, bet taip „nusivadovavo“, kad liko vieninteliu partijos atstovu Seime.</p>
      <p>Partijos ateitis apskritai neaiški, taigi reikėtų ne džiūgauti, jog „valstiečiams“ gali nepasisekti, o žiūrėti savo reikalų. Kol kas viskas klostosi taip, kad vieno lifto gali užtekti ne tik pono Remigijaus partijai, bet ir visiems jos rinkėjams.</p>
      <related>
        <h4>Daugiau susijusių straipsnių</h4>
        <a href="https://www.ve.lt/naujienos/lietuva/lietuva/is-seimo-vicepirmininko-pareigu-atleistas-r-zemaitaitis-1749133/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/nuomones/nuomones/sureagavo-i-pasiulyma-vienytis-kliedesiai-1748085/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/laisvalaikis/bulvaras/rzemaitaitis-ruosia-princa-ant-balto-zirgo-1747736/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/nuomones/nuomones/generolas-be-kariaunos-1743638/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/laisvalaikis/bulvaras/remigijui-zemaitaiciui-teko-uzdaryti-masazo-salona-1735299/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/laisvalaikis/ivairybes/rzemaitaitis-neatskiria-verslo-nuo-politikos-1725517/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/lietuva/lietuva/e-gentvilas-karbauskis-nori-kankinti-lietuva-1725001/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/lietuva/lietuvos-naujienos/remigijus-zemaitaitis-uzjauciu-premjera---ji-supa-ne-visai-geros-reputacijos-zmones-1627695/?utm_source=susije&amp;utm_medium=referal&amp;utm_campaign=blokas"/>
      </related>
    </article>
  </body>
</html>