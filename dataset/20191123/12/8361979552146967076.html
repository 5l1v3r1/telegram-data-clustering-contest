<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/geopolitics/lavrov-nichogo-ne-znaye-pro-rosiyskih-shpiguniv-u-kataloniji-novini-svitu-50055293.html"/>
    <meta property="og:site_name" content="НВ"/>
    <meta property="article:published_time" content="2019-11-23T12:58:00+00:00"/>
    <meta property="og:title" content="Лавров «нічого не знає» про російських шпигунів у Каталонії"/>
    <meta property="og:description" content="Міністр закордонних справ РФ Сергій Лавров заявив в.о. глави МЗС Іспанії Жозепу Боррелю, що йому нічого не відомо про можливу діяльність в Каталонії агентів ГРУ РФ."/>
  </head>
  <body>
    <article>
      <h1>Лавров «нічого не знає» про російських шпигунів у Каталонії</h1>
      <h2>Міністр закордонних справ РФ Сергій Лавров заявив в.о. глави МЗС Іспанії Жозепу Боррелю, що йому нічого не відомо про можливу діяльність в Каталонії агентів ГРУ РФ.</h2>
      <address>
        <time datetime="2019-11-23T12:58:00+00:00">23 Nov 2019, 12:58</time>
      </address>
      <p>Про це іспанський дипломат розповів у коментарі агентству <a href="https://www.efe.com/">EFE</a> після зустрічі двох посадовців на полях саміту G20 у Японії.</p>
      <p>Днями іспанське видання El Pais повідомило, що Національний суд Іспанії<b> </b>почав розслідувати ймовірне втручання російської розвідки у події довкола спроби проголошення незалежності Каталонії від Іспанії.</p>
      <p>Розслідування зосереджене на так званому елітному військовому підрозділі 29 155, яке західні спецслужби неодноразово звинувачували в дестабілізації в Європі.</p>
      <p>За словами Борреля, Лавров сказав, що «нічого не знає» про ймовірну діяльність російських спецслужб під час подій довкола спроби Каталонії відокремитися від Іспанії в 2017 році.</p>
      <p>Він додав, що теж не міг «багато чого повідомити міністру», бо володіє тільки інформацією, яка з’явилася у пресі.</p>
    </article>
  </body>
</html>