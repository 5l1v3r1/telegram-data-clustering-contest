<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blitzquotidiano.it/cronaca-italia/jesi-giovane-travolto-ucciso-auto-3120652/"/>
    <meta property="og:site_name" content="Blitz quotidiano"/>
    <meta property="article:published_time" content="2019-11-23T12:15:54+00:00"/>
    <meta property="og:title" content="Jesi, giovane travolto e ucciso da un’auto mentre cammina sulla provinciale"/>
    <meta property="og:description" content="ANCONA – Un giovane, la cui identità ed età al momento non si conoscono, è morto intorno alle 5.30 di questa notte, 23 novembre, dopo essere stato travolto da un’auto mentre camminava sul bordo della Strada provinciale 76 a Jesi, in provincia di Ancona, in direzione Chiaravalle in un rettilineo molto buio e privo di marciapiede. L’incidente è avvenuto tra la rotatoria ex Sadam e il Mercatone Uno, tra Jesi e Monsano. Il ragazzo è stato investito da un’utilitaria che proveniva dalla direzione opposta. E’ stato proprio il conducente a dare l’allarme. Sul posto sono giunti immediatamente in soccorso un’automedica del 118 e l’ambulanza della Croce Verde. I sanitari non hanno però potuto fare altro che constatare il decesso del giovane morto sul colpo e sbalzato a diversi metri di distanza per il forte impatto.Maltempo: a Gressoney 500 persone isolate per rischio valanghe, in Val d’Ossola due famiglie sgomberateMaltempo: sfollati in Liguria, chiusi due tratti della A10. Una donna dispersa in Piemonte Sul posto i carabinieri…"/>
  </head>
  <body>
    <article>
      <h1>Jesi, giovane travolto e ucciso da un’auto mentre cammina sulla provinciale</h1>
      <address><time datetime="2019-11-23T12:15:54+00:00">23 Nov 2019, 12:15</time> by <a rel="author">Redazione Blitz</a></address>
      <figure>
        <img src="https://static.blitzquotidiano.it/wp/wp-content/uploads/2019/11/ambulanza-ansa-1-12.jpg"/>
        <figcaption>Una ambulanza (foto ANSA)</figcaption>
      </figure>
      <p>ANCONA – Un giovane, la cui identità ed età al momento non si conoscono, è morto intorno alle 5.30 di questa notte, 23 novembre, dopo essere stato <b>travolto da un’auto mentre camminava sul bordo della Strada provinciale 76</b> a <b>Jesi</b>, in provincia di Ancona, in direzione Chiaravalle in un rettilineo molto buio e privo di marciapiede.</p>
      <p>L’incidente è avvenuto tra la rotatoria ex Sadam e il Mercatone Uno, tra Jesi e Monsano. Il ragazzo è stato investito da un’utilitaria che proveniva dalla direzione opposta. E’ stato proprio il conducente a dare l’allarme. Sul posto sono giunti immediatamente in soccorso un’automedica del 118 e l’ambulanza della Croce Verde. I sanitari non hanno però potuto fare altro che constatare il decesso del giovane morto sul colpo e sbalzato a diversi metri di distanza per il forte impatto.</p>
      <figure>
        <a href="https://www.blitzquotidiano.it/cronaca-italia/maltempo-gressoney-valanghe-frane-3120863/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/cronaca-italia/maltempo-gressoney-valanghe-frane-3120863/">
          <img src="https://static.blitzquotidiano.it/wp/wp-content/uploads/2019/11/maltempo-1-2-300x300.jpg"/>
        </a>
      </figure>
      <h3>
        <a href="https://www.blitzquotidiano.it/cronaca-italia/maltempo-gressoney-valanghe-frane-3120863/">Maltempo: a Gressoney 500 persone isolate per rischio valanghe, in Val d’Ossola due famiglie sgomberate</a>
      </h3>
      <figure>
        <a href="https://www.blitzquotidiano.it/cronaca-italia/maltempo-sfollati-liguria-a10-po-torino-3120853/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/cronaca-italia/maltempo-sfollati-liguria-a10-po-torino-3120853/">
          <img src="https://static.blitzquotidiano.it/wp/wp-content/uploads/2019/11/po-2-300x300.jpg"/>
        </a>
      </figure>
      <h3>
        <a href="https://www.blitzquotidiano.it/cronaca-italia/maltempo-sfollati-liguria-a10-po-torino-3120853/">Maltempo: sfollati in Liguria, chiusi due tratti della A10. Una donna dispersa in Piemonte</a>
      </h3>
      <p>Sul posto i carabinieri che stanno cercando di ricostruire la dinamica dell’accaduto. Una prima ipotesi è che la vittima, priva di documenti, fosse di ritorno da un locale notturno della zona.</p>
      <p>Fonte: ANSA.</p>
    </article>
  </body>
</html>