<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/152829-na-volyni--najbilsha-v-ukraini-organichna-posadka-sunyci-alpijskoi"/>
    <meta property="og:site_name" content="ВолиньPost"/>
    <meta property="article:published_time" content="2019-11-23T12:39:00+00:00"/>
    <meta property="og:title" content="На Волині – найбільша в Україні органічна посадка суниці альпійської"/>
    <meta property="og:description" content="На території Переспівської сільської ради Рожищенського району росте приблизно 300 тисяч саджанців суниці альпійської"/>
  </head>
  <body>
    <article>
      <h1>На Волині – найбільша в Україні органічна посадка суниці альпійської</h1>
      <address>
        <time datetime="2019-11-23T12:39:00+00:00">23 Nov 2019, 12:39</time>
      </address>
      <p>На території Переспівської сільської ради Рожищенського району росте приблизно 300 тисяч саджанців суниці альпійської, що є найбільшою органічною посадкою цієї культури в Україні.<br/><br/>Про це йшлося під час виробників органічних продуктів, що днями відбувся у Луцьку, повідомляє департамент агропромислового розвитку Волинської ОДА. <br/><br/>Керівник підприємства «Ягоди Волині» <b>Віталій Ішмурат</b> під час заходу презентував підприємство та розповів, як розпочати органічне виробництво, на що потрібно зосередити особливу увагу і чого остерігатися. <br/><br/>З-поміж іншого, він навів приклад ефективної співпраці підприємства «Ягоди Волині» та Переспівської сільської ради. За його словами, завдяки плідній співпраці із сільським головою <b>Віктором Лук’янчуком</b>, підприємству сприяли у виділенні земельної ділянки, підключенні до електромережі та формуванням бригади робітників. <br/><br/>Тож таким чином вдалося створити найбільшу в Україні органічну посадку суниці альпійської. <br/><br/>До слова, на Волині загалом 19 господарств сертифіковані на виробництво органічної продукції «Органік стандарт». Практично усі сертифіковані на виробництво продукції рослинництва і лише ТзОВ «Старий Порицьк» - на виробництво продукції тваринництва.</p>
    </article>
  </body>
</html>