<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.extra.cz/soudni-bitva-tynus-tresnickove-restaurace-kde-ji-popalili-nechce-o-nicem-slyset"/>
    <meta property="og:site_name" content="eXtra.cz"/>
    <meta property="article:published_time" content="2019-11-23T12:07:00+00:00"/>
    <meta property="og:title" content="Soudní bitva Týnuš Třešničkové: Restaurace, kde ji popálili, nechce o ničem slyšet"/>
    <meta property="og:description" content="Za ohnivé peklo, ze kterého si Týnuš Třešničková (23) odnesla popáleniny na třetině těla a především na tváři, odmítá turecká restaurace převzít odpovědnost. Youtuberka se pokoušela o mimosoudní vyrovnání, jenže marně. A tak začala právní bitva, jež může skončit až za dlouhé roky."/>
  </head>
  <body>
    <article>
      <h6 class="kicker">bojovnice týnuš</h6>
      <h1>Soudní bitva Týnuš Třešničkové: Restaurace, kde ji popálili, nechce o ničem slyšet</h1>
      <address><time datetime="2019-11-23T12:07:00+00:00">23 Nov 2019, 12:07</time> by <a rel="author">Zdeněk Drgáč</a></address>
      <slideshow>
        <figure>
          <img src="https://www.extra.cz/images/thumbs/ad/31/ad318ce-247554-snimek-obrazovky-2019-11-22-v-16-0d0000000-0d0000000-1d0000000-1d0000000-sector_2560x0-shrink.png"/>
          <figcaption>Týnuš Třešničková bojuje o odškodné.<cite>Instagram, archiv</cite></figcaption>
        </figure>
        <figure>
          <img src="https://www.extra.cz/images/thumbs/a8/02/a802892-246816-snimek-obrazovky-2019-11-14-v-19-2560x0-shrink.png"/>
          <figcaption>Týnuš Třešničková promluvila o soudu s restaurací.<cite>Instagram</cite></figcaption>
        </figure>
        <figure>
          <img src="https://www.extra.cz/images/thumbs/f4/fa/f4faa8b-246555-profimedia-0482336547-2560x0-shrink.jpg"/>
          <figcaption>Týnuš prý neviděla ještě ani korunu.<cite>Profimedia.cz</cite></figcaption>
        </figure>
        <figure>
          <img src="https://www.extra.cz/images/thumbs/20/0d/200d65f-246814-snimek-obrazovky-2019-11-14-v-19-2560x0-shrink.png"/>
          <figcaption>Soud podle ní může trvat roky.<cite>Instagram</cite></figcaption>
        </figure>
        <figcaption>
          <a href="https://www.extra.cz/soudni-bitva-tynus-tresnickove-restaurace-kde-ji-popalili-nechce-o-nicem-slyset/galerie/4">+ Dalších 12 fotografií</a>
        </figcaption>
      </slideshow>
      <p>
        <b>Za ohnivé peklo, ze kterého si Týnuš Třešničková (23) odnesla popáleniny na třetině těla a především na tváři, odmítá turecká restaurace převzít odpovědnost. Youtuberka se pokoušela o mimosoudní vyrovnání, jenže marně. A tak začala právní bitva, jež může skončit až za dlouhé roky.</b>
      </p>
      <p>Po více než roce od osudné nehody prolomila <a href="https://www.extra.cz/tema/tynus-tresnickova">Týnuš Třešničková</a> (23) hradbu mlčení o důsledcích pro restauraci. Podnik tureckého šéfkuchaře <a href="https://www.extra.cz/tema/nusret-gokce">Nusreta Gökçeho</a> (36) má neustále obsazeno a peníze se tam musejí jenom točit. Přesto zatím popálené youtuberce nezaplatil ani korunu!</p>
      <p><b>„Soudíme se. Bude to na dlouho. Já jsem neviděla ani korunu jak od pojišťovny, tak tady od pana majitele restaurace,“</b> svěřila Týnuš tento týden <a href="https://www.extra.cz/tynus-tresnickova-o-popaleninach-v-restauraci-hned-zametli-dukazy-nedali-mi-nic">s tím, že peníze dostane možná až za pět let, jestli vůbec.</a> Mnozí lidé si přitom doposud mysleli, že Třešničková už odškodnění dostala. <b>„My jsme se s restaurací a majitelem chtěli vyrovnat mimosoudně, ale to oni úplně odmítli. Zbývá tedy ta soudní varianta, kdy všechno teď probíhá a bude to na strašně dlouho,“</b> dodala.</p>
      <related>
        <a href="https://www.extra.cz/osud-tynus-tresnickovou-ani-po-kopackach-nesetri-dostala-se-do-krizku-s-policii"/>
      </related>
      <h3>Restaurace: Ticho po pěšině</h3>
      <p>Redaktoři eXtra.cz restauraci kontaktovali a žádali o oficiální vyjádření. Ani po třech dnech však zatím nepřišla odpověď. Vypadá to, že chce podnik incident zamést pod koberec ve všech ohledech. To už se zaměstnancům podařilo bezprostředně po neštěstí.</p>
      <related>
        <a href="https://www.extra.cz/tynus-tresnickova-o-popaleninach-v-restauraci-hned-zametli-dukazy-nedali-mi-nic"/>
      </related>
      <p><b>„Než stihla dorazit policie, tak si to tam oni všechno poutírali, pouklízeli a vlastně po sobě zametli ty důkazy. Když tam přišla policie, neměla tam co vyšetřovat, nemohli odebrat vzorky té kapaliny a podobně. Proto jsme je zažalovali za další věc, tedy za manipulování s důkazy,“</b> prozradila Třešničková.</p>
      <p>Hosté, kteří restauraci stále hojně navštěvují, <a href="https://www.extra.cz/zivotni-smireni-tynus-tresnickove-s-tezkym-osudem-slova-plna-skryte-bolesti">většinou ani netuší, že se tam tragická nehoda vůbec odehrála.</a> Pokud dají Týnuš soudy za pravdu, mohlo by se to změnit. Držíme palce!</p>
    </article>
  </body>
</html>