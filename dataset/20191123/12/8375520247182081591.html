<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/country/politics/pidozra-nabu-politichno-motivovana-i-stavit-pid-zagrozu-robotu-agroholdingu-ukrlendfarming-golova-kompaniji-bahmatyuk-641921.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-23T12:05:22+00:00"/>
    <meta property="og:title" content="Підозра НАБУ політично мотивована і ставить під загрозу роботу агрохолдингу «Укрлендфармінг», – голова компанії Бахматюк"/>
    <meta property="og:description" content="За словами Бахматюка, конфлікт з НАБУ політично мотивований і негативно відбивається на інвестиційній привабливості України"/>
  </head>
  <body>
    <article>
      <h1>Підозра НАБУ політично мотивована і ставить під загрозу роботу агрохолдингу «Укрлендфармінг», – голова компанії Бахматюк</h1>
      <address>
        <time datetime="2019-11-23T12:05:22+00:00">23 Nov 2019, 12:05</time>
      </address>
      <h4>За словами Бахматюка, конфлікт з НАБУ політично мотивований і негативно відбивається на інвестиційній привабливості України</h4>
      <p>Підозра НАБУ в розтраті коштів Національного банку України, вручене колишньому власнику «VAB Банку» і власнику агрохолдингу «Укрлендфармінг» Олегу Бахматюку, а також оголошення його в розшук ставить під загрозу подальшу роботу одного з найбільших аграрних виробників України, сказав бізнесмен в інтерв’ю <a href="https://www.unian.ua/economics/agro/10765685-eks-vlasnik-vab-banku-oleg-bahmatyuk-u-vladi-dumayut-shcho-voni-bezsmertni-i-priyshli-na-sto-rokiv-ta-povtoryuyut-tu-zh-pomilku-shcho-y-poperedniki.html">УНІАН</a>.</p>
      <p>«Всі наші міжнародні партнери зараз, м’яко кажучи, здивовані. Банкрутство «Мрії» видаватиметься легкою балаканиною після падіння «Укрлендфармінг», – зазначив він.</p>
      <p>За словами Бахматюка, що дана ситуація негативно відбивається на інвестиційній привабливості України та статус держави на міжнародній арені.</p>
      <p>«Я знаю навіть, що є лист інвесторів, в якому вони попереджають, що, якщо будуть порушені їхні права, вони подадуть міжнародний позов на Україну. Тому люди, які створюють такі ситуації, роблять це несвідомо, і не знаю, з якою метою», – сказав Бахматюк.</p>
      <p>За словами Олега Бахматюка, він неодноразово пропонував провести реструктуризацію боргів VAB банку і почати виплати за узгодженим сторонами графіком, але відповіді поки не отримав: «Ми пропонували взяти міжнародних радників, таких як, наприклад, «Ротшильд», Lazard, «велику четвірку» аудиторів, взяти відомі компанії в світі, які реструктуризують борги, і взяти юристів. Плюс, пропозиція, про яку ми вже говорили: повертаємо 8 мільярдів гривень, з яких відразу виплачуємо 500 мільйонів гривень гарантійного внеску, поки оформляються документи, і повертаємо мільярд гривень щорічно. Що в цьому поганого?».</p>
      <p>Більш того, Бахматюк вважає весь процес політично мотивованим, адже публічні звинувачення з боку НАБУ з’явилися якраз в момент проведення переговорів про залучення ним коштів для виплат заборгованості банку: «Ми вийшли з пропозицією на Фонд гарантування вкладів, хочемо повернути 8 мільярдів гривень як сумлінні акціонери. І я поїхав домовлятися з покупцями нашої сировини – зернових – з компанією «Каргілл». Був в Катарі, Об’єднаних Арабських Еміратах, Женеві, де повністю домовився, що вони під майбутні контракти можуть забезпечити цей план по поверненню коштів. І коли ми вже були на фінальній стадії, в неділю, мені висувають підозру, яка повністю ламає ситуацію і робить переговори невигідними. Всі юристи, зараз розглядають наш кейс, кажуть, що він чисто політичний, тут порушені права людини, процесуальні норми».</p>
      <p>Бахматюк нагадав, що в «Укрлендфармінг» працює близько 27 тис. людей, компанія справно платить податки в державний бюджет і грає важливу роль в забезпеченні продовольчої безпеки країни.</p>
      <p>«Я сподіваюся, що компанія, яка дає роботу 27 тисячам осіб буде почута, а не знищена, а потім в кінці постфактум скажуть: «ну, так вийшло». У владі думають, що вони всі безсмертні і прийшли на сто років, і повторюють ту саму помилку, що і попередники», – заявив Бахматюк.</p>
      <p>Нагадаємо, 22 листопада 2019 року на сайті Міністерства внутрішніх справ з’явилася інформація про оголошення в розшук екс-власника «VAB Банку», власника агрохолдингу «Укрлендфармінг» Олега Бахматюка. Раніше, 14 листопада, детективи НАБУ повідомили Бахматюку про підозру в заволодінні 1,2 млрд грн стабілізаційного кредиту, наданого «VAB Банку» Національним банком України.</p>
      <p>«Укрлендфармінг» є найбільшим українським агропромисловим холдингом, який займається вирощуванням сільськогосподарських культур і насіння, виробництвом яєць і яєчних продуктів (Avangardco IPL), виробництвом цукру, тваринництвом і виробництвом м’яса, а також дистрибуцією сільськогосподарської техніки. До складу компанії входить 146 зерносховищ, 19 птахофабрик, 19 м’ясокомбінатів, дев’ять ферм з вирощування курей-несучок, шість насіннєвих заводів, шість цукрових заводів, шість комбікормових заводів, три селекційних господарства, три репродуктора, два заводи з виробництва шкіри і завод з виробництва яєчних продуктів.</p>
      <p>Нагадаємо, екс-власник VAB Банку <a href="https://glavcom.ua/ru/news/eks-vladelec-vab-banka-bahmatyuk-otricaet-poluchenie-podozreniya-i-sgovor-s-eks-zamglavy-nbu-pisarukom-639702.html">Бахматюк заперечує змову з екс-заступником голови НБУ Пісаруком</a>.</p>
      <p>Як повідомлялося, <a href="https://glavcom.ua/news/bahmatyuk-zvinuvativ-sitnika-i-ryaboshapku-u-tisku-na-biznes-cherez-jihni-ambiciji-639385.html">Бахматюк звинуватив Ситника і Рябошапку у тиску на бізнес</a> через їхні амбіції.</p>
    </article>
  </body>
</html>