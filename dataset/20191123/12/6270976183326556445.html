<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/23/misiya-mvf-poyihala-z-kyyeva-bez-rezultativ-zmi/"/>
    <meta property="og:site_name" content="Рубрика"/>
    <meta property="article:published_time" content="2019-11-23T12:34:12+00:00"/>
    <meta property="og:title" content="Місія МВФ поїхала з Києва без результатів, - ЗМІ"/>
    <meta property="og:description" content="Місія МВФ поїхала з України без результатів. Про це НВ повідомили два джерела. Місія пробула у столиці до п’ятниці, 22 листопада. Джерело заявило, що олігарх Ігор Коломойський і незалежність НБУ — два головних питання для МВФ. Джерело зазначило, що будь-який компроміс з колишніми власниками ПриватБанку неприйнятний. «Так, будь-який компроміс неприйнятний, оскільки він підтвердить вплив Коломойського. […]"/>
  </head>
  <body>
    <article>
      <h1>Місія МВФ поїхала з Києва без результатів, - ЗМІ</h1>
      <address><time datetime="2019-11-23T12:34:12+00:00">23 Nov 2019, 12:34</time> by <a rel="author" href="https://rubryka.com/author/rubryka_admin/" target="_blank">Богдан Петришин</a></address>
      <figure>
        <img src="https://rubryka.com/wp-content/uploads/2018/04/1510665335-8380-860x580-c-1.jpg"/>
      </figure>
      <p>
        <b>
          <b>Місія МВФ поїхала з України без результатів.</b>
        </b>
      </p>
      <p>Про це <a href="https://nv.ua/">НВ</a> повідомили два джерела.</p>
      <p>Місія пробула у столиці до п’ятниці, 22 листопада.</p>
      <p>Джерело заявило, що олігарх Ігор Коломойський і незалежність НБУ — два головних питання для МВФ.</p>
      <p>Джерело зазначило, що будь-який компроміс з колишніми власниками ПриватБанку неприйнятний.</p>
      <p>«Так, будь-який компроміс неприйнятний, оскільки він підтвердить вплив Коломойського. А якщо він великий, то високий ризик дефолту і відкату реформ. А якщо так, то навіщо такій країні давати гроші, якщо вони з високою ймовірністю не повернуть? Логічно?» — сказав він.</p>
      <p>Також місія скаржилася, що земельна реформа не приймається в тому форматі, як було обіцяно, а іноземців до ринку не допустили.</p>
      <p>«МВФ розуміє, що це ще гірше, ніж мораторій, оскільки є ризик що за безцінь землі можуть бути скуплені всім відомими особами. Це не зовсім ринок», — сказало джерело.</p>
      <p>Джерело додало, що місію найбільше «зачепив обман» щодо ринку землі.</p>
      <p>Читайте також: <a href="https://rubryka.com/2019/11/22/kolomojskyj-kazhe-shho-najblyzhchym-chasom-poverne-pryvatbank-i-v-mvf-pro-tse-znayut/">Коломойський каже, що найближчим часом поверне “Приватбанк” і в МВФ про це знають.</a></p>
    </article>
  </body>
</html>