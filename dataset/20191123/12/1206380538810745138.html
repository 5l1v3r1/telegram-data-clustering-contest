<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.extra.cz/slovenskem-se-siri-fama-o-dalsi-zavrazdene-zene-obyvatelky-bratislavy-se-boji"/>
    <meta property="og:site_name" content="eXtra.cz"/>
    <meta property="article:published_time" content="2019-11-23T12:03:00+00:00"/>
    <meta property="og:title" content="Slovenskem se šíří fáma o další zavražděné ženě: Obyvatelky Bratislavy se bojí"/>
    <meta property="og:description" content="Po brutální vraždě učitelky Violy M. (†34) se na sociálních sítích začaly šířit nepravdivé zprávy o dalších podobných případech. Slovenská policie už před časem uvedla, že sériový vrah v Bratislavě neřádí a fámu o další vraždě v přístavu vyvrací. Tomu, kdo ji šíří a děsí tak ženy po celém Slovensku, hrozí i dva roky ve vězení."/>
  </head>
  <body>
    <article>
      <h6 class="kicker">hoax</h6>
      <h1>Slovenskem se šíří fáma o další zavražděné ženě: Obyvatelky Bratislavy se bojí</h1>
      <address><time datetime="2019-11-23T12:03:00+00:00">23 Nov 2019, 12:03</time> by <a rel="author">Eliška Reiglová</a></address>
      <slideshow>
        <figure>
          <img src="https://www.extra.cz/images/thumbs/e2/5c/e25cc5c-247585-c2a541b-208527-profimedia-016788-0d0000000-0d0000000-1d0000000-1d0000000-sector_2560x0-shrink.jpg"/>
          <figcaption>ilustrační foto<cite>extra.cz</cite></figcaption>
        </figure>
        <figure>
          <img src="https://www.extra.cz/images/thumbs/a0/4e/a04e167-247436-snimek-obrazovky-2019-11-21-v-16-2560x0-shrink.png"/>
          <figcaption>Viola M. a další žena byly nalezeny mrtvé v Bratislavě. Internetem nyní koluje fáma o další vraždě, policie ji vyvrátila.<cite>Facebook</cite></figcaption>
        </figure>
        <figure>
          <img src="https://www.extra.cz/images/thumbs/ee/4c/ee4c6ff-247437-snimek-obrazovky-2019-11-21-v-16-2560x0-shrink.png"/>
          <figcaption>Lidem, kteří za hoaxem stojí, hrozí i dva roky za mřížemi.<cite>Facebook</cite></figcaption>
        </figure>
        <figure>
          <img src="https://www.extra.cz/images/thumbs/9d/92/9d92529-247438-snimek-obrazovky-2019-11-21-v-16-2560x0-shrink.png"/>
          <figcaption>Život si vychutnávala plnými doušky.<cite>Facebook</cite></figcaption>
        </figure>
        <figcaption>
          <a href="https://www.extra.cz/slovenskem-se-siri-fama-o-dalsi-zavrazdene-zene-obyvatelky-bratislavy-se-boji/galerie/4">+ Dalších 12 fotografií</a>
        </figcaption>
      </slideshow>
      <p>
        <b>Po brutální vraždě učitelky Violy M. (†34) se na sociálních sítích začaly šířit nepravdivé zprávy o dalších podobných případech. Slovenská policie už před časem uvedla, že sériový vrah v Bratislavě neřádí a fámu o další vraždě v přístavu vyvrací. Tomu, kdo ji šíří a děsí tak ženy po celém Slovensku, hrozí i dva roky ve vězení.</b>
      </p>
      <p>Na Facebooku se objevil příspěvek, který v nevědomosti sdílela spousta lidí. Po brutální vraždě <a href="https://www.extra.cz/tema/viola-m">Violy M.</a>, která byla nalezena v bratislavském přístavu, na internetu koluje fáma, podle které bylo na tomtéž místě nalezeno další tělo. V příspěvku stojí, že bylo stejným způsobem znásilněné, umučené a znetvořené.</p>
      <p>V příspěvku se nadále píše o tom, že o další vraždě policie z taktických důvodů mlčí, aby tak neohrozila vyšetřování vraždy Violy. „Jedná se o mimořádně závažnou dezinformaci, která se šíří na Instagramu a Facebooku. Její dosah můžeme počítat v desítkách tisíc lidí,“ uvedla slovenská policie na svých stránkách.</p>
      <related>
        <a href="https://www.extra.cz/obri-manevry-pod-mostem-kvuli-zavrazdene-viole-34-policie-nasla-zvlastni-predmet"/>
      </related>
      <p>První informace slovenské policie o tom, že zpráva o další mrtvé ženě je hoax, přišla v pátek v noci. Jen o 10 hodin později policisté doplnili nové informace. „V noci jsme dopadli několik šiřitelů a autorů dezinformací, kvůli kterým se nyní mezi ženami šíří panika. Jejich konáním se zabýváme, protože jsou podezřelí z šíření poplašné zprávy, za což jim hrozí až dva roky vězení,“ napsali policisté.</p>
      <h3>Dvě vraždy za sebou</h3>
      <p>Zlomený obratel a devastační poranění análního otvoru. Krásnou učitelku Violu (†34) kdosi mučil a brutálně zmlácenou ji nechal ležet v bratislavském přístavu. Poranění naznačují, že mladou ženu pachatel během bití zároveň znásilňoval. Přestože bylo mimořádně chladné počasí a pršelo, Viola na sobě měla pouze sukni, silonky a svetr, boty byly pohozené asi 50 metrů od ní.</p>
      <p>Jen tři dny poté, co byla veřejnost informována o vraždě Violy, bylo v Bratislavě nalezeno bezvládné tělo 28leté ženy. „Můžu jednoznačně potvrdit, že není žádná souvislost mezi tímto případem a případem, který byl dokumentován ve stejném teritoriu 11. listopadu,“ ubezpečil ředitel bratislavské policie Adrián Pavlík.</p>
    </article>
  </body>
</html>