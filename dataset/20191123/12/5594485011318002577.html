<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/sport/tenis/bombi-i-krv-izplashikha-federer-snimkivideo_443743.html"/>
    <meta property="og:site_name" content="Blitz.bg/sport"/>
    <meta property="article:published_time" content="2019-11-23T12:30:00+00:00"/>
    <meta property="og:title" content="Бомби и кръв изплашиха Федерер СНИМКИ/ВИДЕО"/>
    <meta property="og:description" content="Отмениха мача на Маестрото в Колумбия заради опасност от безредици"/>
  </head>
  <body>
    <article>
      <h1>Бомби и кръв изплашиха Федерер СНИМКИ/ВИДЕО</h1>
      <h2>Отмениха мача на Маестрото в Колумбия заради опасност от безредици</h2>
      <address>
        <time datetime="2019-11-23T12:30:00+00:00">23 Nov 2019, 12:30</time>
      </address>
      <figure>
        <img src="https://static.blitz.bg/documents/thumbnails/sport/780/201911/1574499234sttt.jpg"/>
      </figure>
      <p>Турнето на Роджър Федерер и Александър Зверев удари на камък в Богота. Само няколко часа преди двамата тенисисти да излязат на корта в Колумбия бе обявено, че демонстративния мач се отменя. Причината е опасност от безредици и възможността животът на много хора да бъде застрашен.</p>
      <p>Същия ден стотици хора протестираха пред дома на колумбийския президент Иван Дюк в Богота, противопоставяйки се на комендантския час, наложен на столицата след ожесточени размирици. Демонстрантите изпяха националния химн и чукаха по тенджери и тигани, а втори ден столицата и страната са залети с протести, при които има и стотици ранени.</p>
      <figure>
        <img src="http://static.blitz.bg/documents/editor/1574499252be7c7b.jpg"/>
      </figure>
      <p>В колумбийската столица комендантският час бе въведен заради избухналите социални протести. Първоначално мярката бе приложена в отделни райони на столицата, но по времето, когато Федерер и Зверев трябваше да са на корта, бе засегнала целия град.</p>
      <p>Колумбийците изразяват недоволството си от икономическата и социалната политика на президента Дюк. В някои градове мирните акции прераснали в стълкновения с полицията, която прибегнала до водомети, сълзотворен газ и гумени куршуми за успокояване на протестиращите.ранени.</p>
      <p>Първоначално протестите бяха замислени като демонстрации на студенти и преподаватели, но политическата опозиция обяви намерението си да проведе обща стачка.</p>
      <figure>
        <iframe src="https://www.youtube.com/embed/xBSpilLuADw" width="560" height="315" data-service="Youtube" scrolling="no"/>
      </figure>
      <p>Същевременно местната миграционната служба затвори сухопътните и речните граници, а правителството обяви спешни мерки, които включват забрана за носене на оръжие.</p>
      <p>Турнето на Федерер започна Чили, където той спечелия първия от серията демонстративни мачове срещу Александър Зверев в Южна Америка. Швейцарецът се наложи с 6-3 4-6 6-4.</p>
      <p>Поредната им спирка бе Буенос Айрес, а в столицата на Аржентина двамата бяха посрещнати от футболната легенда Диего Армандо Марадона. Световният шампион не присъстваше на трибуните на Parque Roca, където двамата тенисисти забавляваха публиката, но записа специално видео, което бе излъчено на голям екран на корта.</p>
      <p>След проваления мач в Богота (Колумбия), На 23 ноември Федерер и Зверев са в Мексико Сити, а ден по-късно ще забавляват публиката в Кито (Еквадор).</p>
      <p>Местрото използва официалния си Instagram, за да обяви и там новината, че няма да има двубой в Богота, а много фенове му писаха, че са пристигнали от цялата страна заради него:</p>
      <p>„Сърдечно разбирам хората в Богота. За съжаление не успяхме да проведем дългоочаквания от мен мач заради комендатския час. Обещавам на всички, че аз и Саша ще се върнем, за да дадем шанс на колумбийските фенове да ни видят. С толкова хубави спомени от турнето му през 2012 година нямам търпение отново да го направим“.</p>
    </article>
  </body>
</html>