<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.loksatta.com/maharashtra-vidhansabha-election2019-news/shivsena-leader-sanjay-raut-reaction-over-government-formation-in-maharashtra-bmh-90-2021069/"/>
    <meta property="og:site_name" content="लोकसत्ता"/>
    <meta property="article:published_time" content="2019-11-23T12:28:11+00:00"/>
    <meta property="og:title" content="संजय राऊत यांनी सांगितली ‘महाराष्ट्राच्या मन की बात’"/>
    <meta property="og:description" content="संजय राऊत यांचे दोन ट्विट"/>
  </head>
  <body>
    <article>
      <h1>संजय राऊत यांनी सांगितली ‘महाराष्ट्राच्या मन की बात’</h1>
      <h2>संजय राऊत यांचे दोन ट्विट</h2>
      <address><time datetime="2019-11-23T12:28:11+00:00">23 Nov 2019, 12:28</time> by <a rel="author">लोकसत्ता ऑनलाइन</a></address>
      <p>शिवसेना, राष्ट्रवादी काँग्रेस आणि काँग्रेसचे सरकार स्थापन करण्याच्या हालचाली सुरू असताना भाजपानं सगळ्यांना चकवा दिला. राष्ट्रवादीचे नेते अजित पवार यांच्यासह राष्ट्रवादीच्या आमदारांच्या पाठिंब्यावर भाजपानं सरकार स्थापनेचा दावा केला. त्यानंतर लगेच सकाळी शपथविधी सोहळाही झाला. देवेंद्र फडणवीस यांनी मुख्यमंत्रीपदाची, तर अजित पवार यांनी उपमुख्यमंत्रीपदाची शपथ घेतली. या शपथविधी सोहळ्यानंतर शिवसेनेचे नेते खासदार संजय राऊत यांनी ट्वविटरवरून टीका केली आहे.</p>
      <p>राज्यात भाजपानं सरकार स्थापन केल्यानंतर खासदार संजय राऊत यांनी ट्विटरवरून टीका केली होती. गेल्या काही दिवसांपासून भाजपावर शब्दांचे बाण सोडणारे शिवसेना नेते संजय राऊत पुन्हा एकदा भाजपाच्या सत्तास्थापनेच्या खेळीवर भडकले आहेत. भाजपाने सत्तेचा आणि पैशांचा वापर केला, असा आरोप त्यांना केला आहे. ”एका रात्रीत चित्र पालटले. महाराष्ट्रातील जनता हे विसरणार नाही,” असा हल्ला संजय राऊत यांनी केला होता. ‘पाप के सौदागर!’ असे त्यांचे पहिले टि्वट होते. त्यांनी सत्तास्थापनेत सहभागी असलेल्या भाजपाला हा टोला लगावला होता. त्यानंतर त्यांनी दुसरे टि्वट केले की, ”महाराष्ट्राच्या नजरेस नजर भिडवून का शपथ घेतली नाही?,” असं म्हणत देवेंद्र फडणवीस आणि अजित पवार यांना टोला लगावला होता.</p>
      <figure>
        <iframe data-src="https://twitter.com/rautsanjay61/status/1198125977194266624?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>त्यानंतर संजय राऊत यांनी दोन ट्विट केले असून, भाजपाच्या शपथविधी सोहळ्यावर उपरोधिक टीका केली आहे. महाराष्ट्राच्या मन की बात म्हणत, “शपथविधी होता का…? दशक्रियाविधी… एवढ्या सकाळी सकाळी आटोपला,” असं ट्विट केलं आहे.</p>
      <figure>
        <iframe data-src="https://twitter.com/rautsanjay61/status/1198124185077178370?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>या ट्विटच्या आधी शिवसेनाप्रमुख बाळासाहेब ठाकरे यांचं वाक्य पोस्ट करून आम्ही बिनधास्त असल्याचं म्हटलं आहे. “संघर्षाचा काळ कधी संपत नसतो. प्रसंगानुसा त्याकडे पाहावं लागतं. संघर्षातूनच आज दिसतेय ती शिवसेना उभी राहिली, संघर्षातूनच ती आणखी पुढे जाईल,” असं बाळासाहेब म्हटले होते. ते वाक्य राऊत यांनी शेअर केलं आहे.</p>
    </article>
  </body>
</html>