<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sumy.today/za-tyzhden-v-sumah-stalosya-7-dtp-u-yakyh-odyn-iz-vodiyiv-zalyshyv-misce-avtoprygody"/>
    <meta property="og:site_name" content="Суми Сьогодні"/>
    <meta property="article:published_time" content="2019-11-23T12:00:00+00:00"/>
    <meta property="og:title" content="За тиждень в Сумах сталося 7 ДТП, у яких один із водіїв залишив місце автопригоди"/>
    <meta property="og:description" content="Усі 7 водіїв-втікачів були розшукані працівниками патрульної поліції. Вартові порядку склали на них адміністративні матеріали за ст. 124 (вчинення ДТП) КУпАП та ст. 122–4 (залишення місця ДТП) КУпАП. Нагадаємо, що за вчинені дії водіям загрожує:"/>
  </head>
  <body>
    <article>
      <h1>За тиждень в Сумах сталося 7 ДТП, у яких один із водіїв залишив місце автопригоди</h1>
      <address>
        <time datetime="2019-11-23T12:00:00+00:00">23 Nov 2019, 12:00</time>
      </address>
      <figure>
        <img src="http://sumy.today/sites/default/files/2_6_3.jpg"/>
      </figure>
      <p>Усі 7 водіїв-втікачів були розшукані працівниками патрульної поліції. Вартові порядку склали на них адміністративні матеріали за ст. 124 (вчинення ДТП) КУпАП та ст. 122–4 (залишення місця ДТП) КУпАП.</p>
      <p>Нагадаємо, що за вчинені дії водіям загрожує:</p>
      <ul>
        <li> ст. 124 КУпАП: передбачає штраф у розмірі 340 гривень або позбавлення права керування транспортними засобами на строк від шести місяців до одного року;</li>
        <li>ст. 122–4 КУпАП: передбачає штраф у розмірі 255 гривень або громадські роботи на строк від 30 до 40 годин, або адміністративний арешт на строк від 10 до 15 діб.</li>
      </ul>
      <p>Патрульна поліція нагадує.</p>
      <p>У випадку, якщо ви стали учасником ДТП, то потрібно пам’ятати, що всі ваші дії мають відповідати ПДР.</p>
      <p>У пункті 2.10 ПДР України чітко визначено, що повинен робити водій, якщо він причетний до автопригоди:</p>
      <p>1) необхідно негайно зупинитися та залишатися на місці пригоди;</p>
      <p>2) увімкнути світловий аварійний сигнал і встановити знак аварійної зупинки;</p>
      <p>3) у разі отримання тілесних ушкоджень пішоходом, водієм або пасажирами іншого транспортного засобу, слід вжити всі можливі заходи для надання першої медичної допомоги потерпілим, а також викликати карету швидкої медичної допомоги.</p>
      <p>4) зателефонувати за номером 102 та повідомити про ДТП, що сталося;</p>
      <p>5) при можливості необхідно записати контактні телефони та дані очевидців;</p>
      <p>6) у жодному разі не переміщати транспортні засоби та предмети, які мають відношення до ДТП.</p>
    </article>
  </body>
</html>