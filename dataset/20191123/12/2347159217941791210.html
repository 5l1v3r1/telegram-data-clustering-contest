<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://izaktv.pl/pracowity-weekend-wisly-pact-u-i-izako-boars/"/>
    <meta property="og:site_name" content="IzakTV"/>
    <meta property="article:published_time" content="2019-11-23T12:26:41+00:00"/>
    <meta property="og:title" content="Pracowity weekend Wisły, PACT-u i Izako Boars"/>
    <meta property="og:description" content="Gracze Wisły Kraków, Actiny PACT oraz Izako Boars na pełnych obrotach wejdą w ten weekend. Każda z wymienionych formacji rozegra dziś jedną serię BO3, z czego najbardziej istotna wydaje się ta tych ostatnich. Dziki w końcu toczą walkę o powrót na salony ESEA MDL, czyli drugiej najwyższej klasy rozgrywkowej w Counter Strike’u. Zmagania rozpoczną się […]"/>
  </head>
  <body>
    <article>
      <h1>Pracowity weekend Wisły, PACT-u i Izako Boars</h1>
      <address><time datetime="2019-11-23T12:26:41+00:00">23 Nov 2019, 12:26</time> by <a rel="author" href="https://izaktv.pl/author/kamilk/" target="_blank">Kamil Kowala</a></address>
      <h4>
        <b>Gracze Wisły Kraków, Actiny PACT oraz Izako Boars na pełnych obrotach wejdą w ten weekend. Każda z wymienionych formacji rozegra dziś jedną serię BO3, z czego najbardziej istotna wydaje się ta tych ostatnich. Dziki w końcu toczą walkę o powrót na salony ESEA MDL, czyli drugiej najwyższej klasy rozgrywkowej w Counter Strike’u.</b>
      </h4>
      <p>Zmagania rozpoczną się już za parę chwil, ponieważ tuż przed godziną trzynastą Wiślacy podejmą <b>SJ</b> w ramach piątego sezonu <b>LOOT.BET.</b> Polskie składy mają ostatnio dosyć dobrą passę przeciwko fińskim zespołom i miejmy nadzieję, że Grzegorz <b>“<a href="https://izaktv.pl/tag/szpero/">SZPERO</a>“</b> Dziamałek i spółka ją podtrzymają.</p>
      <p>Następnie do na serwer wkroczą reprezentanci <b>PACT-u,</b> którym przyjdzie zmierzyć się z innym rodakiem, grającym aktualnie w drużynie o nazwie <b>m1x.</b> Filip <b>“<a href="https://izaktv.pl/tag/tudson/">TUDSON</a>“</b> Tudev i kompania spróbują pokonać w pełni nadwiślańską piątkę i wysłać ich do starcia o utrzymanie się w rozgrywkach.</p>
      <p>Późnym wieczorem swój spektakl rozpocznie <b>Izako Boars.</b> Podopieczni Bartosza <b>“<a href="https://izaktv.pl/tag/hyper/">Hypera</a>“</b> Wolnego znajdują się aktualnie w dolnej części drabinki i jeżeli marzą o powrocie do <b>ESEA MDL,</b> to wygrana przeciwko <b>ex-BLUEJAYS</b> jest ich obowiązkiem. Zadanie nie będzie jednak łatwe, ponieważ jak wskazują kursy bukmacherów, to nie Dziki są faworytem tej potyczki.</p>
      <p>Harmonogram:</p>
      <ul>
        <li>Wisła All in! Games Kraków vs SJ – 12:55 (BO3, <a href="https://www.twitch.tv/majkibets">transmisja</a>)</li>
        <li>Actina PACT vs m1x – 15:55 (BO3, <a href="https://www.twitch.tv/majkibets">transmisja</a>)</li>
        <li>Izako Boars vs ex-BLUEJAYS – 20:30 (BO3, <a href="https://www.twitch.tv/homeacademy3">transmisja</a>)</li>
      </ul>
    </article>
  </body>
</html>