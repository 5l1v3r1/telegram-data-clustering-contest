<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aspor.com.tr/spor-toto-super-lig/2019/11/23/mac-sonucu-l-ankaragucu-0-3-trabzonspor-l-ozet"/>
    <meta property="og:site_name" content="Aspor"/>
    <meta property="article:published_time" content="2019-11-23T12:00:28+00:00"/>
    <meta property="og:title" content="MAÇ SONUCU l Ankaragücü 0 - 3 Trabzonspor l ÖZET"/>
    <meta property="og:description" content="Süper Lig'in 12'inci haftasında Trabzonspor deplasmanda zor günler geçiren Ankaragücü'ne konuk oldu. Karşılaşma Trabzonspor'un 3-0 üstünlüğüyle sonuçlandı."/>
  </head>
  <body>
    <article>
      <h1>MAÇ SONUCU l Ankaragücü 0 - 3 Trabzonspor l ÖZET</h1>
      <address>
        <time datetime="2019-11-23T12:00:28+00:00">23 Nov 2019, 12:00</time>
      </address>
      <p>
        <b>Süper Lig'in 12'inci haftasında <a href="https://www.aspor.com.tr/index/trabzonspor">Trabzonspor</a> deplasmanda zor günler geçiren Ankaragücü'ne konuk oldu. Karşılaşma Trabzonspor'un 3-0 üstünlüğüyle sonuçlandı.</b>
      </p>
      <p>Süper Lig'in 12. haftasında <a href="https://www.aspor.com.tr/index/trabzonspor">Trabzonspor</a> deplasmanda Ankaragücü ile karşı karşıya geldi. Eryaman Stadı'nda oynanan mücadeleyi Trabzonspor 3-0'lık skorla kazandı.</p>
      <p>Trabzonspor'a galibiyeti getiren goller, 6. dakikada Sörloth, 49. dakikada Yusuf Sarı ve 56. dakikada Anthony Nwakaeme'den geldi. Ankaragücü'nde 45+1. dakikada Faty kırmızı kartla oyun dışında kaldı.</p>
      <p>Bu sonucun ardından Trabzonspor üst üste 2. galibiyetini aldı ve 22 puana yükseldi. Üst üste 4. yenilgisini alan Ankaragücü ise 9 puanda kaldı.</p>
      <p>Süper Lig'in 13. haftasında Trabzonspor evinde Galatasaray ile dev maçta karşılaşacakken, Ankaragücü ise deplasmanda Alanyaspor'a konuk olacak.</p>
      <related>
        <a href="https://www.aspor.com.tr/galeri/trabzonspor/trabzonsporda-yusuf-sari-sosyal-medyayi-salladi"/>
      </related>
      <p>
        <b>İLK 11'LER</b>
      </p>
      <p><b>Ankaragücü:</b> Korcan, Kitsiou, Yalçın, Pazdan, Pinto, Faty, Sedat, Canteros, Aydın, İlhan, Orgill</p>
      <p><b>Trabzonspor: </b>Erce Kardeşler, Pereira, Hüseyin Türkmen, Campi, Kamil Ahmet, Hosseini, Obi Mikel, Jose Sosa, Yusuf Sarı, Nwakaeme, Sörloth</p>
      <related>
        <a href="https://www.aspor.com.tr/trabzonspor/2019/11/23/unal-karaman-guclu-bir-camiaya-karsi-oynadik"/>
      </related>
      <p>
        <b>MAÇTAN DAKİKALAR</b>
      </p>
      <p>49. dakikada gelişen Trabzonspor atağında sol kanatta topla buluşan Nwakaeme meşin yuvarlağı diğer kanattaki Yusuf Sarı ile buluşturdu. Bu futbolcu önündeki oyuncuyu geçtikten sonra vuruşunu yaptı ve takımını 2-0 öne geçirdi.</p>
      <p>55. dakikada Canteros'un sağ taraftan ceza alanı içine yaptığı ortada ön direkte iyi yükselen Alihan Kubalas'ın kafa vuruşunda, top üstten dışarı çıktı.</p>
      <p>56. dakikada Pereira'nın sağ kanattan ceza alanı içine gönderdiği topla arka direkte buluşan Nwakaeme, düzgün bir vuruşla meşin yuvarlağı ağlara gönderdi: 0-3.</p>
      <p>62. dakikada Sosa'nın sağ taraftan kale alanı içine yaptığı ortada bomboş pozisyonda toplu buluşan Campi'nin kafa vuruşunda, meşin yuvarlak kaleciden döndü.</p>
      <p>72. dakikada Orgill'in pasıyla ceza alanına hareketlenen Moke'nin şutunda, top kalecide kaldı.</p>
      <p>75. dakikada ani gelişen Trabzonspor atağında kendi yarı alanından topla çıkan Yusuf Sarı, kaleciyi de geçtikten sonra vuruşunu yaptı ancak araya giren Pazdan golü engelledi.</p>
      <p>Müsabakayı Trabzonspor 3-0 kazandı.</p>
      <figure>
        <a href="https://www.aspor.com.tr/ankaragucu/2019/11/23/mustafa-kaplan-iyi-basladigimiz-bir-macti-hic-olmayacak-bir-gol-yedik">
          <img src="https://iaaspr.tmgrup.com.tr/5cdbd5/366/218/0/57/800/534?u=https://iaspr.tmgrup.com.tr/2019/11/23/mustafa-kaplan-iyi-basladigimiz-bir-macti-hic-olmayacak-bir-gol-yedik-1574530916273.jpeg"/>
        </a>
      </figure>
      <p>
        <a href="https://www.aspor.com.tr/ankaragucu/2019/11/23/mustafa-kaplan-iyi-basladigimiz-bir-macti-hic-olmayacak-bir-gol-yedik"><b>"İyi başladığımız bir maçtı hiç olmayacak bir gol yedik"</b>Trabzonspor karşısında maça iyi başladıklarını söyleyen MKE Ankaragücü Teknik Direktörü Mustafa Kaplan, "İkinci yarının başında peş peşe iki gol yememiz maçtan kopmamıza neden oldu" dedi.<i>haberin devamı</i></a>
      </p>
    </article>
  </body>
</html>