<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dilei.it/lifestyle/meghan-markle-kate-middleton-fanno-pace-dopo-tensioni/658748/"/>
    <meta property="og:site_name" content="DiLei"/>
    <meta property="article:published_time" content="2019-11-23T12:09:55+00:00"/>
    <meta property="og:title" content="Meghan Markle e Kate Middleton fanno pace dopo le tensioni"/>
    <meta property="og:description" content="Meghan Markle è sempre più sola e disperata a causa della Regina, per questo Kate Middleton avrebbe deciso di deporre le armi e fare pace con lei."/>
  </head>
  <body>
    <article>
      <h1>Meghan Markle e Kate Middleton fanno pace dopo le tensioni</h1>
      <h2>Meghan Markle è sempre più sola, per questo Kate Middleton avrebbe deciso di fare pace con lei</h2>
      <address>
        <time datetime="2019-11-23T12:09:55+00:00">23 Nov 2019, 12:09</time>
      </address>
      <p>Mentre <b>Harry e William</b> sono innegabilmente sempre più distanti, <b>Meghan Markle e Kate Middleton</b> si sarebbero riavvicinate. Dopo mesi di tensione, scontri e ripicche a distanza, le due cognate avrebbero fatto pace, trovando un punto di accordo per il bene della <b>Royal Family.</b></p>
      <p>A riavvicinarle sarebbe stato <b>lo sfogo di Meghan</b> di fronte alle telecamere nel documentario girato durante <a href="https://dilei.it/lifestyle/meghan-markle-in-africa-delude-e-viene-accusata-di-vittimismo/641651/">il tour in Africa</a>. La duchessa di Sussex, fra le lacrime, ha accusato <a href="https://dilei.it/lifestyle/video/meghan-markle-non-si-sottomette-scatta-la-denuncia-e-racconta-la-verita/658104/">la stampa britannica</a> di perseguitarla e ha mostrato per la prima volta la sua estrema debolezza di fronte alle<b> rigide regole di Corte</b>. Un atteggiamento che non è stato apprezzato dalla Regina e che ha causato la sua ira (con conseguente <a href="https://dilei.it/lifestyle/video/meghan-markle-harry-isolati-regina-interviene-kate-middleton/658503/">vendetta</a>), ma che invece avrebbe intenerito <b>Kate Middleton.</b></p>
      <p>La <b>duchessa di Cambridge</b> avrebbe preso coscienza del fatto che Meghan non era affatto preparata a prendere parte alla Royal Family, mentre lei è stata cresciuta per questo e ha avuto molto<b> più tempo a disposizione</b> per adattarsi.</p>
      <p>“Meghan è molto consapevole che Kate sarà la regina, ma non sono contrapposte: Meghan ha la sua vita, Kate ha la sua – <b>ha raccontato</b> una fonte a <i>People</i> -. Meghan fa fatica ad adattarsi alle regole di corte, mentre Kate è stata allevate per questo”.</p>
      <p>“Meghan era una persona adulta e matura quando si è unita alla famiglia reale – <b>ha aggiunto l’insider</b> -, mentre Kate era ancora al college quando incontrò il suo compagno di studi William”. A unire le cognate però ci sarebbe il grande amore per la famiglia e la voglia di regalare ai figli la serenità.</p>
      <p>“Il piccolo Archie e la famiglia sono al primo posto” ha detto <b>un amico di Meghan,</b> sottolineando anche il fatto che la duchessa di Sussex è disposta a tutto pur di <b>proteggere il figlio e Harry</b>. Per questo potrebbe decidere di trascorrere <a href="https://dilei.it/lifestyle/meghan-markle-fugge-da-kate-middleton-negli-stati-uniti-con-archie-senza-harry/607126/">il Natale negli Stati Uniti</a> per prendersi una pausa dagli impegni reali e allontanarsi dalla <b>pressione della stampa.</b></p>
      <p>Una scelta che, sembra, <b>non verrà presa da Kate</b>. La moglie di William è da sempre attenta all’etichetta reale e non ha nessuna intenzione di <b>innervosire la Regina</b>. Lei e il secondogenito di Diana, insieme a George, 6, Charlotte, 4 e Louis, 1 anno, passeranno il Natale con la Sovrana.</p>
      <related>
        <h4>Leggi anche</h4>
        <a href="https://dilei.it/lifestyle/video/meghan-markle-harry-isolati-regina-interviene-kate-middleton/658503/"/>
        <a href="https://dilei.it/lifestyle/video/meghan-markle-si-vendica-kate-middleton-dopo-gesto/629389/"/>
        <a href="https://dilei.it/vip/meghan-markle-perche-sara-importante-per-william-anche-piu-di-kate/557524/"/>
        <a href="https://dilei.it/lifestyle/kate-middleton-a-colloquio-con-la-regina-per-colpa-di-meghan-markle/577762/"/>
        <a href="https://dilei.it/lifestyle/meghan-markle-nemico-non-kate-middleton-william/579859/"/>
      </related>
    </article>
  </body>
</html>