<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sport7.sk/149336/kazdy-den-pod-tlakom-tito-treneri-v-premier-league-su-blizko-vypovede"/>
    <meta property="og:site_name" content="Sport7"/>
    <meta property="article:published_time" content="2019-11-23T12:32:00+00:00"/>
    <meta property="og:title" content="Každý deň pod tlakom: Títo tréneri v Premier League sú blízko výpovede"/>
    <meta property="og:description" content="Tréner je prvý, kto je zodpovedný za výsledky. Ako však prax ukazuje, niekedy hlavný kouč ani poriadne nemôže za to, že sa jeho hráčom vyslovene nedarí. Pozreli sme sa na to, ktorí tréneri v anglickej Premier League sa v tomto období boja o svoje živobytie."/>
  </head>
  <body>
    <article>
      <h1>Každý deň pod tlakom: Títo tréneri v Premier League sú blízko výpovede</h1>
      <address><time datetime="2019-11-23T12:32:00+00:00">23 Nov 2019, 12:32</time> by <a rel="author" href="https://www.sport7.sk/uzivatel/jakub-vaverka" target="_blank">Jakub Vaverka</a></address>
      <p>
        <b>Tréner je prvý, kto je zodpovedný za výsledky. Ako však prax ukazuje, niekedy hlavný kouč ani poriadne nemôže za to, že sa jeho hráčom vyslovene nedarí. Pozreli sme sa na to, ktorí tréneri v anglickej Premier League sa v tomto období boja o svoje živobytie.</b>
      </p>
      <h3>Ole Gunnar Solskjaer</h3>
      <figure>
        <img src="https://www.sport7.sk/sites/sport7.sk/files/styles/image_style_article_embed/public/2019-10/bk.jpg?itok=G3uyW566"/>
        <figcaption>Ole Gunnar Solskjaer<cite>zdroj: TASR</cite></figcaption>
      </figure>
      <p>Nórsky kormidelník Ole Gunnar Solskjaer nesmie v tomto rebríčku chýbať. Tréner Manchestru United si už zvykol, že po každom zlom výsledku sa jeho meno spomína v súvislosti s výpoveďou. Ak sa Diabli nevrátia do Ligy majstrov, je reálne, že Solskjaer skutočne odíde. Našťastie, Devils sa momentálne držia v prvej polovici tabuľky, čo OGS môže momentálne aspoň trochu upokojovať. </p>
      <h3>Ralph Husenhuttl</h3>
      <figure>
        <iframe src="https://www.youtube.com/embed/rOw4Jok-M-4" width="480" height="270" data-service="Youtube" scrolling="no"/>
      </figure>
      <p>Nemecký kouč Ralph Husenhuttl začal v Southamptone veľmi dobre, ale momentálne sú The Saints na predposlednom mieste Premier League a netreba zabúdať na historickú prehru 0:9 proti Leicestru City. Tá bude Svätcov mátať ešte dlho. Husenhuttl vie, že sám situáciu nezmení, pretože o výsledkoch v konečnom dôsledku rozhodujú hráči. Tlak na jeho osobu začína byť v momentoch enormný.</p>
      <h3>Daniel Farke</h3>
      <figure>
        <iframe src="https://www.youtube.com/embed/KTCmQ6ma4Hk" width="480" height="270" data-service="Youtube" scrolling="no"/>
      </figure>
      <p>Norwich v úvode ročníka zbieral body, porazil Manchester City a získal si rešpekt verejnosti. Avšak, prešlo dvanásť kôl a Kanárici majú na konte sedem bodov za dva triumfy a jednu remízu. Tréner Daniel Farke sa snaží so svojimi zverencami hrať ofenzívny futbal, čo sa mu ale v uplynulých mesiacoch nevypláca. Nováčik vedel, že udržanie bude náročné, ale ak NCFC nezačne bodovať, môže dôjsť aj k zmene na trénerskom poste. Do druhej ligy sa nechce vrátiť nikto z Carrow Road.</p>
      <h3>Manuel Pellegrini</h3>
      <figure>
        <img src="https://www.sport7.sk/sites/sport7.sk/files/styles/image_style_article_embed/public/imported/125200.jpg?itok=xNp6_kul"/>
        <figcaption>Manuel Pellegrini<cite>zdroj: © TASR</cite></figcaption>
      </figure>
      <p>Manuel Pellegrini a jeho West Ham United vstúpil do nového ročníka výborne, ale následne prišiel veľký pokles formy a takpovediac nikto nevie, prečo sa deje, čo sa deje. The Hammers prehrali štyri z posledných piatich ligových duelov a jeden remizovali. Medzitým klesli na šestnáste miesto Premier League. Čiľan Pellegrini povedal, že sa o svoju prácu nebojí, ale sa sa klub do Vianoc nepohne smerom hore, zrejme o aktuálnu pozíciu príde. </p>
      <h3>Unai Emery</h3>
      <figure>
        <img src="https://www.sport7.sk/sites/sport7.sk/files/styles/image_style_article_embed/public/images/2019-10/bb_132.jpg?itok=5H0lM7zU"/>
        <figcaption>Unai Emery<cite>zdroj: TASR</cite></figcaption>
      </figure>
      <p>Momentálne nemá zrejme nik tak blízko k vyhodeniu ako španielsky tréner londýnskeho Arsenalu Unai Emery. Emery nedokázal vtlačiť svojmu tímu potrebnú filozofiu, Gunners strácajú body v zápasoch, ktoré by mali zvládať bez väčších problémov. Okrem toho sa pridávajú aj problémy vo vnútri kabíny a tlak verejnosti. Ak Emery ostane do konca ročníka, bude to preňho úspech.</p>
    </article>
  </body>
</html>