<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.racunalniske-novice.com/novice/dogodki-in-obvestila/rusija-zahteva-namestitev-ruske-programske-opreme-na-vse-elektronske-naprave.html?RSS1a57b67a32c01fc3a22e629856758e8f"/>
    <meta property="og:site_name" content="Računalniške novice"/>
    <meta property="article:published_time" content="2019-11-23T12:21:00+00:00"/>
    <meta property="og:title" content="Rusija zahteva namestitev ruske programske opreme na vse elektronske naprave"/>
    <meta property="og:description" content="V lanskem letu so v Rusiji sprejel odločitev, da morajo vsa telekomunikacijska podjetja v državni lasti izvesti posebno vajo, ki vključuje popoln odklop od svetovnega spleta."/>
  </head>
  <body>
    <article>
      <h1>Rusija zahteva namestitev ruske programske opreme na vse elektronske naprave</h1>
      <address>
        <time datetime="2019-11-23T12:21:00+00:00">23 Nov 2019, 12:21</time>
      </address>
      <p>V lanskem letu so v Rusiji sprejel odločitev, da morajo vsa telekomunikacijska podjetja v državni lasti izvesti posebno vajo, ki vključuje popoln odklop od svetovnega spleta. Za uresničitev omenjenega načrta so ruske oblasti nedavno celo uveljavile zakon, ki dejansko zagotavlja zakonske možnosti za popolno ukinitev svetovnega spleta v državi. Pred kratkim pa so ruske oblasti šle še nekoliko dlje, saj so sprejeli nov zakon, ki trgovinam prepoveduje prodajo elektronskih naprav brez prednameščene ruske programske opreme.</p>
      <p>Namenska ruska programska oprema bo morala biti nameščena predvsem na osebnih računalniki, pametnih telefonih in celo pametnih televizorjih. Tu bo šlo predvsem za ruske različice uveljavljene programske opreme, kar naj bi končne uporabnike spodbudilo k uporabi ruskih programov. Konkretnih podrobnosti o izvajanju novega ruskega zakona sicer še ni, ta pa bo po vsej verjetnosti stopil v veljavo julija prihodnje leto. Prav tako še ni znano, kako bodo tuja podjetja reagirala na novo rusko zakonodajo, ko bo ta postala obvezna.</p>
      <p>Čeprav se mnogi bojijo, da bo nova zakonodaja odnala tuja podjetja iz Rusije, te bojazni skorajda ni. Ruski trg je namreč velik, zaslužki na njem pa so pogosto večji kot drugod po svetu.</p>
      <figure>
        <iframe src="https://www.youtube.com/embed/PjGvdJgMy_k" width="640" height="360" data-service="Youtube" scrolling="no"/>
      </figure>
      <footer>Povezave: <a href="https://www.nytimes.com/">Nytimes</a></footer>
    </article>
  </body>
</html>