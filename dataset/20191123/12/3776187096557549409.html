<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gizchina.it/2019/11/honor-v30-vs-honor-v30-pro-differenze/"/>
    <meta property="og:site_name" content="GizChina.it"/>
    <meta property="article:published_time" content="2019-11-23T12:30:00+00:00"/>
    <meta property="og:title" content="Honor V30 vs Honor V30 Pro: ecco le differenze"/>
    <meta property="og:description" content="Un leaker specifica quali dovrebbero essere le differenze fra Honor V30 e la sua variante maggiore, ovvero Honor V30 Pro."/>
  </head>
  <body>
    <article>
      <h1>Honor V30 vs Honor V30 Pro: ecco le differenze</h1>
      <address><time datetime="2019-11-23T12:30:00+00:00">23 Nov 2019, 12:30</time> by <a rel="author">Michele Perrone</a></address>
      <figure>
        <img src="https://gizchina.it/wp-content/uploads/2019/10/xHonor-v30-696x392.jpg.pagespeed.ic.XzhbA4qZjX.jpg"/>
      </figure>
      <p>Il 2019 non è ancora finito per il duo Huawei/Honor: a dispetto del ban USA, il sub-brand di Huawei sta preparando il lancio di <b>Honor V30</b>. E non sarà il solo: ad accompagnarlo ci sarà anche <b>Honor V30 Pro</b>, con una strategia che dovrebbe accomunarli a Samsung Galaxy S10 ed S10+. Adesso è <i>Rodent950</i>, leaker del settore, a sottolineare quelle che dovrebbero essere le <b>differenze</b> fra i due terminali di fascia alta.</p>
      <p><i><b>Aggiornamento 23/11</b></i>: nuovi rumors ci danno un quadro più preciso delle specifico, visti anche i pochi giorni mancanti alla presentazione ufficiale. Li trovate riportati qua di seguito.</p>
      <p><b>LEGGI ANCHE</b>:<br/><a href="https://gizchina.it/2019/10/huawei-usa-riallaccio-rapporti/">Gli USA sta per riallacciare (alcuni) rapporti con Huawei</a></p>
      <h3>Honor V30 vs V30 Pro: un leaker ne elenca le differenze</h3>
      <p>Differentemente da quanto ipotizzato inizialmente, sia Honor V30 che V30 Pro avrebbero un pannello <b>LCD</b> e non OLED. Il primo modello avrà un foro in alto a destra, mentre il Pro si differenzierebbe per un doppio foro. Questo doppio foro includerebbe una <b>dual selfie camera</b>, il cui secondario potrebbe essere un sensore ToF o, meglio ancora, un grandangolare. Ciò significherebbe l'implementazione di un <b>lettore d'impronte laterale</b> anziché nel display, come per il prossimo <a href="https://gizchina.it/2019/11/huawei-nova-6-5g-video-promozionale/">Huawei Nova 6</a>.</p>
      <figure>
        <iframe data-src="https://twitter.com/Sudhanshu1414/status/1197866059581100032?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Entrambi basati sul <b>Kirin 990</b>, al debutto sulla famiglia Mate 30, il più costoso Honor V30 Pro si spingerà oltre, con l'integrazione di del <b>Kirin 990 5G </b>per il supporto alle reti di nuova generazione. Si fa menzione anche di un sistema di raffreddamento a liquido per tenere a bada le temperature. I tagli di memoria sarebbero da <b>6/128 GB</b> e <b>8/128 GB</b> per il modello base, salendo a<b> 8/128 GB</b> e <b>8/256 GB</b> per il P30. Parlando di batterie, su V30 troveremmo una batteria da <b>4100 mAh</b> con SuperCharge da <b>22.5W</b>, mentre V30 Pro godrebbe di una più capiente <b>4200 mAh</b> con ricarica a <b>40W</b>. Inoltre, il Pro offrirebbe anche il supporto alla <b>ricarica wireless </b>a <b>27W</b> e anche <b>inversa</b> a 7.5W.</p>
      <p>Parlando di comparto fotografico, gli ultimi rumors parlano di un sensore Sony IMX600 da <b>40 MP</b>, un <b>teleobiettivo</b> da <b>8 MP </b>ed un <b>grandangolare</b> da <b>8 MP</b> con stabilizzazione <b>OIS</b>. La differenza del Pro sarebbe nell'utilizzo di un sensore da <b>12 MP</b> ottimizzato per le riprese <b>video</b>. Inoltre, anche se non se ne fa menzione, in precedenza si ipotizzava che potesse essere utilizzato un sensore da 60 MP, forse solo sul Pro.</p>
      <hr/>
      <p>Non perdere alcuna notizia in tempo reale e le migliori offerte dedicate a <b>Huawei</b> nel canale<a href="https://t.me/huaweitalia"> <b>Telegram</b></a> dedicato!</p>
    </article>
  </body>
</html>