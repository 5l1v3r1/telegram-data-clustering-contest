<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rmf24.pl/fakty/polska/news-znaleziony-w-ciezarowce-nastolatek-z-wietnamu-uciekl-z-osrod,nId,3350621"/>
    <meta property="og:site_name" content="RMF24"/>
    <meta property="article:published_time" content="2019-11-23T12:50:14+00:00"/>
    <meta property="og:title" content="Znaleziony w ciężarówce nastolatek z Wietnamu uciekł z ośrodka w Holandii"/>
    <meta property="og:description" content="Jeden z 39 Wietnamczyków, których ciała znaleziono pod koniec października w kontenerze ciężarówki w Anglii, to nastolatek, który uciekł z ośrodka dla uchodźców w Holandii - podał w sobotę jeden z holenderskich dzienników."/>
  </head>
  <body>
    <article>
      <h1>Znaleziony w ciężarówce nastolatek z Wietnamu uciekł z ośrodka w Holandii</h1>
      <address><time datetime="2019-11-23T12:50:14+00:00">23 Nov 2019, 12:50</time> by <a rel="author" href="https://www.rmf24.pl/tylko-w-rmf24/urszula-gwiazda" target="_blank">Urszula Gwiazda</a></address>
      <p>
        <b>Jeden z 39 Wietnamczyków, których ciała znaleziono pod koniec października w kontenerze ciężarówki w Anglii, to nastolatek, który uciekł z ośrodka dla uchodźców w Holandii - podał w sobotę jeden z holenderskich dzienników.</b>
      </p>
      <figure>
        <img src="https://i.iplsc.com/znaleziony-w-ciezarowce-nastolatek-z-wietnamu-uciekl-z-osrod/0009EOILHLK4RLNJ-C123-F4.png"/>
        <figcaption>Znaleziony w ciężarówce nastolatek z Wietnamu uciekł z ośrodka w Holandii<cite>/Aaron Chown /PAP/EPA</cite></figcaption>
      </figure>
      <p>Chłopak, którego ani tożsamości ani wieku nie podano, uciekł z ośrodka dla imigrantów w Limburgii - twierdzi gazeta "Algemeen Dagblad", powołując się na rządową agencję zajmującą się przyjmowaniem uchodźców.</p>
      <p>Z tego samego ośrodkach uciekło w sierpniu sześciu innych wietnamskich nastolatków. Są poszukiwani przez policję. Holenderska rządowa agencja zajmująca się przyjmowaniem uchodźców nie ustaliła związku między ucieczkami a chłopcem, którego ciało znaleziono w ciężarówce w Anglii.</p>
      <p>
        <a href="https://www.rmf24.pl/fakty/swiat/news-39-ofiar-w-ciezarowce-wiekszosc-moze-pochodzic-w-wietnamu,nId,3300855">
          <u>
            <b>Według brytyjskiej policji w sumie w samochodzie odkryto ciała 10 nastolatków.</b>
          </u>
        </a>
      </p>
      <p>Brytyjczycy na razie postawili zarzuty dwóm zatrzymanym osobom: 25-letniemu kierowcy ciężarówki i 23-latkowi, który został zatrzymany w Irlandii. Usłyszeli zarzuty: zabójstwa, uczestnictwa w przemycie ludźmi oraz pomocy w nielegalnym przedostaniu się na terytorium Wielkiej Brytanii.</p>
      <p>W piątek brytyjska policja aresztowała kolejną osobę zamieszaną w sprawę śmierci Wietnamczyków. Z kolei w Wietnamie w związku z tą sprawą aresztowano dotychczas 11 osób.</p>
      <h3>Zobacz również:</h3>
      <p>
        <a href="http://interia.hit.gemius.pl/hitredir/id=1vaV9GNUyavUs1ALlIkgOOVEXhyRwHt_dAWYRBWCA2..Z7/url=http%3A%2F%2Fwww.rmf24.pl%2Ffakty%2Fswiat%2Fnews-39-ofiar-w-ciezarowce-wiekszosc-moze-pochodzic-w-wietnamu%2CnId%2C3300855%3Fparametr%3Dembed_tyt">39 ofiar w ciężarówce. Większość może pochodzić w Wietnamu</a>
      </p>
    </article>
  </body>
</html>