<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sportklub.rs/Fudbal/Holandija/a315379-Igraci-stajali-mirno-na-pocetku-meca-zbog-rasizma.html"/>
    <meta property="og:site_name" content="Sport Klub"/>
    <meta property="article:published_time" content="2019-11-23T12:15:00+00:00"/>
    <meta property="og:title" content="Igrači stajali mirno na početku meča zbog rasizma"/>
    <meta property="og:description" content="Fudbaleri holandskog Ekscelsiora i Volendama stajali su mirno tokom prvog minuta međusobnog susreta u drugoj ligi Holandije i tako protestovali protiv rasizma."/>
  </head>
  <body>
    <article>
      <h1>Igrači stajali mirno na početku meča zbog rasizma</h1>
      <h2>Fudbaleri holandskog Ekscelsiora i Volendama stajali su mirno tokom prvog minuta međusobnog susreta u drugoj ligi Holandije i tako protestovali protiv rasizma.</h2>
      <address><time datetime="2019-11-23T12:15:00+00:00">23 Nov 2019, 12:15</time> by <a rel="author">Jelena Trajković</a></address>
      <figure>
        <img src="https://sportklub.rs/Picture/127974/jpeg/GettyImages-1026099036.jpg"/>
        <figcaption>
          <cite>Oliver Hardt/Bongarts/Getty Images</cite>
        </figcaption>
      </figure>
      <p>Igrač Ekscelsiora Ahmad Mendeš Moreira je bio meta rasističkih uvreda navijača Den Boša na utakmici prošle nedelje. Zbog toga su se igrači u dve najjače lige Holandije dogovorili da ne igraju prvi minut svojih utakmica ovog vikenda da bi skrenuli pažnju na problem rasizma.<br/><br/>Navijači su aplaudirali dok su igrači stajali kao što je bilo planirano pošto je sudija dao znak za početak utakmice.<br/><br/>Pre početka utakmice, igrači dva tima su stajali zajedno, a na sebi su imali majice sa porukama protiv rasizma, dok su navijači držali crvene kartone na kojima je stajalo: „Pokažite rasizmu crveni karton“ u 18. minutu, zbog broja koji Moreira nosi na dresu.</p>
      <figure>
        <iframe data-src="https://twitter.com/SportsNewsToda4/status/1197970892447334400?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Moreira je posle utakmice sa Den Hagom rekao da su ga navijači vređali zbog boje kože, a takođe su ga okarakterisali „beračem pamuka“. Domaći tim je, inače, probitno tvrdio da je holandski fudbaler pogrešno protumačio navijanje.</p>
    </article>
  </body>
</html>