<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/904855/van-den-brom-ontvangt-complimenten-van-slot-heb-dat-van-koeman-uit-ajax-tijd-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-23T12:12:00+00:00"/>
    <meta property="og:title" content="Van den Brom ontvangt complimenten van Slot: 'Heb dat van Koeman, uit Ajax-tijd'"/>
    <meta property="og:description" content="Voor Arne Slot en John van den Brom is het treffen tussen FC Utrecht en AZ in De Galgenwaard zaterdagavond speciaal. De twee werkten vorig seizoen nog samen in Alkmaar. De huidig oefenmeester van AZ zegt in gesprek met De Telegraaf geleerd te hebben van zijn voorganger. &quot;Ik vond het altijd mooi hoe rustig John voor en na de wedstrijd was. Tijdens de wedstrijd was hij 'ietsje' anders...&quot;, zegt Slot. &quot;Na een wedstrijd dronk John eerst een wijntje. Daar nam hij de tijd voor, liet hij anderen praten. Om te horen wat de rest van de wedstrijd vond.&quot;"/>
  </head>
  <body>
    <article>
      <h1>Van den Brom ontvangt complimenten van Slot: 'Heb dat van Koeman, uit Ajax-tijd'</h1>
      <address>
        <time datetime="2019-11-23T12:12:00+00:00">23 Nov 2019, 12:12</time>
      </address>
      <p>
        <b>Voor Arne Slot en John van den Brom is het treffen tussen FC Utrecht en AZ in De Galgenwaard zaterdagavond speciaal. De twee werkten vorig seizoen nog samen in Alkmaar.</b>
      </p>
      <p>De huidig oefenmeester van AZ zegt in gesprek met <i>De Telegraaf</i> geleerd te hebben van zijn voorganger. "Ik vond het altijd mooi hoe rustig John voor en na de wedstrijd was. Tijdens de wedstrijd was hij 'ietsje' anders...", zegt Slot. "Na een wedstrijd dronk John eerst een wijntje. Daar nam hij de tijd voor, liet hij anderen praten. Om te horen wat de rest van de wedstrijd vond."</p>
      <p>"John woog alle meningen en baseerde daar mede zijn oordeel op. Pas daarna zocht hij de media op. Dat doe ik nu ook", vervolgt Slot. Van den Brom beaamt dat. "Ik heb dat weer van Koeman, uit mijn Ajax-tijd."</p>
      <p>Van den Brom heeft geleerd om rustiger te zijn. "In het begin had ik dat helemaal niet. Bij AGOVV pompte ik zelf de ballen op, alleen d√°n was het goed. Als je langer meeloopt en weet dat je goeie mensen om je heen hebt verzameld, geef je steeds meer zaken uit handen. Dat heeft wel even geduurd."</p>
    </article>
  </body>
</html>