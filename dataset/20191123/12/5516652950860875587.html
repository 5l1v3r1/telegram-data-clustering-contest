<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/426357/allazei-grammh-pleyshs-kata-ta-fainomena-o-ialysos"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-23T12:35:01+00:00"/>
    <meta property="og:title" content="Αλλάζει γραμμή πλεύσης κατά τα φαινόμενα ο Ιάλυσος"/>
    <meta property="og:description" content="-Αλλάζει γραμμή πλεύσης κατά τα φαινόμενα ο Ιάλυσος και στο δεύτερο μισό του πρωταθλήματος θα έχει ένα διαφορετικό ρόστερ…"/>
  </head>
  <body>
    <article>
      <h1>Αλλάζει γραμμή πλεύσης κατά τα φαινόμενα ο Ιάλυσος</h1>
      <h2>Όταν μιλάει ο Γκαστόνε</h2>
      <address>
        <time datetime="2019-11-23T12:35:01+00:00">23 Nov 2019, 12:35</time>
      </address>
      <p>
        <b>-Αλλάζει γραμμή πλεύσης κατά τα φαινόμενα ο Ιάλυσος και στο δεύτερο μισό του πρωταθλήματος θα έχει ένα διαφορετικό ρόστερ…</b>
      </p>
      <p>-Και αυτό γιατί ο νέος προπονητής είναι έτοιμος να βάλει στην ομάδα αρκετές …Βραζιλιάνικες πινελιές…</p>
      <p>
        <b>-Από εκεί που κυριαρχούσε το ντόπιο στοιχείο στη συγκεκριμένη ομάδα, πλέον το σκηνικό διαφοροποιείται και η -συνέχεια αναμένεται να είναι πολύ διαφορετική…</b>
      </p>
      <p>-Πολύ λογικό, εδώ που τα λέμε, αφού έως τώρα το μοντέλο που επιλέχθηκε το καλοκαίρι δεν μπορούσε να αποφέρει καρπούς. Είναι ξεκάθαρο αυτό… Η ομάδα έχει αγωνιστικό θέμα και είναι ένας βασικός λόγος που βρίσκεται στην τελευταία θέση της βαθμολογίας…</p>
      <p>
        <b>-Είναι μια ακόμα απόδειξη κατά την άποψή μου ότι είναι πολύ δύσκολο να στηριχθείς στους ντόπιους όταν παίζεις σε επαγγελματική κατηγορία…</b>
      </p>
      <p>-Τα παιδιά δεν είναι έτοιμα για να μπουν στα βαθιά. Πρέπει να προετοιμαστούν κατάλληλα πρώτα παίρνοντας παιχνίδια στα πόδια τους σε μικρότερες κατηγορίες και μετά να παίξουν επαγγελματικά…</p>
      <p>
        <b>-Αυτή είναι η ποδοσφαιρική πραγματικότητα, αγαπητοί μου φίλοι. Δεν μπορεί να γίνει διαφορετικά. Από εκεί και πέρα, έχει ακόμα δρόμο μπροστά και με λίγη προσοχή η κατάσταση μπορεί να ανατραπεί στον Ιάλυσο…</b>
      </p>
      <p>-Με μια, δυο νίκες η ομάδα ασφαλώς και μπορεί να πάρει τα πάνω της και να εμφανιστεί εντελώς διαφορετική στη συνέχεια. Το πρωτάθλημα δεν τελειώνει τώρα…</p>
      <p>
        <b>-Φθάνει από εδώ και πέρα να γίνουν οι κατάλληλες επιλογές. Αυτές που πραγματικά θα βοηθήσουν την ομάδα προκειμένου να μπορέσει να επιτύχει το σκοπό της…</b>
      </p>
    </article>
  </body>
</html>