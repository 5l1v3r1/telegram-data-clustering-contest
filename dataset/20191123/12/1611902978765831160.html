<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nczas.com/2019/11/23/poslanki-zukowska-i-gill-piatek-sie-ujawniaja-zeby-zycie-mialo-smaczek-raz-dziewczynka-raz-chlopaczek-niech-nas-zobacza-w-sejmie-foto/"/>
    <meta property="og:site_name" content="Najwyższy Czas!"/>
    <meta property="article:published_time" content="2019-11-23T12:21:08+00:00"/>
    <meta property="og:title" content="Posłanki Żukowska i Gill-Piątek się ujawniają. „Żeby życie miało smaczek raz dziewczynka, raz chłopaczek”. Niech nas zobaczą w Sejmie [FOTO]"/>
    <meta property="og:description" content="Anna Maria Żukowska, znana z oskarżania psów o bezeceństwa oraz Hanna Gill-Piątek, postanowiły ujawnić światu, że nie potrafią się zdecydować w kwestii swojej orientacji seksualnej. Obie panie z Lewicy z dumą opowiadały o tym, że raz wolą panów, a innym razem panie."/>
  </head>
  <body>
    <article>
      <h1>Posłanki Żukowska i Gill-Piątek się ujawniają. „Żeby życie miało smaczek raz dziewczynka, raz chłopaczek”. Niech nas zobaczą w Sejmie [FOTO]</h1>
      <address><time datetime="2019-11-23T12:21:08+00:00">23 Nov 2019, 12:21</time> by <a rel="author" href="https://nczas.com/author/mmc/" target="_blank">MMC</a></address>
      <p>
        <b>Anna Maria Żukowska, znana z oskarżania psów o bezeceństwa oraz Hanna Gill-Piątek, postanowiły ujawnić światu, że nie potrafią się zdecydować w kwestii swojej orientacji seksualnej. Obie panie z Lewicy z dumą opowiadały o tym, że raz wolą panów, a innym razem panie.</b>
      </p>
      <p>Kilka dni temu tęczowy magazyn „Replika” opublikował na swoim Instagramie najnowszą okładkę, a na niej znajome twarze. Parlamentarzystki Anna Maria Żukowska i Hanna Gill-Piątek „dumnie” pozują, trzymając się za ręce. „Biseksualne posłanki” – czytamy. „Niech nas zobaczą w Sejmie” – głosi okładka.</p>
      <p>W opisie pod zdjęciem możemy się jeszcze upewnić, że to nie złudzenie optyczne ani Photo Shop, a ze zdjęcia spoglądają na nas „dwie wyoutowane, biseksualne posłanki nowej kadencji, Hanna Gill-Piątek i Anna Maria Żukowska, obie z Lewicy”.</p>
      <figure>
        <embed-post data-src="https://www.instagram.com/p/B5HvOQNnKui" data-service="Instagram"/>
      </figure>
      <p>Jest to nawiązanie do przeprowadzonej 16 lat temu przez Kampanię Przeciw Homofobii, której założycielem jest Robert Biedroń, akcji „Niech Nas Zobaczą”, promującej homopary.</p>
      <p>Jak widać, wejście Lewicy po polskiego Parlamentu dostarcza nam coraz więcej „tęczowych” przeżyć. Polskie życie polityczne bez wątpienia stało się bardziej (sześcio)barwne. Tęczowa ofensywa polityków przybiera na sile, a Parlamentarny Zespół do Spraw Równouprawnienia Społeczności LGBT+, to zaledwie namiastka tego, co nas czeka w tej kadencji. Parlamentarzyści lewicy na każdym kroku manifestują bowiem swoje przywiązanie do sześciobarwnego sztandaru.</p>
      <p>W kontekście okładki warto przypomnieć, że Anna Maria Żukowska w jednym z odcinków „Minęła 20”, otwarcie stwierdziła, że „<i>musimy stworzyć prawo w którym będzie zabronione pod groźbą kary krytykowanie osób LGBT ze względu na ich orientację”</i>. Wcześniej zasłynęła oskarżeniem psa Moniki Jaruzelskiej o to, że „<i>chciał zgwałcić jej sunię”.</i></p>
      <p>Z kolei Hanna Gill-Piątek przedstawia się jako „<i>ekspertka samorządowa i aktywistka miejska”</i> z Łodzi. W 2012 została nominowana do Okularów Równości. Jest związana ze środowiskiem Krytyki Politycznej.</p>
      <p>„<i>Gdy startowałam w 2015 r., organizacja Miłość Nie Wyklucza zapytała mnie o coming out i przez chwilę zastanawiałam się tylko, czy jestem bardziej fleksi czy bi. […] Miałam też pewne obiekcje, czy będąc bi i w związku z mężczyzną, mogę reprezentować społeczność LGBTI. Stwierdziłam jednak, że nie będę kombinować. Zawisłam więc jako osoba biseksualna […] Prawica nie rzuciła się na mnie, powiało normalnością. Zdaję sobie jednak sprawę, że mogłoby być inaczej, gdybym była mężczyzną i zrobiła biseksualny coming out</i>” – grzmiała w wywiadzie z „Repliką” Gill-Piątek.</p>
      <p>Źródła: nczas.com/wiosnabiedronia.pl</p>
      <related>
        <h4>PODOBNE ARTYKUŁY</h4>
        <a href="https://nczas.com/2019/11/23/morawiecki-nie-czytal-raportu-o-banasiu-przygotowanego-przez-cba-usprawnil-system-finansowy/"/>
        <a href="https://nczas.com/2019/11/23/wystawili-klatwe-dostali-od-trzaskowskiego-300-tys-zl-to-powyborczy-uklon-w-strone-lewicy/"/>
        <a href="https://nczas.com/2019/11/23/polacy-na-temat-wieku-emerytalnego-wiekszosc-chce-zachowania-status-quo-sondaz/"/>
        <a href="https://nczas.com/2019/11/23/pzu-wyplaca-odszkodowania-w-bonach-do-biedronki-ubezpieczyciel-napedza-klientow-portugalskiemu-konsorcjum-wszystko-przez-rodo/"/>
        <a href="https://nczas.com/2019/11/23/wykonczyla-petru-teraz-odchodzi-katarzyna-lubanuer-rezygnuje-z-szefowania-nowoczesnej-w-niedziele-wybor-nowego-lidera-w-niedziele-wybory-nowego-szefa-nowoczesnej/"/>
        <a href="https://nczas.com/2019/11/23/nigdy-nie-zaglosuje-za-podwyzszeniem-podatkow-poslowie-wiarolomni-ludzie-jakiego-juz-zlamali-obietnice/"/>
        <a href="https://nczas.com/2019/11/23/jaroslaw-papis-polski-zyd-staje-w-obronie-naszego-kraju-to-nie-zydzi-uznali-polske-za-najbardziej-antysemicki-kraj-tylko-adl-wideo/"/>
        <a href="https://nczas.com/2019/11/23/jaskowiak-bedzie-prezydencka-jachira-po-jak-kandydat-moscil-sie-w-swym-poznanskim-gabinecie-wideo/"/>
        <a href="https://nczas.com/2019/11/23/super-promocje-na-black-friday-mlodzi-maja-inne-zdanie-wiemy-czego-beda-szukac-sondaz/"/>
      </related>
    </article>
  </body>
</html>