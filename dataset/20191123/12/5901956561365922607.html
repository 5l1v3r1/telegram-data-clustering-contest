<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/bulvar/domaci-traci/clanek/gledalci-kmetije-ponoreli-to-je-zakuhala-produkcija-253017"/>
    <meta property="og:site_name" content="Slovenske novice"/>
    <meta property="article:published_time" content="2019-11-23T12:51:00+00:00"/>
    <meta property="og:title" content="Gledalci Kmetije ponoreli: To je zakuhala produkcija"/>
    <meta property="og:description" content="Zadnji dvoboj v šovu Kmetija je prinesel zmago Reneju Šantiću, medtem ko se je moral Tom Zupan posloviti, kljub temu da sta se oba srčno borila. Tom se je že povzpel po vrvi, medtem ko se je Rene..."/>
  </head>
  <body>
    <article>
      <h1>Gledalci Kmetije ponoreli: To je zakuhala produkcija</h1>
      <h2>Nekateri so prepričani, da je šlo v areni za zaroto.</h2>
      <address><time datetime="2019-11-23T12:51:00+00:00">23 Nov 2019, 12:51</time> by <a rel="author">N. B.</a></address>
      <slideshow>
        <figure>
          <img src="https://www.slovenskenovice.si/images/slike/2019/11/23/1722043.jpg"/>
          <figcaption>Razočaranje je bilo veliko tudi med tekmovalci. FOTO: Voyo.si</figcaption>
        </figure>
        <figure>
          <img src="https://www.slovenskenovice.si/images/slike/2019/11/23/1720757.jpg"/>
          <figcaption>Tom se je moral posloviti. FOTO: Pro Plus</figcaption>
        </figure>
      </slideshow>
      <p>Zadnji dvoboj v šovu <a href="https://www.slovenskenovice.si/tag/kmetija">Kmetija</a> je prinesel zmago <b>Reneju Šantiću</b>, medtem ko se je moral <b>Tom Zupan</b> posloviti, kljub temu da sta se oba srčno borila. Tom se je že povzpel po vrvi, medtem ko se je Rene šele poskušal dokopati do zakopanih gum, toda ključ, ki ga je našel Tom, ni bil pravi, zato je moral po novega. Oba sta se istočasno napotila proti ključavnici, Tom z drugim, Rene pa s prvim ključem, in ker mu je uspelo v prvo, je lahko začel sestavljati stolp iz gum. Tom je moral po tretji, nato pa še po četrti ključ ... <br/> </p>
      <hr/>
      <h3>Preberite tudi: <a href="https://www.slovenskenovice.si/bulvar/domaci-traci/clanek/tom-iz-kmetije-nam-je-razkril-kaksna-je-v-resnici-tanja-foto-252997">Tom iz Kmetije nam je razkril, kakšna je v resnici Tanja (FOTO)</a></h3>
      <hr/>
      <h3>Zarota ali faktor sreče?</h3>
      <figure>
        <img src="https://www.slovenskenovice.si/images/slike/2019/11/23/1720757.jpg"/>
        <figcaption>Tom se je moral posloviti. FOTO: Pro Plus</figcaption>
      </figure>
      <p>Nekateri gledalci so prepričani, da je Renejeva zmaga v resnici maslo produkcije. »Ne vem, a se ta produkcija Kmetije dela norca, ko postavlja igre v areni. Tom izbere moč, toda odločilni faktor je bila sreča, ne moč. Tom je več kot suvereno zmagal v moči proti tako imenovanim piščančjim nogicam. Na poti do zmage pa ga ustavi del igre, ki nima popolnoma nobene zveze z močjo,« se je jezil eden od komentatorjev.<br/><br/>Nekdo drug je prepričan, da je imel Rene v mošnjičkih vse ključe prave, Tom pa nobenega. Eden od gledalcev pa meni, da se Reneju pri premikanju bal sena zato ni mudilo, ker je vedel, da ga čaka pravi ključ. </p>
    </article>
  </body>
</html>