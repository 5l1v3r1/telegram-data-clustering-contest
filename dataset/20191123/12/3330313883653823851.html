<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/904856/-ik-schaar-az-psv-feyenoord-en-utrecht-in-zelfde-categorie-ajax-ander-niveau-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-23T12:32:00+00:00"/>
    <meta property="og:title" content="'Ik schaar AZ, PSV, Feyenoord en Utrecht in zelfde categorie, Ajax ander niveau'"/>
    <meta property="og:description" content="Joris van Overeem ziet het treffen tussen FC Utrecht en AZ zaterdagavond als een topwedstrijd in de Eredivisie. De 25-jarige middenvelder vindt niet dat er sprake is van een top-drie in Nederland. &quot;Simon Gustafson zei dat laatst: dat er zo'n top drie-sfeertje heerst hier in Nederland&quot;, vertelt Van Overeem aan het Algemeen Dagblad. &quot;Misschien schaar ik AZ, PSV, Feyenoord en FC Utrecht wel in dezelfde categorie nu. Ajax is een ander niveau. Maar als je niet naar shirts en grootte van de club kijkt, beschouw ik die tegenstanders als dezelfde categorie.&quot;"/>
  </head>
  <body>
    <article>
      <h1>'Ik schaar AZ, PSV, Feyenoord en Utrecht in zelfde categorie, Ajax ander niveau'</h1>
      <address>
        <time datetime="2019-11-23T12:32:00+00:00">23 Nov 2019, 12:32</time>
      </address>
      <p>
        <b>Joris van Overeem ziet het treffen tussen FC Utrecht en AZ zaterdagavond als een topwedstrijd in de Eredivisie. De 25-jarige middenvelder vindt niet dat er sprake is van een top-drie in Nederland.</b>
      </p>
      <p>"Simon Gustafson zei dat laatst: dat er zo'n top drie-sfeertje heerst hier in Nederland", vertelt Van Overeem aan het <i>Algemeen Dagblad</i>. "Misschien schaar ik AZ, PSV, Feyenoord en FC Utrecht wel in dezelfde categorie nu. Ajax is een ander niveau. Maar als je niet naar shirts en grootte van de club kijkt, beschouw ik die tegenstanders als dezelfde categorie."</p>
      <p>De ploeg van trainer John van den Brom staat voor topwedstrijd nummer vier na PSV (3-0), Feyenoord (1-1) en Ajax (0-4). Volgens Van Overeem moet FC Utrecht voor de winst gaan op eigen veld. "Tegen PSV stapte je ook op het veld om te winnen. Dat is tegen AZ precies hetzelfde. Er wordt altijd gezegd dat je van de top-drie kunt verliezen en dat je je moet aanpassen, maar ik denk dat AZ en FC Utrecht dat hebben losgelaten en óók voor een resultaat kunnen gaan."</p>
      <p>"Wij zitten er echt goed in en voelen ons niet minder dan AZ of zo. Die wedstrijd tegen Ajax moet je dan loslaten", besluit de oud-speler van de Alkmaarders.</p>
    </article>
  </body>
</html>