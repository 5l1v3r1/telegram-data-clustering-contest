<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsbomb.gr/politikh/story/1031871/mpogdanos-na-steiloyme-toys-metanastes-se-xeronisia-as-xeperasoyme-ta-komplex-kai-ta-tampoy"/>
    <meta property="og:site_name" content="Newsbomb"/>
    <meta property="article:published_time" content="2019-11-23T12:22:50+00:00"/>
    <meta property="og:title" content="Μπογδάνος: «Να στείλουμε τους μετανάστες σε ξερονήσια - Ας ξεπεράσουμε τα κόμπλεξ και τα ταμπού»"/>
    <meta property="og:description" content="Οι δηλώσεις του «γαλάζιου» βουλευτή που θα συζητηθούν."/>
  </head>
  <body>
    <article>
      <h1>Μπογδάνος: «Να στείλουμε τους μετανάστες σε ξερονήσια - Ας ξεπεράσουμε τα κόμπλεξ και τα ταμπού»</h1>
      <h2>Οι δηλώσεις του «γαλάζιου» βουλευτή που θα συζητηθούν.</h2>
      <address><time datetime="2019-11-23T12:22:50+00:00">23 Nov 2019, 12:22</time> by <a rel="author">Newsroom</a></address>
      <p>Υπέρ της μετακίνησης μεταναστών και προσφύγων σε ξερονήσια τάχθηκε ο Κωνσταντίνος Μπογδάνος.</p>
      <p><b>Ο βουλευτής της ΝΔ υποστήριξε, μεταξύ άλλων, πως</b> <i>«δεν μπορεί ο Έλληνας να έχει ίσα δικαιώματα με τον μετανάστη. Τι να κάνουμε, έτσι είναι. Θέλουμε να διαφυλάξουμε τον τρόπο ζωής μας, την εθνική μας ταυτότητα, τα ήθη, τα έθιμα, τις αξίες, την θρησκευτική μας πίστη που εκφράζει την συντριπτική πλειονότητα του ελληνικού λαού, δεν είμαστε όμως οι άνθρωποι που ρίχνουμε στο ψαχνό σε άοπλους, ακόμη και αν πρόκειται για εισβολείς, που ενδεχομένως θα μπορούσαν να συνιστούν και απειλητικά στοιχεία. Το γεγονός όμως ότι το λιμενικό για πρώτη φορά μετά από καιρό έριξε στις μηχανές των δουλεμπόρων, χωρίς να ανοίξει μύτη, χωρίς να υπάρξει ατύχημα -είναι το τελευταίο πράγμα που θέλουμε- καλά έκαναν και το έκαναν»</i>.</p>
      <p>Σε συνέντευξη που παραχώρησε στο Kontra Channel και ερωτηθείς για το σχέδιο που περιλαμβάνει κέντρα κράτησης σε ξερονήσια, απάντησε: <b><i>«Μιλάμε σοβαρά. Ναι να στείλουμε τους μετανάστες σε ξερονήσια. Στην Ελλάδα έχουμε πάρα πολλά. Δεν μπορεί μια ζωή να μας κατατρύχουν ορισμένα ταμπού και κάποιου είδους μετεμφυλιακά ή μεταδιδακτορικά κόμπλεξ»</i></b>.</p>
      <p>Στην παρατήρηση του δημοσιογράφου ότι «η μισή Ελλάδα μαρτύρησε σε αυτά τα ξερονήσια», ο κ. Μπογδάνος σχολίασε πως «ναι, αλλά εσείς κι εγώ ανήκουμε σε μία άλλη γενιά, πρέπει να πάμε παρακάτω». Στη συνέχεια, ανέφερε πως γνωρίζει «ότι η στόχευση δεν ήταν για ξερονήσια, ήταν για νησιά αραιοκατοικημένα».</p>
      <p>
        <b>ΔΕΙΤΕ ΤΟ ΒΙΝΤΕΟ - Το σχετικό απόσπασμα είναι στο 19.40:</b>
      </p>
      <figure>
        <iframe src="https://www.youtube.com/embed/SS-ZWqWvNY8" width="560" height="315" data-service="Youtube" scrolling="no"/>
      </figure>
    </article>
  </body>
</html>