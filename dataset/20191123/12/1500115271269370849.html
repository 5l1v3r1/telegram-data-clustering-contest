<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtlboulevard.nl/entertainment/music/artikel/4931751/beck-klaar-met-scientology"/>
    <meta property="og:site_name" content="RTL Boulevard"/>
    <meta property="article:published_time" content="2019-11-23T12:39:59+00:00"/>
    <meta property="og:title" content="Beck is uit de scientology-kerk gestapt"/>
    <meta property="og:description" content="Muzikant Beck (49) is niet langer aanhanger van scientology. Hij is een van de bekendste gezichten van de beweging, maar na zijn scheiding dit jaar is hij van zijn geloof gevallen. Dat zegt hij zelf in een interview met The Sidney Morning Herald."/>
  </head>
  <body>
    <article>
      <h1>Beck is uit de scientology-kerk gestapt</h1>
      <address>
        <time datetime="2019-11-23T12:39:59+00:00">23 Nov 2019, 12:39</time>
      </address>
      <p>Muzikant Beck (49) is niet langer aanhanger van scientology. Hij is een van de bekendste gezichten van de beweging, maar na zijn scheiding dit jaar is hij van zijn geloof gevallen. Dat zegt hij zelf in een interview met The Sidney Morning Herald.</p>
      <blockquote>"Het is onwerkelijk wat ze allemaal doen"</blockquote>
      <p>"Ik heb het gevoel dat het idee bestaat dat ik een scientoloog ben. Dat ben ik niet. Ik ben er niet mee verbonden," vertelt Beck, en geeft toe dat hij ook geen kerkdiensten bezoekt. In 2005 verklaarde hij nog stellig wel een lid te zijn van de beweging. In een interview met een Ierse krant zei hij overtuigd te zijn van de humanitaire doelstellingen van scientology. "Het is onwerkelijk wat ze allemaal doen," stelde Beck. "Als je naar de daadwerkelijke feiten kijkt en niet alleen naar de hersenspinsels van sommige mensen, want ik heb hun kracht van dichtbij gezien."</p>
      <p>De 49-jarige artiest was bijna vijftien jaar samen met overtuigd scientoloog Marissa Ribisi. Ook Becks vader, de componist David Campbell, is een bekend lid.</p>
      <related>
        <h4>MIS DIT NIET!</h4>
        <a href="https://www.rtlboulevard.nl/video/tv-fragmenten/video/4932021/waylon-draagt-nummer-speciaal-op-aan-zijn-liefje-bibi"/>
        <a href="https://www.rtlboulevard.nl/video/tv-fragmenten/video/4931991/snollebollekes-komen-met-show-voor-de-allerkleinsten"/>
        <a href="https://www.rtlboulevard.nl/entertainment/music/artikel/4931866/geruchten-over-taylor-swift-op-glastonbury-opgelaaid"/>
        <a href="https://www.rtlboulevard.nl/entertainment/music/artikel/4931741/vervroegde-kaartverkoop-van-pinkpop-verloopt-heel-goed"/>
        <a href="https://www.rtlboulevard.nl/entertainment/music/artikel/4931666/zwarte-cross-weer-mum-van-tijd-uitverkocht"/>
        <a href="https://www.rtlboulevard.nl/entertainment/music/artikel/4931656/harry-styles-wil-geen-sekssymbool-worden-genoemd"/>
      </related>
      <related>
        <a href="https://www.rtlboulevard.nl/entertainment/news/artikel/4814411/beschuldigers-danny-masterson-klagen-scientology-aan"/>
      </related>
    </article>
  </body>
</html>