<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://wpolityce.pl/polityka/474324-maja-fantazje-sz-papiez-pytal-tuska-o-orbana"/>
    <meta property="og:site_name" content="wPolityce.pl"/>
    <meta property="article:published_time" content="2019-11-23T12:22:45+00:00"/>
    <meta property="og:title" content="Mają fantazję! &quot;SZ&quot; wspomina spotkanie Tuska z Franciszkiem: Papież miał pytać, jak EPL zachowa się wobec &quot;populisty z Węgier&quot;"/>
    <meta property="og:description" content="Dziennik &quot;Sueddeutsche Zeitung&quot; zachwala Donalda Tuska. Zdaniem niemieckiej redakcji urzędowanie byłego polskiego premiera &quot;wyszło Unii Europejskiej na dobre&quot;."/>
  </head>
  <body>
    <article>
      <h1>Mają fantazję! "SZ" wspomina spotkanie Tuska z Franciszkiem: Papież miał pytać, jak EPL zachowa się wobec "populisty z Węgier"</h1>
      <address><time datetime="2019-11-23T12:22:45+00:00">23 Nov 2019, 12:22</time> by <a rel="author" href="https://wpolityce.pl/autorzy/526-w-prasie-swiatowej" target="_blank">w Prasie Światowej</a></address>
      <p>
        <b>Dziennik „Sueddeutsche Zeitung” zachwala Donalda Tuska. Zdaniem niemieckiej redakcji urzędowanie byłego polskiego premiera „wyszło Unii Europejskiej na dobre”. Przy okazji przejęcia przez Tuska przywództwa w Europejskiej Partii Ludowej przypomniano jego spotkanie z papieżem Franciszkiem.</b>
      </p>
      <blockquote>Franciszek dowiedział się wówczas tego, o czym wiedzieli nieliczni: że ustępujący przewodniczący Rady Europejskiej nie wróci do polskiej polityki, ale chciałby stanąć na czele Europejskiej Partii Ludowej, rodziny ugrupowań chrześcijańskich demokratów w Europie. Papież długo patrzył mu w oczy i zapytał, czy partia ta umie odróżnić popularność od populizmu</blockquote>
      <p>—czytamy w niemieckim dzienniku.</p>
      <blockquote>Pytanie papieża dotyczyło zasadniczego konfliktu w EPL: jak zachowa się wobec Viktora Orbana, populisty z Węgier?</blockquote>
      <p>—dodaje „Sueddeutsche Zeitung”.</p>
      <p>CZYTAJ TAKŻE: <a href="https://wpolityce.pl/swiat/474213-tusk-wyrzuci-fides-z-epl-moze-nie-zdazyc">Tusk wyrzuci Fides z EPL? Może nie zdążyć… Orban: Na razie jesteśmy w zawieszeniu. Być może potrzebna będzie nowa wspólnota</a></p>
      <p>Przypomnijmy, że EPL zawiesiła w marcu członkostwo Fideszu w związku m.in. z kampanią plakatową rządu węgierskiego, w której w szef Komisji Europejskiej Jean-Claude Juncker został przedstawiany wraz z amerykańskim finansistą George’em Sorosem jako czarny charakter chcący sprowadzić do Europy miliony imigrantów. Fidesz nie został zaproszony na dwudniowy kongres EPL w Zagrzebiu, na którym na szefa tej grupy został w środę wybrany były premier Polski i lider Platformy Obywatelskiej, ustępujący przewodniczący Rady Europejskiej Donald Tusk.</p>
      <blockquote>Europejska Partia Ludowa żąda od Orbana respektowania jej podstawowych wartości. Jednak Orban oparł się wszelkim próbom poważnej rozmowy na ten temat. Tusk będzie musiał podjąć decyzję i w Zagrzebiu już ją przygotowywał</blockquote>
      <p>—czytamy</p>
      <p>„Sz” próbuje robić z Tuska obrońcę europejskich interesów. Jak czytamy, podczas kryzysu migracyjnego miał on przestrzegać przez „niekontrolowanym napływem migrantów”. Tylko dlaczego groził Polsce, że za nie przyjęcie uchodźców w ramach programu relokacji, będzie trzeba liczyć się z konsekwencjami?</p>
      <blockquote>W czasie kryzysu migracyjnego ostrzegał on, jak żaden inny czołowy polityk w Brukseli przed niekontrolowanym napływem migrantów. „Nie przybywajcie do Europy!” - apelował do tych, którzy już wyruszyli w drogę. Popierał zamknięcie bałkańskiego szlaku migracyjnego i popadł przez to w konflikt z niemiecką kanclerz</blockquote>
      <p>—przypomina „SZ”.</p>
      <p>Tuskowi miała nie ufać również kanclerz Angela Merkel,</p>
      <blockquote>Czasem nie była też zadowolona z tego, w jakim stylu sprawował urząd. Tusk przykładał zbyt małą wagę do przygotowania posiedzeń Rady Europejskiej i nie starał się dość mocno o to, by przeforsowywać decyzje. Mimo to Merkel poparła jego wybór na drugą kadencję, w odróżnieniu od rządu PiS w Warszawie. W czasie negocjacji w sprawie brexitu Tusk lepiej sobie radził. Także jego zasługą było to, że zachowano jedność 27 państw UE</blockquote>
      <p>—ocenia niemiecki dziennik.</p>
      <p>kk/”DW’</p>
    </article>
  </body>
</html>