<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/23/society/ektakto-deltio-epideinosis-gia-tin-epelasi-tou-giryonis/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-23T12:40:03+00:00"/>
    <meta property="og:title" content="Έκτακτo δελτίο επιδείνωσης για την επέλαση του «Γηρυόνη»"/>
    <meta property="og:description" content="Έκτακτο δελτίο επικίνδυνων καιρικών φαινομενών εξέδωσε η Εθνική Μετεωρολογική Υπηρεσία, με τον «Γηρυόνη» να «σαρώνει» ολόκληρη την χώρα σε τρεις φάσεις, με σφοδρές καταιγίδες και βροχές"/>
  </head>
  <body>
    <article>
      <h1>Έκτακτo δελτίο επιδείνωσης για την επέλαση του «Γηρυόνη»</h1>
      <h2>Έκτακτο δελτίο επικίνδυνων καιρικών φαινομενών εξέδωσε η Εθνική Μετεωρολογική Υπηρεσία, με τον «Γηρυόνη» να «σαρώνει» ολόκληρη την χώρα σε τρεις φάσεις, με σφοδρές καταιγίδες και βροχές</h2>
      <address><time datetime="2019-11-23T12:40:03+00:00">23 Nov 2019, 12:40</time> by <a rel="author">ΤοΒΗΜΑ Team</a></address>
      <p>Έκτακτο δελτίο επικίνδυνων καιρικών φαινομενών εξέδωσε η Εθνική Μετεωρολογική Υπηρεσία, με τον <a href="https://www.in.gr/2019/11/23/greece/giryonis-se-treis-faseis-erxetai-sfodri-kakokairia/">«Γηρυόνη» να «σαρώνει» ολόκληρη την χώρασε τρεις φάσεις</a>, με σφοδρές καταιγίδες και βροχές.</p>
      <p>Κακοκαιρία προβλέπεται από το απόγευμα της Κυριακής (24-11-2019) και από τα δυτικά, η οποία κατά τη διάρκεια της Δευτέρας (25-11-2019) θα επηρεάσει σχεδόν όλη τη χώρα. Κύρια χαρακτηριστικά της θα είναι οι ισχυρές βροχές και καταιγίδες που κατά τόπους θα συνοδεύονται από χαλαζοπτώσεις και οι θυελλώδεις νότιοι άνεμοι.</p>
      <p>
        <a href="https://www.in.gr/2019/11/23/politics/kommata/pasok-den-einai-edo-oute-enomeno-oute-dynato-synedrio-polla-erotimatika/">Το ΠΑΣΟΚ… δεν είναι εδώ, ούτε ενωμένο, ούτε δυνατό – Συνέδριο με πολλά ερωτηματικά</a>
      </p>
      <p>Πιο αναλυτικά, ισχυρές βροχές και καταιγίδες θα επηρεάσουν:</p>
      <p>1. <b>ΤΗΝ ΚΥΡΙΑΚΗ (24-11-2019)</b></p>
      <p>Από τις απογευματινές ώρες τα νησιά του Ιονίου, την Ήπειρο, τη δυτική Στερεά, την Πελοπόννησο και από το βράδυ την ανατολική Στερεά (συμπεριλαμβανομένης της Αττικής), την Εύβοια και πιθανώς από τη νύχτα τη Θεσσαλία.</p>
      <p>2. <b>ΤΗ ΔΕΥΤΕΡΑ (25-11-2019)</b><br/>α. Μέχρι τις πρωινές ώρες τα νησιά του Ιονίου, τη δυτική Στερεά, τη δυτική Πελοπόννησο και πιθανώς την Ήπειρο.<br/>β. Μέχρι το μεσημέρι την ανατολική Πελοπόννησο, την ανατολική Στερεά, την Εύβοια, την Κρήτη, μέχρι αργά το απόγευμα τη Θεσσαλία, τις Σποράδες, τις Κυκλάδες και έως τις βραδινές ώρες τη Μακεδονία (κυρίως τη δυτική και την κεντρική).<br/>γ. Σταδιακά από τις πρωινές ώρες τα νησιά του βορείου και ανατολικού Αιγαίου και τα Δωδεκάνησα.</p>
      <figure>
        <iframe src="https://www.youtube.com/embed/GlWf1WF0iGU" width="640" height="360" data-service="Youtube" scrolling="no"/>
      </figure>
      <p>3. <b>ΤΗΝ ΤΡΙΤΗ (26-11-2019)</b><br/>α. Τις πρώτες πρωινές ώρες τα νησιά του ανατολικού Αιγαίου και μέχρι το μεσημέρι τα Δωδεκάνησα.<br/>β. Από τις μεσημβρινές ώρες την Κρήτη, πιθανώς τις Κυκλάδες και βαθμιαία από το απογεύμα εκ νέου τα Δωδεκάνησα.</p>
      <p>Ειδικότερα για την Αττική ισχυρές βροχές και καταιγίδες αναμένονται από τις βραδινές ώρες της Κυριακής (24-11-2019) μέχρι τις πρωινές ώρες της Δευτέρας (25-11-2019).</p>
      <p>Γ. Πολύ θυελλώδεις νότιοι άνεμοι εντάσεως 8 με 9 μποφόρ θα πνέουν την Κυριακή (24-11-2019) στα δυτικά και τη Δευτέρα (25-11-2019) στο Αιγαίο. Πιθανώς στο Ιόνιο έως και τις βραδινές ώρες της Κυριακής (24-11-2019) να φτάσουν πρόσκαιρα τα 10 μποφόρ.</p>
      <p>
        <a href="http://wp.mgmt.tovima.gr/2019/11/22/society/me-aroma-esthonias-oi-nees-psifiakes-taytotites/">Με άρωμα Εσθονίας οι νέες ψηφιακές ταυτότητες</a>
      </p>
      <related>
        <h4>Σχετικά άρθρα</h4>
        <a href="https://www.tovima.gr/2019/11/23/society/giryonis-ta-stadia-ekseliksis-tou-kai-pos-tha-epirreasoun-stis-3-epomenes-imeres-ti-xora/"/>
        <a href="https://www.tovima.gr/2019/11/23/society/kakokairia-kataigides-thyellodeis-anemous-kai-ptosi-thermokrasias-fernei-o-giryonis/"/>
      </related>
    </article>
  </body>
</html>