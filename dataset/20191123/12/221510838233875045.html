<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.davidemaggio.it/archives/179824/amici-19-seconda-puntata-sabato-23-novembre-2019-cosa-e-successo"/>
    <meta property="og:site_name" content="DavideMaggio.it"/>
    <meta property="article:published_time" content="2019-11-23T12:45:00+00:00"/>
    <meta property="og:title" content="Amici 19, seconda puntata di sabato 23 novembre 2019: Skioffi, Valentin e Javier entrano nella scuola. Scontro tra Alessandra Celentano e Timor Steffens"/>
    <meta property="og:description" content="Amici 19 prosegue nel sabato pomeriggio di Canale 5 e qui su DavideMaggio.it si rinnova l’appuntamento con il liveblogging, per seguire e aggiornare in diretta minuto per minuto tutto ciò che è accaduto in studio durante la registrazione del secondo speciale, avvenuta ieri."/>
  </head>
  <body>
    <article>
      <h1>Amici 19, seconda puntata di sabato 23 novembre 2019: Skioffi, Valentin e Javier entrano nella scuola. Scontro tra Alessandra Celentano e Timor Steffens</h1>
      <address><time datetime="2019-11-23T12:45:00+00:00">23 Nov 2019, 12:45</time> by <a rel="author">Fabio Fabbretti</a></address>
      <figure>
        <img src="https://images.davidemaggio.it/pics3/2019/11/Amici-191.jpg"/>
        <figcaption>Amici 19</figcaption>
      </figure>
      <p><b><a href="https://www.davidemaggio.it/archives/category/amici-di-mdf">Amici</a></b> 19 prosegue nel sabato pomeriggio di Canale 5 e qui su DavideMaggio.it si rinnova l’appuntamento con il liveblogging, per seguire e aggiornare in <b>diretta minuto per minuto</b> tutto ciò che è accaduto in studio durante la registrazione del <b>secondo speciale</b>, avvenuta ieri.</p>
      <p><b>14.11</b>: Maria De Filippi entra in studio, saluta i professori e annuncia <i>“i ragazzi di Amici”</i>, che cantano la sigla <i>Uno su mille</i> di Gianni Morandi.</p>
      <figure>
        <iframe data-src="https://twitter.com/MediasetPlay/status/1198228263358881795?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p><b>14.13</b>: Si procede subito con il caso Skioffi. La conduttrice lancia un filmato per riassumere la vicenda, poi ricorda che la ‘commissione esterna’ chiamata a prendere una decisione ha votato per stabilire se il ragazzo può concorrere oppure no per il banco Pubblicità.</p>
      <h3>Skioffi entra nella scuola</h3>
      <p><b>14.22</b>: Maria dà il verdetto: con 7 voti a favore e 4 contro, <b>Skioffi</b> può sostenere la sfida contro l’altro candidato <b>Gabriele</b> per entrare ad <i>Amici</i>. Il brano su cui si confrontano è <i>Paracetamolo</i> di Calcutta.</p>
      <p><b>14.28</b>: Esibizioni e scelte immediate: all’unanimità, i tre professori di canto danno il banco a Skioffi, che è a tutti gli effetti un allievo di <i>Amici 19</i>. La De Filippi lo mette in guardia: <i>“Mi raccomando!”</i>.</p>
      <figure>
        <iframe data-src="https://twitter.com/AmiciUfficiale/status/1198232400502784000?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p><b>14.32</b>: Si passa all’altro banco da assegnare. A contenderselo il ballerino di latino <b>Valentin</b> e <b>Javier</b>, candidato di danza classica scelto dalla Celentano. Si esibisce il primo in un passo a tre, mentre lo sfidante si presenta con un assolo. Maria fa presente che Valentin non ha mai guardato l’esibizione del rivale; lui spiega che è soltanto <i>“superstizione”</i>.</p>
      <figure>
        <iframe data-src="https://twitter.com/AmiciUfficiale/status/1198234044002996224?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p><b>14.36</b>: Seconda esibizione per Valentin, questa volta in un passo a due. Javier, invece, balla un assolo di contemporaneo.</p>
      <p><b>14.40</b>: Valentin chiede di ballare – come lo sfidante – un cavallo di battaglia <i>“anche se già ho fatto bella figura con questi balli che preparo da tre giorni”</i>. Per Alessandra non è necessario, ma Maria lo fa comunque esibire.</p>
      <p><b>14.44</b>: Terza prova anche per Javier; non era prevista e così improvvisa ballando con una bottiglietta d’acqua.</p>
      <h3>Natalia Titova punge la Celentano</h3>
      <p><b>14.45</b>: Entra in studio Natalia Titova, che ha preparato Valentin, per ricordare (ai professori) che il ballerino <i>“è il top”</i>. E aggiunge: <i>“Non trovo giusto che con tutte queste qualità indossi la maglia con il punto di domanda”</i>. Poi punge la Celentano che, a suo dire, considera la danza latino americana <i>“di serie b”</i>.</p>
      <figure>
        <iframe data-src="https://twitter.com/AmiciUfficiale/status/1198237744742289409?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p><b>14.48</b>: Alessandra risponde: <i>“Tu dovresti sapere benissimo quanto per me la danza sia universale. Io qui sto parlando di bravura del ballerino e mi meraviglio che tu non veda la differenza”</i>. Poi bacchetta Valentin che a lezione in settimana era arrivato senza aver studiato: <i>“Chi è limitato nella testa è limitato anche nella danza”</i>. E su Javier non ha dubbi: <i>“E’ troppo bravo rispetto a loro. Non c’è gara (…) Per me possono andare tutti a casa”</i>.</p>
      <figure>
        <iframe data-src="https://twitter.com/AmiciUfficiale/status/1198238646635126785?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <h3>Scontro tra Timor e Alessandra</h3>
      <p><b>14.50</b>: Timor non è d’accordo e si scaglia contro Alessandra: <i>“Per me è ovvio che tu preferisca i ballerini classici su qualsiasi altro ballerino (…) Dire che Javier è migliore degli altri è da pazzi (…) Da come parli sembri una coreografa, non una maestra”</i>. La Celentano sbotta: <i>“Timor non venire a fare il maestrino con me che non puoi neanche permettertelo”</i>. Steffens rincara: <i>“Io voglio far sapere all’Italia che tu non sei la regina della danza”</i>. E lei: <i>“Ma voi siete complessati”</i>.</p>
      <h3>Valentin e Javier entrano nella scuola</h3>
      <p><b>14.58</b>: Steffens fa una proposta: far entrare nella scuola sia Valentin che Javier. E così è; i due sono ufficialmente due allievi di <i>Amici 19</i>. Pubblicità.</p>
      <p><b>15.08</b>: Maria chiama tutti gli allievi al centro dello studio per votare i capitani delle squadre. La più votata è Gaia. La conduttrice invita poi ad un’altra votazione, tenendo presente che a capo di una squadra ci sarà la cantante. La seconda più votata è Nyv.</p>
      <p><b>15.11</b>: La conduttrice manda un filmato in cui alcuni sfidanti si dichiarano pronti a ’scippare’ il banco ai titolari.</p>
      <h3>Prima sfida a squadre</h3>
      <p><b>15.13</b>: Inizia la formazione delle due squadre: <b>Gaia</b> sceglie Jacopo, Martina, Skioffi, Javier, Giorgia, Talisa e Inico; <b>Nyv</b> si prende Devil A, Giulia, Federico, Valentin, Sofia, Alioscia e Francesco.</p>
      <p><b>15.19</b>: La sfida a squadre inizia con <b>Giulia</b> (squadra di Nyv) che canta <i>I giardini di marzo</i> di Lucio Battisti. <b>Jacopo</b> (squadra di Gaia) risponde con <i>Piccola anima</i> di Ermal Meta. Via alle votazioni: i professori di canto scelgono il cantante. <b>1 a 0 per per Gaia</b>.</p>
      <figure>
        <iframe data-src="https://twitter.com/AmiciUfficiale/status/1198247559095033856?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p><b>15.23</b>: La seconda prova è di canto, con <b>Martina</b> (squadra di Gaia) in una cover straniera opposta alla capitana <b>Nyv</b> con l’inedito. Il punto, anche questa volta all’unanimità, va alla seconda. <b>1 a 1</b>.</p>
      <p><b>15.30</b>: Si passa al ballo. <b>Sofia</b> (squadra di Nyv) si esibisce in un passo a due con Simone, <b>Giorgia</b> (squadra di Gaia) con Andreas. Primi voti per i professori di ballo: Veronica dà il punto a Giorgia, Timor e Alessandra a Sofia. <b>2 a 1 per Nyv</b>. Pubblicità.</p>
      <p><b>15.38</b>: La De Filippi accoglie in studio <b>Marco Bocci</b>, diventato regista con <i>A Tor Bella Monaca non piove mai</i>.</p>
      <p><b>15.41</b>: Quarta prova di canto. <b>Devil A</b> (squadra di Nyv) canta un suo pezzo, <i>Meriti un Oscar</i>. Inedito anche per <b>Skioffi</b> (squadra di Gaia), dal titolo <i>Ballare</i>. I professori votano per Skioffi. <b>2 a 2</b>.</p>
      <figure>
        <iframe data-src="https://twitter.com/AmiciUfficiale/status/1198251735258738688?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p><b>15.46</b>: L’ultima prova è di ballo, con <b>Giorgia</b> (squadra di Gaia) in un passo a tre contro <b>Valentin</b> (squadra di Nyv) in un passo a due. La Peparini dà il voto alla ballerina, ma la Celentano e Steffens premiano il danzatore di latino. <b>La squadra di Nyv vince la sfida 3 a 2</b>.</p>
      <p><b>15.52</b>: Maria comunica che tutti i cantanti della squadra di Gaia vanno in sfida, eccetto Martina e Michelangelo. Poi chiama quest’ultimo, votato sul web per cantare in puntata un suo pezzo. Pubblicità.</p>
      <p><b>16.00</b>: La puntata finisce qui. Appuntamento a sabato prossimo.</p>
      <p>Dalle 14.10, su Canale 5, <b>Maria De Filippi</b> conduce la seconda puntata del sabato di <i>Amici 19</i>. Presenti in studio, ovviamente, i sei professori: per il canto <b>Rudy Zerbi</b>, <b>Stash</b> dei The Kolors e <b>Anna Pettinelli</b>; per il ballo <b>Alessandra Celentano</b>, <b>Veronica Peparini</b> e <b>Timor Steffens</b>.</p>
      <p>Dopo la formazione della nuova classe con l’ammissione di 15 allievi (10 cantanti e 5 ballerini), restano due banchi da assegnare, uno per la categoria canto e uno per la categoria ballo.</p>
      <p>Per i cantanti <b>Skioffi</b> e <b>Gabriele</b> il giudizio era sospeso. In seguito alle polemiche relative a vecchi brani ritenuti offensivi e sessisti di Skioffi, la ‘commissione di esperti’ ha comunque deciso di ammetterlo alla sfida per il banco contro il rivale; sfida che vince e che gli vale l’ingresso a tutti gli effetti nella scuola. Il ballerino di latino americano <b>Valentin</b>, invece, era stato ‘bloccato’ dalla Celentano, preferendogli un altro candidato di nome<b> Javier</b>; alla fine il posto ci sarà per entrambi.</p>
      <p>La puntata proseguirà con la <b>prima sfida a squadre</b>. Ospite <b>Marco Bocci</b>.</p>
      <h3>News su Amici 19</h3>
      <p>
        <a href="https://www.davidemaggio.it/archives/179783/amici-19-alessandro-zarino-insegnante-uomini-e-donne">&gt;&gt;&gt; L’ex tronista Alessandro Zarino tra gli insegnanti</a>
      </p>
      <p>
        <a href="https://www.davidemaggio.it/archives/179767/amici-19-skioffi-polemiche-maria-de-filippi">&gt;&gt;&gt; Il caso Skioffi</a>
      </p>
      <p>
        <a href="https://www.davidemaggio.it/archives/179737/devil-a-si-ritira-da-sanremo-giovani-per-amici-19">&gt;&gt;&gt; Devil A si ritira da Sanremo Giovani per fare Amici</a>
      </p>
      <p>
        <i>Seguiteci sui nostri social:</i>
      </p>
      <p>
        <i>
          <b><a href="http://www.facebook.com/davidemaggio.it">Facebook</a> | <a href="http://www.twitter.com/davidemaggio">Twitter</a> | <a href="http://instagram.com/davidemaggioit/">Instagram</a> |<a href="http://www.google.com/+davidemaggio"> Google +</a> | <a href="http://davidemaggio.tumblr.com/">Tumblr</a> | <a href="https://www.youtube.com/user/davidemaggiotv">Youtube</a></b>
          <b> | <a href="https://www.snapchat.com/add/davidemaggio">Snapchat</a> | <a href="http://telegram.me/davidemaggio">Telegram</a></b>
        </i>
      </p>
      <related>
        <h4>Articoli che potrebbero interessarti</h4>
        <a href="https://www.davidemaggio.it/archives/179658/amici-19-prima-puntata-sabato-16-novembre-2019-cosa-e-successo-allievi-ammessi-gaia-gozzi"/>
        <a href="https://www.davidemaggio.it/archives/179221/x-factor-2019-seconda-puntata-live-cosa-e-successo-eliminato-enrico"/>
        <a href="https://www.davidemaggio.it/archives/173840/grande-fratello-2019-seconda-puntata-cosa-e-successo-nominati"/>
        <a href="https://www.davidemaggio.it/archives/173530/amici-2019-seconda-puntata-serale-cosa-e-successo-ludovica-eliminata"/>
      </related>
    </article>
  </body>
</html>