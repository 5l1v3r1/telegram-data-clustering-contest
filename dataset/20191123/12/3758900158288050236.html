<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rmf24.pl/fakty/polska/news-morawiecki-apeluje-do-mlodziezy-nie-uzywajcie-dopalaczy,nId,3350618"/>
    <meta property="og:site_name" content="RMF24"/>
    <meta property="article:published_time" content="2019-11-23T12:23:17+00:00"/>
    <meta property="og:title" content="Morawiecki apeluje do młodzieży: Nie używajcie dopalaczy"/>
    <meta property="og:description" content="„Nie używajcie dopalaczy, dajcie sobie z tym spokój, to straszne świństwo” - przekonywał młodych ludzi premier Mateusz Morawiecki, pytany w sobotę w RMF FM o możliwość legalizacji &quot;rekreacyjnej&quot; marihuany."/>
  </head>
  <body>
    <article>
      <h1>Morawiecki apeluje do młodzieży: Nie używajcie dopalaczy</h1>
      <address><time datetime="2019-11-23T12:23:17+00:00">23 Nov 2019, 12:23</time> by <a rel="author" href="https://www.rmf24.pl/tylko-w-rmf24/arkadiusz-grochot" target="_blank">Arkadiusz Grochot</a></address>
      <p>
        <b>„Nie używajcie dopalaczy, dajcie sobie z tym spokój, to straszne świństwo” - przekonywał młodych ludzi premier Mateusz Morawiecki, pytany w sobotę w RMF FM o możliwość legalizacji "rekreacyjnej" marihuany.</b>
      </p>
      <figure>
        <img src="https://i.iplsc.com/premier-mateusz-morawiecki/0009EOGD0M5VX4RK-C123-F4.png"/>
        <figcaption>Premier Mateusz Morawiecki<cite>/Paweł Supernak /PAP</cite></figcaption>
      </figure>
      <p>Podczas rozmowy w RMF FM Mateusz Morawiecki odpowiadał na pytania słuchaczy. Jeden z nich chciał się dowiedzieć, czy premier popiera legalizację "rekreacyjnej marihuany".</p>
      <p><i>Będę musiał się zapoznać (z informacją), co to jest "rekreacyjna" marihuana, ale generalnie bardzo obawiam się tego, żeby narkotyki były dostępne dla młodzieży</i> - powiedział premier.</p>
      <figure>
        <video src="https://v-nocdn.iplsc.com/-/0009EO9TXQTW4W53-V1.mp4"/>
        <figcaption>Mateusz Morawiecki: Musiałbym się zapoznać z terminem "rekreacyjna marihuana". (...) Używki to jest krzywda dla narodu polskiego Karolina Bereza /RMF FM</figcaption>
      </figure>
      <p>Szef rządu zaapelował do słuchaczy, żeby unikali tego typu używek. <i>Widziałem zatrważające statystyki dotyczące tych dopalaczy. Drodzy młodzi słuchacze (...) jesteście namawiani bardzo często przez swoich może nawet kolegów, niestety, do brania takich dopalaczy</i> - mówił.</p>
      <p><i>To jest świństwo, to jest coś, co powoduje śmierć bardzo wielu osób, trwałe kalectwo. Nie róbcie tego" - apelował szef rządu. To jest krzywda dla narodu polskiego</i> - dodał.</p>
      <p><i>Dajcie sobie z tym spokój, to jest straszna trucizna, straszne świństwo</i> - apelował premier.</p>
      <p>
        <b>PRZECZYTAJ: </b>
        <a href="https://www.rmf24.pl/ekonomia/news-morawiecki-mamy-jedna-z-najtanszych-cen-pradu-w-unii-europej,nId,3350612">
          <u>
            <b>Morawiecki: Mamy jedną z najtańszych cen prądu w Unii Europejskiej</b>
          </u>
        </a>
      </p>
    </article>
  </body>
</html>