<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.e15.cz/zahranicni/nemecky-diar-petra-fischera-zelena-vlna-1364475"/>
    <meta property="og:site_name" content="E15.cz"/>
    <meta property="article:published_time" content="2019-11-23T12:30:00+00:00"/>
    <meta property="og:title" content="Německý diář Petra Fischera: Zelená vlna"/>
    <meta property="og:description" content="Zatímco česká veřejnost o minulém víkendu demonstrovala svou radost ze třiceti let svobody, tančila v ulicích a dojímala se záběry z listopadu 1989, v Německu probíhal důležitý sjezd strany Zelených, který může ovlivnit nejen německou, ale i českou budoucnost."/>
  </head>
  <body>
    <article>
      <h1>Německý diář Petra Fischera: Zelená vlna</h1>
      <address><time datetime="2019-11-23T12:30:00+00:00">23 Nov 2019, 12:30</time> by <a rel="author">Petr Fischer</a></address>
      <p>
        <b>Zatímco česká veřejnost o minulém víkendu demonstrovala svou radost ze třiceti let svobody, tančila v ulicích a dojímala se záběry z listopadu 1989, v Německu probíhal důležitý sjezd strany Zelených, který může ovlivnit nejen německou, ale i českou budoucnost.</b>
      </p>
      <p>Zelení, kteří bojují o první místo v průzkumech preferencí, v něm kriticky reagovali na klimatickou politiku vlády Angely Merkelové, ale hlavně potvrdili mandát svého vedoucího tandemu Annalena Baerbocková – Robert Habeck. A je už skoro jasné, že Zelení půjdou za necelé dva roky do voleb s Habeckem jako kandidátem na kancléře, přestože Habeck i Baerbocková tvrdí, že jim jde především o obsah a že jména jsou vedlejší.</p>
      <p>Neformálně oblečený a hovořící Robert Habeck je dnes jedním z nejpopulárnějších německých politiků, za kancléře by ho chtěla čtvrtina německých voličů. Konkurenční šéfku vládní CDU Annegret Krampovou-Karrenbauerovou jen 14 procent. Německo zažívá „zelenou vlnu“, které se už asi nelze vyhnout, o čemž svědčí velká účast veřejnosti na demonstracích za klima i horečná aktivita vládní koalice, která se snaží Zeleným odebrat agendu.</p>
      <related>
        <a href="https://www.e15.cz/zahranicni/nemecti-zeleni-se-chystaji-do-vlady-v-setrenich-maji-stabilne-dvacet-procent-hlasu-1364263"/>
      </related>
      <p>Ale nakonec i to, že Zelení budují dobré vztahy s velkými firmami, s nimiž při realizaci své sociálně-ekologické politiky počítají jako se spojenci. Němci berou boj za klima vážně, proto chtějí i takové politiky.</p>
      <p>Ale všechno má své meze. I Němci jsou jen lidé. V průzkumech silně podporují boj za uhlíkově neutrální ekonomiku, sami se však zatím moc neomezují, o čemž mimo jiné svědčí i masový boom létání k moři. Surfování na zelené vlně je trendy, až její síla se zeleným kancléřem Habeckem zasáhne do života každého Němce a zdraží třeba letenky, může být všechno jinak.</p>
      <related>
        <a href="https://www.e15.cz/zahranicni/lidovec-kurz-slavi-socialni-demokrate-jsou-zklamani-dopadli-nejhur-za-poslednich-74-let-1362787"/>
      </related>
      <related>
        <a href="https://www.e15.cz/zahranicni/afd-ziskala-v-saskych-volbach-pres-ctvrtinu-hlasu-vitezstvi-obhajila-cdu-1361983"/>
      </related>
      <related>
        <h4>Související články</h4>
        <a href="https://www.e15.cz/domaci/mezi-cechy-a-nemci-pretrvavaji-konflikty-z-casu-zelezne-opony-tvrdi-publikace-1356869"/>
        <a href="https://www.e15.cz/zahranicni/reforma-autorskeho-prava-se-ocitla-na-mrtvem-bode-jeji-osud-lezi-v-rukou-francie-a-nemecka-1355937"/>
        <a href="https://www.e15.cz/zahranicni/merkelova-naskakuje-na-zelenou-vlnu-tlaci-na-razantnejsi-snizovani-emisi-1361327"/>
        <a href="https://www.e15.cz/nazory/komentar-petra-fischera-kanclercina-sazka-na-zazrak-1361172"/>
        <a href="https://www.e15.cz/nazory/nemecky-diar-petra-fischera-cesi-by-meli-na-kanclerku-zmenit-nazor-1361716"/>
      </related>
    </article>
  </body>
</html>