<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tecnoandroid.it/2019/11/23/rabona-mobile-propone-oltre-70-gb-per-il-black-friday-628715"/>
    <meta property="og:site_name" content="tecnoandroid"/>
    <meta property="article:published_time" content="2019-11-23T12:00:22+00:00"/>
    <meta property="og:title" content="Rabona Mobile propone oltre 70 GB per il Black Friday"/>
    <meta property="og:description" content="L'operatore virtuale Rabona Mobile, in occasione del Black Friday, ha lanciato un'interessante offerta con oltre 70 GB di traffico internet"/>
  </head>
  <body>
    <article>
      <h1>Rabona Mobile propone oltre 70 GB per il Black Friday</h1>
      <h2>L'operatore virtuale Rabona Mobile, in occasione del Black Friday, ha lanciato un'interessante offerta con oltre 70 GB di traffico internet</h2>
      <address><time datetime="2019-11-23T12:00:22+00:00">23 Nov 2019, 12:00</time> by <a rel="author">Veronica Boschi</a></address>
      <figure>
        <img src="https://t4m7p5j6.stackpathcdn.com/wp-content/uploads/2019/11/Rabona-Mobile-e1574412429944.jpg"/>
      </figure>
      <p>In occasione del <b>Black Friday</b> l’operatore virtuale<b> Rabona Mobile</b> ha voluto lanciare una nuova offerta che terminerà il 1° dicembre 2019, salvo eventuali proroghe.</p>
      <p>L’offerta in questione sarà disponibile per tutti i nuovi clienti che richiederanno contestualmente anche la portabilità del proprio numero. La promozione si chiama<b> Attacco Mondiale</b>, scopriamo insieme cosa prevede.</p>
      <h3>Rabona Mobile lancia Attacco Mondiale con oltre 70 GB</h3>
      <p>L’offerta ricaricabile Attacco Mondiale prevede <b>minuti illimitati</b> verso tutti i numeri mobili e fissi nazionali, <b>SMS illimitati</b> verso tutti e <b>71 GB</b> di traffico internet alla massima velocità disponibile ad un prezzo di 9.99 euro per il primo mese e <b>7.99 euro</b> per i mesi successivi. Il primo mese ha un costo maggiore perché è compreso anche il costo di attivazione.</p>
      <p>Vi ricordo che Rabona Mobile ha appena lanciato il <a href="https://www.tecnoandroid.it/2019/11/21/rabona-mobile-lancia-un-brand-low-cost-con-offerta-da-3-99-euro-627325">brand low cost Si? Pronto?!</a> con offerte ricaricabili che partono da meno di 5 euro al mese. Tutte le offerte dell’operatore prevedono un traffico dati sotto rete Vodafone con <b>velocità massima di 60 Mbps in download</b> e 30 Mbps in upload. I Giga sono come sempre conteggiati a KB effettivi e, in caso di <b>extrasoglia</b>, la navigazione sarà bloccata fino al rinnovo successivo.</p>
      <p>Il <b>costo iniziale da sostenere è di 35 euro</b> di cui 25 euro per la nuova SIM Card e 10 euro di ricarica, necessaria per il primo mese di rinnovo. Ogni SIM Rabona Mobile prevede anche 25 euro di traffico bonus che non possono però essere utilizzati per rinnovare l’offerta, ma solamente a consumo. Per conoscere tutte le offerte disponibili o per attivarne una, non vi resta che visitare il sito ufficiale dell’operatore.</p>
    </article>
  </body>
</html>