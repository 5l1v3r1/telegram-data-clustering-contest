<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sinidisi.gr/g-karamitsopoylos-kapnapothikes-papastratoy-kommati-tis-sygchronis-istorias-tis-polis-tha-meinei-zontano/"/>
    <meta property="og:site_name" content="ΣΥΝΕΙΔΗΣΗ"/>
    <meta property="article:published_time" content="2019-11-23T12:02:39+00:00"/>
    <meta property="og:title" content="Γ. Καραμητσόπουλος για Καπναποθήκες Παπαστράτου: Ένα κομμάτι της σύγχρονης ιστορίας της πόλης θα μείνει «ζωντανό»"/>
    <meta property="og:description" content="Πολύ σημαντική για την πόλη μας η απόφαση του ΔΣ του ιδρύματος Παπαστράτος να προχωρήσει, μέσω της διάλυσης του, στην παραχώρηση της περιουσίας του"/>
  </head>
  <body>
    <article>
      <h1>Γ. Καραμητσόπουλος για Καπναποθήκες Παπαστράτου: Ένα κομμάτι της σύγχρονης ιστορίας της πόλης θα μείνει «ζωντανό»</h1>
      <address><time datetime="2019-11-23T12:02:39+00:00">23 Nov 2019, 12:02</time> by <a rel="author">ΣΥΝΕΙΔΗΣΗ</a></address>
      <p>Πολύ σημαντική για την πόλη μας η απόφαση του<b> ΔΣ του ιδρύματος Παπαστράτος</b> να προχωρήσει, μέσω της διάλυσης του, στην παραχώρηση της περιουσίας του στον <b>Δήμο Αγρινίου</b>. Πρόκειται για τα δυο εμβληματικά κτήρια των καπναποθηκών Παπαστράτου επιφάνειας 5.884 τμ και 120 τμ καθώς και το ποσό του 1.472.963 ευρώ.<br/>Είχα τη χαρά να είμαι παρών στην ανακοίνωση από τον <b>πρόεδρο του ιδρύματος Παύλο Μοσχολιό</b> και αξίζουν συγχαρητήρια σε όλα τα μέλη του ΔΣ του ιδρύματος καθώς με την ιστορική τους απόφαση γίνεται το πρώτο και σημαντικότερο βήμα για την διάσωση και αξιοποίηση των καπναποθηκών.<br/>Έτσι ένα κομμάτι της σύγχρονης ιστορίας της πόλης μας θα μείνει “ζωντανό” και για τις επόμενες γενιές.<br/>Ελπίζω γρήγορα να ολοκληρωθούν οι διαδικασίες παραχώρησης ώστε το συντομότερο να αρχίσουν οι εργασίες γιατί οι φθορές ιδίως στο κτήριο επί της οδού Μακρή είναι πολύ μεγάλες.<br/>Αυτή η θετική εξέλιξη έρχεται να προστεθεί στην πρόσφατη απόφαση του Δημοτικού Συμβουλίου για αξιοποίηση του “τσιμεντένιου” κτιρίου των Καπναποθηκών Παπαστράτου για τη στέγαση υπηρεσιών και<b> δομών Πολιτισμού του Δήμου Αγρινίου μέσω του προγράμματος Φιλόδημος.</b></p>
      <p>Σημ.: Είναι φυσιολογικό το αίσθημα της ικανοποίησης καθώς πριν ένα χρόνο περίπου είχαμε αναδείξει το θέμα με άρθρο στον τοπικό τύπο με τίτλο “Εγκατάλειψη των Καπναποθηκών Παπαστράτου: αδιαφορία ή ανικανότητα;”</p>
      <related>
        <h4>Σχετικες Δημοσιευσεις</h4>
        <a href="http://sinidisi.gr/mia-omorfi-paremvasi-21o-dimotiko-scholeio-agrinioy-deite-foto/"/>
        <a href="http://sinidisi.gr/quot-portokali-quot-to-dimarcheio-agrinioy-tin-imera-exaleipsis-tis-vias-ton-gynaikon-foto/"/>
        <a href="http://sinidisi.gr/dimitris-konstantopoylos-stirizoyme-protaseis-tin-psifo-ton-apodimon-video/"/>
        <a href="http://sinidisi.gr/agrinio-monadiko-vinteo-ton-iero-nao-tis-agias-triados/"/>
        <a href="http://sinidisi.gr/oloklirothikan-oi-ergasies-syntirisis-dromoy-agrinioy-thermoy-deite-foto/"/>
        <a href="http://sinidisi.gr/agrinio-katochi-germanoi-stratiotes-antloysan-nero-stin-ilia-ilioy-foto/"/>
      </related>
    </article>
  </body>
</html>