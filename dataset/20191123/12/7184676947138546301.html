<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://narodna-pravda.ua/2019/11/23/pilgi-na-oplatu-zhkh-pochali-vidavati-po-novomu-shho-potribno-znati/"/>
    <meta property="og:site_name" content="Народна Правда"/>
    <meta property="article:published_time" content="2019-11-23T12:35:46+00:00"/>
    <meta property="og:title" content="Пільги на оплату ЖКХ почали видавати по-новому: що потрібно знати"/>
    <meta property="og:description" content="В Мінсоцполітики роз'яснили новий механізм перерахування субсидії - перерахування допомоги від держави тестується, а тому в платіжках можуть бути помилки"/>
  </head>
  <body>
    <article>
      <h1>Пільги на оплату ЖКХ почали видавати по-новому: що потрібно знати</h1>
      <h2>Новий механізм перерахування субсидії тестується, а тому в платіжках можуть бути помилки</h2>
      <address>
        <time datetime="2019-11-23T12:35:46+00:00">23 Nov 2019, 12:35</time>
      </address>
      <p>З 1 жовтня 2019 року <b>пільги і субсидії на оплату житлово-комунальних послуг</b>  виплачуються в грошовій формі  -у готівковій та безготівковій формі. Таким чином,  з листопада 2019 року українці отримуватимуть <a href="https://narodna-pravda.ua/2018/03/11/kyyany-otrymuyut-kvytantsiyi-iz-ponyzhenymy-taryfamy-na-garyachu-vodu/">квитанції</a> за комунальні послуги з повним розміром платежу, а пільги надаватимуться по-іншому.</p>
      <p>Як передає НАРОДНА ПРАВДА, про це пише <a href="https://biz.ligazakon.net/ua/news/191022_plgi-na-oplatu-zhitlovo-komunalnikh-poslug-nadayutsya-po-novomu">Ліга.Бізнес.</a></p>
      <p>Loading...</p>
      <p>Пільги надаватимуться у:</p>
      <p><b>безготівковій формі </b>– усім пільговикам в автоматичному режимі, за прикладом безготівкового надання субсидій через Ощадбанк. Для цього Ощадбанк вестиме персоніфікований облік пільговиків і коштів, які поступатимуть на їх рахунок. Потім кошти перерахують на рахунки управителів, об’єднань, виконавців комунальних послуг. Цей механізм розроблений для забезпечення максимальної зручності тих категорій громадян, які звикли до сталого алгоритму дій і не бажають його змінювати. Такі пільговики платять, як і раніше, частину платежу, а суму пільги за них перерахує Ощадбанк (за наявності даних про номер мобільного телефону пільговик отримає інформаційне повідомлення від банку про здійснені платежі);</p>
      <p><b>готівковій формі</b> – пільговикам, які подали заяву до органу соціального захисту населення на отримання пільги готівкою. Органи соцзахисту формуватимуть щомісячно до 25 числа реєстри пільговиків і передаватимуть їх Мінсоцполітики, а міністерство, обробивши отримані реєстри, направить їх в Ощадбанк і переведе вказаному банку кошти для виплати монетизованих пільг. Виплата здійснюватиметься у готівковій формі у вказаний в заяві спосіб (банк або пошта). У разі отримання готівки пільговик повинен сплатити спожиті послуги повністю.</p>
      <p><b>У квитанціях можуть бути помилки! </b>У<b> </b>Мінсоцполітики попередили про можливі помилки в роботі нової системи нарахування пільг, оскільки відповідний механізм запроваджується вперше. З технічних причин можуть бути випадки ненарахування окремим особам суми пільги за жовтень 2019 року. У такому разі необхідно звернутися до органу соціального захисту населення за місцем проживання для уточнення інформації. Сума пільги у такому разі за жовтень буде донарахована в наступному місяці.</p>
      <p>Нагадаємо, <a href="https://narodna-pravda.ua/2019/11/21/rozmir-subsydiyi-v-ukrayini-zmenshyvsya-skilky-budut-platyty/">в Україні істотно зменшився розмір субсидій</a>, що надаються на оплату житлово-комунальних послуг українським домогосподарствам. Розмір допомоги від держави  зменшився на 8, 7%, в гривневому еквіваленті – 492,1 грн.</p>
      <p>Раніше повідомлялося, що Кабінет міністрів України спростив видачу субсидії в Україні, однак <a href="https://narodna-pravda.ua/2019/10/25/vydacha-subsydiyi-v-ukrayini-shho-ne-tak-z-novoyu-systemoyu/">нова система, яка повинна була спростити життя має багато недоліків.</a></p>
      <figure>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">
          <img src="https://narodna-pravda.ua/wp-content/uploads/2019/05/google-news-517122-ukrINUXR.png"/>
        </a>
      </figure>
      <p>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">Додайте «Народну Правду» в свої обрані джерела ⟶ Google News підписатися</a>
      </p>
    </article>
  </body>
</html>