<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kontrokultura.it/230566/uomini-e-donne-alessandro-zarino-torna-per-corteggiare-veronica-la-risposta-dellex-tronista/"/>
    <meta property="og:site_name" content="KontroKultura"/>
    <meta property="article:published_time" content="2019-11-23T12:20:00+00:00"/>
    <meta property="og:title" content="Uomini e Donne: Alessandro Zarino torna per corteggiare Veronica? La risposta dell’ex tronista"/>
    <meta property="og:description" content="Alessandro Zarino ha commentato quello che è successo in studio la scorsa settimana con Veronica Burchielli e ha svelato che cosa ha intenzione di fare Uomini e Donne: la scelta improvvisa di Alessandro Zarino Il pubblico di Canale 5 ha conosciuto Alessandro Zarino nella scorsa stagione di Temptation Island condotta da Filippo Bisciglia. Nel programma […]"/>
  </head>
  <body>
    <article>
      <h1>Uomini e Donne: Alessandro Zarino torna per corteggiare Veronica? La risposta dell’ex tronista</h1>
      <address><time datetime="2019-11-23T12:20:00+00:00">23 Nov 2019, 12:20</time> by <a rel="author" href="https://www.kontrokultura.it/author/nadia-fusetti/" target="_blank">Diana Cavalieri</a></address>
      <h3>Alessandro Zarino ha commentato quello che è successo in studio la scorsa settimana con Veronica Burchielli e ha svelato che cosa ha intenzione di fare</h3>
      <h3>Uomini e Donne: la scelta improvvisa di Alessandro Zarino</h3>
      <p>Il pubblico di Canale 5 ha conosciuto <b>Alessandro Zarino</b> nella scorsa stagione di <i>Temptation Island</i> condotta da<b> Filippo Bisciglia</b>. Nel programma <b>Alessandro</b> era uno dei tentatori e si è avvicinato molto a <b>Jessica Battistello</b>.</p>
      <p>Quest’ultima, infatti, ha deciso di lasciare il suo fidanzato<b> Andrea</b> per continuare una frequentazione con lui al di fuori del contesto televisivo. Tuttavia,<b> Jessica</b> dopo qualche settimana si è pentita della sua decisione e quindi <b>Alessandro</b> ha accettato la proposta della redazione di sedersi sul trono di<i> Uomini e Donne</i>.</p>
      <p>La scorsa settimana abbiamo visto la fine del suo percorso nel programma di <b>Maria De Filippi</b>. Infatti, dopo una bella e intensa conoscenza con <b>Veronica Burchielli</b>, il tronista è stato messo un po’ alle strette. <b>Veronica</b> ha fatto gesti importanti, invece lui sembrava volesse fare dei passi indietro. Per non perderla, però, ha deciso di fare una scelta improvvisa ma la corteggiatrice non gli ha creduto e gli ha detto di no.</p>
      <h3>Alessandro corteggerà Veronica? La sua risposta</h3>
      <p><b>Alessandro</b> ha rilasciato un’intervista a <i>Uomini e Donne Magazine</i> in cui ha ribadito il fatto di non aver fatto nulla per prendere in giro le persone. Semplicemente, voleva essere sicuro di quello che faceva. L’ex tronista ha voluto precisare che non ha chiesto ragazze nuove, ma si è solamente informato sul fatto che ci potessero essere o meno. Tuttavia, la scelta di<b> Veronica</b> di dire di no e poi accettare subito dopo il trono l’ha davvero lasciato senza parole. Ecco che cosa ha dichiarato <b>Alessandro</b>:</p>
      <aside>Ho sentito e visto tutto in un piccolo schermo che inquadrava il suo viso in quel momento. Ho provato rabbia, delusione: non riuscivo a credere a ciò che stava accadendo anche perché fino ad allora non avevo mai preventivato un finale simile.</aside>
      <p>Sulla domanda se scenderebbe di nuovo le scale per corteggiarla dal momento che ha ammesso di sentire per lei un sentimento forte, il ragazzo napoletano ha detto:</p>
      <aside>Non escludo nulla, ma se mai dovessi decidere di scendere da quelle scale per corteggiarla sarà per portarla via con me.</aside>
      <p>Voi che cosa ne pensate? Vi piacerebbe rivederlo a<i> Uomini e Donne</i> come corteggiatore?</p>
      <h3>Alessandro pronto per Amici 19</h3>
      <p>Nel frattempo la redazione gli ha fatto un’altra proposta, ovvero quella di partecipare ad <i>Amici 19</i>. Il ruolo di<b> Alessandro</b> sarà quello di insegnante per un corso di <i>crossfit</i>. Presto lo vedremo a contatto con gli allievi della scuola.</p>
    </article>
  </body>
</html>