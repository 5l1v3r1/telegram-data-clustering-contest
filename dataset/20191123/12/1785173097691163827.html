<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.ro/entertainment/john-turturro-il-va-interpreta-pe-carmine-falcone-in-urmatorul-film-al-francizei-the-batman-1922402223082019111219178295"/>
    <meta property="og:site_name" content="News.ro"/>
    <meta property="article:published_time" content="2019-11-23T12:22:08+00:00"/>
    <meta property="og:title" content="John Turturro îl va interpreta pe Carmine Falcone în următorul film al francizei &quot;The Batman&quot;"/>
    <meta property="og:description" content="John Turturro se va alătura distribuţiei viitorului film din franciza &quot;The Batman&quot;, cu Robert Pattison, realizat de Matt Reeves şi Warner Bros., informează Variety."/>
  </head>
  <body>
    <article>
      <h1>John Turturro îl va interpreta pe Carmine Falcone în următorul film al francizei "The Batman"</h1>
      <address><time datetime="2019-11-23T12:22:08+00:00">23 Nov 2019, 12:22</time> by <a rel="author">Aura Marinescu</a></address>
      <p>
        <b>John Turturro se va alătura distribuţiei viitorului film din franciza "The Batman", cu Robert Pattison, realizat de Matt Reeves şi Warner Bros., informează Variety.</b>
      </p>
      <p>Reeves a anunţat pe Twitter că Turturro îl va interpreta pe Carmine Falcone, gangsterul din oraşul Gotham şi adversarul lui Batman.</p>
      <p>Actorul se va alătura unei distribuţii formate din Zoe Kravitz, care va fi Selina Kyle, Catwoman, Paul Dano, care va fi Riddler, Colin Farrell - Penguin, Jeffrey Wright - Gordon, şi Andy Serkis - Alfred.</p>
      <p>Anterior, Tom Wilkinson l-a interpretat pe Falcone în filmul lui Christopher Nolan, "Batman Begins".</p>
      <p>Pre-producţia va începe în vară, o dată oficială nefiind însă stabilită.</p>
      <p>"The Batman" este programat să ruleze pe ecrane din 25 iunie 2021.</p>
      <p>Turturro poate fi văzut în filmul "The Jesus Rolls", spinoff "The Big Lebowski" şi în serialul HBO "The Plot Against America" care urmează să fie lansat.</p>
      <footer>Articolul de mai sus este destinat exclusiv informării dumneavoastră personale. Dacă reprezentaţi o instituţie media sau o companie şi doriţi un acord pentru republicarea articolelor noastre, va rugăm să ne trimiteţi un mail pe adresa <a href="mailto:abonamente@news.ro">abonamente@news.ro</a>.</footer>
    </article>
  </body>
</html>