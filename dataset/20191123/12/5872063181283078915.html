<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.neakriti.gr/article/sport/podosfairo/elliniko/g-ethniki/1561053/suginei-gia-tin-peripeteia-tou-o-arhigos-tou-giouhta/"/>
    <meta property="og:site_name" content="Νέα Κρήτη"/>
    <meta property="article:published_time" content="2019-11-23T12:57:00+00:00"/>
    <meta property="og:title" content="Συγκινεί για την περιπέτειά του ο αρχηγός του Γιούχτα"/>
    <meta property="og:description" content="Το ευχαριστώ του Μάνου Κασσωτάκη μετά το εξιτήριο που πήρε από το νοσοκομείο Ρεθύμνου"/>
  </head>
  <body>
    <article>
      <h1>Συγκινεί για την περιπέτειά του ο αρχηγός του Γιούχτα</h1>
      <address><time datetime="2019-11-23T12:57:00+00:00">23 Nov 2019, 12:57</time> by <a rel="author">Βαρδαλαχάκης Μανώλης</a></address>
      <p>
        <b>Το ευχαριστώ του Μάνου Κασσωτάκη μετά το εξιτήριο που πήρε από το νοσοκομείο Ρεθύμνου</b>
      </p>
      <p>Ένα ατυχές περιστατικό, ένα χτύπημα που δέχτηκε στα πλευρά στο παιχνίδι της περασμένης Κυριακής με τον Ρεθυμνιακό, έφερε περιπέτεια υγείας για τον αρχηγό του Γιούχτα Μάνο Κασσωτάκη.</p>
      <p>Μάλιστα νοσηλεύτηκε για πέντε ημέρες στο νοσοκομείο Ρεθύμνου, απ’ όπου πήρε εξιτήριο και θα επιστρέψει κοντά στους δικούς του ανθρώπους για να συνεχίσει την αποθεραπεία του. Πάντως ο αρχηγός του Γιούχτα εξέφρασε ένα συγκινητικό ευχαριστώ για όλους όσους τον έχουν στηρίξει όλο αυτό το διάστημα:</p>
      <p>
        <i>«Ήρθε η σειρά μου να απαντήσω κι εγώ σε όλα αυτά που συνέβησαν τις τελευταίες μέρες, για την περιπέτεια υγείας που πέρασα!</i>
      </p>
      <p>
        <i>Θέλω λοιπόν να ευχαριστήσω πρώτο απ’ όλους και ειδικά τον Γενικό χειρουργό Γιώργο Λιανερη που στάθηκε δίπλα μου μέχρι την τελευταία στιγμή! Το προσωπικό του γενικού νοσοκομείου Ρεθύμνου για την άψογη περίθαλψη του, Την ομάδα του Ρεθυμνιακού και τον κ. Τάσο Τεριζόγλου!</i>
      </p>
      <p>
        <i>Στην συνέχεια την ομάδα μου τον Γιούχτα που ήταν όλοι τους δίπλα μου ο καθένας με τον τρόπο του! Την οικογένεια μου εννοείται που δεν θα μπορούσε να λείπει από αυτό, ήσασταν όλοι εκεί!</i>
      </p>
      <p>
        <i>Ειδικά για το τέλος άφησα ιδιαίτερους ανθρώπους για μένα όπως την ξαδέρφη μου Χριστιάννα Παυλίδου, τον Χάρη Μαθιουδάκη και Ραφαέλα Μακαρονά, τον Emmanouil Kalathakis που ήταν μαζί μου με όλο τους το είναι και για την ψυχολογική στήριξη που μου παρείχαν! Ας κλείσω με την Λίνα Θωμαΐδη που ένα τόσο μεγάλο ευχαριστώ θα ήταν λίγο για όλα όσα έκανε!</i>
      </p>
      <p>
        <i>ΣΑΣ ΕΥΧΑΡΙΣΤΩ ΚΑΙ ΟΛΟΥΣ ΤΟΥΣ ΥΠΟΛΟΙΠΟΥΣ ΓΙΑ ΤΟ ΕΝΔΙΑΦΕΡΟΝ ΣΑΣ ΚΑΙ ΤΑ ΜΗΝΥΝΑΤΑ/ΤΗΛΕΦΩΝΗΜΑΤΑ ΠΟΥ ΔΕΧΤΗΚΑ!!!»</i>
      </p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.neakriti.gr/article/sport/podosfairo/elliniko/g-ethniki/1560553/isopalia-2-2-sto-irodotos-episkopi-tessara-o-giouhtas/"/>
      </related>
    </article>
  </body>
</html>