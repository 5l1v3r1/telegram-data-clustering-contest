<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/history/_vartist-muzeyu-golodomoru-mensha-nizh-viborchoyi-kampaniyi-kandidata-v-prezidenti-politik/939531"/>
    <meta property="og:site_name" content="Gazeta.ua"/>
    <meta property="article:published_time" content="2019-11-23T12:47:00+00:00"/>
    <meta property="og:title" content="Вартість Музею Голодомору менша, ніж виборчої кампанії кандидата в президенти - політик"/>
    <meta property="og:description" content="Вартість будівництва другої черги Музею Голодомору менша, ніж вартість виборчої кампанії кандидата у президенти України. Вона також менша за вартість 2-3 десятків виборчих кампаній депутатів до Верховної Ради. Так вважає політик Іван Васюник. &quot;Більше 7 мільйонів співвітчизників ..."/>
  </head>
  <body>
    <article>
      <h1>Вартість Музею Голодомору менша, ніж виборчої кампанії кандидата в президенти - політик</h1>
      <address><time datetime="2019-11-23T12:47:00+00:00">23 Nov 2019, 12:47</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/939/939531_w_300.jpg?v=0"/>
        <figcaption>Іван Васюник вважає, що вартість будівництва музею Голодомору менша за вартість виборчої Кампанії одного з кандидатів в президенти України. Фото: file.liga.net</figcaption>
      </figure>
      <p>Вартість будівництва другої черги Музею Голодомору менша, ніж вартість виборчої кампанії кандидата у президенти України. Вона також менша за вартість 2-3 десятків виборчих кампаній депутатів до Верховної Ради. Так вважає політик <b>Іван Васюник.</b></p>
      <figure>
        <iframe src="https://www.youtube.com/embed/ubOn_zUDOvw" width="590" height="332" data-service="Youtube" scrolling="no"/>
      </figure>
      <p>"Більше 7 мільйонів співвітчизників вбиті Голодомором. Трагедія торкнулася майже кожної української родини. Вшанування їх пам'яті вартує коштів закладених на будівництво. Половину затрат взяла на себе держава. Решту оплатили українські та закордонні благодійники. Ми маємо позитивне рішення нової влади про продовження будівництва. Музей унікальний з точки зору задуму та масштабу", - сказав він кореспонденту<a href="https://gazeta.ua/"> Gazeta.ua</a> під час засідання Наглядової Ради з будівництва другої черги Національного музею "Меморіал жертв Голодомору", яке відбулося 18 листопада в Митрополичих палатах Національного заповідника "Софія Київська".</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/history/_deyaki-pogani-risi-ukrayinciv-vinikli-z-golodomoru-istorik-rozpoviv-yak-tragediya-30h-vplivaye-na-nas-zaraz/938904"/>
      </related>
      <p>Іван Васюник вважає, що музей Голодомору стане одним з найкращих у світі.</p>
      <p>"До цього долучені кращі професійні ресурси України та світу. До створення екпозиції залучені 2 найкращі в світі польська та британсько-канадійська фірма. Поєднання українського та кращого світового ресурсу переконує в тому, що ми творимо гідний сучасний музей. До 90-х роковин Голодомору у 2023 році Музей буде завершений", - каже Васюник.</p>
      <blockquote><a href="https://gazeta.ua/articles/history-newspaper/_golodomor-sprovokuvav-vijnu-proti-radyanskoyi-vladi/938779">Пам'ять жертв ­Голодомору вшановуватимуть 23 лис­топада</a>. Цього дня пройдуть скорботні заходи біля меморіальних знаків і місць масових поховань. О 16:00 люди запалять свічки на підвіконнях — у пам'ять про трагедію.</blockquote>
    </article>
  </body>
</html>