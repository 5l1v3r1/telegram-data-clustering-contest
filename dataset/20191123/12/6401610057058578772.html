<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagelijksestandaard.nl/2019/11/italie-merkt-weer-toename-migrantenstroom-op-de-ngos-staan-weer-klaar-voor-zeker-800-migranten/"/>
    <meta property="og:site_name" content="De Dagelijkse Standaard"/>
    <meta property="article:published_time" content="2019-11-23T12:00:06+00:00"/>
    <meta property="og:title" content="Italië merkt weer toename migrantenstroom op! De NGO’s staan weer klaar voor zeker 800 migranten"/>
    <meta property="og:description" content="De Italiaanse media spreekt van zeker 800 migranten vanuit Libië. 367 Migranten zijn inmiddels al opgenomen door diverse NGO’s en zij willen ze meenemen naar Lampedusa. Daar zijn er inmiddels al 125 aangekomen. Oorzaak van de toenemende migratiestroom lijkt te komen door zware gevechten in Libische hoofdstad Tripoli. Hevige bombardementen op Tripoli lijkt de poorten richting Italië te hebben opengegooid. Het ging er al niet al te best aan toe in die regio (ondanks dat je er weinig over hoort de laatste maanden), maar geweld, mensenhandel, misbruik en andere mensonterende taferelen zijn er nog steeds de orde van de dag. De asielinstroom leek dus even te zijn gekalmeerd en niet omdat men niet meer wilde oversteken maar omdat het er simpelweg te gevaarlijk voor was. Je kon worden doodgeschoten of worden opgepakt en dan werd je binnen de kortste keren als slaaf verkocht aan één of andere lokale krijgsheer. Door de bombardementen lijkt de anarchie in z’n totaliteit te zijn teruggekeerd. En dat komt de Italiaanse regering…"/>
  </head>
  <body>
    <article>
      <h1>Italië merkt weer toename migrantenstroom op! De NGO’s staan weer klaar voor zeker 800 migranten</h1>
      <address><time datetime="2019-11-23T12:00:06+00:00">23 Nov 2019, 12:00</time> by <a rel="author">Wout Willemsen</a></address>
      <p>
        <b>De Italiaanse media spreekt van zeker 800 migranten vanuit Libië. 367 Migranten zijn inmiddels al opgenomen door diverse NGO’s en zij willen ze meenemen naar Lampedusa. Daar zijn er inmiddels al 125 aangekomen. Oorzaak van de <a href="https://www.telegraaf.nl/nieuws/737072199/migrantenstroom-trekt-weer-aan">toenemende migratiestroom</a> lijkt te komen door zware gevechten in Libische hoofdstad Tripoli.</b>
      </p>
      <p>Hevige bombardementen op Tripoli lijkt de poorten richting Italië te hebben opengegooid. Het ging er al niet al te best aan toe in die regio (ondanks dat je er weinig over hoort de laatste maanden), maar geweld, mensenhandel, misbruik en andere mensonterende taferelen zijn er nog steeds de orde van de dag. De asielinstroom leek dus even te zijn gekalmeerd en niet omdat men niet meer wilde oversteken maar omdat het er simpelweg te gevaarlijk voor was. Je kon worden doodgeschoten of worden opgepakt en dan werd je binnen de kortste keren als slaaf verkocht aan één of andere lokale krijgsheer. Door de bombardementen lijkt de anarchie in z’n totaliteit te zijn teruggekeerd.</p>
      <p>En dat komt de Italiaanse regering flink slecht uit. Matteo Salvini, de Lega-leider die de migratie keihard probeerde aan te pakken en de regeringscoalitie in z’n zwembroek vanaf een strand op heeft geblazen, geniet nu vast met volle teugen. De centrumlinkse PD en de populistische Vijf Sterrenbeweging de regeringscrisis tijdelijk het hoofd moesten bieden tot de nieuwe verkiezingen, zitten nu met de handen in het haar.</p>
      <p>Salvini scoorde namelijk al ongeveer 38 procent van de zetels in de peilingen en nu moeten twee partijen (waarvan één dus links) met een plan komen om iets met die asielinstroom te gaan doen. Hier een ietwat onsmakelijke (maar wat mij betreft vermakelijke) analogie: Salvini hijgt ze in de nek en heeft zojuist een ventilator voor z’n mond gekregen waardoor geen van beide partijen aan z’n mondadem kan ontsnappen.</p>
      <p>Salvini’s partij is in de peilingen momenteel namelijk bijna even groot als de huidige regeringspartijen bij elkaar. Als het politiek speelveld aardbevingen kent, dan zit er in Italië één aan te komen en het wordt een héle flinke.</p>
    </article>
  </body>
</html>