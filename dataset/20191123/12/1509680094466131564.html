<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.loksatta.com/maharashtra-vidhansabha-election2019-news/ajit-pawar-and-the-mlas-supporting-him-have-insulted-chhatrapati-shivaji-maharaj-and-maharashtra-pkd-81-2021072/"/>
    <meta property="og:site_name" content="लोकसत्ता"/>
    <meta property="article:published_time" content="2019-11-23T12:28:13+00:00"/>
    <meta property="og:title" content="अजित पवारांनी छत्रपती शिवाजी महाराजांचा अपमान केला : राऊतांची हल्लाबोल"/>
    <meta property="og:description" content="राऊत यांनी सांगितले की, शरद पवार यांचा या राजकीय घडामोडींमध्ये कोणताही हात नाही."/>
  </head>
  <body>
    <article>
      <h1>अजित पवारांनी छत्रपती शिवाजी महाराजांचा अपमान केला : राऊतांची हल्लाबोल</h1>
      <h2>राऊत यांनी सांगितले की, शरद पवार यांचा या राजकीय घडामोडींमध्ये कोणताही हात नाही.</h2>
      <address><time datetime="2019-11-23T12:28:13+00:00">23 Nov 2019, 12:28</time> by <a rel="author">लोकसत्ता ऑनलाइन</a></address>
      <p>राष्ट्रवादीचे नेते अजित पवार यांनी महाविकास आघाडीला धक्का देत भाजपासोबत सरकार स्थापन केल्यानंतर शिवसेना नेते संजय राऊत यांनी त्यांच्यावर जोरदार हल्लाबोल केला. अजित पवार आणि त्यांच्यासोबत असणाऱ्या आमदारांनी छत्रपती शिवाजी महाराज आणि महाराष्ट्राचा अपमान केला, असा टोला राऊत यांनी लगावला.</p>
      <p>या राजकीय घडामोडींमागे केवळ अजित पवारच असल्याचे स्पष्ट करत राऊत यांनी सांगितले की, शरद पवार यांचा या राजकीय घडामोडींमध्ये कोणताही हात नाही. अजित पवार यांनीच महाराष्ट्राच्या जनतेच्या पाठीत खंजीर खुपसला आहे.</p>
      <figure>
        <iframe data-src="https://twitter.com/ANI/status/1198092851311079424?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>मुख्यमंत्री म्हणून देवेंद्र फडणवीस यांनी आणि उपमुख्यमंत्री म्हणून अजित पवार यांनी शपध घेतल्यानंतर राऊत यांनी टि्वट करून आपली पहिली प्रतिक्रिया व्यक्त केली. ‘पाप के सौदागर!’ असे त्यांचे पहिले टि्वट होते. त्यांनी सत्तास्थापनेत सहभागी असलेल्या भाजपाला हा टोला लगावला होता. त्यानंतर त्यांनी दुसरे टि्वट केले की, ”महाराष्ट्राच्या नजरेस नजर भिडवून का शपथ घेतली नाही?” हा देवेंद्र फडणवीस आणि अजित पवार यांना टोला होता.</p>
      <p><b>दिग्विजय सिंग म्हणाले, ही तर संविधानाची चेष्टा!</b><br/>भाजपाने गोवा, मेघालय आणि इतर राज्यांमध्ये केलेली ही संविधानाची चेष्टा आहे. राष्ट्रवादीचा कोणताही आमदार अजित पवारांना पाठिंबा देणार नाही. त्यांना एकट्याला जावे लागेल, अशी टीका काँग्रेसचे नेते दिग्विजय सिंग यांनी केली आहे.</p>
      <figure>
        <iframe data-src="https://twitter.com/ANI/status/1198123569026199552?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>