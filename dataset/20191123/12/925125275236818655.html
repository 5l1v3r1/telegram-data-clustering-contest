<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurofootball.lt/naujienos/man-city-chelsea-kova-del-triju-tasku-idomus-faktai/73365"/>
    <meta property="og:site_name" content="EURO FOOTBALL"/>
    <meta property="article:published_time" content="2019-11-23T12:22:45+00:00"/>
    <meta property="og:title" content="&quot;Man City&quot; – &quot;Chelsea&quot;: kova dėl trijų taškų (įdomūs faktai)"/>
    <meta property="og:description" content="Šį savaitgalį Anglijos &quot;Premier&quot; lyga grįžta su trenksmu – 13-ajame ture laukia dviejų pirmajame ketverte esančių komandų akistata."/>
  </head>
  <body>
    <article>
      <h1>"Man City" – "Chelsea": kova dėl trijų taškų (įdomūs faktai)</h1>
      <address>
        <time datetime="2019-11-23T12:22:45+00:00">23 Nov 2019, 12:22</time>
      </address>
      <p>Šį savaitgalį Anglijos "Premier" lyga grįžta su trenksmu – 13-ajame ture laukia dviejų pirmajame ketverte esančių komandų akistata.</p>
      <p>"Etihad" stadione "Manchester City" susitinka su Londono "Chelsea" komanda. Jau tris pralaimėjimus šiame sezone patyrę "miestiečiai" yra atsidūrę ne sau būdingoje pozicijoje – ketvirtoje vietoje.</p>
      <p>Prieš rinktinių pertrauką "Man City" komandai buvo suduotas skaudus smūgis "Anfield" stadione. Norint išsaugoti realias galimybes kovoje dėl titulo, "miestiečiams" pergalė šioje akistatoje yra gyvybiškai svarbi.</p>
      <p>Problemų Anglijos čempionams stengsis pridaryti Franko Lampardo kariauna – Londono "Chelsea" fiksuoja šešių iš eilės pergalių seriją.</p>
      <p>"Chelsea" ir "Man City" dvikova prasidės 19 val. 30 min. Jūsų dėmesiui – įdomiausi rungtynių faktai:</p>
      <hr/>
      <p>"Manchester City" per pastaruosius šešis susitikimus "Chelsea" futbolininkus nugalėjo penkis kartus, įskaitant penkiskart išsaugoti "sausus" vartus.</p>
      <p>"Chelsea" žaisdami "Man City" tvirtovėje pralaimėjo tris iš paskutinių keturių dvikovų. Į šią seriją įeina ir praėjusiame sezone patirtas pralaimėjimas rezultatu 6:0 – didžiausia "Chelsea" nesėkme "Premier" lygos istorijoje.</p>
      <p>Trys pralaimėjimai per pirmąsias 12 sezono rungtynių šalies pirmenybėse nėra būdinga statistika Pepo Guardiolos treniruojamoms komandoms – tiek pat pralaimėjimų tokioje sezono stadijoje jis buvo patyręs per pastaruosius dešimt metų (iš viso 95 pergalės, 22 lygiosios ir 3 pralaimėjimai).</p>
      <figure>
        <iframe data-src="https://twitter.com/premierleague/status/1198082511194263553?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>2018-19 m. "Man City" per visą sezoną buvo patyręs tik vienu pralaimėjimu daugiau (4) nei šį sezoną, o 2017-18 m. per visą sezoną buvo nusileista tik du kartus.</p>
      <p>"Miestiečiai" yra tik per žingsnį nuo 400-osios pergalės "Premier" lygos istorijoje.</p>
      <p>Kevinas De Bruyne šį sezoną Anglijos pirmenybėse jau yra atlikęs devynis rezultatyvius perdavimus – penkiais daugiau nei už jo nugaros esantis varžovas.</p>
      <p>Sergio Aguero yra didžiausias "Chelsea" komandos siaubas – argentinietis į "mėlynųjų" vartus yra įmušęs 10 įvarčių. Joks kitas žaidėjas prieš "Chelsea" nėra pasižymėjęs daugiau kartų.</p>
      <p>"Chelsea" komanda sėkmingo pasirodymo atveju gali iškovoti devintąją pergalę iš eilės išvykos rungtynėse. Tai būtų naujas klubo rekordas.</p>
      <p>Savo ruožtu šešių pergalių iš eilės seriją "Chelsea" užfiksavo pirmą kartą nuo 2017 metų gegužės.</p>
      <figure>
        <iframe data-src="https://twitter.com/premierleague/status/1198098873585156096?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Franko Lampardo kariauna per 11 rungtynių visuose turnyruose yra iškovojusi devynias pergales ir du kartus sužaidusi lygiosiomis.</p>
      <p>"Mėlynieji" išvykoje prieš pirmojo šešeto komandas "Premier" lygoje nelaimi jau 10 rungtynių iš eilės.</p>
      <p>Christianas Pulisicas gali tapti pirmuoju amerikiečiu, "Premier" lygoje pasižymėjusi keturis kartus paeiliui.</p>
      <p>"Chelsea" komanda savo gretose turi vieną rezultatyviausių šio sezono "Premier" lygos žaidėjų – Tammy Abrahamas savo sąskaitoje turi 10 įvarčių.</p>
    </article>
  </body>
</html>