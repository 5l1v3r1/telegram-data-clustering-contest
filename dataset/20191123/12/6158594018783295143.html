<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.expres.cz/celebrity/petr-kracik-veronika-gajerova-tereza-kostkva-dluhy-osobni-bankrot.A191123_105842_dx-celebrity_ren"/>
    <meta property="og:site_name" content="Expres"/>
    <meta property="article:published_time" content="2019-11-23T12:53:00+00:00"/>
    <meta property="og:title" content="Hvězda Ordinace Gajerová přiznala osobní bankrot. Dluhy kvůli Kostkové?"/>
    <meta property="og:description" content="Hvězda Ordinace v růžové zahradě a dnes již kultovního snímku Copak je to za vojáka Veronika Gajerová se topí v dluzích. Její finanční situace je dokonce tak tristní, že požádala o osobní bankrot. Do spirály mikropůjček se měla dostat poté, co ji režisér Petr Kracik, se kterým má dvě děti, opustil kvůli Tereze Kostkové!"/>
  </head>
  <body>
    <article>
      <h1>Hvězda Ordinace Gajerová přiznala osobní bankrot. Dluhy kvůli Kostkové?</h1>
      <address><time datetime="2019-11-23T12:53:00+00:00">23 Nov 2019, 12:53</time> by <a rel="author" href="https://www.expres.cz/novinari/karen-mchitarjan.N3610" target="_blank">Karen Mchitarjan</a></address>
      <p>
        <b>Hvězda Ordinace v růžové zahradě a dnes již kultovního snímku Copak je to za vojáka Veronika Gajerová se topí v dluzích. Její finanční situace je dokonce tak tristní, že požádala o osobní bankrot. Do spirály mikropůjček se měla dostat poté, co ji režisér Petr Kracik, se kterým má dvě děti, opustil kvůli Tereze Kostkové!</b>
      </p>
      <p>Po odchodu otce jejích dvou dětí <a href="https://www.expres.cz/hledej.aspx?slovo=Petr%2Bkracik">Petra Kracika</a>, který ji po 17 letech opustil kvůli Tereze Kostkové, ztratila <a href="https://www.expres.cz/hledej.aspx?slovo=veronika%2Bgajerov%E1">Veronika Gajerová</a> nejen životního partnera, ale také finanční jistotu.</p>
      <p>I kvůli tomu se zadlužila natolik, že si nakonec po menších částkách napůjčovala přes 3 200 000 korun. <b><i>„Myslela jsem, že to ustojím, ale nabalovalo se to,“ </i></b>řekla Aha! herečka, která ztvárnila roli sestřičky Zuzany Pantoflíčkové v Ordinaci v růžové zahradě.</p>
      <p>Ačkoliv se herečka ke svým dluhům vždy stavěla čelem, několikrát se dostala do exekuce. Podle deníku Aha! dluží 29 věřitelům s tím, že u některých dluhů splatnost překročila i o 6 let.</p>
      <p><b><i>„Ano, snažím se to řešit. Máme s přítelem dohromady čtyři děti a nerada bych se ocitla v situaci, že třeba nebudeme bydlet. Neudělala jsem to schválně,“ </i></b>sypala si herečka popel na hlavu s tím, že si nepůjčovala, aby si žili na vysoké noze.</p>
      <p><b><i>„Není to o tom, že bychom žili v luxusu. Nabalovalo se to delší dobu a vlastně se to táhlo od té doby, co odešel Petr,“</i></b> přiznala Gajerová, které otec jejích dětí Petr Kracik s finanční situací příliš nepomáhá.</p>
      <p>To je zřejmé i z dokumentu o oddlužení, kam herečka uvedla, že jí Kracik na dceru Elišku (17) přispívá pouhých 6 tisíc korun. Na plnoletého syna Kryštofa, který se svou přítelkyní žije s ní ve společné domácnosti, neplatí vůbec.</p>
      <p>Herečka má dokonce tak hluboko do kapsy, že jejím jediným hodnotným majetkem je přes 10 let staré nepojízdné auto. </p>
      <p><b><i>„Vlastním osobní automobil Renault Kangoo, rok výroby 2008, momentálně nepojízdný z důvodu, že nemám dostatek prostředků na potřebnou opravu. Vlastním pouze věci osobního charakteru,“ </i></b>uvedla Gajerová v návrhu na povolení oddlužení.</p>
      <p>Veronika Gajerová má celkem 31 závazků u 29 různých věřitelů, z toho 11 je již řešeno exekučně. Její tíživé finanční situaci nepřidá ani fakt, že se jí filmové role vyhýbají jako obloukem.</p>
      <p>Svou početnou rodinu, do které patří i dvě děti jejího současného partnera, tak musí živit převážně z platu z divadla a dabingu, nejznámější je jako hlas Samanthy Jonesové ze Sexu ve městě. Díky osobnímu bankrotu by se ale snad mohla znovu postavit na nohy.</p>
      <h3>
        <a href="https://www.expres.cz/celebrity/petr-kracik-veronika-gajerova-tereza-kostkva-dluhy-osobni-bankrot.A191123_105842_dx-celebrity_ren/foto">Fotogalerie</a>
      </h3>
      <slideshow>
        <figure>
          <img src="https://1gr.cz/fotky/bulvar/19/113/org/REN7f8fbd_Untitledcollage.jpg"/>
        </figure>
        <figure>
          <img src="https://1gr.cz/fotky/bulvar/19/113/org/REN7f8fbd_EXCZ33027_Premiera.jpg"/>
        </figure>
        <figure>
          <img src="https://1gr.cz/fotky/bulvar/19/113/org/REN7f8fb9_EXCZ33026_Premiera.jpg"/>
        </figure>
        <figure>
          <img src="https://1gr.cz/fotky/bulvar/19/113/org/REN7f8fb8_EXCZ33025_Premiera.jpg"/>
        </figure>
        <figure>
          <img src="https://1gr.cz/fotky/bulvar/19/113/org/REN7f8fb7_EXCZ33024_Tk.jpg"/>
        </figure>
        <figure>
          <img src="https://1gr.cz/fotky/bulvar/19/113/org/REN7f8fb6_EXCZ33023_Tk.jpg"/>
        </figure>
        <figure>
          <img src="https://1gr.cz/fotky/bulvar/18/042/org/KP728f1b_FRH_4987.jpg"/>
        </figure>
        <figure>
          <img src="https://1gr.cz/fotky/bulvar/18/042/org/KP728f08_FRH_4887.jpg"/>
        </figure>
        <figure>
          <img src="https://1gr.cz/fotky/bulvar/16/082/org/REN655f72_PAV_5780.jpg"/>
        </figure>
        <figure>
          <img src="https://1gr.cz/fotky/bulvar/16/082/org/REN655f6e_MIL_9191.jpg"/>
        </figure>
        <figure>
          <img src="https://1gr.cz/fotky/bulvar/16/031/org/KP61ca0c_profimedia_0020866404.jpg"/>
        </figure>
      </slideshow>
      <related>
        <h4>Související</h4>
        <a href="https://www.expres.cz/celebrity/veronika-gajerova-moda.A180410_170441_dx-celebrity_kp"/>
        <a href="https://www.expres.cz/sport/boris-becker-bankrot.A191111_150647_dx-sport_stes"/>
        <a href="https://www.expres.cz/jenpromuze/start/50-cent-je-v-bankrotu-a-fejkoval-ze-je-bohac.A150724_112107_jpm-start_jph1"/>
        <a href="https://www.expres.cz/veronika-gajerova-moda-0bw-/celebrity.aspx?c=A180410_170441_dx-celebrity_kp"/>
        <a href="https://www.example.com/"/>
        <a href="https://www.expres.cz/viral/reklama-erotika.A181002_163420_dx-viral_stes"/>
        <a href="https://www.expres.cz/zpravy/boris-becker-bankrot.A180821_142103_dx-zpravy_stes"/>
        <a href="https://www.expres.cz/celebrity/katie-price-bankrot-dum-prodej-neporadek.A180809_163644_dx-celebrity_vlt"/>
      </related>
    </article>
  </body>
</html>