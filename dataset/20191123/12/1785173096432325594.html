<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.ro/eveniment/hunedoara-barbat-omorat-in-bataie-dupa-o-cearta-intr-un-bar-1922403623182019111219178312"/>
    <meta property="og:site_name" content="News.ro"/>
    <meta property="article:published_time" content="2019-11-23T12:36:18+00:00"/>
    <meta property="og:title" content="Hunedoara: Bărbat omorât în bătaie, după o ceartă într-un bar"/>
    <meta property="og:description" content="Poliţiştii din Orăştie au fost anunţaţi că în satul Dâncu Mare, comuna Martineşti, un bărbat lovit în zona capului a fost găsit căzut la pământ. Poliţiştii au constatat că acesta a avut anterior un conflict cu un alt bărbat, într-un bar din localitate."/>
  </head>
  <body>
    <article>
      <h1>Hunedoara: Bărbat omorât în bătaie, după o ceartă într-un bar</h1>
      <address><time datetime="2019-11-23T12:36:18+00:00">23 Nov 2019, 12:36</time> by <a rel="author">Liliana Iedu</a></address>
      <p>
        <b>Poliţiştii din Orăştie au fost anunţaţi că în satul Dâncu Mare, comuna Martineşti, un bărbat lovit în zona capului a fost găsit căzut la pământ. Poliţiştii au constatat că acesta a avut anterior un conflict cu un alt bărbat, într-un bar din localitate.</b>
      </p>
      <p>Inspectoratul de Poliţie al judeţului Hunedoara a anunţat, sâmbătă, că vineri seara, în jurul orei 22.23, Poliţia Municipiului Orăştie, a fost sesizată prin intermediul numărului de urgenţe 112, că în satul Dâncu Mare, comuna Martineşti, a fost găsit un bărbat, căzut la pământ, în stare de inconştienţă şi care prezintă o lovitură în zona capului.</p>
      <p>”Poliţiştii ajunşi la faţa locului, au constatat că, persoana in cauză este un bărbat in vârstă de 62 de ani, din oraşul Calan, care ar fi avut un conflict cu un alt bărbat in vârstă de 54 de ani, la barul din sat”, transmite IPJ Hunedoara.</p>
      <p>Poliţiştii l-au identificat şi pe bărbatul cu care victima s-a certat în bar şi l-au dus la sediul Poliţiei pentru audieri.</p>
      <p>În cauză a fost întocmit dosar penal pentru infracţiunile de lovire şi alte violenţe şi ucidere din culpă.</p>
      <footer>Articolul de mai sus este destinat exclusiv informării dumneavoastră personale. Dacă reprezentaţi o instituţie media sau o companie şi doriţi un acord pentru republicarea articolelor noastre, va rugăm să ne trimiteţi un mail pe adresa <a href="mailto:abonamente@news.ro">abonamente@news.ro</a>.</footer>
    </article>
  </body>
</html>