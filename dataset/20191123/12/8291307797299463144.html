<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mediaonetv.in/kerala/2019/11/23/kozhikode-murder"/>
    <meta property="og:site_name" content="Media One"/>
    <meta property="article:published_time" content="2019-11-23T12:29:19+00:00"/>
    <meta property="og:title" content="മുതുകാട് ആദിവാസി കോളനിയിലെ കെലപാതകം; പ്രതി കൃത്യം നടത്തിയത് മദ്യലഹരിയില്‍"/>
    <meta property="og:description" content="ഈ മാസം 18നാണ് കുളത്തൂർ ആദിവാസി കോളനിയിലെ വീട്ടിൽ റീനയെ മരിച്ച നിലയിൽ കണ്ടെത്തിയത്. ഭർത്താവ് വിൽസനാണ് റീനയുടെ മൃതദേഹം ആദ്യം കണ്ടത്"/>
  </head>
  <body>
    <article>
      <h1>മുതുകാട് ആദിവാസി കോളനിയിലെ കെലപാതകം; പ്രതി കൃത്യം നടത്തിയത് മദ്യലഹരിയില്‍</h1>
      <h2>ഈ മാസം 18നാണ് കുളത്തൂർ ആദിവാസി കോളനിയിലെ വീട്ടിൽ റീനയെ മരിച്ച നിലയിൽ കണ്ടെത്തിയത്. ഭർത്താവ് വിൽസനാണ് റീനയുടെ മൃതദേഹം ആദ്യം കണ്ടത്</h2>
      <address><time datetime="2019-11-23T12:29:19+00:00">23 Nov 2019, 12:29</time> by <a rel="author" href="https://www.mediaonetv.in/author/659879" target="_blank">Web Desk</a></address>
      <p>കോഴിക്കോട് മുതുകാട് ആദിവാസി കോളനിയിൽ വീട്ടമ്മയെയും മകനെയും മൂത്ത മകൻ കൊലപ്പെടുത്തിയത് മദ്യ ലഹരിയിൽ. ഒരു വർഷത്തെ ഇടവേളയിലാണ് കുളത്തൂർ ആദിവാസി കോളനിയിലെ റീനയും മകൻ അനുവും കൊലചെയ്യപ്പെട്ടത്. സംഭവത്തിൽ റീനയുടെ മൂത്തമകൻ സുനിലിനെ കഴിഞ്ഞ ദിവസം അറസ്റ്റ് ചെയ്തിരുന്നു.</p>
      <p>ഈ മാസം 18നാണ് കുളത്തൂർ ആദിവാസി കോളനിയിലെ വീട്ടിൽ റീനയെ മരിച്ച നിലയിൽ കണ്ടെത്തിയത്. ഭർത്താവ് വിൽസനാണ് റീനയുടെ മൃതദേഹം ആദ്യം കണ്ടത്. മരണത്തിൽ ദുരൂഹത തോന്നിയ നാട്ടുകാർ വിവരം പോലീസിനെ അറിയിച്ചു. തുടർന്ന് നടത്തിയ അന്വേഷണത്തിലാണ് മൂത്ത മകൻ സുനിൽ ഇവരെ കൊലപ്പെടുത്തിയതാണെന്ന് മനസിലായത്. വാക്ക് തർക്കത്തിനിടെ അമ്മയുടെ കഴുത്തിൽ കുരുക്കിട്ട് കെട്ടിത്തൂക്കുകയായിരുന്നുവെന്നു സുനിൽ പോലീസിനോട് പറഞ്ഞു. മരിച്ച ശേഷം മൃതദേഹം എടുത്തു മുറ്റത്തു കിടത്തുകയായിരുന്നു. ഇയാൾ മദ്യത്തിന് അടിമയായിരുന്നുവെന്നാണ് നാട്ടുകാർ പറയുന്നത</p>
      <p>ഒരു വർഷം മുമ്പ് തൂങ്ങി മരിച്ച നിലയിൽ കണ്ടെത്തിയ അനിയൻ അനുവിന്റെ മരണവും കൊലപാതകമാണെന്ന് വ്യക്തമായി. സുനിൽ തന്നെ കഴുത്തിൽ കുരുക്കിട്ട് അനുവിനെ കൊലപ്പെടുത്തുകയായിരുന്നുവെന്ന് പോലീസിനോട് പറഞ്ഞു. മറ്റാർക്കെങ്കിലും കൊലപാതകത്തിൽ പങ്കുണ്ടോയെന്ന കാര്യം അന്വേഷിക്കണമെന്ന് നാട്ടുകാർ ആവശ്യപ്പെട്ടു.</p>
    </article>
  </body>
</html>