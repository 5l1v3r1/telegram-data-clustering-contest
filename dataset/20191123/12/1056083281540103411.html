<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090200940/%D8%AA%DA%A9%D8%B0%DB%8C%D8%A8-%D9%85%D8%AD%D8%AF%D9%88%D8%AF-%D8%B4%D8%AF%D9%86-%D8%A8%D8%B1%DA%AF%D8%B2%D8%A7%D8%B1%DB%8C-%D8%B1%D8%A7%D9%87%D9%BE%DB%8C%D9%85%D8%A7%DB%8C%DB%8C-%D9%87%D8%A7%DB%8C-%D8%A8%D8%A7%D8%B2%DA%AF%D8%B4%D8%AA-%D8%BA%D8%B2%D9%87-%D8%A8%D9%87-%DB%8C%DA%A9-%D8%A8%D8%A7%D8%B1"/>
    <meta property="og:site_name" content="ایسنا"/>
    <meta property="article:published_time" content="2019-11-23T12:28:10+00:00"/>
    <meta property="og:title" content="تکذیب محدود شدن برگزاری &quot;راهپیمایی‌های بازگشت&quot; غزه به یک بار در ماه"/>
    <meta property="og:description" content="هیأت ملی عالی &quot;راهپیمایی بازگشت و شکستن محاصره&quot; در نوار غزه اخبار منتشر شده در شبکه‌های اجتماعی درخصوص این که تظاهرات بازگشت تنها یک بار در هر ماه برگزار شود، تکذیب کرد."/>
  </head>
  <body>
    <article>
      <h1>تکذیب محدود شدن برگزاری "راهپیمایی‌های بازگشت" غزه به یک بار در ماه</h1>
      <address><time datetime="2019-11-23T12:28:10+00:00">23 Nov 2019, 12:28</time> by <a rel="author">پریسا فیضی</a></address>
      <p>هیأت ملی عالی "راهپیمایی بازگشت و شکستن محاصره" در نوار غزه اخبار منتشر شده در شبکه‌های اجتماعی درخصوص این که تظاهرات بازگشت تنها یک بار در هر ماه برگزار شود، تکذیب کرد.</p>
      <p>به گزارش ایسنا، به نقل از فلسطین الیوم، ماهر مزهر، عضو کمیته مرکزی جبهه خلق و عضو هیأت ملی عالی راهپیمایی بازگشت و شکستن محاصره تصریح کرد: اخباری در شبکه‌های اجتماعی درخصوص اینکه تظاهرات بازگشت تنها یک بار در هر ماه برگزار شود، منتشر شده است، این اخبار نادرست است و این هیأت راهپیمایی‌های بازگشت را مدیریت می‌کند و راهپیمایی‌های بازگشت تا زمان تحقق کامل اهداف خود ادامه خواهد داشت.</p>
      <p>مزهر همچنین تأکید کرد: این هیأت این جمعه به خاطر منافع عمومی و عالی ملت فلسطین تصمیم جسورانه و مسئولانه‌ای مبنی بر لغو برگزاری این راهپیمایی و به تعویق انداختن آن به جمعه آتی گرفت.</p>
      <p>وی همچنین خاطرنشان کرد: این هیأت ۲۲ نوامبر اقدام به برگزاری راهپیمایی بازگشت نکرد تا فرصت را به دلیل اوضاع امنیتی خطرناک که نوار غزه شاهد آن است، از اشغالگران بگیرد.</p>
      <p>انتهای پیام</p>
    </article>
  </body>
</html>