<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641522/%D8%AA%D8%B4%DA%A9%D8%B1-%D8%AA%D8%B1%D8%A7%D9%85%D9%BE-%D8%A7%D8%B2-%D8%A7%D9%85%DB%8C%D8%B1-%D9%82%D8%B7%D8%B1-%D8%A8%D9%87-%D8%AE%D8%A7%D8%B7%D8%B1-%DA%A9%D9%85%DA%A9-%D8%A8%D9%87-%D8%A2%D8%B2%D8%A7%D8%AF%DB%8C-2-%DA%AF%D8%B1%D9%88%DA%AF%D8%A7%D9%86-%D8%B7%D8%A7%D9%84%D8%A8%D8%A7%D9%86"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-23T12:41:00+00:00"/>
    <meta property="og:title" content="تشکر ترامپ از امیر قطر به خاطر کمک به آزادی 2 گروگان طالبان"/>
    <meta property="og:description" content="کاخ سفید اعلام کرد، رئیس جمهوری آمریکا در تماسی تلفنی با امیر قطر از وی به خاطر کمک به آزادی دو گروگان از دست طالبان قدردانی کرد."/>
  </head>
  <body>
    <article>
      <h1>
        <a href="https://www.bultannews.com/fa/news/641522/%D8%AA%D8%B4%DA%A9%D8%B1-%D8%AA%D8%B1%D8%A7%D9%85%D9%BE-%D8%A7%D8%B2-%D8%A7%D9%85%DB%8C%D8%B1-%D9%82%D8%B7%D8%B1-%D8%A8%D9%87-%D8%AE%D8%A7%D8%B7%D8%B1-%DA%A9%D9%85%DA%A9-%D8%A8%D9%87-%D8%A2%D8%B2%D8%A7%D8%AF%DB%8C-2-%DA%AF%D8%B1%D9%88%DA%AF%D8%A7%D9%86-%D8%B7%D8%A7%D9%84%D8%A8%D8%A7%D9%86">تشکر ترامپ از امیر قطر به خاطر کمک به آزادی 2 گروگان طالبان</a>
      </h1>
      <h2>کاخ سفید اعلام کرد، رئیس جمهوری آمریکا در تماسی تلفنی با امیر قطر از وی به خاطر کمک به آزادی دو گروگان از دست طالبان قدردانی کرد.</h2>
      <address><time datetime="2019-11-23T12:41:00+00:00">23 Nov 2019, 12:41</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، کاخ سفید در بیانیه‌ای اعلام کرد: دونالد ترامپ، رئیس جمهوری آمریکا و تمیم بن حمد آل ثانی، امیر قطر در جریان تماس تلفنی درخصوص مهمترین <b>مسائل دوجانبه و منطقه‌ای </b>به بحث و تبادل‌نظر پرداختند.</p>
      <p>کاخ سفید در بیانیه خود همچنین اعلام کرد: ترامپ در جریان این گفت وگوی تلفنی از امیر قطر به خاطر تلاش‌ها و نقش فعال دوحه در تسهیل روند آزادی گروگان‌ در افغانستان تشکر و قدردانی کرد.</p>
      <p>ترامپ پیشتر از آزادی دو گروگان آمریکایی به دست جنبش طالبان استقبال کرد و گفت، امیدوار است اینگونه اقدامات منجر به آتش بس و پایان جنگ در افغانستان شود.</p>
      <p>پیشتر گروه طالبان با انتشار ویدیویی از کوین کینگ استرالیایی و تیموتی ویکس آمریکایی ، استادان دانشگاه آمریکایی افغانستان از اسارت آنها خبر داده بودند.</p>
      <p>استادان دانشگاه که یکی اهل آمریکا و دیگری اهل استرالیا است، چند سال پیش از نزدیکی ساختمان دانشگاه محل کارشان در غرب کابل، به دست مردان مسلحی که بعدا معلوم شد عضو طالبان بوده‌اند، ربوده‌ شدند.</p>
    </article>
  </body>
</html>