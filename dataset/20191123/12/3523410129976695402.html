<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641527/%DB%8C%D8%AE-%D8%B2%D8%AF%D9%87-%DB%B2-%DB%8C%D8%AE-%DA%AF%DB%8C%D8%B4%D9%87-%D9%87%D9%81%D8%AA%DA%AF%DB%8C-%D9%87%D8%A7%D9%84%DB%8C%D9%88%D9%88%D8%AF-%D8%B1%D8%A7-%D8%A8%D8%A7%D8%B2-%D9%85%DB%8C%E2%80%8C%DA%A9%D9%86%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-23T12:52:00+00:00"/>
    <meta property="og:title" content="«یخ زده ۲» یخ گیشه هفتگی هالیوود را باز می‌کند؟"/>
    <meta property="og:description" content="احتمالاً انیمیشن جدید دیزنی به نام «یخ زده ۲» با افتتاحیه ۱۳۰ میلیون دلاری صدر نشین گیشه هفتگی هالیوود خواهد شد."/>
  </head>
  <body>
    <article>
      <h1>
        <a href="https://www.bultannews.com/fa/news/641527/%DB%8C%D8%AE-%D8%B2%D8%AF%D9%87-%DB%B2-%DB%8C%D8%AE-%DA%AF%DB%8C%D8%B4%D9%87-%D9%87%D9%81%D8%AA%DA%AF%DB%8C-%D9%87%D8%A7%D9%84%DB%8C%D9%88%D9%88%D8%AF-%D8%B1%D8%A7-%D8%A8%D8%A7%D8%B2-%D9%85%DB%8C%E2%80%8C%DA%A9%D9%86%D8%AF">«یخ زده ۲» یخ گیشه هفتگی هالیوود را باز می‌کند؟</a>
      </h1>
      <h2>احتمالاً انیمیشن جدید دیزنی به نام «یخ زده ۲» با افتتاحیه ۱۳۰ میلیون دلاری صدر نشین گیشه هفتگی هالیوود خواهد شد.</h2>
      <address><time datetime="2019-11-23T12:52:00+00:00">23 Nov 2019, 12:52</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، به نقل از ورایتی، «یخ زده ۲» محصول جدید دیزنی است که طبق پیش بینی ها با ۱۳۰ میلیون دلار در هفته نخست اکران خود از ۴۴۰۰ سالن سینما، به دنبال فتح گیشه هفتگی هالیوود است.</p>
      <p>این عدد به مقدار قابل توجهی بالاتر از افتتاحیه‌ای است که دیزنی پیش از این برای هفته نخست این انیمیشن پیش بینی می‌کرد. به این ترتیب یک رکورد برای افتتاحیه یک انیمیشن در ماه نوامبر رقم خواهد خورد.</p>
      <p>«یخ زده ۲» در نخسین روز اکران خود ۸.۵ میلیون دلار فروش کرد؛ در مجموع فروش جمعه این فیلم تاکنون به مبلغی در حدود ۴۵ میلیون دلار رسیده است. «یخ زده ۲» شش سال پس از ساخت قسمت اول این انیمیشن اکران می‌شود که استقبال فوق العاده‌ای داشت و تا کنون به عنوان پرفروش‌ترین انیمیشن تاریخ شناخته شده است. این انیمیشن در سال ۲۰۱۳، در حدود ۴۰۰ میلیون در گیشه آمریکای شمالی و در مجموع گیشه جهانی ۱.۲۸ میلیون دلار فروش داشت.</p>
      <p>اگر انیمیشن «یخ زده ۲» به رقم این پیش‌بینی‌ها برسد، بیشترین فروش افتتاحیه پس از فیلم سینمایی «شیر شاه» را در سال جاری خواهد داشت؛ شیرشاه در افتتاحیه خود، ۱۹۱ میلیون دلار فروش کرده بود. دیزنی پس از موفقیت فروش «یخ زده ۲» در گیشه روز جمعه پیش بینی‌های خود را تا ۱۲۰ میلیون دلار بالا برده است.</p>
      <p>«فورد دربرابر فراری» فیلم دیگری از کمپانی دیزنی در همکاری با فاکس است که هفته دوم اکران خود را احتمالاً با ۱۸ میلیون دلار و فیلم «یک روز خوب در محله» با بازی تام هنکس هم را که پیش بینی می‌شود فروشی ۱۴ میلیونی داشته باشد، پشت سر می‌گذارد. فیلم هیجان‌انگیز «۲۱ پل» نیز طبق پیش بینی ها در محدوده ۹ میلیون دلار فروش می‌کند.</p>
    </article>
  </body>
</html>