<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.somoynews.tv/pages/details/184981/%E0%A6%87%E0%A6%A4%E0%A6%BF%E0%A6%B9%E0%A6%BE%E0%A6%B8-%E0%A6%97%E0%A7%9C%E0%A6%A4%E0%A7%87-%E0%A6%AC%E0%A6%BE%E0%A6%82%E0%A6%B2%E0%A6%BE%E0%A6%A6%E0%A7%87%E0%A6%B6%E0%A7%87%E0%A6%B0-%E0%A6%B2%E0%A6%95%E0%A7%8D%E0%A6%B7%E0%A7%8D%E0%A6%AF-%E0%A7%A9%E0%A7%A6%E0%A7%A8-%E0%A6%B0%E0%A6%BE%E0%A6%A8"/>
    <meta property="og:site_name" content="somoynews.tv"/>
    <meta property="article:published_time" content="2019-11-23T12:47:00+00:00"/>
    <meta property="og:title" content="ইতিহাস গড়তে বাংলাদেশের লক্ষ্য ৩০২ রান"/>
    <meta property="og:description" content="ইমার্জিং এশিয়া কাপের ফাইনালে পাকিস্তানের বিপক্ষে জেতার জন্য বাংলাদেশের ল"/>
  </head>
  <body>
    <article>
      <h1>ইতিহাস গড়তে বাংলাদেশের লক্ষ্য ৩০২ রান</h1>
      <address><time datetime="2019-11-23T12:47:00+00:00">23 Nov 2019, 12:47</time> by <a rel="author">সময় সংবাদ</a></address>
      <p><b>ইমার্জিং এশিয়া কাপের ফাইনালে পাকিস্তানের বিপক্ষে জেতার জন্য বাংলাদেশের লক্ষ্য ৩০২ রান।</b><br/><br/>এর আগে শনিবার সকাল ৯টায় মিরপুর শেরে বাংলা জাতীয় ক্রিকেট স্টেডিয়ামে শিরোপার লড়াইয়ে মুখোমুখি হয় এশিয়ার দুই দল। টস জিতে ফিল্ডিং করার সিদ্ধান্ত নেয় বাংলাদেশ ইমার্জিং টিম।<br/><br/>ফিল্ডিংয়ে নেমে পাকিস্তান শিবিরে শুরুতেই আঘাত হানে পেসার সুমন খান। তার দাপুটে বোলিংয়ে সাজঘরে ফেরেন পাকিস্তানের দুই ওপেনার উমায়র ইউসুফ (৪) ও হায়দার আলী (২৬)।<br/><br/>তবে এরপর দুই ব্যাটসম্যান রোহাইল নাজির ও ইমরান রফিক দু’জনে মিলে পাকিস্তানের ইনিংস এগিয়ে নিতে থাকেন। বল হাতে বাংলাদেশের শুরুটা ভালো হলেও ঘুরে দাঁড়ায় পাকিস্তান। নাজিরের সেঞ্চুরিতে বড় রান সংগ্রহ করে তারা।<br/><br/>এর আগে সেমি-ফাইনালে ভারতকে ৩ রানে হারিয়ে ফাইনালে ওঠে পাকিস্তান। আর আফগানিস্তানকে ৭ উইকেটে হারিয়ে ফাইনালে আসে বাংলাদেশ।<br/><br/>ঘরের মাঠে এর আগে একবার খেলার সুযোগ পেলেও ফাইনালে ওঠা হয়নি বাংলাদেশের। এই প্রথম ইমার্জিং এশিয়া কাপের ফাইনালে ওঠা বাংলাদেশ তাই শিরোপা ঘরে তুলতে মরিয়া।</p>
    </article>
  </body>
</html>