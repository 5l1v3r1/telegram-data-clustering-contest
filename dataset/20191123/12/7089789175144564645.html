<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://internapoli.it/suicidio-dalla-torre-del-mangia-pubblicato-il-video-del-folle-gesto-lorrore-diffuso-su-whatsapp/"/>
    <meta property="og:site_name" content="InterNapoli.it"/>
    <meta property="article:published_time" content="2019-11-23T12:49:36+00:00"/>
    <meta property="og:title" content="Suicidio dalla Torre del Mangia: pubblicato il video del folle gesto, l’orrore diffuso su Whatsapp"/>
    <meta property="og:description" content="La città di Siena è ancora sotto choc da quando ieri, 22 novembre, una donna di 35 anni si è tolta la vita lanciandosi dalla Torre del Mangia, in piazza del Campo, davanti a centinaia di turisti. Ma a rendere la vicenda ancora più macabra c'è un video, circolato nelle ore immediatamente successive s"/>
  </head>
  <body>
    <article>
      <h1>Suicidio dalla Torre del Mangia: pubblicato il video del folle gesto, l’orrore diffuso su Whatsapp</h1>
      <address><time datetime="2019-11-23T12:49:36+00:00">23 Nov 2019, 12:49</time> by <a rel="author" href="https://internapoli.it/author/ivan/" target="_blank">Ivan Marino</a></address>
      <p>La città di <b><a href="https://www.hidemyass-freeproxy.com/proxy/it-it/aHR0cHM6Ly93d3cuaWxtZXNzYWdnZXJvLml0L3Qvc2llbmE">Siena</a></b> è ancora sotto choc da quando ieri, 22 novembre, una donna di 35 anni si è tolta la vita lanciandosi dalla <b>Torre del Mangia</b>, in piazza del Campo, davanti a centinaia di turisti. Ma a rendere la vicenda ancora più macabra c’è un <b><a href="https://www.hidemyass-freeproxy.com/proxy/it-it/aHR0cHM6Ly93d3cuaWxtZXNzYWdnZXJvLml0L3QvdmlkZW8">video</a></b>, circolato nelle ore immediatamente successive su <a href="https://www.hidemyass-freeproxy.com/proxy/it-it/aHR0cHM6Ly93d3cuaWxtZXNzYWdnZXJvLml0L3Qvd2hhdHNhcHA"><b>Whatsapp</b></a>, che riprende per intero la scena del <b><a href="https://www.hidemyass-freeproxy.com/proxy/it-it/aHR0cHM6Ly93d3cuaWxtZXNzYWdnZXJvLml0L3Qvc3VpY2lkaW8">suicidio</a></b>. Uno sconosciuto ha filmato gli ultimi istanti della donna, avvicinandosi persino al corpo senza vita, noncurante della gravità del gesto. Come se ciò non bastasse, lo sconosciuto ha anche condiviso il filmato su Whatsapp, dove ha rapidamente cominciato a circolare fra una chat e l’altra.</p>
      <p>Indignato il sindaco <b>Luigi De Mossi</b>, che ha chiesto di individuare l’autore delle riprese, e l’apertura, da parte della procura, di un fascicolo per vilipendio di cadavere. Sul macabro video è tornato a parlare indirettamente stamani, in una nota in cui esprime cordoglio ai familiari della donna. «Non facciamo riferimento ad altri comportamenti – si legge – che hanno offeso tutta la città per non unire in questo comunicato persone che non meritano di essere poste sullo stesso piano della famiglia colpita dal grave lutto». Nel comunicato Comune e cittadinanza esprimono «le condoglianze alla famiglia e ai piccoli figli della giovane donna» per la disgrazia avvenuta in piazza del Campo. «Nell’esprimere sentimenti di affetto e la disponibilità per qualunque necessità dovesse occorrere, in questo momento così triste – aggiunge De Mossi – si deve anche sottolineare e ringraziare la professionalità e la tempestività degli operatori sanitari e delle forze dell’ordine tutte che nell’immediatezza, insieme al Signor Questore, sono giunti sul posto coordinandosi e collaborando in modo esemplare».</p>
      <related>
        <h4>ARTICOLI CORRELATI</h4>
        <a href="https://internapoli.it/coppia-napoletani-arrestata-siena/"/>
        <a href="https://internapoli.it/dramma-in-italia-donna-uccisa-di-botte-dal-figlio-dopo-una-lite-non-le-piaceva-il-mio-stile-di-vita/"/>
        <a href="https://internapoli.it/si-ribalta-bus-di-turisti-dellest-europa-morta-la-guida-31-feriti/"/>
        <a href="https://internapoli.it/bimbi-legati-e-chiusi-fuori-al-freddo-scoperto-lasilo-degli-orrori/"/>
        <a href="https://internapoli.it/incidente-autopalio-morto-32-anni/"/>
        <a href="https://internapoli.it/minorenne-uccide-un-63enne-e-confessa-voleva-stuprarmi-uomo-accoltellato-a-volto-e-petto/"/>
        <a href="https://internapoli.it/ha-cercato-di-violentarmi-anziano-ucciso-a-coltellate-da-ragazzina/"/>
        <a href="https://internapoli.it/investe-ed-uccide-17enne-arrestato-pirata-della-strada/"/>
        <a href="https://internapoli.it/bimbo-di-due-anni-cade-in-piscina-e-muore-era-sfuggito-a-mamma-e-nonna/"/>
        <a href="https://internapoli.it/incidente-mortale-siena/"/>
        <a href="https://internapoli.it/vende-cellulari-su-facebook-ma-non-li-spedisce-denunciata-truffatrice-napoletana/"/>
        <a href="https://internapoli.it/meningite-siena/"/>
      </related>
    </article>
  </body>
</html>