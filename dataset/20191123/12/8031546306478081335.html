<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://kanal3.bg/news/109407-10-godishnata-Nelina-pochina-v-Kipar%252C-blasnata-ot-kola-pred-dyado-y"/>
    <meta property="og:site_name" content="Канал 3"/>
    <meta property="article:published_time" content="2019-11-23T12:17:00+00:00"/>
    <meta property="og:title" content="10-годишната Нелина почина в Кипър, блъсната от кола пред дядо й"/>
    <meta property="og:description" content="Лекарите в градската болница в Пафос не успяха да спасят живота на детето"/>
  </head>
  <body>
    <article>
      <h1>10-годишната Нелина почина в Кипър, блъсната от кола пред дядо й</h1>
      <h2>Лекарите в градската болница в Пафос не успяха да спасят живота на детето</h2>
      <address>
        <time datetime="2019-11-23T12:17:00+00:00">23 Nov 2019, 12:17</time>
      </address>
      <p><b>Родената в Кипър в българско семейство 10-годишна Нелина Факлиска почина в болница в град Пафос, след като бе ударена от автомобил на ул. "Тасос Пападопулос", съобщи Reporter. Това станало пред дядо й, който я съпровождал всеки ден до тази пресечка.<br/></b> </p>
      <p>Според говорителя на местната полиция Михалис Йоану тя била блъсната към 14 ч. местно време в петък от кола, зад чийто волан била 70-годишна водачка, която впоследствие изпаднала в шок. Момичето било превозено в критично състояние до Спешното отделение на градската болница в Пафос, където починало.</p>
      <p> <br/><a href="http://kanal3.bg/news/world"><i><b>Още новини от Европа ще намерите тук<br/></b></i></a> <br/><b>Образователният министър на Кипър Костас Хамбиарурис посети семейството на детето в болницата, той изказа съболезнованията си и обеща на родителите на Нелина своето съдействие и помощ.<br/></b> </p>
      <p>Министърът разпоредил психолози в понеделник да посетят класа на Нелина в 12-то основно училище "Пефкиос Георгиядис", за да говорят със съучениците й.</p>
      <p> </p>
      <p>Момичето е родено в българско семейство в Кипър, което има и 8-годишно момче.</p>
      <p> <br/><b>Полицията разследва обстоятелствата, довели до трагедията. Медиите отново призоваха със закон да се гарантира засилен контрол над продължаването на срока на шофьорските книжки за водачи над 65-годишна възраст. </b></p>
      <related>
        <h4>Още по темата</h4>
        <a href="http://kanal3.bg/news/world/europe/106995-Balgarin-zagina-sled-dzestoka-katastrofa-v-Kipar"/>
        <a href="http://kanal3.bg/news/world/europe/96714-Ubiecat-na-7-dzeni-ot-Kipar-e-sin-na-balgarka-ot-St.-Zagora"/>
      </related>
    </article>
  </body>
</html>