<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.origo.hu/sport/trashtalk/20191123-jegkorong-nhl-a-pittsburgh-penguins-bedaralta-a-new-jersey-devilst-video.html"/>
    <meta property="og:site_name" content="Origo"/>
    <meta property="article:published_time" content="2019-11-23T12:34:00+00:00"/>
    <meta property="og:title" content="A Pittsburgh Penguins bedarálta a New Jersey Devilst - videó"/>
    <meta property="og:description" content="Az Ottawa Senators sorozatban harmadik mérkőzését nyerte meg."/>
  </head>
  <body>
    <article>
      <h1>A Pittsburgh Penguins bedarálta a New Jersey Devilst - videó</h1>
      <address><time datetime="2019-11-23T12:34:00+00:00">23 Nov 2019, 12:34</time> by <a rel="author">Origo</a></address>
      <p>
        <b>Az Ottawa Senators sorozatban harmadik mérkőzését nyerte meg a vendég New York Rangers legyőzésével az észak-amerikai jégkorongliga (NHL) csütörtöki játéknapján, míg a Pittsburgh Penguins a New Jersey Devils együttesét győzte le könnyedén.</b>
      </p>
      <p>A Pittsburgh Penguins az utolsó harmad előtt még csak egygólos előnyben volt a New Jersey Devils elleni mérkőzésen, de végül könnyedén nyert 4-1-re úgy, hogy az utolsó három találatot a hazai együttes szerezte. Az utolsó harmadban Jared McCann és John Marino révén 25 másodperc alatt két ízben is betalált a Penguins. </p>
      <figure>
        <iframe src="https://www.youtube.com/embed/eAsCaRVMoqY" width="640" height="360" data-service="Youtube" scrolling="no"/>
      </figure>
      <p>Az Ottawa Senators jó formája tovább tart, ezúttal a New York Rangers volt a szenvedő fél. A másik meccshez hasonlóan ez a találkozó is 4-1-s végeredménnyel zárult. A hét perc alatt 2-0-s előnyhöz jutó házigazdák sikeréből jelentős részt vállalt Thomas Chabot, aki nemcsak gólt ütött, hanem gólpasszt is adott, a kapuban pedig a harminc lövést hárító Anders Nilsson remekelt. Az Ottawa utóbbi kilenc meccséből hetet megnyert.</p>
      <p><b>Eredmények:</b><br/>Pittsburgh Penguins-New Jersey Devils 4-1<br/>Ottawa Senators-New York Rangers 4-1</p>
    </article>
  </body>
</html>