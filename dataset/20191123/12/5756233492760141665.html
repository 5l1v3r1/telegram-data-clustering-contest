<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/622933/%D8%AD%D8%B6%D9%88%D8%B1-%D8%AC%D9%86%D8%AC%D8%A7%D9%84%DB%8C-%D9%88%D9%84%DB%8C%D8%B9%D9%87%D8%AF-%D8%B3%D8%B9%D9%88%D8%AF%DB%8C-%D8%AF%D8%B1-%D8%A7%D9%81%D8%AA%D8%AA%D8%A7%D8%AD%DB%8C%D9%87-%D9%85%D8%B3%D8%A7%D8%A8%D9%82%D8%A7%D8%AA-%D9%81%D8%B1%D9%85%D9%88%D9%84-%D8%A7%DB%8C%D8%AD%D8%B6%D9%88%D8%B1-%D8%A7%D9%88%D9%84%DB%8C%D9%86-%D8%B2%D9%86-%D8%AF%D8%B1-%D8%A7%DB%8C%D9%86-%D9%85%D8%B3%D8%A7%D8%A8%D9%82%D8%A7%D8%AA-%D8%AF%D8%B1-%D8%B9%D8%B1%D8%A8%D8%B3%D8%AA%D8%A7%D9%86%D8%B9%DA%A9%D8%B3"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-23T12:49:00+00:00"/>
    <meta property="og:title" content="حضور جنجالی ولیعهد سعودی در افتتاحیه مسابقات &quot;فرمول ای&quot;/حضور اولین زن در این مسابقات در عربستان/عکس"/>
    <meta property="og:description" content="ولیعهد سعودی روز جمعه شاهد افتتاحیه رقابت‌های قهرمانی &quot;فرمول ای&quot; به میزبانی شهر تاریخی الدرعیه در نزدیکی ریاض، پایتخت بود."/>
  </head>
  <body>
    <article>
      <h1>حضور جنجالی ولیعهد سعودی در افتتاحیه مسابقات "فرمول ای"/حضور اولین زن در این مسابقات در عربستان/عکس</h1>
      <address>
        <time datetime="2019-11-23T12:49:00+00:00">23 Nov 2019, 12:49</time>
      </address>
      <p>
        <i>ولیعهد سعودی روز جمعه شاهد افتتاحیه رقابت‌های قهرمانی "فرمول ای" به میزبانی شهر تاریخی الدرعیه در نزدیکی ریاض، پایتخت بود.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>فرمول ای، کلاسی از مسابقات اتومبیل‌رانی است که در آن تنها خودروهایی شرکت می‌کنند که از برق برای نیروی محرکه‌شان استفاده می‌کنند. این دور از مسابقات طبق برنامه‌ریزی فدراسیون جهانی رالی در الدر عیه برگزار شده است.</p>
      <p>خبرگزاری رسمی عربستان گزارش داد، در افتتاحیه این قهرمانی علاوه بر ولیعهد سعودی، سلمان بن حمد آل خلیفه ولیعهد بحرین، ناصر بن حمد آل خلیفه نماینده بحرین، متئو رنتزی نخست وزیر اسبق ایتالیا، سیف بن زاید آل نهیان معاون نخست وزیر و وزیر کشور امارات و عبدالله بن ناصر الصباح و فهد بن ناصر رئیس شورای اداره کمیته المپیک کویت و مرزوق الغانم رئیس پارلمان این کشور حضور داشتند.</p>
      <p>کت و عینک دودی ولیعهد سعودی در جریان حضورش در رقابت‌های قهرمانی "فرمول ای" بسیار مورد توجه کاربران توییتر در عربستان قرار گرفت و هشتگ کت ولیعهد تبدیل به ترند شد.</p>
      <p>کاربران از طریق هشتگ به قیمت این کت اشاره کردند. در این راستا روزنامه صدی عربستان قیمت کت را بین ۸۰۰ تا ۹۰۰ ریال سعودی تخمین زد.</p>
      <figure>
        <img src="https://aftabnews.ir/files/fa/news/1398/9/2/362483_773.jpg"/>
      </figure>
      <p>نکته جالب توجه دیگر این مسابقات حضور ریما الجفالی به عنوان نخستین زن سعودی در این مسابقات است که قرار است پشت فرمان خودروی برقی خود نشسته و تجربه این مسابقه سرعت را در کشورش داشته باشد.</p>
      <figure>
        <img src="https://aftabnews.ir/files/fa/news/1398/9/2/362484_678.jpg"/>
      </figure>
      <p>در حال حاضر نگاه‌های بین‌المللی و داخلی روی الجفالی متمرکز شده است.</p>
      <p>این رقابت بی‌سابقه در عربستان با حضور ۱۲ تیم برگزار می‌شود و خودورهای شرکت کننده در راستای مبارزه با آلودگی و احترام به حفظ محیط زیست با برق کار می‌کنند.</p>
      <p>مسابقات فرمول ای اولین رقابتی نیست که این زن سعودی در آن شرکت دارد، او سال گذشته میلادی نیز در قالب تیم ویژه مبتدئین امارات در قهرمانی فرمول ۴ در انگلیس و قهرمانی MRF هند شرکت کرد.</p>
      <p>الجفالی سومین زن رقابت کننده در منطقه خلیج فارس و اولین زن سعودی دارنده گواهی‌نامه رانندگی در رقابت‌های اتومبیل‌رانی است.</p>
    </article>
  </body>
</html>