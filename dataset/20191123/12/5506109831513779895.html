<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tasnimnews.com/fa/news/1398/09/02/2144942/%DA%AF%D8%B2%D8%A7%D8%B1%D8%B4-%D8%A8%DB%8C%D8%A7%D9%86%DB%8C%D9%87-77-%D8%A7%D8%B5%D9%84%D8%A7%D8%AD-%D8%B7%D9%84%D8%A8-%D9%BE%D8%A7%DA%A9-%DA%A9%D8%B1%D8%AF%D9%86-%D9%86%D9%86%DA%AF%D9%90-%D8%B3%DB%8C%D8%A7%D8%B3%DB%8C-%D8%A8%D8%A7-%D8%B1%D9%86%DA%AF%D9%90-%D8%AD%D9%85%D8%A7%DB%8C%D8%AA-%D8%A7%D8%B2-%D8%A7%D8%BA%D8%AA%D8%B4%D8%A7%D8%B4%D8%A7%D8%AA"/>
    <meta property="og:site_name" content="خبرگزاری تسنیم - Tasnim"/>
    <meta property="article:published_time" content="2019-11-23T12:49:00+00:00"/>
    <meta property="og:title" content="گزارش| بیانیه‌‌ ۷۷ اصلاح‌طلب؛ پاک‌کردن ننگِ سیاسی با رنگِ حمایت از اغتشاشات"/>
    <meta property="og:description" content="به گزارش خبرنگار حوزه احزاب خبرگزاری تسنیم، در روزهای گذشتهو همزمان با به اغتشاش کشیده شدن برخی شهرهای کشور توسط آشوبگران و نفوذ اشرار به صف معترضان به گرانی بنزین، 77 نفر از شخصیت‌های جناح اصلاحات در بیانیه‌ای به برخورد نیروهای انتظامیانتقاد کرده از مأموران خواستند کهاز اعمال خشونت در هر سطحی پرهیز و فوراً نسبت به تعقیب کیفری آمران و عاملان تیراندازی به‌سوی مردم اقدام کنند!"/>
  </head>
  <body>
    <article>
      <h1>گزارش| بیانیه‌‌ ۷۷ اصلاح‌طلب؛ پاک‌کردن ننگِ سیاسی با رنگِ حمایت از اغتشاشات</h1>
      <h2>در روزهای گذشته ۷۷ نفر از اصلاح‌طلبان تندرو در بیانیه‌ای به حمایت از اغتشاشات پرداخته خواستار برخورد با نیروهای انتظامی شدند، بیانیه‌ای که واکنش منفی اصلاح‌طلبان را هم در پی داشت.</h2>
      <address>
        <time datetime="2019-11-23T12:49:00+00:00">23 Nov 2019, 12:49</time>
      </address>
      <figure>
        <img src="https://newsmedia.tasnimnews.com/Tasnim/Uploaded/Image/1398/08/28/1398082816301811218922254.jpg"/>
      </figure>
      <p>
        <a href="https://www.tasnimnews.com/fa/service/1/%D8%B3%DB%8C%D8%A7%D8%B3%DB%8C">- اخبار سیاسی -</a>
      </p>
      <p>به گزارش خبرنگار حوزه احزاب <a href="https://www.tasnimnews.com/">خبرگزاری تسنیم</a>، در روزهای گذشتهو همزمان با به اغتشاش کشیده شدن برخی شهرهای کشور توسط آشوبگران و نفوذ اشرار به صف معترضان به گرانی بنزین، 77 نفر از شخصیت‌های جناح اصلاحات در بیانیه‌ای به برخورد نیروهای انتظامیانتقاد کرده از مأموران خواستند کهاز اعمال خشونت در هر سطحی پرهیز و فوراً نسبت به تعقیب کیفری آمران و عاملان تیراندازی به‌سوی مردم اقدام کنند!</p>
      <p>
        <a href="http://tn.ai/2143751">الله‌بداشتی: استعفای نمایندگان مجلس در اعتراض به سهمیه‌بندی فرصت‌طلبی بود</a>
      </p>
      <p>به‌‌جز شخصیت‌های تندروی جریان اصلاحات مانند محسن آرمین، زهره آقاجری، مصطفی تاج‌زاده، علی تاجرنیا، احمد منتظری، عبدالله ناصری، عبدالله رمضان‌زاده،ابراهیم اصغرزاده،محسنامین‌زاده، فیض‌الله عرب‌سرخی،شهیندخت مولاوردی و چند نفر دیگر، سایرامضاکنندگان این بیانیهچهره‌ شناخته‌شده‌ای نیستند.</p>
      <p>این بیانیهبازتاب چندانی حتی در رسانه‌های اصلاح‌طلبپیدا نکرد اما پرداختن به مفاد این بیانیه نشان می‌دهد بیش از آنکه حمایتی شتابزده از معترضان باشد، سرپوش گذاشتن بر علت وقوعاعتراضاتی است که به اغتشاش کشیده شد.</p>
      <p>چهره‌های مطرح امضا‌کننده این بیانیه جزو حامیان پروپاقرص روحانی در سال‌های گذشته بودند و برخی همچون مولاوردی تا سال گذشته جزو دولت به‌حساب می‌آمدند. اتفاقات اخیر نیز به‌گفته کارشناسان و شخصیت‌های سیاسی حاصل عملکرد دولت روحانی در عدم اطلاع‌رسانی بموقع به مردم و عدم اقناع افکار عمومی رخ داد که موجب بهره‌برداری آشوبگران شد.</p>
      <p>در چنین شرایطی که نوک پیکان انتقادات در زمینه اغتشاش به‌سمت آشوبگران و دشمنان حامی او و در زمینه اجرا گلایه‌ها و نقدها به‌سمت دولت است و در طول هفته گذشته خسارات‌ وسیعی به بانک‌ها، فروشگاه‌ها، مراکز درمانی و حتی مساجد و حسینیه‌ها وارد شد و برخی نیروهای انتظامی نیز در این اتفاقات به شهادت رسیدند اما امضاءکنندگان این بیانیه به‌جای اشاره به دشمن و نیز تقبیح رفتارهای خشونت‌آمیز و البته صادقانه‌تر از آن نقد سابقه سیاسی خودشان، به نقد نهادهای ضامن امنیت پرداخته و با "مردم عاصی" خطاب کردن آشوبگران، ایستادن در برابر آنها را محکوم کردند!</p>
      <p>این بیانیه که نقد اصلاح‌طلبان را در هم در پی داشت و آن را موضع جریان اصلاحات نمی‌دانستند، نشان می‌دهد برخی چگونه برای تطهیر اشتباهات دولت و مصون ماندن خودشان از هرگونه نقدی به‌خاطر حمایت از دولت روحانی،حاضرند با انگ زدن به نیروهای انتظامی و امنیتی، خشونتی را که ناشی از ورود آشوبگران و اشرار به صف معترضان بود نادیده بگیرند.</p>
      <p>
        <a href="http://tn.ai/2145224">طباطبایی: سوءاستفاده از فضای کشور برای ایجاد التهاب مردود است</a>
        <a href="http://tn.ai/2145027">نمازی: بیانیه 77 نفر موضع شخصی خودشان بود</a>
      </p>
      <p>به‌رغم اینکه رفتارهای رادیکال و آشوبگری‌‌های هفتهگذشته از سوی جناح‌های مختلف سیاسی محکوم شده اما هنوز طیفی از شخصیت‌های تندرو که در گذشته سابقه خشونت‌ورزی در برخی رویدادها مانند فتنه 88 و کوی دانشگاه 78 را در کارنامه خود دارند، این‌بار نیز با تندروی خود، فرصت‌طلبانه به‌دنبال سوءاستفادهاز فضا به‌نفع دولت و خودشان بودند.</p>
      <p>انتهای پیام/+</p>
    </article>
  </body>
</html>