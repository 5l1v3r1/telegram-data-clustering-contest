<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aftodioikisi.gr/diethni/apisteyto-vinteo-skylos-evale-opisthen-kai-ekane-kykloys-me-aytokinito-epi-mia-ora/"/>
    <meta property="og:site_name" content="Aftodioikisi.gr"/>
    <meta property="article:published_time" content="2019-11-23T12:38:22+00:00"/>
    <meta property="og:title" content="Απίστευτο βίντεο: Σκύλος έβαλε όπισθεν και έκανε κύκλους με αυτοκίνητο επί μία ώρα!"/>
    <meta property="og:description" content="Άφωνοι έμειναν οι κάτοικοι μιας γειτονιάς στη Φλόριντα βλέποντας ένα αυτοκίνητο χωρίς επιβάτη να κάνει κύκλους με την όπισθεν επί μία ώρα, μέχρι τη στιγμή"/>
  </head>
  <body>
    <article>
      <h1>Απίστευτο βίντεο: Σκύλος έβαλε όπισθεν και έκανε κύκλους με αυτοκίνητο επί μία ώρα!</h1>
      <address><time datetime="2019-11-23T12:38:22+00:00">23 Nov 2019, 12:38</time> by <a rel="author">stergios</a></address>
      <p>Άφωνοι έμειναν οι κάτοικοι μιας γειτονιάς στη Φλόριντα βλέποντας ένα αυτοκίνητο χωρίς επιβάτη να κάνει κύκλους με την όπισθεν επί μία ώρα, μέχρι τη στιγμή που διαπίστωσαν ότι πίσω από το τιμόνι βρισκόταν ένας σκύλος.</p>
      <p>Το μαύρο λαμπραντόρ, που οι ιδιοκτήτες είχαν ξεχάσει μέσα στο αυτοκίνητο, πήρε θέση πίσω από το βολάν και βάζοντας κατά λάθος όπισθεν άρχισε να κάνει κύκλους επί μία ώρα, με τα λάστιχα να αφήνουν μάλιστα σημάδια στην άσφαλτο, μέχρι τη στιγμή που έπεσε πάνω σ’ ένα γραμματοκιβώτιο και κάποιους κάδους αποριμμάτων και σταμάτησε σ’ ένα αδιέξοδο της πόλης Πορτ Σεντ Λούσι της Φλόριντα.</p>
      <p>
        <b>Viral το βίντεο με τον σκύλο… σωφέρ</b>
      </p>
      <p>«Στην αρχή νόμισα ότι είδα κάποιον να βάζει όπισθεν, αλλά μετά το ασημί αυτοκίνητο συνέχισε την πορεία του και σκέφθηκα “μα καλά, τι κάνουν;” τότε είδαν τον σκύλο στο ΙΧ, ένα μεγάλο μαύρο λαμπραντόρ και λέω μέσα μου “περίεργο”», δήλωσε μια περίοικος σε τοπικό δίκτυο, ένα από τα πολλά που μετέδωσαν το βίντεο με τον σκύλο… σωφέρ.</p>
      <figure>
        <iframe src="https://www.youtube.com/embed/E1M9b2iXbSI" width="560" height="315" data-service="Youtube" scrolling="no"/>
      </figure>
      <p>Οι γείτονες κάλεσαν την αστυνομία και την πυροσβεστική προσπαθώντας να βρουν τρόπο να σταματήσουν το ΙΧ, μέχρι που σταμάτησε μόνο του μετά την πρόσκρουση στους κάδους απορριμμάτων. Οι γείτονες, πάντως, συμφώνησαν, ότι ο σκύλος αξίζει μια άδεια οδήγησης μετά την επίδειξη τέτοιων ικανοτήτων στο βολάν…<br/>Πηγή: iefimerida.gr</p>
      <related>
        <h4>Δημοφιλη άρθρα</h4>
        <a href="https://www.aftodioikisi.gr/ipourgeia/epidoma-paidioy-poioi-tha-paroyn-apo-simera-ta-chrimata-kai-apo-poies-trapezes/"/>
        <a href="https://www.aftodioikisi.gr/koinonia/pethane-o-konstantinos-dafermos/"/>
        <a href="https://www.aftodioikisi.gr/ipourgeia/opeka-epidoma-paidioy-pote-tha-fanoyn-stis-trapezes-ta-chrimata/"/>
      </related>
      <related>
        <h4>Η aftodioikisi.gr προτείνει</h4>
        <a href="https://www.aftodioikisi.gr/asfalistika/monimo-to-merisma-gia-2-5-ekat-syntaxioychoys-erchetai-diataxi-ekplixi/"/>
        <a href="https://www.aftodioikisi.gr/koinonia/ektakto-deltio-gia-ton-giryoni-erchontai-kataigides-kai-anemoi-10-mpofor/"/>
        <a href="https://www.aftodioikisi.gr/koinonia/athina-xilonei-ta-christoygenniatika-asterakia-o-kostas-mpakogiannis/"/>
      </related>
    </article>
  </body>
</html>