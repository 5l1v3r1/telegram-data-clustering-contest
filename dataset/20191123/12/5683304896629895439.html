<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.manoramaonline.com/global-malayali/us/2019/11/23/body-of-missing-portage-woman-found-police-detain-teen-suspects.html"/>
    <meta property="og:site_name" content="ManoramaOnline"/>
    <meta property="article:published_time" content="2019-11-23T12:54:00+00:00"/>
    <meta property="og:title" content="കാണാതായ യുവതി കൊല്ലപ്പെട്ട നിലയിൽ; ഫെയ്സ്ബുക്കിലൂടെ പരിചയപ്പെട്ട കൗമാരപ്രായക്കാർ പിടിയിൽ"/>
    <meta property="og:description" content="ഷിക്കാഗോ∙ പോർട്ടേജിൽ നിന്നും ചൊവ്വാഴ്ച മുതൽ കാണാതായ അഡ്രിയാന സോജിഡോയെ (27) വെടിയേറ്റ് കൊല്ലപ്പെട്ട നിലയിൽ കണ്ടെത്തി. ഫെയ്സ്ബുക്കിലൂടെ പരിചയപ്പെട്ട.us news"/>
  </head>
  <body>
    <article>
      <h1>കാണാതായ യുവതി കൊല്ലപ്പെട്ട നിലയിൽ; ഫെയ്സ്ബുക്കിലൂടെ പരിചയപ്പെട്ട കൗമാരപ്രായക്കാർ പിടിയിൽ</h1>
      <address><time datetime="2019-11-23T12:54:00+00:00">23 Nov 2019, 12:54</time> by <a rel="author">https://www.facebook.com/manoramaonline</a></address>
      <p>ഷിക്കാഗോ∙ പോർട്ടേജിൽ നിന്നും ചൊവ്വാഴ്ച മുതൽ കാണാതായ അഡ്രിയാന സോജിഡോയെ (27) വെടിയേറ്റ് മരിച്ച നിലയിൽ കണ്ടെത്തി. ഫെയ്സ്ബുക്കിലൂടെ പരിചയപ്പെട്ട കൗമാരപ്രായക്കാർക്കൊപ്പമാണ് ഇവരെ അവസാനമായി കണ്ടത്. കൗമാരക്കാരനിൽ നിന്നു കഞ്ചാവു വാങ്ങുന്നതിനാണ് ആഡ്രിയാന എത്തിയത്. കാതറിൻ കോർട്ടിലുള്ള  വീട്ടിൽ നിന്നും കാറിലാണ് ആഡ്രിയാന ഇവരെ തേടി പുറപ്പെട്ടത്. </p>
      <p>സംഭവത്തിൽ തിയാ ബോമാൻ ലീഡർഷിപ്പ് അക്കാദമിയിലെ വിദ്യാർഥിയായ 15 വയസ്സുകാരനെ പൊലീസ് കസ്റ്റഡിയിലെടുത്തു. മറ്റൊരു പതിനാറുകാരനും പൊലീസ് പിടിയിലായി. 17 കാരനായ മൂന്നാമനെ ഇതുവരെ പിടികൂടാനായിട്ടില്ല. അഡ്രിയാന കൊല്ലപ്പെട്ടത് കൗമാരപ്രായക്കാരിൽ ഒരാളുടെ കാറിൽ വച്ച് വെടിയേറ്റാണെന്ന് പൊലീസ് വെളിപ്പെടുത്തി. കൊലപ്പെടുത്തിയശേഷം ഗാർഡിയിലുള്ള നോർട്ടൺ എലിമെന്ററി സ്കൂൾ ജിംനേഷ്യത്തിൽ ശരീരം ഉപേക്ഷിക്കുകയായിരുന്നു. 2005 മുതൽ ഈ സ്കൂൾ അടഞ്ഞുകിടക്കുകയായിരുന്നു</p>
      <p>ഗാരി പൊലീസ് മൾട്ടി ഏജൻസി ഗാങ് യൂണിറ്റിന്റെ സഹായത്തോടെ നടത്തിയ അന്വേഷണത്തിലൊടുവിലാണ് മൃതദേഹം കണ്ടെടുത്തതെന്ന് പൊലീസ് ചീഫ് ട്രോയ്‌വില്യംസ് പറഞ്ഞു. പ്രതികൾ പ്രായപൂർത്തിയാകാത്തവരായതിനാൽ വിവരങ്ങൾ വെളിപ്പെടുത്തിയിട്ടില്ല. അറസ്റ്റിലായ രണ്ടുപോരെ കൗണ്ടി ‍‍ജുുവനയിൽ ഡിറ്റൻഷൻ സെന്ററിലടച്ചു.</p>
    </article>
  </body>
</html>