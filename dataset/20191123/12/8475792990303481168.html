<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.svt.se/nyheter/utrikes/manga-doda-i-jordskred-i-kenya"/>
    <meta property="og:site_name" content="SVT Nyheter"/>
    <meta property="article:published_time" content="2019-11-23T12:14:39+00:00"/>
    <meta property="og:title" content="Många döda i jordskred i Kenya"/>
    <meta property="og:description" content="Minst tolv människor har omkommit när deras hem drogs med i ett jordskred under kraftiga skyfall i Kenya, meddelar myndigheterna."/>
  </head>
  <body>
    <article>
      <h1>Många döda i jordskred i Kenya</h1>
      <address><time datetime="2019-11-23T12:14:39+00:00">23 Nov 2019, 12:14</time> by <a rel="author">TT</a></address>
      <p>
        <b>Minst tolv människor har omkommit när deras hem drogs med i ett jordskred under kraftiga skyfall i Kenya, meddelar myndigheterna.</b>
      </p>
      <p>– Tolv kroppar har hittats och sökandet efter fler pågår, säger Apollo Okello, företrädare för regionen Västra Pokot som ligger runt 35 mil nordväst om huvudstaden Nairobi.</p>
      <p>– Utmaningen är de kraftiga regnen, men vi gör vårt bästa, säger han.</p>
      <p>Två barn har hittats vid liv i bråten och har förts till sjukhus.</p>
      <h3>Flera länder drabbade</h3>
      <p>Räddningsinsatserna har försenats på grund av att vägar har förstörts och broar stängts. Röda korset har skickat personal till området.</p>
      <p>De kraftiga regnen har inte bara drabbat Kenya. Skyfallen har lett till att tiotusentals människor har tvingats lämna sina hem i Somalia, hela städer i Sydsudan har lagts under vatten och tiotals har omkommit i översvämningar och jordskred i Etiopien och Tanzania.</p>
    </article>
  </body>
</html>