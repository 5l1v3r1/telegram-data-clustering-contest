<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://trafficnews.bg/sport/antonio-konte-sas-stranni-seks-instruktsii-kam-igrachite-161357/"/>
    <meta property="og:site_name" content="trafficnews"/>
    <meta property="article:published_time" content="2019-11-23T12:21:00+00:00"/>
    <meta property="og:title" content="Антонио Конте със странни секс инструкции към играчите на Интер"/>
    <meta property="og:description" content="По-краткотраен акт и мъжът отдолу – заповядал треньорът"/>
  </head>
  <body>
    <article>
      <h1>Антонио Конте със странни секс инструкции към играчите на Интер</h1>
      <h2>По-краткотраен акт и мъжът отдолу – заповядал треньорът</h2>
      <address><time datetime="2019-11-23T12:21:00+00:00">23 Nov 2019, 12:21</time> by <a rel="author" href="https://trafficnews.bg/page/team/" target="_blank">Георги Анастасов</a></address>
      <p>Старши треньорът на Интер Антонио Конте е известен със своята педантичност по отношение на подготовката на футболистите. Бившият наставник на Италия и Челси изпипва всеки детайл, за да направи играчите по-ефективни на терена. Той е дал странни инструкции на футболистите по отношение на секса със съпругите и приятелките им. Конте е заповядал по време на сезона сексуалният акт да е максимално краткотраен и мъжът да бъде отдолу, за да полага по-малко усилия в креватните упражнения, за да пази сили за битките по терените.</p>
      <p>Ефектът на секса върху спортните постижения отдавна е тема на учените. Класическата теория гласи, че пълното въздържание засилва агресията, което води до по-добри резултати в състезанията. Други смятат, че сексът намалява нивата на стреса и спомага за по-добро представяне. През 2017 година легендарният боксьор Майк Тайсън призна, че на времето 5 години се е въздържал от ласки, за да достигне топ форма. Лари Холмс бе посъветвал Антъни Джошуа да не прави нищо в продължение на седмица преди боксов мач. Шампионката в бойните изкуства Ронда Роузи обаче признава, че преди битки прави колкото може повече секс. Боксовата легенда Мохамед Али избягвал креватни изпълнения в продължение на 6 седмици преди всеки мач.</p>
      <p>Спорен е въпросът и във футбола. На световното през 2010 година селекционерът на Англия Фабио Капело забрани секса на футболистите, за да запазят енергията си за мачовете. Трите лъва обаче отпаднаха още в груповата фаза. На световното през 2014 година мексиканците също се въздържаха, но отпаднаха още в осминафиналите. В същото време се носят легенди за секса по време на олимпийски игри. На олимпиадата в Рио, например са били употребени 460 000 презерватива.</p>
      <figure>
        <img src="https://trafficnews.bg/data/images/2019_11_23/lautaro1.jpg"/>
      </figure>
      <p>
        <b>Звездата на Интер Лаутаро Мартинес трябва да се наслаждава на прекрасната Агустина възможно най-кратко и да бъде все отдолу</b>
      </p>
      <related>
        <h4>Прочетете още</h4>
        <a href="https://trafficnews.bg/obshtestvo/meditsinska-sestra-otvorete-si-ochite-hora-dokato-se-strada-161497/"/>
        <a href="https://trafficnews.bg/obshtestvo/svidetel-povratna-versiia-chane-ne-e-zastrelial-zhena-si-161409/"/>
        <a href="https://trafficnews.bg/bohemi/razlichnite-mladi-ivan-i-nikoletaambitsiia-lyubov-i-mechti2-161278/"/>
        <a href="https://trafficnews.bg/obshtestvo/snegat-izchezna-pamporovo-161430/"/>
      </related>
    </article>
  </body>
</html>