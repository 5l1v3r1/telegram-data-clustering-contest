<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/77617-Conor-McGregor-sa-onedlho-vracia-do-UFC-Na-Twitteri-zdielal-fotky-s-premenou-svojho-tela"/>
    <meta property="og:site_name" content="REFRESHER"/>
    <meta property="article:published_time" content="2019-11-23T12:49:00+00:00"/>
    <meta property="og:title" content="Conor McGregor sa onedlho vracia do UFC. Na Twitteri zdieľal fotky s premenou svojho tela"/>
    <meta property="og:description" content="Do súboja, ktorý ho čaká už v januári, ide Ír naplno."/>
  </head>
  <body>
    <article>
      <h1>Conor McGregor sa onedlho vracia do UFC. Na Twitteri zdieľal fotky s premenou svojho tela</h1>
      <address><time datetime="2019-11-23T12:49:00+00:00">23 Nov 2019, 12:49</time> by <a rel="author">Daniel Mikolášik</a></address>
      <p>
        <b>Do súboja, ktorý ho čaká už v januári, ide Ír naplno.</b>
      </p>
      <p>Populárny MMA zápasník <b>Conor McGregor</b> tento mesiac v Moskve oznámil, že sa po roku opäť vracia do UFC a jeho prvý zápas by sa mal odohrať už 18. januára. Podľa neoficiálnych informácií by sa mal stretnúť s Donaldom <i>„Cowboyom“</i> Cerronem. Najnovšie <i>„The Notorious“</i> na svojom oficiálnom Twitteri zdieľal fotografiu, kde ukazuje <b>transformáciu svojho tela.</b></p>
      <related>
        <a href="https://refresher.sk/77566-Conor-Mcgregor-rozda-milion-dolarov-ktore-zarobila-jeho-whisky-Moj-tim-sa-postara-o-to-aby-skoncili-v-dobrych-rukach-tvrdi"/>
      </related>
      <p>Donald Cerrone prestúpil z welterovej váhy do ľahkej, a preto ho niektorí považujú za favorita súboja. Conor však ide do zápasu naplno a na snímke, ktorú verejne zdieľal, poukazuje na to, že počas svojej kariéry si <b>vyskúšal až 3 váhové kategórie.</b></p>
      <p>Keď sa z neho v roku 2013 stala hviezda, mal <b>65,7 kg</b>. Neskôr pribral až na <b>70,3 kg</b>, čím sa dostal na hranicu ľahkej váhy a na tretej fotke v koláži váži Ír až <b>77,1 kg</b>.</p>
      <figure>
        <iframe data-src="https://twitter.com/TheNotoriousMMA/status/1197482262184517634?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Posledný McGregorov zápas bol proti Khabibovi Nurmagomedovi, ktorému sa vtedy podarilo vyhrať a obhájiť titul šampióna ľahkej váhy organizácie UFC. Pre Conorove problémy mimo oktagon (rôzne súdne procesy a škandály) a najmä zlomenú ruku sa jeho návrat dlho odkladal.</p>
      <p>Aktuálne ešte nie je jasné, v akej váhovej kategórii chce Conor v januári bojovať, vyzerá to však tak, že sa na zápas poctivo pripravuje a rozhodne svoj návrat nenechá na náhodu. </p>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/33209-Padol-ako-podtaty-Brutalny-MMA-knockout-z-Anglicka-po-ktorom-o-sebe-bojovnik-vobec-nevedel"/>
        <a href="https://refresher.sk/41627-Floyd-Mayweather-priznal-ze-v-juni-prerusi-dochodok-kvoli-suboju-s-Conorom-McGregorom-Zaroven-ho-vyzval-aby-prestal-vyplakavat"/>
        <a href="https://refresher.sk/43546-Conor-McGregor-podpisal-prvu-cast-zmluvy-o-pastnom-suboji-s-Floydom-Mayweatherom-Miliardovy-zapas-je-opat-o-cosi-blizsie"/>
        <a href="https://refresher.sk/57667-Floyd-pozval-McGregora-do-svojho-gymu-na-trening-Fuck-the-Mayweathers-odkazal-irsky-burlivak"/>
        <a href="https://refresher.sk/51162-Vysmial-sa-zenam-v-MMA-ze-by-porazil-kazdu-z-nich-Namiesto-toho-dostal-bitku-od-profesionalky-na-ktoru-este-dlho-nezabudne"/>
        <a href="https://refresher.sk/76327-Navstivili-sme-4-tetovacie-studia-na-vychodnom-Slovensku-Frajerku-pretetovavali-na-lebku-ked-sa-klient-isiel-ozenit-s-inou"/>
        <a href="https://refresher.sk/69411-Pokusili-sme-sa-dostat-k-hraniciam-Severnej-Korey-Cesta-viedla-cez-zabudnuty-region-na-konci-sveta-Cast-3"/>
        <a href="https://refresher.sk/70541-Transsibirska-magistrala-konci-v-dolezitom-meste-kde-kedysi-nemali-pristup-ziadni-cudzinci-Cast-2"/>
      </related>
    </article>
  </body>
</html>