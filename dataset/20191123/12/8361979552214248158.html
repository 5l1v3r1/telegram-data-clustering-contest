<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/biz/economics/misiya-mvf-pokinula-kijiv-novini-ukrajini-50055291.html"/>
    <meta property="og:site_name" content="НВ"/>
    <meta property="article:published_time" content="2019-11-23T12:00:00+00:00"/>
    <meta property="og:title" content="Місія МВФ поїхала з Києва без результатів — джерело НВ"/>
    <meta property="og:description" content="Місія МВФ поїхала з України без результатів, про це НВ повідомили два джерела."/>
  </head>
  <body>
    <article>
      <h1>Місія МВФ поїхала з Києва без результатів — джерело НВ</h1>
      <h2>Місія МВФ поїхала з України без результатів, про це НВ повідомили два джерела.</h2>
      <address><time datetime="2019-11-23T12:00:00+00:00">23 Nov 2019, 12:00</time> by <a rel="author">Петро Шевченко</a></address>
      <p>Місія пробула у столиці до п’ятниці, 22 листопада.</p>
      <p>Джерело заявило, що олігарх Ігор Коломойський і незалежність НБУ — два головних питання для МВФ.</p>
      <p>Джерело зазначило, що будь-який компроміс з колишніми власниками ПриватБанку неприйнятний.</p>
      <p>«Так, будь-який компроміс неприйнятний, оскільки він підтвердить вплив Коломойського. А якщо він великий, то високий ризик дефолту і відкату реформ. А якщо так, то навіщо такій країні давати гроші, якщо вони з високою ймовірністю не повернуть? Логічно?» — сказав він.</p>
      <p>Також місія скаржилася, що земельна реформа не приймається в тому форматі, як було обіцяно, а іноземців до ринку не допустили.</p>
      <p>Читайте також:</p>
      <figure>
        <img src="https://images.weserv.nl/?url=https://nv.ua/system/opinion_authors/avatars/000/008/450/original/96f9cbf7dbfab3bd649eb0bc15cabb4e.png&amp;stamp=1&amp;q=85&amp;w=115"/>
      </figure>
      <p>Дмитро Боярчук<br/>Буде боляче. Що може зробити МВФ</p>
      <p>«МВФ розуміє, що це ще гірше, ніж мораторій, оскільки є ризик що за безцінь землі можуть бути скуплені всім відомими особами. Це не зовсім ринок», — сказало джерело.</p>
      <p>Джерело додало, що місію найбільше «зачепив обман» щодо ринку землі.</p>
      <p>Нагадаємо, місія Міжнародного валютного фонду на чолі з Роном ван Роденом <a href="https://nv.ua/ukr/biz/economics/misiya-mvf-pochala-robotu-novini-ukrajini-50053492.html">прибула до Києва 14 листопада</a>. За даними НВ Бізнес, вона мала працювати в Україні до 22 листопада. Україна веде переговори про можливість відкриття 3-річної програми розширеного фінансування EFF на $5−6 млрд.</p>
      <p>У Нацбанку очікують, що МВФ до кінця року <a href="https://nv.ua/ukr/biz/finance/u-nbu-ne-bachat-osoblivih-skladnoshchiv-v-peregovorah-z-mvf-novini-ukrajini-50054856.html">дасть згоду</a> на укладення нової програми з Україною.</p>
      <p>Нагадаємо, що напередодні візиту місії олігарх <a href="https://nv.ua/ukr/biz/economics/kolomoyskiy-zaproponuvav-vidvernutisya-vid-mvf-v-storonu-rosiji-50053244.html">Ігор Коломойський</a> закликав Україну відмовитися від грошей МВФ і звернутися за фінансовою допомогою до Росії.</p>
      <figure>
        <iframe src="https://www.youtube.com/embed/eS_SAQoWLcY" width="560" height="400" data-service="Youtube" scrolling="no"/>
      </figure>
    </article>
  </body>
</html>