<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.abante.com.ph/bata-nahulog-sa-kumukulong-kawa-patay.htm"/>
    <meta property="og:site_name" content="Abante News Online"/>
    <meta property="article:published_time" content="2019-11-23T12:38:16+00:00"/>
    <meta property="og:title" content="Bata nahulog sa kumukulong kawa, patay"/>
    <meta property="og:description" content="ISANG 3-taong gulang na bata ang namatay sa lapnos matapos mahulog sa kumukulong kawa sa Southern India kamakailan."/>
  </head>
  <body>
    <article>
      <h1>Bata nahulog sa kumukulong kawa, patay</h1>
      <address>
        <time datetime="2019-11-23T12:38:16+00:00">23 Nov 2019, 12:38</time>
      </address>
      <p>ISANG 3-taong gulang na bata ang namatay sa lapnos matapos mahulog sa kumukulong kawa sa Southern India kamakailan.</p>
      <p>Ayon sa ulat, nag­lalaro ang paslit nang mahulog ito sa kumukulong kawa kung saan niluluto ang putaheng sambhar bilang handa sa pagbubukas ng shop ng pamilya sa Shabad, Telengana State noong Nobyembre 18.</p>
      <p>Ang sambhar ay spicy vegetable stew na popular sa bahagi ng Southern India.</p>
      <p>Kahit may takip ang kawa, natanggal ito nang mahulog ang bata. Naisugod pa sa ospital ang biktima subalit binawian din ito ng buhay dahil sa mga lapnos sa buong katawan.</p>
      <related>
        <h4>Related Posts</h4>
        <a href="https://www.abante.com.ph/ncrpo-may-24-hour-hotline-sa-seag.htm"/>
        <a href="https://www.abante.com.ph/raffy-tulfo-initsa-puwera-titser-magulang-nagkasundo.htm"/>
        <a href="https://www.abante.com.ph/doh-tinurukan-ng-1-2b-para-sa-mga-rehab-center-anakalusugan.htm"/>
      </related>
      <p>Ito na ang ikala­wang insidente ng pagkahulog ng bata sa kumukulong kaldero.</p>
      <p>Noong Nobyembre 13, isang 6-anyos na kindergarten student ang namatay matapos mahulog sa kaldero na pinaglulutuan ng sambhar sa isang eskuwelahan sa Panyam Village, Kurnool District ng Andhra Pradesh State.</p>
      <p>Nabatid na nagtakbuhan ang mga bata patungo sa dining hall ng eskuwelahan para sa kanilang pananghalian pero aksidenteng nadapa ang biktima at nahulog sa kumukulong kaldero.</p>
      <p>Naisugod pa siya sa ospital subalit makalipas ang ilang araw ay binawian din ng buhay.</p>
      <related>
        <a href="https://www.abante.com.ph/paslit-hinigop-ng-ilog.htm"/>
        <a href="https://www.abante.com.ph/13-patay-sa-salpukan-ng-tren-at-van-sa-india.htm"/>
        <a href="https://www.abante.com.ph/bata-na-biktima-ng-rape-itinapon-sa-tubuhan.htm"/>
      </related>
    </article>
  </body>
</html>