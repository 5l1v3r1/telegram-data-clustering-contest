<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/ajit-pawar-misused-ncp-mlas-letter-of-mlas-with-signature122.html"/>
    <meta property="og:site_name" content="DoolNews"/>
    <meta property="article:published_time" content="2019-11-23T12:10:00+00:00"/>
    <meta property="og:title" content="'ബി.ജെ.പിയുമായി സര്‍ക്കാരുണ്ടാക്കാന്‍ അജിത് പവാര്‍ എം.എല്‍.എ മാരുടെ ഒപ്പുകള്‍ ദുരുപയോഗം ചെയ്തു', ആരോപണവുമായി നവാബ് മാലിക്"/>
    <meta property="og:description" content="Maharashtra Govt National News NCP India മുംബൈ: മഹാരാഷ്ട്രയില്‍ ബി.ജെ.പി- എന്‍.സി.പി സര്‍ക്കാര്‍ സാധ്യമായതിനു പിന്നാലെ ആരോപണവുമായി എന്‍.സി.പി നേതാവ് നവാബ് മാലിക്. എം.എല്‍"/>
  </head>
  <body>
    <article>
      <h1>'ബി.ജെ.പിയുമായി സര്‍ക്കാരുണ്ടാക്കാന്‍ അജിത് പവാര്‍ എം.എല്‍.എ മാരുടെ ഒപ്പുകള്‍ ദുരുപയോഗം ചെയ്തു', ആരോപണവുമായി നവാബ് മാലിക്</h1>
      <address><time datetime="2019-11-23T12:10:00+00:00">23 Nov 2019, 12:10</time> by <a rel="author">ന്യൂസ് ഡെസ്‌ക്</a></address>
      <p>മുംബൈ: മഹാരാഷ്ട്രയില്‍ ബി.ജെ.പി- എന്‍.സി.പി സര്‍ക്കാര്‍ സാധ്യമായതിനു പിന്നാലെ ആരോപണവുമായി എന്‍.സി.പി നേതാവ് നവാബ് മാലിക്. എം.എല്‍.എമാരുടെ ഒപ്പ് അജിത് പവാര്‍ ദുരുപയോഗം ചെയ്‌തെന്നാണ് നവാബ് മാലിക് ആരോപിക്കുന്നത്.</p>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <p>അറ്റന്‍ഡന്‍സിനു വേണ്ടി എം.എല്‍.എ മാരുടെ ഒപ്പുകള്‍ രേഖപ്പെടുത്തിയ കടലാസ് അജിത് പവാറിന്റെ കൈയ്യിലുണ്ടായിരുന്നെന്നും ഇതാണ് സത്യപ്രതിജ്ഞയ്ക്ക് സാധൂകരണവുമായി ഉപയോഗിച്ചതെന്നുമാണ് നവാബ് മാലിക് പറയുന്നത്. എന്‍.സി.പി നേതാവ് അജിത് പവാര്‍ ഉപമുഖ്യമന്ത്രിയായി സത്യപ്രതിജ്ഞ ചെയ്തതിനു പിന്നാലെയാണ് നവാബ് മാലികിന്റെ പരാമര്‍ശം.</p>
      <related>
        <a href="https://www.doolnews.com/party-and-family-split-sharad-pawar-s-daughter-supriya-sule-s-whatsapp-status-confirms343.html?utm_source=doolnews&amp;utm_medium=related"/>
      </related>
      <p>ഇതേ ആരോപണം കോണ്‍ഗ്രസും ഉന്നയിക്കുന്നുണ്ട്. എം.എല്‍.എമാരുടെ ഒപ്പുകളുള്ള കടലാസാണ് അജിത് പവാറിന്റെ കൈയ്യിലുള്ളത്. ഈ കത്ത് അജിത് പവാര്‍ ദുരുപയോഗം ചെയ്തതാണ്. അതിനാല്‍ തന്നെ ബി.ജെ.പിക്കു ഭൂരിക്ഷം തെളിയിക്കാന്‍ പ്രയാസവുമാണെന്നാണ് കോണ്‍ഗ്രസ് വക്താവ് രാജു വഖ്മാരെ പറയുന്നത്.</p>
      <p>
        <a href="https://goo.gl/jP9ABo">
          <b>ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</b>
        </a>
      </p>
      <p>നേരത്തെ ബി.ജെപിയെ പിന്തുണയ്ക്കാനുള്ള അജിത് പവാറിന്റെ തീരുമാനം വ്യക്തി പരം മാത്രമാണെന്നാണ് എന്‍.സി.പി നേതാവ് ശരദ് പവാര്‍ പറഞ്ഞിരുന്നു. എന്‍.സി.പി നേതൃത്വം ഇത്തരമൊരു തീരുമാനം കൈക്കൊണ്ടിട്ടില്ലെന്നും പവാര്‍ പറഞ്ഞു.</p>
      <figure>
        <iframe src="https://www.youtube.com/embed/w7CWMQzJQIA" width="560" height="315" data-service="Youtube" scrolling="no"/>
      </figure>
    </article>
  </body>
</html>