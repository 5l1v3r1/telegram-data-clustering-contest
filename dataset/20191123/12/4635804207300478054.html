<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.log.com.tr/ipad-icin-photoshop-surumunden-mujdeli-haber/"/>
    <meta property="og:site_name" content="LOG"/>
    <meta property="article:published_time" content="2019-11-23T12:00:34+00:00"/>
    <meta property="og:title" content="iPad için Photoshop sürümünden müjdeli haber"/>
    <meta property="og:description" content="iPad için uzun süre beklenen uygulamalardan tam sürüm Photoshop geçtiğimiz haftalarda çıkmış ancak çok büyük eksiklere sahipti. Bu konuda güzel haber var."/>
  </head>
  <body>
    <article>
      <h1>iPad için Photoshop sürümünden müjdeli haber</h1>
      <address><time datetime="2019-11-23T12:00:34+00:00">23 Nov 2019, 12:00</time> by <a rel="author">Can TUNÇER</a></address>
      <p><b>iPad</b> için uzun süredir beklenen uygulamalardan tam sürüm <b>Photoshop </b>geçtiğimiz haftalarda çıkmış ancak çok büyük eksiklere sahipti. Bu konuda güzel haber <a href="https://theblog.adobe.com/photoshop-reimagined-for-ipad-the-journey/">var</a>.</p>
      <p>Tam <b>Apple Pencil</b> desteği bulunan <b>Photoshop</b>, beklendiği gibi <b>katmanlı PSD dosyalarına</b> destek veriyor ve dokunmatik ekranda rahat kullanıma yönelik özelleştirilmiş bir arayüz taşıyor. <b>Creative Cloud </b>altyapısı sayesinde mobil ile masaüstünü bir araya getiren sürüm, mobilde başladığınız bir çalışmayı masaüstünde bitirmenize imkan tanıyor. Birçok fırça, metin ve seçme aracıyla gelen sürüm, buna karşın masaüstündeki <b>Photoshop</b>‘a oranla birçok eksiğe sahip. İşte bu konuda bir açıklama yapan firma, uygulamaya güncellemeler ile gelecek özelliklerden bahsetti. Burada karşımıza ilk olarak<b> Select Subject</b> özelliği çıkıyor. Bu özellik sayesinde objeler yapay zeka ile otomatik olarak seçilebiliyor. Birçok konuda daha hızlı hale getirilecek <b>iPad için Photoshop</b>, özellikle 2020 itibarıyla daha gelişmiş hale getirilecek deniyor. Söylendiği kadarıyla yeni yılda zor seçimleri kolaylaştıran <b>Refine Edge</b> fırçası, eksikliği çok hissedilen <b>Curves</b> ve <b>Adjustment Layer</b> ayarları gibi çok ciddi özellikler gelecek. Refine Edge entegrasyonu da kazanacak sürüm, <b>fırça hassaslığının değiştirilmesine</b> de imkan tanıyacak.</p>
      <h3>iPad için Photoshop şu modellerde çalışıyor</h3>
      <p>Yygulama iPad Pro, iPad Pro (12,9-inç), ikinci jenerasyon iPad Pro (10,5-inç), iPad Pro (9,7-inç), beşinci jenerasyon iPad, iPad Mini 4 ve iPad Air 2 modelleriyle kullanılabiliyor. Uygulamanın Android tarafına ise çıkacağı düşünülmüyor.</p>
      <related>
        <h4>İLGİNİZİ ÇEKEBİLİR</h4>
        <a href="https://www.log.com.tr/samsung-dan-gelecek-modelleri-icin-onemli-kayit-hamlesi/"/>
      </related>
    </article>
  </body>
</html>