<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtlboulevard.nl/entertainment/artikel/4931741/vervroegde-kaartverkoop-van-pinkpop-verloopt-heel-goed"/>
    <meta property="og:site_name" content="RTL Boulevard"/>
    <meta property="article:published_time" content="2019-11-23T12:00:08+00:00"/>
    <meta property="og:title" content="Vervroegde kaartverkoop van Pinkpop verloopt 'heel goed'"/>
    <meta property="og:description" content="De kaartverkoop van Pinkpop is zaterdagochtend voorspoedig gestart. Het is voor het eerst dat festivalgangers hun tickets al zo ver van tevoren kunnen aanschaffen. Festivalbaas Jan Smeets is blij dat de verkoop naar voren is gehaald. &quot;Het verloopt heel goed&quot;, zegt Smeets tegen BuzzE. Hij gokt dat inmiddels ongeveer de helft van de tickets is verkocht."/>
  </head>
  <body>
    <article>
      <h1>Vervroegde kaartverkoop van Pinkpop verloopt 'heel goed'</h1>
      <address>
        <time datetime="2019-11-23T12:00:08+00:00">23 Nov 2019, 12:00</time>
      </address>
      <p>De kaartverkoop van Pinkpop is zaterdagochtend voorspoedig gestart. Het is voor het eerst dat festivalgangers hun tickets al zo ver van tevoren kunnen aanschaffen. Festivalbaas Jan Smeets is blij dat de verkoop naar voren is gehaald. "Het verloopt heel goed", zegt Smeets tegen BuzzE. Hij gokt dat inmiddels ongeveer de helft van de tickets is verkocht.</p>
      <p>De voorgaande jaren startte de kaartverkoop voor het festival in in juni pas in het voorjaar, nadat de line-up tijdens de jaarlijkse persconferentie in Paradiso was bekendgemaakt. "We hebben jarenlang de kaartverkoop op dezelfde wijze gedaan, maar we kregen het advies om eerder te beginnen. Tegenwoordig begint iedereen al vroeg en het is fijn dat we zijn gestart nu de feestdagen op de loer liggen."</p>
      <p>De eerste namen van de 51e editie, die volgend jaar plaatsvindt van 19 tot en met 21 juni in Landgraaf, zijn al onthuld. Zo komen onder meer Red Hot Chili Peppers, Keane, Kensington en Post Malone naar Limburg. "Je merkt dat veel fans vooral voor Red Hot Chili Peppers al een kaartje willen hebben."</p>
      <p>Of volgend jaar weer een persconferentie wordt georganiseerd, is nog niet besloten. "Het zou kunnen. We hebben voor de zekerheid al wel een datum in Paradiso gereserveerd. Maar we kijken het nog even aan."</p>
      <related>
        <h4>MIS DIT NIET!</h4>
        <a href="https://www.rtlboulevard.nl/entertainment/artikel/4931751/beck-klaar-met-scientology"/>
        <a href="https://www.rtlboulevard.nl/entertainment/showbizz/artikel/4931691/fred-van-leer-het-ziekenhuis-voor-onderzoek"/>
        <a href="https://www.rtlboulevard.nl/entertainment/music/artikel/4931666/zwarte-cross-weer-mum-van-tijd-uitverkocht"/>
        <a href="https://www.rtlboulevard.nl/entertainment/music/artikel/4931656/harry-styles-wil-geen-sekssymbool-worden-genoemd"/>
        <a href="https://www.rtlboulevard.nl/entertainment/showbizz/artikel/4931646/alec-baldwin-en-vrouw-blijven-gaan-voor-vijfde-kind"/>
        <a href="https://www.rtlboulevard.nl/entertainment/music/artikel/4931611/snollebollekes-geven-familieshow-gelredome"/>
      </related>
    </article>
  </body>
</html>