<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://parameter.sk/ps-spolu-tuntetest-szervez-az-abortuszrol-szolo-torvenyjavaslat-miatt"/>
    <meta property="og:site_name" content="Paraméter"/>
    <meta property="article:published_time" content="2019-11-23T12:19:00+00:00"/>
    <meta property="og:title" content="A PS-Spolu tüntetést szervez az abortuszról szóló törvényjavaslat miatt "/>
    <meta property="og:description" content="A PS-Spolu parlamenten kívüli pártkoalíció felszólította az SNS-t, hogy vonja vissza a terhességmegszakításról szóló módosító javaslatát, amely szerinte káros és fölösleges - tájékoztatta a TASR hírügynökséget Silvia Hudáčková, a PS-Spolu szóvivője."/>
  </head>
  <body>
    <article>
      <h1>A PS-Spolu tüntetést szervez az abortuszról szóló törvényjavaslat miatt </h1>
      <h2>A PS-Spolu parlamenten kívüli pártkoalíció felszólította az SNS-t, hogy vonja vissza a terhességmegszakításról szóló módosító javaslatát, amely szerinte káros és fölösleges - tájékoztatta a TASR hírügynökséget Silvia Hudáčková, a PS-Spolu szóvivője.</h2>
      <address>
        <time datetime="2019-11-23T12:19:00+00:00">23 Nov 2019, 12:19</time>
      </address>
      <p>„Orvosként csodálkozom azon, hogy a képviselők megpróbálnak beleszólni abba, hogy hogyan gyógyítsanak az orvosok. Törvénnyel előírni az egészségügyi munka menetét - ilyen még nem volt” – mondta Alan Suchánek független parlamenti képviselő az SNS javaslatával kapcsolatban.</p>
      <blockquote>A PS-Spolu a javaslat miatt tüntetést szervez a parlament épülete előtt, amelyre november 26-án, kedden 16.00 órakor kerül sor. </blockquote>
      <p>A parlament Alkotmányjogi Bizottsága elfogadta azt a javaslatot, amely szerint a nők az eddiginél alaposabb kötelező tájékoztatást kapnának a terhességmegszakítás elvégzése előtt. Az SNS javaslatából ki kellene maradnia annak a résznek, amely a magzat szívverésének a meghallgatását írta volna elő.</p>
      <p>Az SNS képviselői a terhességmegszakítással kapcsolatos reklámokat is betiltanák. A törvénysértésért pedig 66 400 eurós bírságot javasolnak. A törvényjavaslat elfogadása esetében a változtatások 2020. március 1-től lennének hatályosak.</p>
      <p>TASR</p>
    </article>
  </body>
</html>