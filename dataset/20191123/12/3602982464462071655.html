<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportnieuws.nl/voetbal/buitenland/surinaamse-bondscoach-krijgt-onderscheiding-president/"/>
    <meta property="og:site_name" content="Sportnieuws"/>
    <meta property="article:published_time" content="2019-11-23T12:40:05+00:00"/>
    <meta property="og:title" content="Surinaamse bondscoach krijgt onderscheiding van president"/>
    <meta property="og:description" content="Oud-profvoetballer Dean Gorré, tegenwoordig bondscoach van het Surinaamse elftal, is door president Desi Bouterse onderscheiden. Dit gebeurde in het kader van de 44e Onafhankelijkheidsdag die Suriname maandag viert. Gorré werd benoemd tot officier in de Orde van de Gele Ster, een van de onderscheidingen die aan niet-Surinamers verleend kan worden. De oud-speler van onder andere…"/>
  </head>
  <body>
    <article>
      <h1>Surinaamse bondscoach krijgt onderscheiding van president</h1>
      <address>
        <time datetime="2019-11-23T12:40:05+00:00">23 Nov 2019, 12:40</time>
      </address>
      <p>
        <b>Oud-profvoetballer Dean Gorré, tegenwoordig bondscoach van het Surinaamse elftal, is door president Desi Bouterse onderscheiden. Dit gebeurde in het kader van de 44e Onafhankelijkheidsdag die Suriname maandag viert.</b>
      </p>
      <p>Gorré werd benoemd tot officier in de Orde van de Gele Ster, een van de onderscheidingen die aan niet-Surinamers verleend kan worden. De oud-speler van onder andere Feyenoord, Ajax en FC Groningen, kreeg de onderscheiding vanwege de prestaties van 'Natio', zoals het Surinaamse elftal wordt genoemd. Suriname plaatste zich voor het eerst sinds 1985 voor het voetbalkampioenschap van Noord- en Centraal-Amerika en het Caribisch gebied.<br/><br/><b>Nederlands tintje aan Surinaams elftal<br/></b>De prestaties van Natio hebben sinds 2 weken ook een Nederlands tintje omdat Nederlandse voetballers met Surinaams wortels nu ook voor Suriname mogen uitkomen. De Surinaamse regering heeft dit mogelijk gemaakt door een speciaal sportpaspoort in het leven te roepen.</p>
    </article>
  </body>
</html>