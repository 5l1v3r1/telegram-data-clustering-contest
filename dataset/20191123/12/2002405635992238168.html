<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://natemat.pl/291555,piloci-w-polsce-bez-uprawnien-do-latania-mig-29-maszyny-sa-w-zlym-stanie"/>
    <meta property="og:site_name" content="na:Temat"/>
    <meta property="article:published_time" content="2019-11-23T12:57:03+00:00"/>
    <meta property="og:title" content="Tak za PiS zapuszczono polskie lotnictwo. W Polsce nikt nie może latać MiG-ami 29"/>
    <meta property="og:description" content="W Polsce nie ma kto latać myśliwcem MiG-29, ponieważ żaden pilot nie ma do tego uprawnień, a właściwie wszyscy, którzy je posiadali, stracili je, ponieważ myśliwce nie latają od dziewięciu miesięcy. I tak błędne koło się zamyka."/>
  </head>
  <body>
    <article>
      <h1>Tak za PiS zapuszczono polskie lotnictwo. W Polsce nikt nie może latać MiG-ami 29</h1>
      <address><time datetime="2019-11-23T12:57:03+00:00">23 Nov 2019, 12:57</time> by <a rel="author">Aneta Olender</a></address>
      <p>W Polsce nie ma kto latać myśliwcem MiG-29, ponieważ żaden pilot nie ma do tego uprawnień, a właściwie wszyscy, którzy je posiadali, stracili je, ponieważ myśliwce nie latają od dziewięciu miesięcy. I tak błędne koło się zamyka.<br/><br/><br/><a href="https://wiadomosci.onet.pl/tylko-w-onecie/mysliwce-mig-29-uziemione-wszyscy-piloci-stracili-uprawnienia/3bc5bb6?utm_source=onet40&amp;utm_medium=referral&amp;utm_campaign=share_from_detail&amp;fbclid=IwAR1_QgQgqjdjLGB1znHTYpzevvONUm1TwRfk_MY_SQNlKMrKrQXvjdl7Auo">O takiej sytuacji poinformowali dziennikarze portalu Onet</a>. Ustalili oni, że w marcu, po tym, jak <a href="https://natemat.pl/265931,kulisy-wypadku-polskiego-mig-29-pod-wegrowem-dlaczego-maszyna-spadla">jeden z myśliwców spadł na ziemię pod Węgrowem</a> w woj. mazowieckim, Dowódca Generalny Rodzajów Sił Zbrojnych zdecydował o uziemieniu maszyn.<br/><br/>– To oznacza, że przez ten czas piloci oraz instruktorzy nie podtrzymywali nawyków i utracili aktualne uprawnienia do wykonywania lotów na tym typie samolotów – mówił Onetowi gen. Tomasz Drewniak, były inspektor Sił Powietrznych.<br/><br/>Skoro więc żaden z pilotów nie siedział za sterami myśliwca MiG-29, żaden też nie ma aktualnych uprawnień do latania nim. Jak ustalił Onet, taka sytuacja ma miejsce, gdy samolot nie wzbija się w powietrze przez sześć miesięcy. Teraz potrzeba będzie minimum pół roku, aby piloci i instruktorzy odzyskali uprawnienia.</p>
      <figure>
        <iframe data-src="https://twitter.com/natemat/status/1198143326161162241" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Choć maszyny były już uziemiane (poradzieckie samoloty są w złym stanie technicznym), to dziewięciomiesięczna przerwa jest najdłuższą przerwą w lotach myśliwców, od kiedy trafiły one do polskiego wojska. – Regulamin lotów nie przewiduje sytuacji, że uprawnienia do pilotowania danego typu samolotu stracą wszyscy piloci łącznie z instruktorami – mówił w rozmowie z Onetem płk Artur Goławski, były rzecznik prasowy Sił Powietrznych.</p>
      <figure>
        <iframe data-src="https://twitter.com/natemat/status/1198134456504274946" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p><b>Lot bez uprawnień</b><br/>Z tej sytuacji są jednak dwa wyjścia. Pierwsze zakłada wybór doświadczonego instruktora, który, choć nie ma uprawnień, "wykona pierwszy lot i nada uprawnienia drugiemu". Drugą opcją jest poproszenie o pomoc pilota z zagranicy, który takie uprawnienia posiada. <br/><br/>Decyzja o wznowieniu lotów może zapaść już 25 listopada. Wtedy bowiem ma odbyć się spotkanie Dowódcy Generalnego Rodzajów Sił Zbrojnych z pilotami myśliwców. Udział w nim ma wziąć także Mariusz Błaszczak Minister Obrony Narodowej.<br/><br/>Źródło: <a href="https://wiadomosci.onet.pl/tylko-w-onecie/mysliwce-mig-29-uziemione-wszyscy-piloci-stracili-uprawnienia/3bc5bb6?utm_source=onet40&amp;utm_medium=referral&amp;utm_campaign=share_from_detail&amp;fbclid=IwAR1_QgQgqjdjLGB1znHTYpzevvONUm1TwRfk_MY_SQNlKMrKrQXvjdl7Auo">Onet</a></p>
    </article>
  </body>
</html>