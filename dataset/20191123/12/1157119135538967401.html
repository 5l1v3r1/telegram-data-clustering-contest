<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://socportal.info/2019/11/23/u_kijevi_zminjat_marshrut_pasazhrskogo_transportu_cherez_zahodi_do_dnja_pamjati_zhertv_golodomoriv.html"/>
    <meta property="og:site_name" content="Соцпортал"/>
    <meta property="article:published_time" content="2019-11-23T12:45:00+00:00"/>
    <meta property="og:title" content="У Києві змінять маршрут пасажрського транспорту через заходи до Дня пам’яті жертв голодоморів"/>
    <meta property="og:description" content="Буде змінено рух автобусів та тролейбусівУ зв’язку із заходами до Дня пам’яті жертв голодоморів у суботу, 23 листопада, зміниться рух міського пасажирського транспорту."/>
  </head>
  <body>
    <article>
      <h1>У Києві змінять маршрут пасажрського транспорту через заходи до Дня пам’яті жертв голодоморів</h1>
      <address>
        <time datetime="2019-11-23T12:45:00+00:00">23 Nov 2019, 12:45</time>
      </address>
      <h4>Буде змінено рух автобусів та тролейбусів</h4>
      <figure>
        <img src="https://socportal.info/media/contentimages/9ae5dd90a2577ef4.jpg"/>
      </figure>
      <p>У зв’язку із заходами до Дня пам’яті жертв голодоморів у суботу, 23 листопада, зміниться рух міського пасажирського транспорту. Про це повідомляє Департамент транспортної інфраструктури <a href="https://kyivcity.gov.ua/news/News_23_listopada_u_zvyazku_iz_zakhodami_do_dnya_pamyati_zhertv_golodomoriv_zminitsya_rukh_miskogo_pasazhirskogo_transportu/">КМДА</a>.</p>
      <p>Зокрема, з 13:00 до 15:00 рух автобусів №№ 24, 62 буде організовано за маршрутом: від Національного музею історії України в II Світовій війні та Ботанічного саду до стадіону “Динамо” ім. В. Лобановського.</p>
      <p>При цьому автобуси маршруту № 114 курсуватимуть на ділянках від вул. Милославської до Поштової площі та від залізничного вокзалу “Центральний” до Софійської площі.</p>
      <p>Вказано також, що з 16:00 до закінчення заходів: рух тролейбусів маршруту № 38 буде організовано від ст. м. “Видубичі” до б-ру Лесі Українки (до вул. Новогоспітальної); рух автобусів маршруту № 24 буде організовано від залізничного вокзалу “Центральний” до вул. Грушевського за власним маршрутом, далі вул. Московська – вул. Цитадельна – вул. Лаврська – Національний музей історії України в II Світовій війні.</p>
      <p>Крім того, автобусний маршрут загального користування в режимі маршрутного таксі № 520, буде організовано за наступною схемою: ст. м. “Видубичі” – Залізничне шосе – Либідська площа – вул. Велика Васильківська – вул. Євгена Коновальця – вул. Михайла Задніпровського – вул. Генерала Алмазова – вул. Цитадельна – вул. Лаврська – Національний музей історії України у II Світовій війні.</p>
      <p>Всі <a href="https://socportal.info/category/capital/">київські новини </a>в розділі #Київград на Соцпорталі</p>
      <ul>
        <li>
          <a href="https://socportal.info/2018/04/05/kak_ezdit_v_kievskom_transporte_s_detskoj_koljaskoj_eksperiment.html">Як їздити київським транспортом з дитячим візочком - експеримент</a>
        </li>
        <li><a href="https://socportal.info/2019/03/11/lebedi_iz_ispolzovannyh_shin_prosto_urodlivo_ili_opasno_dlja_zhizni.html">"Лебеді" з шин</a>: просто жахливо чи небезпечно для життя?</li>
        <li>
          <a href="https://socportal.info/2019/09/07/gde_v_kieve_ljudej_mnogo.html">Де в Києві найбільш густонаселені райони</a>
        </li>
        <li>
          <a href="https://socportal.info/2019/09/06/proverit_chistotu_vozduha_v_kieve_mozhno_onlajn.html">Перевірити чистоту повітря у Києві можна онлайн</a>
        </li>
      </ul>
    </article>
  </body>
</html>