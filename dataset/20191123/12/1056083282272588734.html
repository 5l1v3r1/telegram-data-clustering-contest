<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090200932/%D9%81%D8%B9%D8%A7%D9%84%DB%8C%D8%AA-%DB%B3%DB%B0-%D9%87%D8%B2%D8%A7%D8%B1-%D9%86%D9%81%D8%B1-%D8%AF%D8%B1-%D8%AD%D9%88%D8%B2%D9%87-%D8%B5%D9%86%D8%A7%DB%8C%D8%B9-%D8%AF%D8%B3%D8%AA%DB%8C-%DA%A9%D9%87%DA%AF%DB%8C%D9%84%D9%88%DB%8C%D9%87-%D9%88-%D8%A8%D9%88%DB%8C%D8%B1%D8%A7%D8%AD%D9%85%D8%AF"/>
    <meta property="og:site_name" content="ایسنا"/>
    <meta property="article:published_time" content="2019-11-23T12:19:50+00:00"/>
    <meta property="og:title" content="فعالیت ۳۰ هزار نفر در حوزه صنایع دستی کهگیلویه و بویراحمد"/>
    <meta property="og:description" content="ایسنا/کهگیلویه و بویراحمد مدیرکل میراث فرهنگی، صنایع دستی و گردشگری استان کهگیلویه و بویراحمد از فعالیت ۳۰ هزار نفر در حوزه صنایع دستی این استان خبر داد."/>
  </head>
  <body>
    <article>
      <h6 class="kicker">مدیرکل میراث فرهنگی استان خبر داد</h6>
      <h1>فعالیت ۳۰ هزار نفر در حوزه صنایع دستی کهگیلویه و بویراحمد</h1>
      <address><time datetime="2019-11-23T12:19:50+00:00">23 Nov 2019, 12:19</time> by <a rel="author">عیسی فتحی</a></address>
      <p>ایسنا/کهگیلویه و بویراحمد مدیرکل میراث فرهنگی، صنایع دستی و گردشگری استان کهگیلویه و بویراحمد از فعالیت ۳۰ هزار نفر در حوزه صنایع دستی این استان خبر داد.</p>
      <p>«محمود باقری» روز شنبه، دوم آذر ماه در نشست شورای اشتغال استان، افزود: ۳۰ هزار فعال صنایع دستی در ۳۰ رشته و زیر مجموعه در استان فعالیت دارند.</p>
      <p>وی با اشاره به ظرفیت های استان، اظهارکرد: حوزه گردشگری و صنایع دستی از جمله محور پتانسیل‌های استان محسوب می شود.</p>
      <p>مدیرکل میراث فرهنگی، صنایع دستی و گردشگری استان کهگیلویه و بویراحمد با بیان اینکه باید مهارت ها بر اساس نیازسنجی عملیاتی شود، تصریح کرد: همچنین باید نیاز سنجی ها بر اساس ظرفیت شکل بگیرد.</p>
      <p>باقری بیان کرد: برای رسیدن به مهارت خوب، باید استاندارد های خوب ارائه کرد.</p>
      <p>انتهای پیام</p>
    </article>
  </body>
</html>