<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bright.nl/bright-day/artikel/4927126/elektrisch-rijden-skaten-fietsen-en-brommeren-op-bright-day"/>
    <meta property="og:site_name" content="Bright.nl"/>
    <meta property="article:published_time" content="2019-11-23T12:03:59+00:00"/>
    <meta property="og:title" content="Elektrisch rijden, skaten, steppen en fietsen op Bright Day"/>
    <meta property="og:description" content="Op tech-festival Bright Day rijd je komend weekend in de eerste elektrische Mercedes, op de eerste Nederlandse e-brommer en op tal van e-bikes, steppen, scooters en meer."/>
  </head>
  <body>
    <article>
      <h6 class="kicker">Bright Day 2019</h6>
      <h1>Elektrisch rijden, skaten, steppen en fietsen op Bright Day</h1>
      <address><time datetime="2019-11-23T12:03:59+00:00">23 Nov 2019, 12:03</time> by <a rel="author" href="https://www.bright.nl/tags/personen/floris-poort" target="_blank">Floris Poort</a></address>
      <p>
        <b>Op tech-festival Bright Day rijd je komend weekend in de eerste elektrische Mercedes, op de eerste Nederlandse e-brommer en op tal van e-bikes, steppen, scooters en meer.</b>
      </p>
      <p>Komende zaterdag en zondag is <b><a href="https://www.brightday.nl/">Bright Day</a></b>, het grootste tech-festival van Nederland, in de Expo Haarlemmermeer. Naast <a href="https://www.bright.nl/bright-day/artikel/4910426/vechtende-robots-en-strijd-vr-op-bright-day">virtual reality</a>, <a href="https://www.bright.nl/bright-day/artikel/4798206/robots-op-bright-day-aibo-drone-en-robotvoetbal-xrobots-en-meer">robots, drones</a> en <a href="https://www.bright.nl/bright-day/artikel/4914721/mobile-hall-fame-30-jaar-mobiele-telefoons">iconische mobieltjes</a> hebben we ook enorm veel elektrisch vervoer.</p>
      <p>
        <b>Download ook de Bright-app voor <a href="https://itunes.apple.com/nl/app/bright.nl/id648351148?mt=8">iPhone</a> of <a href="https://play.google.com/store/apps/details?id=com.mediabunker.bright2">Android</a> en maak kans op prijzen.</b>
      </p>
      <h3>Mercedes Benz EQC</h3>
      <p>Mercedes Benz is met zijn <a href="https://youtu.be/VTGbArz7xxA">nieuwe EQC</a> op Bright Day aanwezig. De eerste volledig elektrische SUV van Mercedes probeer je zelf, op het testcircuit buiten de Expo Haarlemmermeer. Daarnaast heb je de exclusieve mogelijkheid om <a href="https://www.bright.nl/bright-day/artikel/4928146/live-gamen-de-eerste-mercedes-benz-eqc">SuperTuxTart</a> (een soort Mario Kart) te spelen in de wagen. Je <a href="https://www.bright.nl/bright-day/artikel/4928146/live-gamen-de-eerste-mercedes-benz-eqc">bestuurt de game</a> met het echte stuur en de fysieke pedalen van de auto. De ventilatoren blazen lucht in je gezicht afhankelijk van je snelheid en het spel en trekt de veiligheidsgordel strakker aan zodra je crasht. Cool!</p>
      <figure>
        <iframe src="https://www.youtube.com/embed/VTGbArz7xxA" width="854" height="480" data-service="Youtube" scrolling="no"/>
      </figure>
      <h3>Bikes, brommers en boards</h3>
      <p>De Bright Testbaan ligt er ook weer dit jaar, de uitgelezen kans op allerlei elektrische voertuigen uit te proberen. Maak bijvoorbeeld <a href="https://www.bright.nl/bright-day/artikel/4925311/met-deze-go-bike-uit-de-achterhoek-laat-je-iedereen-staan-bij-het">als eerste een rit</a> op de elektrische brommer <a href="https://www.bright.nl/bright-day/artikel/4925311/met-deze-go-bike-uit-de-achterhoek-laat-je-iedereen-staan-bij-het">Brekr</a>, gemaakt in de achterhoek. Of probeer de <a href="https://ostrichoo.nl/nl">Ostrichoo</a>, een e-bike die een supercondensator gebruikt in plaats van een lithium-ion-batterij. Resultaat: in 30 minuten volledig opladen voor een bereik van 40 kilometer.</p>
      <p>Fatdaddy, dé winkel voor toffe elektrische voertuigen, is ook op Bright Day <a href="https://www.fatdaddy.nl/fatdaddy-aanwezig-op-bright-day/">aanwezig</a>. Onder begeleiding van de Safety Instructors van Fatdaddy kun je tijdens Bright Day onder meer de geavanceerde elektrische skateboards van <a href="https://boostedboards.com/">Boosted Boards</a> proberen, of snowboarden op asfalt met de <a href="https://onewheel.com/">Onewheel</a>.</p>
      <p>Met z'n tweeën tegelijk rijden kan ook, met de <a href="https://www.doppio.bike/">Doppio Bike</a>. Het lange zadel biedt plaats aan twee mensen en de elektrische fatbike is volledig te personaliseren. Doppio is van Nederlandse makelij, en dat geldt ook voor de <a href="https://phatfour.com/">PhatFour</a>. Opgericht door drie vrienden uit Amsterdam met een gezamenlijke passie voor voertuigen en design. Hun elektrische PhatBike is gebaseerd op de Simplex uit 1906. Dikke banden, een bereik tot 75 kilometer en een opvallend design.</p>
      <figure>
        <iframe src="https://www.youtube.com/embed/dDxjJwmfBes" width="854" height="480" data-service="Youtube" scrolling="no"/>
      </figure>
      <p>En er valt nog veel meer te proberen op onze ongeveer vijftig meter lange testbaan. Wat dacht je van de elektrische scooters van <a href="https://www.niu.com/nl/">NIU</a>? Het bedrijf maakt inmiddels vijf verschillende modellen, die allemaal op Bright Day te zien en proberen zijn. Maak een paar rondjes op de testbaan, en zie waarom ze in het buitenland al ontzettend populair zijn.</p>
      <h3>Staand en zittend</h3>
      <p>Stepmaker <a href="https://www.bird.co/">Bird</a> is ook aanwezig. Het bedrijf begon als dienst die in allerlei landen via een app elektrische stepjes op straat verhuurt. Bird maakt inmiddels zelf ook stepjes: op Bright Day staan meerdere exemplaren van de Bird One om mee over te testbaan te scheuren.</p>
      <p><a href="https://www.scoozy.nl/">Scoozy</a> brengt 's werelds tofste scootmobiel naar Bright Day. De Scoozy overstijgt het idee van een scootmobiel totaal: hij remt zelfstandig, trekt soepel op en komt dankzij zijn grote, onafhankelijk verende wielen met vierwielaandrijving overal waar je wilt. Kleine draaicirkel, actieradius tot 100 kilometer en dankzij de slimme joystick zit je niet achter een stuurtje verscholen. Proberen kan uiteraard op onze testbaan.</p>
      <h3>Razendsnel en zelfs in de lucht?</h3>
      <p>Wil je nog sneller: <a href="https://www.zeromotorcycles.com/nl/">Zero Motorcycles</a> komt ook naar Bright Day, met zijn allernieuwste Zero SR/F, 's werelds eerste volledig slimme motor. Fluisterstil, maar sneller dan welke grommende motor dan ook, met maar één bewegend onderdeel en dankzij de grote accu ook nog eens een lekker laag zwaartepunt.</p>
      <p>Niet alleen de toekomst, maar ook het heden van motoren is al elektrisch. Beleef op <a href="https://www.brightday.nl/">Bright Day</a> waarom.</p>
      <figure>
        <iframe src="https://www.youtube.com/embed/dFmDVdy_m0M" width="854" height="480" data-service="Youtube" scrolling="no"/>
      </figure>
      <h3>Drone-taxi</h3>
      <p>Maar krijgen we ook nog vliegende auto's? Als het aan het Chinese <a href="https://www.bright.nl/nieuws/artikel/4829611/guangzhou-ehang-drone-taxidienst-zelfvliegend-autonoom-vliegen">Ehang</a> ligt wel. Het bedrijf werkt samen met Huawei, en tijdens Bright Day is de tweepersoons dronetaxi Ehang 216 aanwezig. Vliegen doet hij niet, wel kan je plaatsnemen in een voertuig dat we over een paar jaar misschien wel over onze steden zien zoeven.</p>
      <p>
        <b>Download ook de Bright-app voor <a href="https://itunes.apple.com/nl/app/bright.nl/id648351148?mt=8">iPhone</a> of <a href="https://play.google.com/store/apps/details?id=com.mediabunker.bright2">Android</a></b>
      </p>
      <figure>
        <embed-post data-src="https://www.instagram.com/p/B5DXIgDCXaM" data-service="Instagram"/>
      </figure>
    </article>
  </body>
</html>