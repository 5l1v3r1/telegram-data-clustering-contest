<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.proiezionidiborsa.it/crollo-dei-mercati-entro-pochi-mesi-bridgewater-ci-scommette/"/>
    <meta property="og:site_name" content="Proiezioni di Borsa"/>
    <meta property="article:published_time" content="2019-11-23T12:24:06+00:00"/>
    <meta property="og:title" content="Crollo dei mercati entro pochi mesi? Bridgewater ci scommette"/>
    <meta property="og:description" content="Bridgewater, il più grande hedge fund del mondo, con 160 mld di $ di asset in gestione. Ieri con una mossa a sorpresa ha scommesso più di un miliardo di"/>
  </head>
  <body>
    <article>
      <h1>Crollo dei mercati entro pochi mesi? Bridgewater ci scommette</h1>
      <address><time datetime="2019-11-23T12:24:06+00:00">23 Nov 2019, 12:24</time> by <a rel="author">Flavio Ferrara</a></address>
      <p>Bridgewater, il più grande hedge fund del mondo, con 160 mld di $ di asset in gestione. Ieri con una mossa a sorpresa ha scommesso più di un miliardo di dollari che i mercati di Wall Street andranno al ribasso entro il primo trimestre dell’anno 2020.</p>
      <p>Cosa vuol dire?</p>
      <p>La scommessa sul crollo dei mercati, dalle ultime indiscrezioni del Wall Street Journal è stata fatta  tramite intermediari tra cui Goldman Sachs (<a href="https://it.tradingview.com/symbols/NYSE-GS/">GS</a>) e Morgan Stanley (<a href="https://it.tradingview.com/symbols/NYSE-MS/">MS</a>).</p>
      <h3>Che cos’è il fondo Bridgewater?</h3>
      <p>Come detto poc’anzi, il fondo Bridgewater è il più grande fondo di investimenti del mondo, fondato nel 1975 da Ray Dalio, considerato uno dei guru al pari del più famoso Warren Buffet (<a href="https://www.proiezionidiborsa.it/?s=warren+buffett">il mago di Omaha</a>).</p>
      <p>Bridgewater è famoso come il fondo di investimento che ha scommesso negli anni scorsi e vinto puntando contro i mercati al ribasso dell’Europa, facendo ben +15%.</p>
      <p>Precisamente il fondo ha particolarmente puntato sullo “short” sul DAX di Francoforte oltre 6 mld di $ su 13 multinazionali tedesche tra cui Siemens, Basf, Sap e Bayer.</p>
      <p>A conti fatti è stata una “scommessa” che ha pagato molto bene: l’indice Dax ha perso il 18%, il Cac di Parigi il 13.5% e Piazza Affari il 17%.</p>
      <p>Ray Dalio ci ha visto giusto.</p>
      <h3>Quindi il 2020 sarà l’anno del crollo dei mercati?</h3>
      <p>Troppo presto per dirlo, ma la scommessa di Bridgewater è una delle tante altre puntate di quest’anno che si sono aggiunte a un numero crescente di operazioni al ribasso.</p>
      <p>Sarà molto importante la lotta per la presidenza degli Stati Uniti d’America.</p>
      <p>Alcuni importanti fondi prevedono un crollo dei mercati se la senatrice candidata alla presidenza del Partito Democratico Elizabeth Warren, potesse aggiudicarsi la poltrona da Presidente degli USA.</p>
      <h3>La nostra strategia in caso di mercati al ribasso</h3>
      <p>Nel lungo periodo queste indiscrezioni potrebbero dare ottimi segnali per operazioni di vendita, a partire dai primi giorni del 2020. Ma quali sono i confini tra trend di lungo termine al rialzo e al ribasso?</p>
      <p>
        <b>Dow Jones</b>
      </p>
      <p>Chiusura giornaliera e  settimanale inferiore ai 25.743.</p>
      <p>
        <b>Nasdaq C.</b>
      </p>
      <p>Chiusura giornaliera e  settimanale inferiore ai  7.662.</p>
      <p>
        <b>S&amp;P 500</b>
      </p>
      <p>Chiusura giornaliera e  settimanale inferiore ai  2.855.</p>
      <p>Per il breve termine monitoreremo i livelli di volta in volta.</p>
      <related>
        <h4>Ti potrebbero interessare anche</h4>
        <a href="https://www.proiezionidiborsa.it/titoli-azionari-vicini-ad-esplosioni-di-prezzo-a-wall-street/"/>
        <a href="https://www.proiezionidiborsa.it/azioni-da-comprare-a-wall-street-puntare-su-amd/"/>
        <a href="https://www.proiezionidiborsa.it/dove-conviene-oggi-investire-a-wall-street/"/>
      </related>
    </article>
  </body>
</html>