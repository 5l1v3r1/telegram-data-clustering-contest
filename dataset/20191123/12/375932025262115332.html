<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vg.hu/vallalatok/kozlekedes/meg-3-ev-kell-az-emeletes-vonatok-forgalomba-allitasahoz-1887189/"/>
    <meta property="og:site_name" content="Világgazdaság"/>
    <meta property="article:published_time" content="2019-11-23T12:28:00+00:00"/>
    <meta property="og:title" content="Még 3 év kell az emeletes vonatok forgalomba állításához"/>
    <meta property="og:description" content="A KISS és a FLIRT motorvonatok közlekedtetésével európai színvonalú szolgáltatást lehet majd nyújtani a fővárosi elővárosi fogalomban."/>
  </head>
  <body>
    <article>
      <h1>Még 3 év kell az emeletes vonatok forgalomba állításához</h1>
      <address><time datetime="2019-11-23T12:28:00+00:00">23 Nov 2019, 12:28</time> by <a rel="author">MTI</a></address>
      <p>Homolya Róbert a Nyugati pályaudvaron tartott nyílt napon, amelyen az utasok megnézhették az új motorvonatot – hozzátette: a KISS és a FLIRT motorvonatok közlekedtetésével európai színvonalú szolgáltatást lehet majd nyújtani a fővárosi elővárosi fogalomban, amelyet a MÁV utasainak fele vesz igénybe.</p>
      <aside>A magyar kormány támogatta, hogy a vasúttársaság még huszonegy KISS motorvonatot rendeljen a gyártótól, ezzel a másfél évvel ezelőtt létrejött keretszerződésben szereplő mind a negyven KISS motorvonatot megrendelték</aside>
      <p>– ismertette.</p>
      <p>Az elnök-vezérigazgatója felidézte, hogy a társaság a vasút versenyképességének növelése érdekében jelentős pályafejlesztést hajtanak végre. Példaként említette, hogy jövő tavasztól teljes egészében felújítják a Nyugati pályaudvar és Kőbánya-Kispest közötti szakaszt, valamint folytatják az ötven állomás felújításáról szóló programot, valamint jövőre 375 új jegykiadó automatát helyeznek üzembe.</p>
      <p>Kerékgyártó József, a MÁV-Start Zrt. vezérigazgatója a sajtótájékoztatón elmondta, hogy a negyven KISS emeletes motorvonat és a 123 korszerű FLIRT jármű közlekedtetése 50 ezer ülőhely-kapacitást jelent majd. Hozzátette:</p>
      <aside>ezzel mintegy 40 ezer autót lehet kiváltani a közúti forgalomból.</aside>
      <figure>
        <img src="https://www.vg.hu/wp-content/uploads/2018/01/tnhumavstartkissimpression.jpg"/>
        <figcaption>Fotó: MÁV-Start</figcaption>
      </figure>
      <p>A vasút az egyik legbiztonságosabb és legkörnyezetbarátabb közlekedési forma, a modern motorvonatok forgalomba állítása is segít abban, hogy vasút a kor követelményeinek megfelelő, megbízható szolgáltatást tudjon nyújtani – emelte ki.</p>
      <aside>Az első ütemben érkező emeletes vonatok a két legforgalmasabb, a Budapest-Nyugati-Vác-Szob, valamint a Budapest-Nyugati-Cegléd-Szolnok elővárosi vonalon állnak forgalomba majd</aside>
      <p>– tájékoztatott a MÁV.</p>
      <p>A KISS emeletes motorvonat tágas, légkondicionált utasterében hatszázan tudnak ülve utazni, az oldalankénti tizenkét ajtó pedig megkönnyíti és gyorsítja a fel- és leszállást.</p>
      <p>A már legyártott két KISS motorvonaton a velimi (Csehország) tesztpályán klímateszteket, a németországi Minden településen pedig menetdinamikai teszteket végeznek. A Nyugati pályaudvaron bemutatott jármű hétfőn indul hazai hatósági tesztekre, két másik jármű pedig teszt előtti üzembe helyezés alatt áll Dunakeszin – tájékoztatott a MÁV közleményében.</p>
    </article>
  </body>
</html>