<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fcinternews.it/in-primo-piano/live-primavera-1-inter-torino-0-0-fine-1-t-reti-bianche-al-breda-meglio-i-granata-fin-qui-stankovic-superlativo-323771"/>
    <meta property="og:site_name" content="FcInterNews.it"/>
    <meta property="article:published_time" content="2019-11-23T12:47:37+00:00"/>
    <meta property="og:title" content="LIVE PRIMAVERA 1 - Inter-Torino 0-0, fine 1° T: reti bianche al Breda. Meglio i granata fin qui, Stankovic superlativo"/>
    <meta property="og:description" content="13.47 -  46' - Duplice fischio di Marini, finisce qui il primo tempo di Inter-Torino! Reti bianche al Breda dopo un primo tempo in cui si sono fatti preferire gli ospiti. ..."/>
  </head>
  <body>
    <article>
      <h1>LIVE PRIMAVERA 1 - Inter-Torino 0-0, fine 1° T: reti bianche al Breda. Meglio i granata fin qui, Stankovic superlativo</h1>
      <address><time datetime="2019-11-23T12:47:37+00:00">23 Nov 2019, 12:47</time> by <a rel="author">Mattia Zangari</a></address>
      <p>
        <b>13.47 - </b>
      </p>
      <p>
        <b>46' - Duplice fischio di Marini, finisce qui il primo tempo di Inter-Torino! Reti bianche al Breda dopo un primo tempo in cui si sono fatti preferire gli ospiti. </b>
      </p>
      <p><b>45' -</b> Assegnato un minuto di recupero. </p>
      <p><b>45' -</b> STANKOVIC SI SUPERA! Adopo spara dal limite dell'area, il portiere serbo si allunga e respinge d'autorità anche questo tentativo granata. In tap-in Rauti centra la rete, ma dalla parte sbagliata. </p>
      <p><b>44' - </b>Gioco molto spezzettato ora: fallo di Pirola su Rauti, punizione per il Torino nella metà campo nerazzurra. </p>
      <p><b>41' -</b> Buonissimo ripiegamento difensivo di Schirò, che capisce in anticipo le intenzioni avversarie e copre la discesa senza palla di Kone.  </p>
      <p><b>39' -</b> KONE SCHEGGIA L'INCROCIO! Tenta la soluzione acrobatica il numero 7 del Torino, che in sforbiciata corregge il cross di Celesia prendendo il legno alto. </p>
      <p><b>38' -</b> Fuori misura il suggerimento di Persyn che nelle intenzioni voleva servire Vergani in area. Palla tra le mani di Lewis. </p>
      <p><b>36' -</b> MULATTIERI! Palla messa in mezzo da Burgio, Mulattieri è il più lesto ad avventarsi sulla palla per poi scaricarla verso la porta. Lewis c'è e respinge con i guantoni. </p>
      <p><b>33' - </b>Ntube allarga un po' l'alettone e colpisce al corpo Kone, che rimane a terra dolorante. Scambio di cortesie tra i due nel giro di pochi secondi. </p>
      <p><b>32' - </b>Scivolata<b> </b>scomposta affondata da Kone ai danni di Ntube: il 7 granata viene graziato dall'arbitro. </p>
      <p><b>31' -</b> Burgio indugia troppo prima di esplodere il destro e si fa recuperare da Singo in scivolata. </p>
      <p><b>30' -</b> Singo! Senza altre soluzioni da cavalcare, il difensore granata si mette in proprio e tenta un tiro improbabile dai 25 metri. La palla, scarica di potenza, finisce docile tra i guantoni di Stankovic. </p>
      <p><b>30' - </b>Vergani sfiora di testa, ma non basta per inquadrare la porta. Dietro di lui c'è Kinkoue, ma prima interviene un difensore in maglia bianca. </p>
      <p><b>27' -</b> Comoda la presa alta di Stankovic, che va a recuperare un cross leggibile di Greco. </p>
      <p><b>25' -</b> Calcio di punizione inguardabile di Squizzato: cross praticamente rasoterra, allontana la difesa granata. </p>
      <p><b>24' - </b>Calcio di punizione sulla trequarti per l'Inter: intervento duro di Ghazoini ai danni di Schirò. </p>
      <p><b>23' -</b> L'Inter spreca due calci d'angolo consecutivi. Riparte il Torino ma perde palla in men che non si dica. </p>
      <p><b>22' - </b>Brutta svirgolata di Celesia<b>, </b>Vergani si impossessa del pallone ma finisce per accontentarsi del corner</p>
      <p><b>21' -</b> Greco! Azione manovrata del Torino: prezioso il lavoro in area di Rauti, appoggio a rimorchio per il numero 10 che strozza il tiro a lato. </p>
      <p><b>19' - </b>Ennesimo errore in fase di costruzione per l'Inter: in questo caso è Persyn che, dopo aver guadagnato il fondo, ha disegnato una traiettoria di cross orribile. </p>
      <p><b>17' - </b>Persyn questa volta ha la meglio nel duello diretto con Greco, temibilissimo con le sue accelerazioni sulla corsia sinistra. </p>
      <p><b>16' -</b> Pochi spunti tecnici nei primi 16 minuti, colpa di entrambe le squadre che stanno abusando del lancio lungo. Soprattutto i padroni di casa, fin qui mai pericolosi; l'unica chance costruita è di marca granata, con Ghazoini che ha trovato sulla sua strada uno Stankovic superlativo. </p>
      <p><b>15' - </b>Non vale il tiro alto di Schirò, innescato in offside da una carambola accesasi in area dopo il solito lancio lungo proveniente dal centrocampo </p>
      <p><b>13' </b>- Giro palla prolungato del Torino, che da qualche secondo sta mandando a vuoto il pressing interista. </p>
      <p><b>11' -</b> Ntube allunga di petto oltre la linea di fondo: corner per il Torino dopo la bella discesa di Greco. </p>
      <p><b>9' -</b> Stankovic, in due tempi, riesce ad evitare il corner controllando il cross senza pretese di Michelotti.  </p>
      <p><b>8' - </b>Kone pizzicato in offside proprio mentre stava per ingaggiare il duello occhi negli occhi con Stankovic. Leggermente tardivo il servizio di Rauti. </p>
      <p><b>6' -</b> STANKOVIC SALVA L'INTER! Cross avvolgente di Onisa sul secondo palo, dove spunta in scivolata Ghazoini che non segna solo per la parata di istinto del numero uno nerazzurro. </p>
      <p><b>5' -</b> Il campo del Breda, completamente zuppo di pioggia, finora tiene abbastanza bene. </p>
      <p><b>4' -</b> Stankovic, padrone della sua area di rigore, controlla il lancio dalle retrovie che voleva premiare l'inserimento di Adopo. </p>
      <p><b>3' - </b>Onisa non riesce a tenere il pallone in campo, pur impegnandosi con una scivolata disperata. Rinvio con i piedi per Stankovic. </p>
      <p><b>2' - </b>PIROLA! Controllo di palla volante del centrale nerazzurro e tiro immediago fuori equilibrio: palla alta. </p>
      <p><b>2' - </b>Celesia sporca il cross di Gianelli in corner. Primo giro dalla bandierina per l'Inter. </p>
      <p><b>1' - </b>E' il Torino, oggi in maglia total white da trasferta, la squadra che muove il primo pallone del match. Inter con la classica divisa nerazzurra.</p>
      <p>
        <b>13.02 - Kick-off al Breda, comincia in questo momento Inter-Torino!</b>
      </p>
      <p><b>13.00 - </b>Ora i saluti di rito, poi lancio della monetina per stabilire il primo possesso di palla della gara e l'occupazione delle due metà campo.</p>
      <p><b>13.00 - </b>Ecco i 22 protagonisti che fanno capolino sul terreno di gioco del Breda.</p>
      <p><b>12.50 -</b> La direzione del match è affidata a Nicolò Marini, coadiuvato dagli assistenti Tiziana Trasciatti e Stefano Lenza.</p>
      <p><b>12.45 - </b>Ancora 15 minuti d'attesa e poi sarà tempo di Inter-Torino, restate qui su FcInternews per non perdervi la diretta testuale del match!</p>
      <p><b>12.15 - </b>Solo Pirola, tra i giocatori reduci dal Mondiale, sono in campo nell'11 titolare scelto da Madonna per questa sfida. Si accomodano in panchina Oristanio, Moretti, Gnonto e Boscolo Chio, mentre Agoume - con Fonseca ed Esposito - è a disposizione di Conte per il match di stasera. </p>
      <p>
        <b>12.12 - LE FORMAZIONI UFFICIALI: </b>
      </p>
      <p><b>INTER:</b> 1 Stankovic; 2 Kinkoue, 4 Ntube, 6 Pirola; 7 Persyn, 8 Gianelli, 5 Squizzato, 10 Schirò, 3 Burgio; 9 Vergani, 11 Mulattieri. <br/><b>A disposizione:</b> 12 Pozzer, 21 Tononi, 13 Vaghi, 14 Moretti, 15 Cortinovis, 16 Colombini, 17 Sottini, 18 Boscolo Chio, 19 Sami, 20. Oristanio, 22 Gnonto, 23 Bonfanti. <br/><b>Allenatore:</b> Armando Madonna</p>
      <p><b>TORINO: </b>1 Lewis, 2 Ghazoini, 3 Celesia, 4 Singo, 5 Buongiorno, 6 Michelotti, 7 Kone, 8 Onisa, 9 Rauti, 10 Greco, 11 Adopo. <br/><b>A disposizione:</b> 12 Trombini, 22 Pirola, 13 Siniega, 14 Enrici, 15 Ricossa, 16 Garetto, 17 Sandri, 18 Moreo, 19 Rotella, 20 Ibrahimi<br/><b>Allenatore:</b> Marco Sesia</p>
      <p><b>Arbitro:</b> Marini (sez. Trieste)<br/><b>Assistenti: </b>Trasciatti e Lenza</p>
      <p><b>12.10 -</b> Dopo aver fatto il giro del mondo in diciotto giorni camminando con gli scarpini dei migliori giovani impegnati con le rispettive Nazionali, <b>l'Inter Primavera </b>torna in scena oggi per riallacciare un rapporto con la vittoria che in campionato manca da due turni. L'ultimo flash di una stagione partita meravigliosamente - poi messa in standby dalle sconfitte e dalla sosta forzata - risale al 5 novembre, la prima caduta in Youth League per mano del Dortmund arrivata quattro giorni più tardi del ko più pesante da agosto a oggi. Un ricordo che si è perso nella confusione di un calendario atipico e che fino a Natale propone – Armando <b>Madonna</b> <i>dixit</i> - 'nove partite complicate', a partire dal duello odierno con il Torino di Sesia.</p>
    </article>
  </body>
</html>