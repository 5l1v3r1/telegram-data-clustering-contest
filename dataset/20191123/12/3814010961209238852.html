<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://news.bnt.bg/bg/a/amerikanskiyat-vitseprezident-iznenadvashcho-poseshchava-voenna-baza-na-sashch-v-irak"/>
    <meta property="og:site_name" content="Новини БНТ"/>
    <meta property="article:published_time" content="2019-11-23T12:43:59+00:00"/>
    <meta property="og:title" content="Американският вицепрезидент изненадващо посещава военна база на САЩ в Ирак"/>
    <meta property="og:description" content="Американският вицепрезидент Майк Пенс отлетя за Ирак, за да се срещне с американските войски, заяви източник на сигурността.Неочакваното посещение на..."/>
  </head>
  <body>
    <article>
      <h1>Американският вицепрезидент изненадващо посещава военна база на САЩ в Ирак</h1>
      <address><time datetime="2019-11-23T12:43:59+00:00">23 Nov 2019, 12:43</time> by <a rel="author">БГНЕС</a></address>
      <p>
        <b>Американският вицепрезидент Майк Пенс отлетя за Ирак, за да се срещне с американските войски, заяви източник на сигурността.</b>
      </p>
      <p>
        <b>Неочакваното посещение на Пенс в базата „Айн ал-Асад“ - първото му посещение в Ирак като вицепрезидент, идва близо година, след като президентът Доналд Тръмп направи изненадващото си пътуване до комплекса.</b>
      </p>
      <p>Тръмп спечели критики за своето посещение, при което се срещна за кратко с войските, но не и с иракски официални лица. Това посещение беше забулено в такава тайна, че имаше спекулации, че повечето иракски власти не са били информирани, че идва президентът.</p>
      <p>Не е обявен график за посещението на Пенс, а американското посолство в Багдад заяви пред АФП, че няма подробности за пътуването.</p>
      <p>5 200 американски военнослужещи са разположени в иракските бази в цялата страна.</p>
      <p>Вашингтон ръководи инвазията през 2003 г. в Ирак, която свали тогавашния диктатор Садам Хюсеин, обезвреди силите му за сигурност и след това се опита да възстанови институциите на страната.</p>
      <p>След години на тясно сътрудничество, връзките между двете страни в момента са "най-студени", заявиха американски и иракски служители.</p>
      <p>Премиерът Адел Абдел Махди, който е на поста през последната година, все още не е посетил Вашингтон, а Тръмп не се е срещал с висши служители в Багдад.</p>
      <related>
        <h4>Свързани публикации</h4>
        <a href="http://news.bnt.bg/bg/a/vzriv-v-irak-rani-5-italianski-voynitsi"/>
        <a href="http://news.bnt.bg/bg/a/iran-izgrazhda-vtori-reaktor-v-aets-busher"/>
        <a href="http://news.bnt.bg/bg/a/buntt-v-irak-sreshchu-kakvo-protestirat-irakchanite"/>
        <a href="http://news.bnt.bg/bg/a/dvama-ubiti-i-nad-200-raneni-pri-protesti-v-irak"/>
        <a href="http://news.bnt.bg/bg/a/irak-vrshcha-detsa-na-dzhikhadisti-v-rodnite-im-strani"/>
      </related>
    </article>
  </body>
</html>