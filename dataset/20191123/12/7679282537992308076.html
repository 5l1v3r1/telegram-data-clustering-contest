<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/career/story-ggrc-recruitment-2019-apply-online-9-job-vacancies-2864502.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-23T12:57:28+00:00"/>
    <meta property="og:title" content="GGRC Recruitment 2019: असिस्टेंट कंसल्टेंट के 9 पदों पर भर्तियां"/>
    <meta property="og:description" content="गुजरात ग्रीन रेवोल्युशन कंपनी लिमिटेड ने असिस्टेंट कंसल्टेंट (फील्ड) के नौ पदो को भरने के लिए आवेदन मांगे हैं। इन पदों को अनुबंध पर भरा जाएगा। इच्छुक और योग्य उम्मीदवारों इन पदों के लिए डाक के माध्यम..."/>
  </head>
  <body>
    <article>
      <h1>GGRC Recruitment 2019: असिस्टेंट कंसल्टेंट के 9 पदों पर भर्तियां</h1>
      <address><time datetime="2019-11-23T12:57:28+00:00">23 Nov 2019, 12:57</time> by <a rel="author">हिन्दुस्तान टीम,नई दिल्ली</a></address>
      <p>गुजरात ग्रीन रेवोल्युशन कंपनी लिमिटेड ने असिस्टेंट कंसल्टेंट (फील्ड) के नौ पदो को भरने के लिए आवेदन मांगे हैं। इन पदों को अनुबंध पर भरा जाएगा। इच्छुक और योग्य उम्मीदवारों इन पदों के लिए डाक के माध्यम से आवेदन करना होगा। आवेदन स्वीकार होने की अंतिम तिथि 28 नवंबर 2019 है। </p>
      <p><b>असिस्टेंट कंसल्टेंट (फील्ड), पद : 09</b><br/>योग्यता : मान्यता प्राप्त संस्थान से न्यूनतम 60% अंकों के साथ एग्रीकल्चर में बीएससी/बीआरएस डिग्री प्राप्त हो। <br/>वेतन : नियमानुसार दिया जाएगा। <br/>आयु सीमा : 25 वर्ष से अधिक नहीं होनी चाहिए। </p>
      <p><b>चयन प्रक्रिया</b> : योग्य उम्मीदवारों का चयन लिखित परीक्षा या साक्षात्कार में प्रदर्शन के आधार पर किया जाएगा। </p>
      <p><b>आवेदन शुल्क :</b> इन पदों पर आवेदन करने के लिए उम्मीदवारों को कोई शुल्क नहीं देना होगा। </p>
      <p><b>आवेदन प्रक्रिया </b><br/>- सबसे पहसे वेबसाइट (https://ggrc.co.in) पर लॉगइन करें। होमपेज पर ऊपर की ओर करियर सेक्शन दिया गया है। <br/>- इस पर क्लिक करें। ऐसा करने पर एक नया वेबपेज खुल जाएगा। यहां करंट ओपनिंग्स शीर्षक के नीचे Job Description For The Postion of Assistant Consultant (Field) लिंक दिया गया है। <br/>- इस पर क्लिक करते ही रिक्त पद से संबंधित जानकारी खुल जाएगी। इसे ध्यान से पढ़ें और पदों के अनुसार अपनी योग्यता की जांच करें। <br/>- इसके बाद पिछले वेबपेज पर वापस आएं। यहां आपको Annexure-I  click here लिंक दिखाई देगा। इस पर क्लिक करें।<br/>- ऐसा करने पर रिक्तियों से संबंधित जारी किया गया विज्ञापन खुल जाएगा। इसमें दिशा-निर्देशों से संबंधित दी गई जानकारियों को ध्यान से पढ़ लें। <br/>- अब पिछले वेबपेज पर आकर नीचे दी गई एप्लीकेशन फॉर्म लिंक पर क्लिक करें। ऐसा करते ही आवेदन पत्र खुल जाएगा। <br/>- इसका ए4 साइज के पेपर पर प्रिंटआउट निकालें। अब इसमें मांगी गई सभी जानकारियों को सावधानी से दर्ज करें। <br/>- साथ ही निर्धारित स्थान पर अपनी रंगीन पासपोर्ट साइज की फोटो को चिपकाएं। अब तैयार आवेदन पत्र के साथ एक सीवी, मांगे गए सभी प्रमाण पत्रों और दस्तावेजों की फोटोकॉपियों को संलग्न करें।<br/>- इसके बाद इन सभी को एक लिफाफे में डालें। लिफाफें के ऊपर आवेदित पद का नाम अवश्य लिखकर डाक के माध्यम से निर्धारित तिथि तक भेज दें। </p>
      <p><b>यहां भेजें आवेदन </b><br/>मैनेजर (एचआर), गुजरात ग्रीन रेवोल्युशन कंपनी लिमिटेड, फर्टिलाइजर नगर टाउनशिप, पीओ फर्टिलाइजर नगर, जिला वडोदरा-391750 (गुजरात)</p>
      <p><b>महत्वपूर्ण तिथि</b><br/>डाक से आवेदन स्वीकार होने की अंतिम तिथि : 28 नवंबर 2019ॉ</p>
      <p><b>अधिक जानकारी यहां</b><br/>वेबसाइट : https://ggrc.co.in<br/> </p>
    </article>
  </body>
</html>