<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unionesarda.it/articolo/news-sardegna/sassari-provincia/2019/11/23/funerale-di-todini-a-sassari-23-a-processo-per-il-saluto-romano-136-956166.html"/>
    <meta property="og:site_name" content="L'Unione Sarda.it"/>
    <meta property="article:published_time" content="2019-11-23T12:03:52+00:00"/>
    <meta property="og:title" content="Funerale di Todini a Sassari, 23 a processo per il saluto romano"/>
    <meta property="og:description" content="Cronaca Sardegna - Approfondisci su L'Unione Sarda.it"/>
  </head>
  <body>
    <article>
      <h6 class="kicker">citati in giudizio</h6>
      <h1>Funerale di Todini a Sassari, 23 a processo per il saluto romano</h1>
      <h2>Gli attivisti di CasaPound rischiano fino a tre anni di reclusione</h2>
      <address>
        <time datetime="2019-11-23T12:03:52+00:00">23 Nov 2019, 12:03</time>
      </address>
      <p>A distanza di quasi un anno dalla chiusura delle indagini da parte della Procura di Sassari, i <a href="https://www.unionesarda.it/articolo/cronaca/2018/09/10/funerale-fascista-a-sassari-23-indagati-per-il-saluto-romano-68-769164.html">23 attivisti di CasaPound</a> che, a margine del <a href="https://www.unionesarda.it/articolo/cronaca/2018/09/04/camerata-presente-sassari-il-saluto-fascista-ai-funerali-indigna-68-766693.html">funerale del docente universitario Giampiero Todini</a>, celebrato il 2 settembre 2018 a Sassari, resero omaggio al feretro con il saluto romano, per strada e sul sagrato della chiesa, compariranno davanti al collegio giudicante del tribunale del nord Sardegna.</p>
      <p>Per tutti gli indagati, è arrivata infatti la citazione diretta a giudizio.</p>
      <p>La prima udienza è prevista per dicembre.</p>
      <p>La Procura sassarese contesta loro il reato previsto dall'articolo 5 della Legge Scelba che punisce "chiunque con parole, gesti o in qualunque altro modo compie pubblicamente manifestazioni usuali al disciolto partito fascista".</p>
      <p>Rischiano fino a tre anni di reclusione.</p>
      <p>(Unioneonline/F)</p>
    </article>
  </body>
</html>