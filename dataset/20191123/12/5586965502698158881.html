<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gandul.info/stiri/dinca-face-mofturi-la-jilava-presupusul-criminal-in-serie-deranjat-de-mancarea-prea-acra-rudele-i-au-adus-pachet-de-acasa-18608931"/>
    <meta property="og:site_name" content="Gândul"/>
    <meta property="article:published_time" content="2019-11-23T12:24:34+00:00"/>
    <meta property="og:title" content="Dincă face mofturi la Jilava. Presupusul criminal în serie, deranjat de mâncarea „prea acră” / Rudele i-au adus „pachet” de acasă"/>
    <meta property="og:description" content="Mai multe detalii pe gândul.info"/>
  </head>
  <body>
    <article>
      <h1>Dincă face mofturi la Jilava. Presupusul criminal în serie, deranjat de mâncarea „prea acră” / Rudele i-au adus „pachet” de acasă</h1>
      <h2>Gheorghe Dincă, bărbatul de 66 de ani care a mărturisit răpirea şi uciderea Alexandrei şi Luizei în Caracal, face mofturi la mâncarea de puşcărie.</h2>
      <address><time datetime="2019-11-23T12:24:34+00:00">23 Nov 2019, 12:24</time> by <a rel="author" href="https://www.gandul.info/autor/gandul" target="_blank">Gandul</a></address>
      <p>Dincă a primit la pachet iaurt şi brânză dietetică, scrie <a href="https://a1.ro/news/social/caracal-gheorghe-dinca-face-mofturi-in-puscarie-ce-a-refuzat-sa-manance-si-ce-ia-adus-familia-la-pachet-id932865.html">a1.ro</a>. Individul rămâne arestat la Jilava, unde se află la spitalul penitenciarului.</p>
      <p>Acesta va fi supus unor noi audieri în cazurile care au îngrozit România.<br/><br/>Dincă va sta singur în celulă, dar va fi scos periodic pentru declaraţii în dosarul dispariţiei celor două tinere, Alexandra Măceşanu şi Luiza Melencu.<br/><br/>Bărbatul face mofturi la mâncare în arest, deoarece „este prea acră”.</p>
      <p>Sănătatea precară l-a determinat să ţină regim, motiv pentru care familia s-a conformat şi i-a trimis pachet cu brânză dietetică.</p>
      <p>Miercuri, avocatul Claudiu Lascoschi a declarat la ieşirea din sediul DIICOT, că Gheorghe Dincă a consultat, miercuri, cele 7 volume din dosarul crimelor din Caracal, apărătorul subliniind că bărbatul aşteaptă să fie trimis în judecată în orice moment.<br/><br/>„Nu am concluzii, a studiat dosarul, acele 7 volume pe care le-au studiat şi ceilalţi avocaţi. Vrea şi el să studieze dosarul. Nu a zis nimic”, a declarat Claudiu Lascoschi, avocatului Gheorghe Dincă, la ieşirea din DIICOT.<br/><br/>Potrivit apărătorului suspectului din Caracal, Dincă se aşteaptă să fie trimis în judecată<br/><br/>„Ştie - nu că ar putea fi pus în libertate, ci că urmează să fie trimis în judecată. Cunoaşte procedura (care prevede numărul maxim de zile pe care un inculpat arestat preventiv le poate petrece în închisoare, n.r), dar aşteaptă să fie trimis în judecată, nu să fie pus în libertate, pentru că nici el, nici eu nu cred în aşa ceva. (...) Trimis în judecată va fi cu siguranţă, pentru că nu se poate altfel”, a mai anunţat Clausiu Lascoschi.<br/><br/>Este vorba despre articolul 23 din Constituţie (Libertatea individiuală), în cursul urmăririi penale arestarea preventivă se poate dispune pentru cel mult 30 de zile şi se poate prelungi cu câte cel mult 30 de zile, fără ca durata totală să depăşească „un termen rezonabil, şi nu mai mult de 180 de zile”.<br/><br/>În arest, Gheorghe Dincă are o stare de psihic mai bună şi a început să citească mult.<br/><br/>Gheorghe Dincă a fost arestat pe 27 iulie după ce a recunoscut că le-a ucis pe Alexandra Măceşanu şi pe Luiza Melencu. La domiciliul acestuia au fost găsite rămăşiţe umane despre care INML a precizat, în urma analizelor, că sunt ale Alexandrei.<br/><br/>Rămăşiţele găsite în liziera pădurii din Caracal, despre care Dincă spune că sunt ale Luizei, au fost trimise în SUA pentru a fi analizate de FBI.</p>
      <related>
        <h4>Citeşte şi</h4>
        <a href="https://www.gandul.info/stiri/procurori-nu-exista-indicii-pentru-o-eventuala-legatura-intre-dinca-si-craniile-gasite-la-30-de-kilometri-de-caracal-18598835?utm_source=Gandul&amp;utm_medium=Click%2BCitesteSi+200&amp;utm_campaign=CitesteSi%2Bgandul"/>
      </related>
      <related>
        <h4>Citeşte şi</h4>
        <a href="https://www.gandul.info/stiri/gheorghe-dinca-adus-la-diicot-pentru-a-studia-dosarul-caracal-avocat-trimis-in-judecata-va-fi-cu-siguranta-18598704?utm_source=Gandul&amp;utm_medium=Click%2BCitesteSi+200&amp;utm_campaign=CitesteSi%2Bgandul"/>
      </related>
      <related>
        <h4>Citeşte şi</h4>
        <a href="https://www.gandul.info/stiri/dinca-le-da-batai-de-cap-expertilor-fbi-din-cauza-comportamentului-bizar-de-la-numai-eu-si-dumnezeu-stim-la-am-cedat-18598399?utm_source=Gandul&amp;utm_medium=Click%2BCitesteSi+200&amp;utm_campaign=CitesteSi%2Bgandul"/>
      </related>
    </article>
  </body>
</html>