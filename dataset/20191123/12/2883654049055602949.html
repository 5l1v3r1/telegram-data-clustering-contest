<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ditjesendatjes.nl/oud-rolstoeltennisster-vergeer-onderscheiden-met-itf-award/"/>
    <meta property="og:site_name" content="Ditjes &amp; Datjes"/>
    <meta property="article:published_time" content="2019-11-23T12:28:45+00:00"/>
    <meta property="og:title" content="Oud-rolstoeltennisster Vergeer onderscheiden met ITF Award"/>
    <meta property="og:description" content="Oud-rolstoeltennisster en zevenvoudig paralympisch kampioene Esther Vergeer heeft zaterdag tijdens het jaarcongres van tennisbond KNLTB in Nieuwegein de zogenoemde ITF Award voor Services to the game in ontvangst mogen nemen. De internationale tennisfederatie beloonde Vergeer daarmee op aanvraag van de KNLTB voor haar prestaties en inzet voor het rolstoeltennis en de paralympische sport in Nederland en internationaal."/>
  </head>
  <body>
    <article>
      <h1>Oud-rolstoeltennisster Vergeer onderscheiden met ITF Award</h1>
      <address>
        <time datetime="2019-11-23T12:28:45+00:00">23 Nov 2019, 12:28</time>
      </address>
      <p>Oud-rolstoeltennisster en zevenvoudig paralympisch kampioene Esther Vergeer heeft zaterdag tijdens het jaarcongres van tennisbond KNLTB in Nieuwegein de zogenoemde ITF Award voor Services to the game in ontvangst mogen nemen. De internationale tennisfederatie beloonde Vergeer daarmee op aanvraag van de KNLTB voor haar prestaties en inzet voor het rolstoeltennis en de paralympische sport in Nederland en internationaal.</p>
      <p>“Je bent een grote inspiratie voor alle gehandicapte sporters en specifiek voor de rolstoeltennissers. En met de Esther Vergeer Foundation geef je kinderen en jongeren een kans om te sporten, waardoor ze meer zelfvertrouwen krijgen en sterker in de maatschappij staan”, lichtte Erik Poel, algemeen directeur van de KNLTB , toe waarom Vergeer de prijs verdient. “Tennis zit in mijn hart. Het is heel mooi dat het op deze manier gewaardeerd wordt”, reageerde de beste rolstoeltennisster aller tijden. Vergeer was onder meer dertien jaar op rij wereldkampioene bij de ITF. Tussen april 1999 en januari 2013 stond ze onafgebroken op de eerste plaats op de wereldranglijst.</p>
      <p>BUZZS</p>
    </article>
  </body>
</html>