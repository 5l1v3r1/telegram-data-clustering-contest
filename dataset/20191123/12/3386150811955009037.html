<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lokmat.com/sakhi/do-you-always-feel-betrayed-new-work-culture-professional-friendship/"/>
    <meta property="og:site_name" content="Lokmat"/>
    <meta property="article:published_time" content="2019-11-23T12:43:19+00:00"/>
    <meta property="og:title" content="प्रोफेशनल मैत्रीत तुमचा कायम विश्वासघात होतो का?"/>
    <meta property="og:description" content="वर्क कल्चर काय हे समजून सहकार्‍यांशी मैत्री केली पाहिजे."/>
  </head>
  <body>
    <article>
      <h1>प्रोफेशनल मैत्रीत तुमचा कायम विश्वासघात होतो का?</h1>
      <h2>वर्क कल्चर काय हे समजून सहकार्‍यांशी मैत्री केली पाहिजे.</h2>
      <address><time datetime="2019-11-23T12:43:19+00:00">23 Nov 2019, 12:43</time> by <a rel="author" href="https://www.lokmat.com/author/lokmat-news-network/" target="_blank">लोकमत न्यूज नेटवर्क</a></address>
      <p>
        <b>ठळक मुद्दे</b>
      </p>
      <ul>
        <li>
          <b>कार्यालयीन मैत्रीत स्पर्धा अटळ आहे हे लक्षात ठेवायला हवे.</b>
        </li>
      </ul>
      <p>
        <b>सखी ऑनलाइन टीम</b>
      </p>
      <p>फ्रेण्डशिप देतीस का? असं विचारण्याचा  एक काळ होता. स्त्री-पुरुष मैत्री तर काय भयंकर चर्चेचा विषय होती. मैने प्यार किया सिनेमाच्या काळात, एक लडका-एक लडकी दोस्त नहीं हो सकते असं म्हणणारे तर सर्वत्र होते. आता काळ असा बदलला की कुणीही कुणाला चटकन फ्रेण्ड रिक्वेस्ट पाठवतो आणि ती रिक्वेस्ट स्वीकारलीही जाते. प्रत्यक्ष भेट झालेली असो नसो, आपण फेसबुक आणि व्हॉट्सअ‍ॅप फ्रेण्ड्स तरी सहज बनतो. गप्पा मारतो.<br/>जे एरव्ही ते कार्यालयीन कामकाजातही दिसतं. हल्ली वारंवार महिलांच्या प्रोफेशनल मैत्रीबद्दल बोललं जातं.  प्रोफेशनल मैत्री कशी असावी, कुणाशी असावी, त्यातून करिअरवर काय परिणाम होतो हे सारं आता नव्या कार्यालयीन संस्कृतीचा भाग बनतो आहे. <br/>अर्थातच रोजच्या कामाचा व्याप सांभाळणं, सतत एकसारख्या वातावरणात वावरणं, एकसारख्या अनुभवांमधून सहकर्मचार्‍यांबरोबर एक प्रकारचं सहज नातं जुळून येतं. गप्पा-विनोद, शेअरिंग सारं सुरू होतं. पण व्यक्तिगत आयुष्यात आपण मैत्रीकडून ज्या अपेक्षा ठेवतो, त्याच अपेक्षांचा डोंगर जर व्यावसायिक मैत्रीत ठेवला तर घोळ, मनस्ताप अटळ आहे.<br/>आणि मग आपण म्हणतो की, प्रोफेशनल मैत्रीत काही खरं नाही. लोक माझ्याशीच का वाईट वागतात.<br/>त्यासंदर्भात या काही गोष्टी लक्षात ठेवायला हव्यात.</p>
      <figure>
        <img src="https://d3pc1xvrcw35tl.cloudfront.net/images/686x514/work-culture_201911329034.jpg"/>
      </figure>
      <p>1) कामाच्या ठिकाणी दोस्ती झाली, मस्त मैत्री झाली तरी हे विसरू नका की आपण सहकारी आहोत, प्रोफेशनल सहकारी, प्रसंगी स्पर्धकही आहोत. त्यामुळे मैत्रीत जी स्पर्धा नसते ती या प्रोफेशनल मैत्रीत असणारच! त्यामुळे आपण किती आणि काय शेअर करतो आहोत, याचा विचार करा.</p>
      <p>2) मैत्री आपल्या ठिकाणी आणि काम आपल्या ठिकाणी. मर्यादित कक्षेतलं नातं सांभाळणं कठीण नक्की असतं, पण अशक्य नाही. </p>
      <p>3) कामापुरती, मैत्री करू नका. ऑफिसचं राजकारण मैत्नीमध्ये येता कामा नये.  एकदा विश्वास गमावला की तो कमावणं फार अवघड. </p>
      <p>4) सहकारी आपल्यापेक्षा पुढे जाऊ शकतात, हे कधीच विसरू नका.</p>
      <p>5)  प्रोफेशनल मैत्रीविषयी पझेसिव्ह होऊ नका. आपल्या व्यावसायिक जगापलीकडे मित्राला जग आहे हे कायम लक्षात ठेवा.</p>
    </article>
  </body>
</html>