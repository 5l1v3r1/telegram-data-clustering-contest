<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilrestodelcarlino.it/reggio-emilia/cronaca/anziano-derubato-1.4901721"/>
    <meta property="og:site_name" content="il Resto del Carlino"/>
    <meta property="article:published_time" content="2019-11-23T12:25:32+00:00"/>
    <meta property="og:title" content="Reggio Emilia, gli rubano i gioielli della moglie scomparsa per 50mila euro"/>
    <meta property="og:description" content="I carabinieri hanno recuperato il bottino. I delinquenti si spacciavano per agenti della polizia locale"/>
  </head>
  <body>
    <article>
      <h1>Reggio Emilia, gli rubano i gioielli della moglie scomparsa per 50mila euro</h1>
      <h2>I carabinieri hanno recuperato il bottino. I delinquenti si spacciavano per agenti della polizia locale</h2>
      <address><time datetime="2019-11-23T12:25:32+00:00">23 Nov 2019, 12:25</time> by <a rel="author">il Resto del Carlino</a></address>
      <p>Reggio Emilia, 23 novembre 2019 – Rimasto vedovo tre anni fa, un pensionato teneva nella cassaforte di casa i ricordi della moglie, compresa la<b> fede nuziale</b> con all’interno incisa la data del matrimonio celebrato 54 anni fa. Credeva di aver perso tutto quando ieri mattina nella sua abitazione alcuni malviventi, con pettorina della polizia municipale, sono entrati a casa <b>derubandolo di tutti i preziosi,</b> molti dei quali appartenenti alla defunta moglie. Grazie ai carabinieri, l’anziano è però tornato in possesso di tutti i suoi averi .</p>
      <p>I militari dell’Arma hanno sequestrato anche le attrezzature usate per i furti agli anziani, tra cui pettorine con la scritta <b>Polizia Locale</b> e disturbatori di frequenze cellulari per impedire agli anziani di chiedere aiuto. Il valore della refurtiva recuperata dai carabinieri <b>ammonta a 50 mila euro.</b> Ma, soprattutto, il pensionato è tornato a riavere gli oggetti di <b>enorme valore affettiv</b>o, appartenuti alla moglie scomparsa.</p>
      <p>Iscriviti alla newsletter<br/>Rimani sempre aggiornato sulle notizie nazionali<br/>Accedi per Iscriverti</p>
    </article>
  </body>
</html>