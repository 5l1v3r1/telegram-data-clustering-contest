<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.androidworld.it/2019/11/23/oneplus-7t-modding-novembre-2019-684658/"/>
    <meta property="og:site_name" content="AndroidWorld"/>
    <meta property="article:published_time" content="2019-11-23T12:31:44+00:00"/>
    <meta property="og:title" content="OnePlus 7T muove i primi passi nel mondo del modding: custom rom, kernel e anche unbrick tool"/>
    <meta property="og:description" content="OnePlus è uno dei produttori storicamente più vicini al mondo del modding e, superate le incomprensioni dell’anno scorso, anche OnePlus..."/>
  </head>
  <body>
    <article>
      <h1>OnePlus 7T muove i primi passi nel mondo del modding: custom rom, kernel e anche unbrick tool</h1>
      <address><time datetime="2019-11-23T12:31:44+00:00">23 Nov 2019, 12:31</time> by <a rel="author" href="https://www.androidworld.it/author/tomdelly/" target="_blank">Edoardo Carlo Ceretti</a></address>
      <p><a href="https://www.androidworld.it/tag/oneplus/">OnePlus</a> è uno dei produttori storicamente più vicini al mondo del <i>modding</i> e, superate le incomprensioni dell’anno scorso, anche <a href="https://www.androidworld.it/tag/oneplus-7t/">OnePlus 7T</a> si avvia ad essere una <b>pietra miliare</b> per gli amanti dello sviluppo indipendente. A meno di due mesi dal lancio ufficiale, il nuovo smartphone di OnePlus ha infatti già accolto la <b>prima<i> custom rom</i></b>, insieme ad altri accorgimenti per i più smanettoni.</p>
      <p>La prima <i>custom rom</i> disponibile per OnePlus 7T è firmata <b>OmniRom</b> e, a detta degli sviluppatori, risulta già piuttosto <b>stabile e priva di grossi <i>bug</i></b>, anche se sono annoverati alcuni problemi di instabilità con il lettore di impronte digitali. Va però segnalato un dettaglio importante: al momento <b>non esiste anche una recovery TWRP</b> per i dispositivi nativi Android 10, dunque per <i>flashare</i> questa <i>custom rom</i> occorrerà seguire un <b>procedimento un po’ più complesso</b>, comunque alla portata degli esperti di <i>modding</i>. Maggiori informazioni nel <a href="https://forum.xda-developers.com/oneplus-7t/development/rom-omnirom-oneplus7t-t4003389"><i>thread</i> dedicato</a> sul forum di XDA.</p>
      <p>Ci sono poi un paio di <i><b>custom kernel</b></i>, ovvero <b>blu_spark</b> e <b>ElementalX</b>, per andare a modificare più profondamente il proprio dispositivo. Il primo è disponibile sul <a href="https://forum.xda-developers.com/oneplus-7t/development/kernel-t4002781">forum di XDA</a>, mentre il secondo soltanto tramite l’app a pagamento <a href="https://play.google.com/store/apps/details?id=flar2.exkernelmanager&amp;hl=it">EX Kernel Manager</a>. Infine, vi segnaliamo anche l’esistenza di un <b><i>unbrick tool</i> </b>(<a href="https://forum.xda-developers.com/oneplus-7t/how-to/op7t-unbrick-tool-to-restore-device-to-t3994835"><i>thread</i> dedicato</a>), compatibile anche con OnePlus 7T, che può riportare in vita il vostro smartphone nel caso qualcosa andasse storto durante le varie procedure di <i>modding</i>.</p>
      <p>
        <a href="https://www.amazon.it/gp/goldbox?ascsubtag=684658-widget-desktop-www.androidworld.it&amp;tag=androidworld-1497-21">OFFERTE SU AMAZON</a>
      </p>
      <p>
        <a href="http://t.me/offertesmartworld">CANALE TELEGRAM OFFERTE</a>
      </p>
      <p>Via: <a href="https://www.xda-developers.com/oneplus-7t-development-update-first-custom-rom-kernel-and-unbrick-tool-released/">XDA Developers</a></p>
    </article>
  </body>
</html>