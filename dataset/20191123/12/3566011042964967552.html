<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1549401.html/%D8%AC%D8%B1%DB%8C%D9%85%D9%87-----%D9%85%DB%8C%D9%84%DB%8C%D9%88%D9%86%DB%8C-%D9%85%D8%AD%D8%AA%DA%A9%D8%B1-%D9%84%D8%A7%D8%B3%D8%AA%DB%8C%DA%A9-%D8%AF%D8%B1-%D8%A7%D8%B1%D8%AF%D8%A8%DB%8C%D9%84"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-23T12:58:00+00:00"/>
    <meta property="og:title" content="جریمه ۷۹۳ میلیونی محتکر لاستیک در اردبیل"/>
    <meta property="og:description" content="مدیرکل تعزیرات حکومتی استان اردبیل گفت: محتکر لاستیک خودرو در اردبیل به پرداخت ۷۹۳ میلیون ریال جریمه محکوم شد."/>
  </head>
  <body>
    <article>
      <h1>جریمه ۷۹۳ میلیونی محتکر لاستیک در اردبیل</h1>
      <h2>مدیرکل تعزیرات حکومتی استان اردبیل خبر داد:</h2>
      <address>
        <time datetime="2019-11-23T12:58:00+00:00">23 Nov 2019, 12:58</time>
      </address>
      <p>مدیرکل تعزیرات حکومتی استان اردبیل گفت: محتکر لاستیک خودرو در اردبیل به پرداخت ۷۹۳ میلیون ریال جریمه محکوم شد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از  <a href="http://sabalanema.ir/">سبلان‌ما</a>، علی رحیمی آذر پیش از ظهر امروز در جمع خبرنگاران، اظهار داشت: با گزارش بازرسان سازمان صنعت، معدن و تجارت مبنی بر نگهداری لاستیک به صورت تجاری و خارج از ضوابط تعیینی دولت، پرونده ای در این خصوص تشکیل شد.</p>
      <p>وی با اشاره به اینکه با توجه به ضرورت عرضه این اقلام از سوی سازمان های متولی و ذیصلاح در سطح جامعه، متهم لاستیک های فوق را اعلام موجودی نکرده و مدارک کافی بر عدم احتکار نداشت، افزود: با ارجاع پرونده به تعزیرات حکومتی و بررسی دقیق مدارک و شواهد و تخلف این متهم محرز شد.</p>
      <p>مدیرکل تعزیرات حکومتی استان اردبیل گفت: متهم به ضبط کالای مکشوفه به نفع دولت و پرداخت مبلغ ۲۶۴ میلیون ریال از بابت بهای مال از دست رفته و مبلغ ۵۲۹ میلیون ریال جزای نقدی در حق دولت و در مجموع به مبلغ ۷۹۳ میلیون ریال محکوم شد.</p>
      <p>رحیمی آذر با بیان اینکه به منظور اثر بخشی هر چه بیشتر پرونده‌های مربوط به جرائم اقتصادی از جمله گرانفروشی، کم فروشی و احتکار با سرعت و دقت رسیدگی می شود،تصریح کرد: دستگاه قضایی در برخورد با محتکران، مخلان اقتصادی و متخلفان صنفی نه تنها هیچگونه اغماضی نخواهد کرد بلکه با آنها به طور قاطع رفتار خواهد کرد.</p>
      <p>  وی در ادامه افزود: از شهروندان تقاضا داریم موارد مشکوک به احتکار، گرانفروشی و کم فروشی را به سامانه ۱۳۵ تعزیرات اطلاع دهند.</p>
      <p> </p>
      <p>انتهای پیام/آ</p>
    </article>
  </body>
</html>