<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mgronline.com/entertainment/detail/9620000112555"/>
    <meta property="og:site_name" content="MGR Online"/>
    <meta property="article:published_time" content="2019-11-23T12:55:00+00:00"/>
    <meta property="og:title" content="ที่สุด &quot;ติ๊ก&quot; ติดอันดับหล่อในเอเชีย ไม่ศัลย์ ไม่แก่ เผยหน้าโกงอายุเพราะวิ่งเข้าหาธรรมชาติ"/>
    <meta property="og:description" content="ติ๊ก เจษฎาภรณ์ เผยเคล็ดหล่อไม่ยอมแก่ เผยอายุ 18 ทุกปี หน้าโกงอายุเพราะวิ่งเข้าหาธรรมชาติ รู้คงสต๊าฟหน้าเอาไว้ไม่ได้ เสพสิ่งดีๆ มีความสุข ชีวิตจะยืนยาว ยกแหน่งพระเอกตลอดกาลให้ แอ๊ด สมบัติ ปลื้มใจติดอันดับหล่อในเอเชีย"/>
  </head>
  <body>
    <article>
      <h1>ที่สุด "ติ๊ก" ติดอันดับหล่อในเอเชีย ไม่ศัลย์ ไม่แก่ เผยหน้าโกงอายุเพราะวิ่งเข้าหาธรรมชาติ</h1>
      <address><time datetime="2019-11-23T12:55:00+00:00">23 Nov 2019, 12:55</time> by <a rel="author">ผู้จัดการออนไลน์</a></address>
      <figure>
        <img src="https://mpics.mgronline.com/pics/Images/562000011643601.JPEG"/>
      </figure>
      <p><b>"ติ๊ก เจษฎาภรณ์" เผยเคล็ดหล่อไม่ยอมแก่ เผยอายุ 18 ทุกปี หน้าโกงอายุเพราะวิ่งเข้าหาธรรมชาติ รู้คงสต๊าฟหน้าเอาไว้ไม่ได้ ไม่ศัลย์ เสพสิ่งดีๆ มีความสุข ชีวิตจะยืนยาว ยกแหน่งพระเอกตลอดกาลให้ "แอ๊ด สมบัติ" ปลื้มใจติดอันดับหล่อในเอเชีย <br/></b><br/>เวลาผ่านไปกี่ปี ก็ยังหล่อไม่เปลี่ยน แถมหน้าก็ยังเหมือนเดิมเป๊ะ สำหรับ<b> "ติ๊ก เจษฎาภรณ์ ผลดี"</b> งานนี้ในงานแกรนด์ โอเพนนิ่ง เปิดตัวพรีเซ็นเตอร์ผลิตภัณฑ์เสริมอาหาร “เลวารีน” (LEVAREAN) ณ อิมแพ็ค เมืองทองธานี ฮอลล์ 5 เจ้าตัวก็เผยเคล็ดลับหล่อคงกระพัน ว่าต้องเสพแต่สิ่งดีๆ <br/>"ผมลืมไปแล้วนะครับว่าเท่าไหร่ <b>ไม่ได้นับมานานแล้ว หลังจาก 18 ไม่ได้นับเลย (หัวเราะ)​ คือผมว่าเราทุกคนสามารถดูแลและเอาใจใส่ตัวเองได้ อย่างน้อยๆ เราไม่นำสิ่งที่มันไม่ดีเข้าสู่ร่างกาย และเสพแต่สิ่งที่มันดีๆ</b> ผมว่ามันเหมือนกับความสุขของเรา ชีวิตของเราก็จะยาวนานขึ้นนะครับ"<br/><br/>ขอบคุณที่ชมหน้าโกงอายุ ยกตำแหน่งพระเอกตลอดกาลให้ "แอ๊ด สมบัติ เมทะนี"<br/>"ขอบคุณครับ​ <b>พอดีคุณแม่แจ้งเกิดช้าไปหน่อย (หัวเราะ)​ ก็ต้องขอบคุณมากนะครับ สำหรับฉายาแบบนั้น</b> แต่ผมจะบอกว่าพอพูดถึงพระเอกตลอดกาลทีไร ผมมักจะจินตนาการและนึกถึงอาแอ๊ด สมบัติทุกครั้งเลย คืออันนี้พระเอกในหัวใจผมเลยครับ"<br/><br/>หล่อโดยไม่พึ่งมีดหมอ เพราะดูดีในแบบธรรมชาติ<br/>“ก็ผมว่าจริงๆ แล้วทุกคนสามารถดูดีในแบบธรรมชาติของเราได้ <b>แต่ละคนล้วนมีเสน่ห์แตกต่างกันไป แล้วผมว่าอยู่ที่เราดูแลตัวเอง ที่ผ่านมาผมได้เจอแต่สิ่งที่ดีๆ เข้าหาธรรมชาติ ธรรมชาติจะดูแลเราได้ครับ</b>"<br/><br/>แฮปปี้ติดอับดับหล่อในเอเชีย<br/>"ก็โอเค อย่างน้อยๆ ก็ดีใจ ต้องขอบคุณสำหรับผู้ถือโหวตหรืออะไรก็แล้วแต่ ผมว่าเราก็ยังอยู่ในกระแส ผมก็ดีใจครับ ดีใจที่ยังอยู่ในกระแส แต่ทั้งนี้ทั้งนั้นจะบอกว่าในเรื่องของอันดับ หน้าตา <b>ผมว่ามันอยู่ที่มุมมอง อยู่ที่เทสของคน คนเราอาจจะมองคนหล่อแตกต่างกันไป ปีหน้าผมขอสักสิบกว่าๆ แล้วกัน</b>"<br/><br/>"<b>เรื่องสต๊าฟหน้าเอาไว้ เป็นไปไม่ได้หรอกครับ ถ้าทำได้คงอยากทำตั้งแต่ตอน 18 แล้วแหละ แต่ว่าทุกอย่างคือเวลามันก็เดินไปครับ เราก็ต้องทำยังไงให้เวลาที่มันเดินผ่านไปไม่สูญเสียเปล่า</b> เคล็ดลับก็ทุกส่วนของร่างกายเราสามารถที่จะดูแลได้ทั้งภายนอกและภายในครับ"</p>
      <figure>
        <img src="https://mpics.mgronline.com/pics/Images/562000011643602.JPEG"/>
      </figure>
      <related>
        <h4>แกลเลอรี</h4>
        <a href="https://mgronline.com/entertainment/photo-gallery/9620000112555"/>
      </related>
    </article>
  </body>
</html>