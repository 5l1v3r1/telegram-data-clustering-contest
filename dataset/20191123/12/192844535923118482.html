<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sanook.com/news/7962030/"/>
    <meta property="og:site_name" content="Sanook"/>
    <meta property="article:published_time" content="2019-11-23T12:18:20+00:00"/>
    <meta property="og:title" content="&quot;นักทดสอบกัญชา&quot; อาชีพในฝันชาวสายเขียว รายได้เฉียดแสนต่อเดือน"/>
    <meta property="og:description" content="จากการอนุญาตให้ใช้กัญชา เพื่อนันทนาการได้อย่างถูกกฎหมายทั่วประเทศแคนาดา และในหลายๆ รัฐที่สหรัฐอเมริกาทำให้เกิดอาชีพใหม่ คืออาชีพ นักทดสอบกัญชา โดยบริษัท American Marijuana ที่พร้อมแต่งตั้งให้คุณเป็นผู้เชี่ยวชาญเพื่อปรับปรุงการใช้ กัญชาทางการแพทย์ และการพักผ่อนหย่อนใจ เท่านั้นยังไม่พอเพราะนอกจากมันจะเป็นอาชีพที่สร้างความสุขให้กับผู้ทำแล้วยังมีรายได้ให้กับอาชีพดังกล่าวด้วย"/>
  </head>
  <body>
    <article>
      <h1>"นักทดสอบกัญชา" อาชีพในฝันชาวสายเขียว รายได้เฉียดแสนต่อเดือน</h1>
      <address>
        <time datetime="2019-11-23T12:18:20+00:00">23 Nov 2019, 12:18</time>
      </address>
      <p>จากการอนุญาตให้ใช้กัญชา เพื่อนันทนาการได้อย่างถูกกฎหมายทั่วประเทศแคนาดา และในหลายๆ รัฐที่สหรัฐอเมริกาทำให้เกิดอาชีพใหม่ คืออาชีพ นักทดสอบกัญชา โดยบริษัท American Marijuana ที่พร้อมแต่งตั้งให้คุณเป็นผู้เชี่ยวชาญเพื่อปรับปรุงการใช้ กัญชาทางการแพทย์ และการพักผ่อนหย่อนใจ เท่านั้นยังไม่พอเพราะนอกจากมันจะเป็นอาชีพที่สร้างความสุขให้กับผู้ทำแล้วยังมีรายได้ให้กับอาชีพดังกล่าวด้วย</p>
      <p>หน้าที่หลักของผู้ทำอาชีพทดสอบกัญชาคือจัดการคัดแยกกัญชาแต่ละสายพันธุ์ให้เหมาะกับแบรนด์ต่างๆ ทุกเดือน โดยคุณต้องสามารถแยกได้ว่ากัญชาที่ถูกส่งเข้ามาเป็นสายพันธุ์ Purple Nurple, Chernobyl หรือ Sour Diesel นอกจากนี้ยังมีสายพันธุ์ย่อยอย่าง Vapes, Edible และ CBD-Infused รวมถึงการทดลองเทสต์กัญชาสายพันธุ์ใหม่ต่างๆ เพื่อระบุถึงคุณภาพของมันก่อนออกสู่ท้องตลาด</p>
      <p>นอกจากนี้ ต้องสามารถอธิบายความรู้สึกของแต่ละสายพันธุ์ได้หลังจากทดลองใช้ และรายได้ของมันก็ช่างยั่วยวนใจด้วยตัวเลขอัตราจ้างเดือนละ 3,000 ดอลลาร์สหรัฐหรือราวๆ 90,570 บาท แต่คุณต้องมีคุณสมบัติตรงตามที่ บริษัท American Marijuana กำหนดไว้คือ ผู้สมัครจะต้องเป็นคนที่มีสุขภาพดีและไม่มีโรคประจำตัวเพื่อการทำหน้าที่ได้อย่างเต็มที่ และผู้สมัครต้องมีอายุครบ 18 ปีขึ้นไปด้วย</p>
    </article>
  </body>
</html>