<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.novella2000.it/fabrizio-moro-eta-altezza-moglie-fidanzata/"/>
    <meta property="og:site_name" content="Novella 2000"/>
    <meta property="article:published_time" content="2019-11-23T12:47:33+00:00"/>
    <meta property="og:title" content="Fabrizio Moro: età, altezza, moglie, fidanzata, Instagram e album"/>
    <meta property="og:description" content="Ecco tutto quello che sappiamo su Fabrizio Moro. Età, altezza, fidanzata, moglie, figli, Instagram, canzoni e album del cantante."/>
  </head>
  <body>
    <article>
      <h1>Fabrizio Moro: età, altezza, moglie, fidanzata, Instagram e album</h1>
      <address><time datetime="2019-11-23T12:47:33+00:00">23 Nov 2019, 12:47</time> by <a rel="author" href="https://www.novella2000.it/author/nicolo-figini/" target="_blank">Nicolo Figini</a></address>
      <aside>
        <a href="https://www.novella2000.it/fabrizio-moro-eta-altezza-moglie-fidanzata/#Biografia">Biografia<br/></a>
        <a href="https://www.novella2000.it/fabrizio-moro-eta-altezza-moglie-fidanzata/#Vita_privata">Vita privata<br/></a>
        <a href="https://www.novella2000.it/fabrizio-moro-eta-altezza-moglie-fidanzata/#Profili_social">Profili social<br/></a>
        <a href="https://www.novella2000.it/fabrizio-moro-eta-altezza-moglie-fidanzata/#Album">Album</a>
      </aside>
      <h3><anchor name="Biografia"/>Fabrizio Moro biografia età altezza e Sanremo</h3>
      <p><b>Chi</b> <b>è Fabrizio Moro</b>? Fabrizio, 1 metro e 80 centimetri di <b>altezza</b>, nasce a Roma il 9 aprile 1975. Cresciuto da genitori di origine calabrese, per quanto riguarda il percorso accademico frequenta l’istituto per la cinematografia e la televisione di Roberto Rossellini. Da ragazzo si esibisce spesso con varie band esibendosi con un repertorio rock.</p>
      <p>Dopo aver pubblicato un singolo nel 1996, all’<b>età</b> di 21 anni, qualche tempo più tardi incide il primo <b>album</b> che prende il suo nome. Sempre in quel periodo, per la prima volta, partecipa al <b>festival di Sanremo</b> con <b>Un giorno senza fine</b>. Nel 2005, poi, fa uscire il nuovo disco intitolato <b>Ognuno ha quel che si merita</b>. Tuttavia, la fama la raggiunge l’anno seguente con il brano <b>Pensa</b>, portandolo sul palco dell’Ariston. Anche il 2008 vede un suo ritorno al festival cantando <b>Eppure mi hai cambiato la vita</b>, classificandosi al terzo posto. Tra il 2008 e il 2010 escono altri tre <b>album</b>: <b>Domani</b>, <b>Barabba</b> e <b>Ancora Barabba</b>. Inoltre, nel 2011 fonda la sua casa discografia e incide <b>Atlantico Live</b>. Dall’anno successivo spopolano <b>canzoni</b> che ha scritto per altri artisti come Noemi e gli Stadio. Inoltre è autore de <b>La mia felicità </b>di <a href="https://www.novella2000.it/emma-marrone-come-sta-dopo-malattia-curiosita-nuovo-album-intervista-novella-2000/">Emma Marrone</a>.</p>
      <p><b>Fabrizio Moro</b>, dal 2015, entra a far parte dei professori della scuola di <b>Amici di Maria De Filippi</b>. In questa occasione scrive il brano <b>Un’altra vita</b> e lo assegna a <a href="https://www.novella2000.it/elodie-origini-altezza-vita-privata-fidanzato-instagram/">Elodie</a>. In seguito alla sua partecipazione a <b>Sanremo</b> con <b>Portami via</b>, nel 2018 torna a duettare con Ermal Meta. Il brano si intitola <b>Non mi avete fatto niente</b> e si classifica al primo posto. Grazie alla vittoria, inoltre, possono andare di diritto a competere all’<i>Eurovision Song Contest</i> a Lisbona. Nel 2019 pubblica l’<b>album</b> <b>Figli di nessuno</b>, anticipato dal singolo <b>Ho bisogno di credere</b>. Infine, sempre nello stesso anno lo vediamo tra gli ospiti di <b>Una storia da cantare</b>. Il programma, questa volta, dedicato a Lucio Dalla, vede la partecipazione anche di <a href="https://www.novella2000.it/irene-grandi-eta-altezza-marito-figli-instagram/">Irene Grandi</a>.</p>
      <h3><anchor name="Vita_privata"/>La vita privata di Fabrizio Moro: fidanzata, moglie e figli</h3>
      <p>Parliamo, ora, della <b>vita privata</b> di <b>Fabrizio Moro</b>, facendo particolare attenzione alla sfera sentimentale. Il cantante, per molti anni, ha avuto una relazione con la <b>fidanzata Giada</b>. Di lei e della loro storia non si hanno molte informazioni, in quanto tenevano molto alla propria privacy. Tuttavia sappiamo che non sono mai diventati marito e <b>moglie</b>, ma hanno due <b>figli</b>: Anita e Libero. La loro unione si è conclusa nel 2019.</p>
      <p>Durante un’intervista con Vero, riportata anche dal sito <a href="https://www.google.it/amp/s/www.donnaglamour.it/chi-e-fabrizio-moro-le-curiosita-sul-famoso-cantautore/curiosita/amp/">Donna Glamour</a>, <b>Fabrizio Moro</b> ha rivelato di aver fatto abuso di alcol e sostanze stupefacenti:</p>
      <blockquote>Con un barlume di coscienza sono andato dal medico, che mi ha subito prescritto analisi approfondite. I risultati mi hanno spaventato: i valori erano tutti sballati, il mio fisico si stava distruggendo. A quel punto ho detto a me stesso: “O cambi, o muori”.</blockquote>
      <h3><anchor name="Profili_social"/>Dove seguire Fabrizio Moro: Instagram, Twitter e profili social</h3>
      <p>Attraverso una rapida ricerca sul web scopriamo che <b>Fabrizio Moro</b> ha tutti i <b>profili social</b> più importanti. Infatti, su <b>Facebook</b> conta oltre 321 mila seguaci, mentre su <b>Twitter</b> il numero scende a 64 mila. Infine, l’account <b>Instagram</b> ha più di 545 mila <i>followers</i>. Qui troviamo poche foto circa la sua <b>vita privata</b>, ma molte sono quelle che lo raffigurano sui palchi mentre si esibisce.</p>
      <h3><anchor name="Album"/>Canzoni e album</h3>
      <p>Durante tutta la sua carriera <b>Fabrizio Moro</b> ha composto molte <b>canzoni</b>, per se stesso e per gli altri, che hanno raggiunto i vertici delle classifiche. Ecco, quindi, gli <b>album</b> che ha rilasciato negli anni:</p>
      <ul>
        <li><b>Fabrizio Moro</b> (2000)</li>
        <li><b>Ognuno ha quel che si merita</b> (2005)</li>
        <li><b>Pensa</b> (2007)</li>
        <li><b>Domani</b> (2008)</li>
        <li><b>Barabba</b> (2009)</li>
        <li><b>Ancora Barabba</b> (2010)</li>
        <li><b>L’inizio</b> (2013)</li>
        <li><b>Via delle girandole 10</b> (2015)</li>
        <li><b>Pace</b> (2017)</li>
        <li><b>Figli di nessuno</b> (2019)</li>
      </ul>
    </article>
  </body>
</html>