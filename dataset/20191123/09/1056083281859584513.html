<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090200706/%D8%A8%D9%87%D8%B1%D9%87-%D9%85%D9%86%D8%AF%DB%8C-%D8%A8%DB%8C%D8%B4-%D8%A7%D8%B2-%DB%B6%DB%B0%DB%B0%DB%B0-%D8%AF%D9%87%DB%8C%D8%A7%D8%B1-%D9%88-%DA%A9%D8%A7%D8%B1%D8%B4%D9%86%D8%A7%D8%B3%D8%A7%D9%86-%D8%A7%D8%B2-%D8%AF%D9%88%D8%B1%D9%87-%D9%87%D8%A7%DB%8C-%D8%A2%D9%85%D9%88%D8%B2%D8%B4%DB%8C-%D8%AC%D9%87%D8%A7%D8%AF%D8%AF%D8%A7%D9%86%D8%B4%DA%AF%D8%A7%D9%87%DB%8C"/>
    <meta property="og:site_name" content="ایسنا"/>
    <meta property="article:published_time" content="2019-11-23T09:25:33+00:00"/>
    <meta property="og:title" content="بهره مندی بیش از ۶۰۰۰ دهیار و کارشناسان از دوره های آموزشی جهاددانشگاهی آذربایجان شرقی"/>
    <meta property="og:description" content="ایسنا/آذربایجان شرقی معاون آموزشی سازمان جهاد دانشگاهی آذربایجان شرقی گفت، بر اساس قرارداد آموزشی منعقدشده با اداره کل امور روستایی و شوراهای استانداری آذربایجان شرقی ۶ هزار و ۴۶۳ نفر از دهیاران و کارشناسان دهیاری های استان از دوره های آموزشی جهاددانشگاهی بهره مند می شوند."/>
  </head>
  <body>
    <article>
      <h1>بهره مندی بیش از ۶۰۰۰ دهیار و کارشناسان از دوره های آموزشی جهاددانشگاهی آذربایجان شرقی</h1>
      <address>
        <time datetime="2019-11-23T09:25:33+00:00">23 Nov 2019, 09:25</time>
      </address>
      <p>ایسنا/آذربایجان شرقی معاون آموزشی سازمان جهاد دانشگاهی آذربایجان شرقی گفت، بر اساس قرارداد آموزشی منعقدشده با اداره کل امور روستایی و شوراهای استانداری آذربایجان شرقی ۶ هزار و ۴۶۳ نفر از دهیاران و کارشناسان دهیاری های استان از دوره های آموزشی جهاددانشگاهی بهره مند می شوند.</p>
      <p>اکبر اسمعیلی گفت: آموزش دهیاران به‌عنوان مدیران روستایی، نقش مهمی در توسعه روستایی خواهد داشت و سبب می‌شود تا دهیاران بتوانند متناسب با شرح وظایف محوله، به طور مؤثر فعالیت‌‌‌هایشان را ادامه داده و بر کارایی خود بیافزایند.</p>
      <p>وی با بیان اینکه دهیاران اصلی‌ترین ارکان مدیریت روستایی شناخته می‌شوند افزود: ارائه آموزش‌های مناسب به این دهیاران می‌‌تواند علاوه بر اینکه در ارتقا سطح آگاهی شغلی آنها موثر باشد بلکه دهیاران می‌توانند با به کارگیری این آموزش‌ها در محیط کاری، ضمن ایجاد فرصت‌های جدید از بروز مشکلات ناخواسته نیز جلوگیری کنند.</p>
      <p>اسمعیلی اظهار کرد: اولین مرحله آموزش دهیاران با عنوان مفاهیم و ساماندهی صنایع دستی روستایی از هشتم آبان ماه جاری در شهرستان های استان شروع شده و تا چهارم آذرماه ادامه خواهد یافت.</p>
      <p>به گزارش روابط عمومی سازمان جهاددانشگاهی آذربایجان شرقی، معاون آموزشی این سازمان خاطرنشان کرد: طبق قرارداد منعقده با اداره کل امور روستایی و شوراهای استانداری آذربایجان شرقی 6 عنوان دوره آموزشی برای دهیاران در نظر گرفته شده که به ترتیب اولویت برای دهیاران استان برگزار خواهد شد.</p>
      <p>انتهای پیام </p>
    </article>
  </body>
</html>