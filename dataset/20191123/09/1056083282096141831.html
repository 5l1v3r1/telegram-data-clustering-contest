<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090200714/%D8%AA%D9%85%D8%AF%DB%8C%D8%AF-%D9%85%D9%87%D9%84%D8%AA-%D8%A7%D8%B1%D8%B3%D8%A7%D9%84-%D8%A2%D8%AB%D8%A7%D8%B1-%D8%A8%D9%87-%D8%AC%D8%B4%D9%86%D9%88%D8%A7%D8%B1%D9%87-%D8%AA%D8%A6%D8%A7%D8%AA%D8%B1-%D8%AF%D8%A7%D9%86%D8%B4%D8%AC%D9%88%DB%8C%DB%8C-%D8%A2%D8%B0%D8%B1%D8%A8%D8%A7%DB%8C%D8%AC%D8%A7%D9%86-%D8%B4%D8%B1%D9%82%DB%8C"/>
    <meta property="og:site_name" content="ایسنا"/>
    <meta property="article:published_time" content="2019-11-23T09:29:49+00:00"/>
    <meta property="og:title" content="تمدید مهلت ارسال آثار به جشنواره تئاتر دانشجویی آذربایجان شرقی"/>
    <meta property="og:description" content="ایسنا/آذربایجان شرقی دبیر جشنواره تئاتر دانشجویی آذربایجان‌شرقی، گفت: با توجه به درخواست برخی از دانشگاه‌ها مدت ارسال آثار به جشنواره تا 7 آذرماه امسال تمدید شده است."/>
  </head>
  <body>
    <article>
      <h1>تمدید مهلت ارسال آثار به جشنواره تئاتر دانشجویی آذربایجان شرقی</h1>
      <address>
        <time datetime="2019-11-23T09:29:49+00:00">23 Nov 2019, 09:29</time>
      </address>
      <p>ایسنا/آذربایجان شرقی دبیر جشنواره تئاتر دانشجویی آذربایجان‌شرقی، گفت: با توجه به درخواست برخی از دانشگاه‌ها مدت ارسال آثار به جشنواره تا 7 آذرماه امسال تمدید شده است.</p>
      <p> امیرعلی گل‌محمدی در جمع خبرنگاران گفت: به‌منظور ارتقای سطح تئاتر دانشجویی، جهاد دانشگاهی آذربایجان‌شرقی با همکاری دانشگاه‌ها و مؤسسات آموزش عالی استان اقدام به برگزاری ششمین جشنواره تئاتر دانشجویی می‌کند.</p>
      <p>وی اضافه کرد: آداب، رسوم و باورهای بومی و محلی، حقوق شهروندی، زندگی و فرهنگ دانشجویی، دانشجو و آسیب‌های اجتماعی، دانشجو و فضای مجازی، ترویج فرهنگ ایثار و شهادت و حمایت از رونق تولید از محورهای آثار در این جشنواره است.</p>
      <p>گل‌محمدی، گفت: این جشنواره در دو بخش مسابقه و جنبی برگزار می‌شود که بخش صحنه‌ای آن به‌صورت رقابتی و بخش جنبی به شکل غیر رقابتی برگزار خواهد شد.</p>
      <p>وی یادآور شد: علاقه‌مندان می‌توانند آثار خود را در سه نسخه به دبیرخانه جشنواره واقع در دانشگاه تبریز، سازمان جهاددانشگاهی استان، معاونت فرهنگی ارسال و برای کسب اطلاعات بیشتر با شماره تلفن ۳۳۳۳۹۷۱۱ تماس بگیرند.</p>
      <p>انتهای پیام </p>
    </article>
  </body>
</html>