<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsbomb.gr/ellada/story/1031831/aneipoti-tragodia-sti-thessaloniki-nekros-13xronos-se-frikto-troxaio"/>
    <meta property="og:site_name" content="Newsbomb"/>
    <meta property="article:published_time" content="2019-11-23T09:18:32+00:00"/>
    <meta property="og:title" content="Ανείπωτη τραγωδία στη Θεσσαλονίκη: Νεκρός 13χρονος σε φρικτό τροχαίο"/>
    <meta property="og:description" content="Δύο θανατηφόρα τροχαία σημειώθηκαν το βράδυ της Παρασκευής (22/11) στα Διαβατά Θεσσαλονίκης και στην εθνική οδό Θεσσαλονίκης-Πέλλας, λίγο μετά τη Χαλκηδόνα."/>
  </head>
  <body>
    <article>
      <h1>Ανείπωτη τραγωδία στη Θεσσαλονίκη: Νεκρός 13χρονος σε φρικτό τροχαίο</h1>
      <h2>Δύο θανατηφόρα τροχαία σημειώθηκαν το βράδυ της Παρασκευής (22/11) στα Διαβατά Θεσσαλονίκης και στην εθνική οδό Θεσσαλονίκης-Πέλλας, λίγο μετά τη Χαλκηδόνα.</h2>
      <address><time datetime="2019-11-23T09:18:32+00:00">23 Nov 2019, 09:18</time> by <a rel="author">Newsroom</a></address>
      <p>Σύμφωνα με την Tροχαία, ένας <b>13χρονος Ρομά έχασε τη ζωή του</b> σε <a href="https://www.newsbomb.gr/tags/tag/19808/troxaio">τροχαίο</a> δυστύχημα που σημειώθηκε στη Συμμαχική Οδό, στα Διαβατά<a href="https://www.newsbomb.gr/topika/thessalonikh"> Θεσσαλονίκης</a>, καθώς το <b>όχημα</b> που οδηγούσε 19χρονος Ρομά <b>εξετράπη, της πορείας του</b>, για άγνωστο μέχρι στιγμής λόγο, και <b>προσέκρουσε σε κτίσμα</b>. Η σύγκρουση είχε ως αποτέλεσμα τον θανάσιμο τραυματισμό του 13χρονου, αλλά και τον ελαφρύ τραυματισμό ενός ακόμη 13χρονου, επίσης Ρομά, που μεταφέρθηκε στο Ιπποκράτειο Νοσοκομείο.</p>
      <p><b>Ο 19χρονος οδηγός</b>, σύμφωνα με το<a href="http://www.thestival.gr/society/police/item/490082-thessaloniki-enas-13xronos-nekros-ki-dyo-traumaties-se-troxaio-sta-diabata"> thestival.gr</a>, συνελήφθη και νοσηλεύεται φρουρούμενος. Περιγράφοντας στους αστυνομικούς της Τροχαίας τις συνθήκες του δυστυχήματος,<b> ισχυρίστηκε ότι έχασε τον έλεγχο του οχήματός του επειδή προσπάθησε να αποφύγει έναν μετανάστη που περπατούσε στην άκρη του δρόμου</b>. Σημειώνεται ότι το τροχαίο σημειώθηκε σε κοντινή απόσταση από τη δομή φιλοξενίας προσφύγων των Διαβατών.</p>
      <p>Έρευνα για το δυστύχημα διενεργεί το Αστυνομικό Τμήμα Χαλκηδόνας.</p>
      <h3>Και δεύτερο θανατηφόρο τροχαίο</h3>
      <p><b>Ένας νεκρός και δύο τραυματίες</b> είναι ο απολογισμός του <b>τροχαίου</b> που σημειώθηκε στην ΕΟ Θεσσαλονίκης – Πέλλας λίγο μετά τη Χαλκηδόνα. <b>Δύο οχήματα συγκρούστηκαν μεταξύ τους</b>, κάτω από αδιευκρίνιστες μέχρι στιγμής συνθήκες, με αποτέλεσμα τον θανάσιμο τραυματισμό ενός άνδρα, οδηγού του ενός ιδιωτικής χρήσης αυτοκινήτου, ηλικίας 73 ετών.</p>
      <p>Από τη σύγκρουση τραυματίστηκαν ένας 55χρονος, η σύζυγός του και το ανήλικο παιδί της, ηλικίας περίπου 13 ετών, που επέβαιναν στο δεύτερο όχημα. Ασθενοφόρο του ΕΚΑΒ, μετέφερε τους τραυματίες στο Ιπποκράτειο Νοσοκομείο.</p>
      <p>
        <b>
          <i>Δείτε όλες τις τελευταίες </i>
        </b>
        <a href="https://www.newsbomb.gr/oles-oi-eidhseis">
          <b>
            <i>Ειδήσεις</i>
          </b>
        </a>
        <b>
          <i> από την Ελλάδα και τον Κόσμο, τη στιγμή που</i>
        </b>
        <b> συμ</b>
        <b>βαίνουν,</b>
        <b>
          <i> στο Newsbomb.gr</i>
        </b>
      </p>
      <p>
        <b>Διαβάστε επίσης:</b>
      </p>
      <p>
        <a href="https://www.newsbomb.gr/ellada/story/1031805/anadromika-pano-apo-4-dis-o-logariasmos-poioi-kai-posa-tha-paroyn-gia-kathe-xrono">Αναδρομικά: Πάνω από 4 δισ. ο… λογαριασμός! Ποιοι και πόσα θα πάρουν για κάθε χρόνο</a>
      </p>
      <p>
        <a href="https://www.newsbomb.gr/ellada/story/1031815/koinoniko-merisma-2019-pote-tha-dothei-fetos-deite-posa-xrimata-tha-parete">Κοινωνικό Μέρισμα 2019: Πότε θα δοθεί φέτος; Δείτε πόσα χρήματα θα πάρετε</a>
      </p>
      <related>
        <a href="https://www.newsbomb.gr/ellada/ekklhsia/story/1031825/mitropolitis-symeon-enas-aeikinitos-poimenarxis-o-despotis-poy-anavei-ti-floga-stis-kardies"/>
        <a href="https://www.newsbomb.gr/ellada/astynomiko-reportaz/story/1031814/prosoxi-toys-anagnorizete-aytoi-oi-listes-eixan-ginei-o-fovos-kai-o-tromos-stin-athina-pics"/>
        <a href="https://www.newsbomb.gr/ellada/story/1031801/kakokairia-eikones-katastrofis-se-thaso-kai-xalkidiki-xeimaroi-paresyran-aytokinita"/>
      </related>
    </article>
  </body>
</html>