<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagospia.com/rubrica-29/cronache/papa-benedice-hong-kong-lontano-ndash-bergoglio-continua-non-219831.htm"/>
    <meta property="og:site_name" content="DAGOSPIA"/>
    <meta property="article:published_time" content="2019-11-23T09:24:00+00:00"/>
    <meta property="og:title" content="Hong kong, il papa manda un messaggio a carrie lam: bergoglio non vuole indispettire i cinesi"/>
    <meta property="og:description" content="IL PAPA BENEDICE HONG KONG (DA LONTANO) – BERGOGLIO CONTINUA A NON VOLER DARE TROPPO FASTIDIO A XI JINPING E INFATTI NEL SUO VIAGGIO IN ASIA SI È LIMITATO A UN ASCIUTTO TELEGRAMMA INVIATO ALLA GOVERNATRICE DELL’EX COLONIA CARRIE LAM (MESSA LÌ DAI CINESI) – DOPO LA THAILANDIA IL PONTEFICE ANDRÀ A TOKYO"/>
  </head>
  <body>
    <article>
      <h1>Hong kong, il papa manda un messaggio a carrie lam: bergoglio non vuole indispettire i cinesi</h1>
      <address>
        <time datetime="2019-11-23T09:24:00+00:00">23 Nov 2019, 09:24</time>
      </address>
      <p>
        <b>IL PAPA BENEDICE HONG KONG (DA LONTANO) – BERGOGLIO CONTINUA A NON VOLER DARE TROPPO FASTIDIO A XI JINPING E INFATTI NEL SUO VIAGGIO IN ASIA SI È LIMITATO A UN ASCIUTTO TELEGRAMMA INVIATO ALLA GOVERNATRICE DELL’EX COLONIA CARRIE LAM (MESSA LÌ DAI CINESI) – DOPO LA THAILANDIA IL PONTEFICE ANDRÀ A TOKYO</b>
      </p>
      <hr/>
      <p>
        <b>Da <a href="http://www.repubblica.it/">www.repubblica.it</a></b>
      </p>
      <p>"Invoco la divina benedizione e prego perchè Dio onnipotente possa garantire a tutti voi benessere e pace". Lo scrive Papa Francesco nel telegramma alla leader di Hong Kong Carrie Lam mentre sorvola l'ex colonia, diretto da Bangkok verso il Giappone.</p>
      <figure>
        <a href="https://www.dagospia.com/mediagallery/Dago_fotogallery-256256/1075482.htm">
          <img src="https://cdn-static.dagospia.com/img/foto/10-2018/papa-francesco-1075482.png"/>
        </a>
        <figcaption>papa francesco</figcaption>
      </figure>
      <p>La visita apostolica di Papa Francesco in Thailandia è dunque terminata. L'aereo con a bordo il pontefice e il seguito è decollato verso Tokyo dove è previsto l'arrivo per le 17.40 (le 9,40 in Italia). Il primo appuntamento di Francesco in Giappone sarà l'incontro con i vescovi del Paese presso la sede della Nunziatura apostolica a Tokyo. Il Giappone è la seconda tappa del suo 32esimo viaggio internazionale.</p>
      <figure>
        <a href="https://www.dagospia.com/mediagallery/Dago_fotogallery-256256/1225501.htm">
          <img src="https://cdn-static.dagospia.com/img/foto/10-2019/carrie-lam-con-xi-jinping-1225501.jpg"/>
        </a>
        <figcaption>carrie lam con xi jinping</figcaption>
      </figure>
      <p>Bergoglio è stato accompagnato all'aeroporto da sua cugina, Suor Ana Rosa Sivori, che ha lavorato nelle scuole thailandesi per oltre 50 anni ed è stata la sua traduttrice durante il viaggio. In Thailandia, ha celebrato la messa con la piccola minoranza cattolica in un paese fortemente buddista e si è pronunciato contro la tratta di esseri umani e lo sfruttamento sessuale delle donne.</p>
      <figure>
        <a href="https://www.dagospia.com/mediagallery/Dago_fotogallery-256256/1240193.htm">
          <img src="https://cdn-static.dagospia.com/img/foto/11-2019/hong-kong-battaglia-studenti-polizia-1240193.png"/>
        </a>
        <figcaption>hong kong battaglia studenti polizia</figcaption>
      </figure>
      <p>In Giappone, si prevede che Papa Francesco si concentrerà sulla sua campagna antinucleare, in particolare quando visiterà Hiroshima e Nagasaki, le uniche due città del mondo a subire attacchi nucleari. Circa 400 mila persone furono uccise, all'istante o per malattie da radiazioni o lesioni legate alle bombe atomiche che gli Stati Uniti lanciarono su Hiroshima il 6 agosto 1945 e su Nagasaki tre giorni dopo</p>
      <figure>
        <a href="https://www.dagospia.com/mediagallery/Dago_fotogallery-256256/1240192.htm">
          <img src="https://cdn-static.dagospia.com/img/foto/11-2019/hong-kong-battaglia-studenti-polizia-8-1240192.png"/>
        </a>
        <figcaption>hong kong battaglia studenti polizia 8</figcaption>
      </figure>
      <p>Il Papa incontrerà i sopravvissuti dell'esplosione, pregherà e leggerà un messaggio sulle armi nucleari nell'epicentro della bomba a Nagasaki. Successivamente visita il Peace Memorial Park di Hiroshima. Nella capitale giapponese incontrerà i sopravvissuti al disastro nucleare di Fukushima del 2011.</p>
      <figure>
        <a href="https://www.dagospia.com/mediagallery/Dago_fotogallery-256256/1063969.htm">
          <img src="https://cdn-static.dagospia.com/img/foto/09-2018/papa-francesco-1063969.jpg"/>
        </a>
        <figcaption>papa francesco</figcaption>
      </figure>
      <p>Francesco, che da giovane sacerdote voleva diventare missionario in Giappone, incontrerà anche un gruppo di "cristiani nascosti", discendenti di coloro che hanno conservato la loro fede in segreto durante secoli di persecuzioni fino al divieto del cristianesimo revocato nel 1873. Il Giappone è principalmente buddista e shintoista e solo l'1% della sua popolazione di circa 126 milioni si identifica come cristiano. Di questi, circa 536.000 sono cattolici. Due primi ministri giapponesi sono stati cattolici: Takashi Hara, dal 1918 al 1921, e l'attuale ministro delle finanze Taro Aso, che è stato primo ministro nel periodo 2008-2009.</p>
      <figure>
        <a href="https://www.dagospia.com/mediagallery/Dago_fotogallery-256256/1206846.htm">
          <img src="https://cdn-static.dagospia.com/img/foto/09-2019/carrie-lam-xi-jinping-1-1206846.jpg"/>
        </a>
        <figcaption>carrie lam xi jinping 1</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-256256/1239545.htm">
          <img src="https://cdn-static.dagospia.com/img/foto/11-2019/hong-kong-battaglia-polizia-studenti-7-1239545.jpg"/>
        </a>
        <figcaption>hong kong battaglia polizia studenti 7</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-256256/1239543.htm">
          <img src="https://cdn-static.dagospia.com/img/foto/11-2019/hong-kong-battaglia-polizia-studenti-34-1239543.jpg"/>
        </a>
        <figcaption>hong kong battaglia polizia studenti 34</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-256256/1239544.htm">
          <img src="https://cdn-static.dagospia.com/img/foto/11-2019/hong-kong-battaglia-polizia-studenti-4-1239544.jpg"/>
        </a>
        <figcaption>hong kong battaglia polizia studenti 4</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-256256/1240191.htm">
          <img src="https://cdn-static.dagospia.com/img/foto/11-2019/hong-kong-battaglia-studenti-polizia-6-1240191.png"/>
        </a>
        <figcaption>hong kong battaglia studenti polizia 6</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-256256/1239546.htm">
          <img src="https://cdn-static.dagospia.com/img/foto/11-2019/hong-kong-battaglia-polizia-studenti-8-1239546.png"/>
        </a>
        <figcaption>hong kong battaglia polizia studenti 8</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-256256/1206847.htm">
          <img src="https://cdn-static.dagospia.com/img/foto/09-2019/carrie-lam-xi-jinping-1206847_tn.jpeg"/>
        </a>
        <figcaption>carrie lam xi jinping</figcaption>
      </figure>
    </article>
  </body>
</html>