<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.turkiyegazetesi.com.tr/yasam/664469.aspx"/>
    <meta property="og:site_name" content="Türkiye Gazetesi"/>
    <meta property="article:published_time" content="2019-11-23T09:22:00+00:00"/>
    <meta property="og:title" content="İzmir merkezli 44 ildeki büyük FETÖ operasyonuna 80 tutuklama"/>
    <meta property="og:description" content="İzmir merkezli 44 ilde, Fetullahçı Terör Örgütü (FETÖ)'nün Türk Silahlı Kuvvetlerindeki (TSK) kripto yapılanmasına yönelik soruşturmada gözaltına alınan 124 şüpheliden 80'i tutuklandı."/>
  </head>
  <body>
    <article>
      <h1>İzmir merkezli 44 ildeki büyük FETÖ operasyonuna 80 tutuklama</h1>
      <h2>İzmir merkezli 44 ilde, Fetullahçı Terör Örgütü (FETÖ)'nün Türk Silahlı Kuvvetlerindeki (TSK) kripto yapılanmasına yönelik soruşturmada gözaltına alınan 124 şüpheliden 80'i tutuklandı.</h2>
      <address>
        <time datetime="2019-11-23T09:22:00+00:00">23 Nov 2019, 09:22</time>
      </address>
      <p>İzmir Cumhuriyet Başsavcılığınca yürütülen soruşturma kapsamında İzmir Emniyet Müdürlüğü Terörle Mücadele Şube ekipleri, 44 ildeki operasyon kapsamında 82'si muvazzaf, 133 şüpheli hakkında yakalama kararı üzerine harekete geçmişti.</p>
      <p>FETÖ'nün TSK yapılanması içerisinde faaliyet gösterdikleri ve mahrem imamlarca ankesör ya da büfe telefonlarından arandıkları iddiasıyla düzenlenen operasyonda şuana kadar 124 kişi gözaltına alındı.</p>
      <p>Tutuklanmaları talebiyle nöbetçi sulh ceza hakimliklerine sevk edilen 113 zanlıdan 80'i tutuklanırken, 33 şüpheli mevcut delil durumu ve hakimlik önünde etkin pişmanlık hükümlerinden yararlanmaları nedenleriyle adli kontrol şartıyla serbest bırakıldı.</p>
      <p>Öte yandan, soruşturma çerçevesinde haklarında yakalama kararı verilen 3 zanlının ise daha önceden farklı soruşturmalar kapsamında yakalandığı öğrenildi. 6 şüphelinin yakalanması için çalışmaların devam ettiği ifade edilirken, 2 şüphelinin ise işlemleri devam ediyor.</p>
    </article>
  </body>
</html>