<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80188301/"/>
    <meta property="og:site_name" content="Janam TV"/>
    <meta property="article:published_time" content="2019-11-23T09:52:49+00:00"/>
    <meta property="og:title" content="ക്രിക്കറ്റ് ബാറ്റ് തട്ടി വിദ്യാര്‍ത്ഥി മരിച്ച സംഭവം; മരണ കാരണം രക്തസ്രാവമാണെന്ന് പോസ്റ്റ്‌മോര്‍ട്ടം റിപ്പോര്‍ട്ട്"/>
    <meta property="og:description" content="മാവേലിക്കര: ചുനക്കര ഗവണ്‍മെന്റ് സ്‌കൂളിലെ വിദ്യാര്‍ത്ഥി മരിച്ചത് തലയ്ക്കുള്ളിലുണ്ടായ രക്തസ്രാവം മൂലമെന്ന് പോസ്റ്റുമോര്‍ട്ടം റിപ്പോര്‍ട്ട്. ക്രിക്കറ്റ്"/>
  </head>
  <body>
    <article>
      <h1>ക്രിക്കറ്റ് ബാറ്റ് തട്ടി വിദ്യാര്‍ത്ഥി മരിച്ച സംഭവം; മരണ കാരണം രക്തസ്രാവമാണെന്ന് പോസ്റ്റ്‌മോര്‍ട്ടം റിപ്പോര്‍ട്ട്</h1>
      <address><time datetime="2019-11-23T09:52:49+00:00">23 Nov 2019, 09:52</time> by <a rel="author">Janam TV Web Desk</a></address>
      <p>മാവേലിക്കര: ചുനക്കര ഗവണ്‍മെന്റ് സ്‌കൂളിലെ വിദ്യാര്‍ത്ഥി മരിച്ചത് തലയ്ക്കുള്ളിലുണ്ടായ രക്തസ്രാവം മൂലമെന്ന് പോസ്റ്റുമോര്‍ട്ടം റിപ്പോര്‍ട്ട്. ക്രിക്കറ്റ് ബാറ്റുകൊണ്ട് തലയ്ക്കടിയേറ്റതിനെ തുടര്‍ന്നാണ് നവനീത് മരിച്ചത്.</p>
      <p>കുട്ടികള്‍ ക്രിക്കറ്റ് ബാറ്റായി ഉപയോഗിച്ച പട്ടിക തലയില്‍ കൊണ്ടപ്പോള്‍ രക്തസ്രാവം ഉണ്ടായതാകാമെന്നാണ് പോസ്റ്റ്‌മോര്‍ട്ടം റിപ്പോര്‍ട്ടിലെ നിഗമനം. ഉച്ചഭക്ഷണം കഴിച്ച ശേഷം കൈ കഴുകാന്‍ ഇറങ്ങിയതായിരുന്നു നവനീത്. ഇതിനിടെ കുട്ടികള്‍ കളിക്കുന്നതിനിടെ ക്രിക്കറ്റ് ബാറ്റ് തെറിച്ച് കുട്ടിയുടെ തലയില്‍ തട്ടുകയായിരുന്നു. കുറച്ച് ദൂരം മുന്നോട്ട പോയ നവനീത് മുഖമിടിച്ച് താഴെ വീഴുകയായിരുന്നു.</p>
      <p>നവനീത് ബോധരഹിതനായി കിടക്കുന്ന വിവരം വിദ്യാര്‍ത്ഥികള്‍ തന്നെയാണ് അധ്യാപകരെ അറിയിച്ചത്. തുടര്‍ന്ന് അധ്യാപകരും പിടിഎ അംഗങ്ങളും ചേര്‍ന്ന് നവനീതിനെ ആശുപത്രിയിലെത്തിച്ചെങ്കിലും ജീവന്‍ രക്ഷിക്കാനായില്ല.</p>
    </article>
  </body>
</html>