<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazetevatan.com/hepsine-gozu-gibi-bakiyor--1286601-yasam/"/>
    <meta property="og:site_name" content="Gazete Vatan"/>
    <meta property="article:published_time" content="2019-11-23T09:37:00+00:00"/>
    <meta property="og:title" content="Hepsine gözü gibi bakıyor!"/>
    <meta property="og:description" content="Antalya'da yaşlı kadın, parkta yaşayan 150 kediye gözü gibi bakıyor. Kadın haftanın altı günü kedileri besliyor."/>
  </head>
  <body>
    <article>
      <h1>Hepsine gözü gibi bakıyor!</h1>
      <h2>Antalya'da yaşlı kadın, parkta yaşayan 150 kediye gözü gibi bakıyor. Kadın haftanın altı günü kedileri besliyor.</h2>
      <address>
        <time datetime="2019-11-23T09:37:00+00:00">23 Nov 2019, 09:37</time>
      </address>
      <p>Antalya'da'da Muazzez Turan (60), parkta yaşayan yaklaşık 150 kediyi haftanın 6 günü besliyor. Turan, kedilerle zaman geçirmenin kendisini mutlu hissettirdiğini söyleyerek hayvanseverlerden de mama desteği istiyor.</p>
      <p>
        <b>BİR ANDA ÇEVRESİNİ SARIYOR</b>
      </p>
      <p>Zamanının büyük bir bölümünü sokakta yaşayan kedilerin bakımına ayıran Muazzez Turan, Falez 2 Parkı'nda yaşayan 150 kadar sokak kedisinin de bakımını üstlendi. Her <a href="http://www.gazetevatan.com/arama/?Keyword=Sabah">sabah</a> tekerlekli pazar sepetine yaş ve kuru mama doldurarak parka gelen Turan, kedileri eliyle besliyor. Turan'ın geldiğini gören kediler, bir anda çevresini sarıyor. </p>
      <figure>
        <img src="http://fotograf.gazetevatan.com/vatanmediafile/HaberIciResim/2019/11/23/--4301847.Jpeg"/>
      </figure>
      <p>
        <b>"KEDİLER BENİM AİLEM"</b>
      </p>
      <p>Yaz- kış demeden her gün parka geldiğini anlatan Muazzez Turan, "Kediler benim ailem. Onlarla zaman geçirmeyi çok seviyorum. Çevremdeki hayvanseverlerin desteğiyle aldığım yaş ve kuru mamalarla onları besliyorum. Her gün sularını dolduruyorum. Onlar beni, ben onları çok seviyorum" dedi.</p>
      <p>
        <b>"TEMİZLİK YAPARAK YAŞAMINI SÜRDÜRÜYOR"</b>
      </p>
      <p>Temizlik işleri yaparak yaşamını sürdürdüğünü belirten Turan, "Kasapları, lokantaları doşarak atık yemekleri alıp hayvanlara veriyorum. Zaman zaman mahalle sakinleri de beni gördüklerinde mama getiriyor. Bu sayede hayvanlar aç kalmıyor" dedi.</p>
      <p>
        <b>"MAMA SIKINTISI YAŞIYORUM"</b>
      </p>
      <p>Antalya'da yaşayan diğer hayvanseverlerden de mama desteği isteyen Turan, "Kimi zaman mama sıkıntısı yaşıyorum. Kedilerin bakımına destek olmak isteyenler olabilir. Gelip burada kedileri beslesinler, onlara mama bıraksınlar. Onlar da bizim gibi canlı. Karınları acıkıyor, susuyorlar. Sahip çıkmamız gerekli. Beni burada herkes kedilerin annesi olarak bilir" diye konuştu.</p>
    </article>
  </body>
</html>