<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dotekomanie.cz/2019/11/vivo-x30-pro/"/>
    <meta property="og:site_name" content="Dotekomanie.cz"/>
    <meta property="article:published_time" content="2019-11-23T09:30:28+00:00"/>
    <meta property="og:title" content="Vivo plánuje na prosinec novinky X30 a X30 Pro"/>
    <meta property="og:description" content="Společnost Vivo v těchto dnech pravděpodobně dokončuje práce na dvou mobilních novinkách podporující síťovou technologii 5G. Oba telefony s názvem X30 a X30 Pro mají za sebou již několik rozsáhlých úniků, díky nimž jsou k dispozici téměř všechny klíčové specifikace. Podle posledních informací chce čínský výrobce přejít k oficiálnímu představení během příštího měsíce za poměrně […]"/>
  </head>
  <body>
    <article>
      <h1>Vivo plánuje na prosinec novinky X30 a X30 Pro</h1>
      <address><time datetime="2019-11-23T09:30:28+00:00">23 Nov 2019, 09:30</time> by <a rel="author" href="https://dotekomanie.cz/author/antonin-hornacek/" target="_blank">Antonín Horňáček</a></address>
      <p>Společnost Vivo v těchto dnech pravděpodobně dokončuje práce na dvou mobilních novinkách podporující síťovou technologii 5G. Oba telefony s názvem X30 a X30 Pro mají za sebou již několik rozsáhlých úniků, díky nimž jsou k dispozici téměř všechny klíčové specifikace. Podle posledních informací chce čínský výrobce přejít k oficiálnímu představení během příštího měsíce za poměrně vyšší ceny.</p>
      <h3>Za kvalitu se platí</h3>
      <p>U modelu X30 se počítá s 6,5palcovým AMOLED displejem a 90Hz obnovovací frekvencí. Výkon překvapivě zajistí osmijádrový procesor Exynos 980 od Samsungu. K němu připojí 8GB operační paměť RAM nebo 128/256GB interní úložiště typu UFS 2.1. Vpředu nesmí chybět 32MPx kamerka, zatímco záda osadí čtyřmi objektivy fotoaparátu (64 + 13 + 8 + 2 MPx) a 4 500mAh baterií doplněnou o rychlé nabíjení.</p>
      <slideshow>
        <figure>
          <img src="https://dotekomanie.cz/wp-content/uploads/2019/11/Vivo-X30-3-600x450x.jpg"/>
        </figure>
        <figure>
          <img src="https://dotekomanie.cz/wp-content/uploads/2019/11/Vivo-X30-2-600x450x.jpg"/>
        </figure>
      </slideshow>
      <p>Druhý zástupce s přívlastkem Pro údajně získá větší 6,89palcový AMOLED displej s 90Hz obnovovací frekvencí. Procesor sice zůstane bez změny, ale jedna ze tří variant nabídne 12GB operační paměť RAM a 256GB úložiště typu UFS 3.0. Ze seznamu lze také vyzdvihnout čtyři zadní fotoaparáty (60 + 13 + 13 + 12 MPx), přední 32MPx snímač či 4 500mAh baterii s podporou rychlého 44W nabíjení.</p>
      <figure>
        <img src="https://dotekomanie.cz/wp-content/uploads/2019/11/Vivo-X30-4-1200x675x.jpg"/>
      </figure>
      <blockquote>
        <b>Očekávané prodejní ceny:</b>
      </blockquote>
      <ul>
        <li>Vivo X30 8GB RAM + 128GB úložiště = cca 10 546 Kč</li>
        <li>Vivo X30 8GB RAM + 256GB úložiště = cca 11 866 Kč</li>
        <li>Vivo X30 Pro 8GB RAM + 128GB úložiště = cca 13 184 Kč</li>
        <li>Vivo X30 Pro 8GB RAM + 256GB úložiště = cca 14 832 Kč</li>
        <li>Vivo X30 Pro 12GB RAM + 256GB úložiště = cca 16 481 Kč</li>
      </ul>
      <footer>Zdroje: <a href="https://www.gizmochina.com/2019/11/07/vivo-x30-series-with-exynos-980-5g-will-debut-in-december/#6512b/">gizmochina.com</a>, <a href="https://www.gizmochina.com/2019/11/06/vivo-x30-and-x30-pro-specifications-and-pricing-leaked/#6512b/">gizmochina.com</a></footer>
    </article>
  </body>
</html>