<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gaming.hwupgrade.it/news/videogames/fortnite-come-evitare-i-danni-da-caduta-grazie-a-due-bug_85683.html"/>
    <meta property="og:site_name" content="Hardware Upgrade"/>
    <meta property="article:published_time" content="2019-11-23T09:01:01+00:00"/>
    <meta property="og:title" content="Fortnite: come evitare i danni da caduta grazie a due bug"/>
    <meta property="og:description" content="Scoperti due bug che permettono di evitare, per una volta sola, i danni da caduta. Ecco come sfruttarli"/>
  </head>
  <body>
    <article>
      <h1>Fortnite: come evitare i danni da caduta grazie a due bug</h1>
      <h2>Scoperti due bug che permettono di evitare, per una volta sola, i danni da caduta. Ecco come sfruttarli</h2>
      <address><time datetime="2019-11-23T09:01:01+00:00">23 Nov 2019, 09:01</time> by <a rel="author">Andrea Bai</a></address>
      <p>Come accade con tutte le cose grandi e complesse, anche <b>Fortnite</b> non è esente da bug. Anzi, spesso <b>i giocatori vanno a caccia di bug</b> all'interno del gioco per procurarsi un vantaggio sugli altri giocatori. Tendenzialmente i bug presenti in Fortnite possono essere di due tipi: quelli che roviano completamente il gioco e quelli che rendono un po' più facile la sopravvivenza.</p>
      <p>Il nuovo (anzi, i nuovi visto che sono due) <b>bug che permettono di evitare danni da caduta</b> rientrano nella seconda categoria. Entrambi i bug hanno una caratteristica comune: il giocatore non deve saltare una volta compiute le azioni necessarie ad innescarli altrimenti l'invulnerabilità scompare e i danni da caduta avvengono come di consueto.</p>
      <p>Il primo bug, individuato recentemente dal gioatore Nickmercs, richiede semplicemente che il giocatore <b>corra attraverso un cespuglio</b>. Fino a quando non si salta dopo esserne usciti, verrà mantenuta l'invulnerabilità ai danni da caduta.</p>
      <blockquote><a href="https://www.reddit.com/r/FortniteCompetitive/comments/e0406e/another_no_fall_damage_strat/">Another no fall damage strat</a> from <a href="http://www.reddit.com/r/FortniteCompetitive">r/FortniteCompetitive</a></blockquote>
      <p>Il secondo bug ha lo stesso effetto, ma è un po' più complicato da sfruttare. Anzitutto il giocatore deve <b>percorrere una zipline, quindi saltare in un corpo d'acqua</b>. Uscito dall'acqua il giocatore sarà immune ai danni da caduta, anche in questo caso come già detto fino a quando non effettuerà un salto.</p>
      <p>Su Reddit è stato pubblicato un video, che abbiamo inserito poco sopra, che mostra entrambe le situazioni. L'invulnerabilità però sembra <b>funzionare una volta sola</b>, cioè solamente nella prima caduta dopo l'attivazione del bug.</p>
    </article>
  </body>
</html>