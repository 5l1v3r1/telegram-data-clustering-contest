<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wahcricket.com/news/why-yasir-shah-signalled-seven-after-dismissing-steve-smith-143500"/>
    <meta property="og:site_name" content="Wah Cricket"/>
    <meta property="article:published_time" content="2019-11-23T09:06:11+00:00"/>
    <meta property="og:title" content="स्टीव स्मिथ को आउट करने के बाद यासिर शाह ने क्यों दिखाई 7 उंगलियां, ये है वजह"/>
    <meta property="og:description" content="पाकिस्तान और ऑस्ट्रेलिया के बाद टेस्ट मैच चल रहा है. इस दौरान ऑस्ट्रेलियाई टीम शुरू से ही पाकिस्तान पर भारी दिख रही है. ऑस्ट्रेलिया के बल्लेबाजी के दौरान स्मिथ यासिर शाह की फुल लेंथ गेंद को मारने की कोशिश कर रहे थे तभी वो आउट हो गए. इससे पहले इसी ओवर में वो चौका लगा चुके थे. जब स्मिथ ड्रेसिंग रूम की तरफ बढ़ रहे थे तो यासिर उनके विकेट का जश्न कुछ अलग ही अंदाज में मनाते दिखे. यासिर इस दौरान 7 उंगलियां दिखाकर जश्न मना रहे थे. इस दौरान कई लोगों को ये समझ नहीं आया कि यासिर ने ऐसा क्यों किया. तो चलिए हम आपको बताते हैं."/>
  </head>
  <body>
    <article>
      <h1>स्टीव स्मिथ को आउट करने के बाद यासिर शाह ने क्यों दिखाई 7 उंगलियां, ये है वजह</h1>
      <h2>पूर्व ऑस्ट्रेलियाई कप्तान स्मिथ साल 2018 में पाकिस्तान के खिलाफ टेस्ट सीरीज का हिस्सा नहीं थे. सैंड पेपर विवाद में वो एक साल का बैन झेल रहे थे.</h2>
      <address>
        <time datetime="2019-11-23T09:06:11+00:00">23 Nov 2019, 09:06</time>
      </address>
      <p>पाकिस्तान और ऑस्ट्रेलिया के बीच टेस्ट मैच चल रहा है. इस दौरान ऑस्ट्रेलियाई टीम शुरू से ही पाकिस्तान पर भारी दिख रही है. ऑस्ट्रेलिया के बल्लेबाजी के दौरान स्मिथ यासिर शाह की फुल लेंथ गेंद को मारने की कोशिश कर रहे थे तभी वो आउट हो गए. इससे पहले इसी ओवर में वो चौका लगा चुके थे. जब स्मिथ ड्रेसिंग रूम की तरफ बढ़ रहे थे तो यासिर उनके विकेट का जश्न कुछ अलग ही अंदाज में मनाते दिखे. यासिर इस दौरान 7 उंगलियां दिखाकर जश्न मना रहे थे. इस दौरान कई लोगों को ये समझ नहीं आया कि यासिर ने ऐसा क्यों किया. तो चलिए हम आपको बताते हैं.</p>
      <p>33 साल के इस क्रिकेटर का मतलब ये था कि उन्होंने स्मिथ को 7वीं बार आउट कर दिया है और वो भी 6 टेस्ट मैचों में. ये 7वीं बार था जब स्मिथ यासिर का शिकार बने.</p>
      <p><b>1</b>. साल 2014 के अक्टूबर में यासिर ने ऑस्ट्रेलिया के खिलाफ टेस्ट डेब्यू किया और अपना पहला विकेट ही टेस्ट के नंबर एक बल्लेबाज के रूप में लिया.</p>
      <p><b>2</b>. इसी टेस्ट के दूसरे इनिंग्स में शाह को स्मिथ का एक बार और विकेट मिला. इस दौरान स्मिथ 55 रन बनाकर आउट हुए. इस मैच में यासिर ने 7 विकेट लिए थे और पाकिस्तान को 221 रनों से बड़ी जीत मिली थी.</p>
      <figure>
        <iframe data-src="https://twitter.com/cricketcomau/status/1198049605906075648?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p><b>3</b>. इसी टेस्ट सीरीज के दूसरे टेस्ट  में 97 पर बल्लेबाजी कर रहे स्मिथ को एक बार फिर यासिर ने आउट किया. पाकिस्तान एक बार फिर जीता.</p>
      <p><b>4</b>. शाह एक बार फिर दो साल बाद ऑस्ट्रेलिया खेलने के लिए गए. इस बार पहली बार पिंक गेंद से मुकाबला हो रहा था. और दूसरे इनिंग्स में एक बार फिर यासिर ने स्मिथ को आउट कर दिया.</p>
      <p><b>5</b>. साल 2016-17 के दौरे के तीसरे टेस्ट के दौरान शाह ने एक बार फिर स्मिथ को 24 रनों पर अपना शिकार बनाया.</p>
      <p><b>6</b>. इसी टेस्ट के दूसरे इनिंग्स में शाह एक बार फिर स्मिथ को आउट कर गए. स्मिथ ने 59 रनों की पारी खेली थी और टेस्ट भी 220 रनों से जीत लिया.</p>
      <p><b>7.</b> आज के मैच में एक बार फिर शाह ने स्मिथ को 4 रनों पर पवेलियन भेज दिया.</p>
      <p>पूर्व ऑस्ट्रेलियाई कप्तान स्मिथ साल 2018 में पाकिस्तान के खिलाफ टेस्ट सीरीज का हिस्सा नहीं थे. सैंड पेपर विवाद में वो एक साल का बैन झेल रहे थे.</p>
      <p>बता दें कि सिर्फ स्टुअर्ट ब्रॉड ने ही अभी तक स्मिथ को सबसे ज्यादा बार आउट किया है. ब्रॉड ने 24 टेस्ट में स्मिथ को 8 बार आउट किया है.</p>
    </article>
  </body>
</html>