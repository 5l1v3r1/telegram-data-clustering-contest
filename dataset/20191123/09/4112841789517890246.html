<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/77602-Vedci-vymysleli-sposob-ako-budes-moct-pomocou-technologii-citit-dotyk"/>
    <meta property="og:site_name" content="REFRESHER"/>
    <meta property="article:published_time" content="2019-11-23T09:25:00+00:00"/>
    <meta property="og:title" content="Vedci vymysleli spôsob, ako budeš môcť pomocou technológií cítiť dotyk"/>
    <meta property="og:description" content="Vidieť a počuť sa s ľuďmi môžeme, aj keď sú od nás tisícky kilometrov. A čo cítiť ich dotyk?"/>
  </head>
  <body>
    <article>
      <h1>Vedci vymysleli spôsob, ako budeš môcť pomocou technológií cítiť dotyk</h1>
      <address><time datetime="2019-11-23T09:25:00+00:00">23 Nov 2019, 09:25</time> by <a rel="author">Alexandra Murajdová</a></address>
      <p>
        <b>Vidieť a počuť sa s ľuďmi môžeme, aj keď sú od nás tisícky kilometrov. A čo cítiť ich dotyk?</b>
      </p>
      <p>Ľudia sú v dnešnej dobe rozlietaní po celom svete. Technológie nám umožňujú aspoň pocit, že nie sú až tak ďaleko, <b>pretože ich môžeme počuť a vidieť</b>. Asi všetci však uznáme, že pohľad na akúkoľvek obrazovku sa nikdy nevyrovná tomu, keď pri tebe blízky človek skutočne stojí. Vedci robia všetko preto, aby pocit blízkosti aspoň priblížili. Vymysleli „smart-skin“ pomocou ktorej <b>ucítiš dotyk osoby, aj keď je od teba vzdialená tisícky kilometrov, </b>informuje <a href="https://edition.cnn.com/2019/11/20/health/virtual-touch-scn-wellness/index.html?utm_term=link&amp;utm_source=fbCNN&amp;utm_content=2019-11-21T08%3A01%3A05&amp;utm_medium=social">CNN</a>.</p>
      <p><i>„Fyzický, ľudský dotyk je pravdepodobne tým najhlbším a najvýznamnejším emočným prepojením, ktoré môžete s blízkymi nadviazať,“</i> hovorí nanoinžinier John Rogers. Práve on so svojim tímom vyvinul bezdrôtovú „smart-skin“, ktorú dokonca netreba ani nabíjať.</p>
      <figure>
        <iframe src="https://www.youtube.com/embed/ICY-TBmNAME" width="560" height="315" data-service="Youtube" scrolling="no"/>
      </figure>
      <p>Ich koža je z mäkkého a flexibilného materiálu, ktorý sa <b>ľahko prispôsobí telu človeka.</b> Má v sebe zabudovaných množstvo miniatúrnych vibračných diskov, ktoré pôsobia na telo a pracujú so zmyslovými vstupmi, čím vytvárajú pocit, akoby sa ťa niekto dotýkal.</p>
      <p>Rogers hovorí, že <b>využitie tejto múdrej kože je skutočne široké</b>. Využívať by ju mohli sociálne médiá, virtuálna realita, videohry, dokonca spomínajú, že by to mohla byť zmena aj pre lekárov, ktorí by mohli vyšetrovať na diaľku. Podnikatelia by si na virtuálnych stretnutiach mohli navzájom potriasť rukou aj cez tisícky kilometrov. Dodávajú, aby sme si predstavili, že cítime dotyk nášho obľúbeného speváka, či filmovej hviezdy.</p>
      <related>
        <a href="https://refresher.sk/62545-Aplikacia-FaceTime-od-Apple-ta-odpocuva-Uplne-sama-si-po-chvili-zapina-mikrofon-a-prenasa-aj-video"/>
      </related>
      <p>„<i>Nikdy sme neboli schopní dotknúť sa viac ako jedného, alebo dvoch ľudí, pretože máme len dve ruky. Avšak teraz, z ničoho nič, môžeme objať celý svet,“ </i>hovorí kognitívny psychológ Jeremy Bailenson.</p>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/43606-Slovensko-bude-mat-na-obeznej-drahe-Zeme-prvu-druzicu-Po-rokoch-tazkej-prace-prichadza-finalna-faza"/>
        <a href="https://refresher.sk/62013-Rolovaci-TV-11K-kamera-nebo-elektricky-HarleyDavidson-Co-prinesla-letosni-konference-CES"/>
        <a href="https://refresher.sk/39431-Virtualna-aj-rozsirena-realita-alebo-skladacie-smartfony-bez-kablov-Ake-TECH-trendy-prinesie-rok-2017"/>
        <a href="https://refresher.sk/40721-Technologie-ktore-vydrzia-az-450-stupnov-Celzia-NASA-sa-pripravuje-na-nehostinne-podmienky-Venuse"/>
        <a href="https://refresher.sk/34905-Veci-ktore-by-ti-mohli-pomoct-zniest-desive-horucavy-su-snom-kazdeho-kto-miluje-prijemny-chlad"/>
        <a href="https://refresher.sk/25866-Miniaturny-robot-dokaze-potiahnut-az-2000nasobok-vlastnej-vahy"/>
        <a href="https://refresher.sk/39648-SkinTrack-urobi-z-tvojej-ruky-plne-funkcny-touchpad-s-odozvou-porovnatelnou-s-najlepsimi-displejmi"/>
        <a href="https://refresher.sk/76327-Navstivili-sme-4-tetovacie-studia-na-vychodnom-Slovensku-Frajerku-pretetovavali-na-lebku-ked-sa-klient-isiel-ozenit-s-inou"/>
      </related>
    </article>
  </body>
</html>