<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.quotidiano.net/cronaca/trieste-cadavere-sul-balcone-1.4901528"/>
    <meta property="og:site_name" content="QUOTIDIANO.NET"/>
    <meta property="article:published_time" content="2019-11-23T09:46:24+00:00"/>
    <meta property="og:title" content="Trieste, svolta nel giallo del cadavere sul balcone. &quot;E' stata la convivente ucraina&quot;"/>
    <meta property="og:description" content="L'uomo si opponeva al rientro della donna nel sul Paese, ne è nata una violenta lite al termine della quale la donna lo avrebbe ucciso e decapitato"/>
  </head>
  <body>
    <article>
      <h1>Trieste, svolta nel giallo del cadavere sul balcone. "E' stata la convivente ucraina"</h1>
      <h2>L'uomo si opponeva al rientro della donna nel sul Paese, ne è nata una violenta lite al termine della quale la donna lo avrebbe ucciso e decapitato</h2>
      <address><time datetime="2019-11-23T09:46:24+00:00">23 Nov 2019, 09:46</time> by <a rel="author">QuotidianoNet</a></address>
      <figure>
        <img src="https://immagini.quotidiano.net/?url=http://p1014p.quotidiano.net:80/polopoly_fs/1.4868043.1574502385!/httpImage/image.jpg_gen/derivatives/fullsize/image.jpg&amp;op=noop"/>
        <figcaption>Trieste, l'esterno del condominio dove è stato trovato l'uomo morto in un sacco (Ansa)</figcaption>
      </figure>
      <p>Trieste, 23 novembre 2019 - Svolta nelle indagini dell'agghiacciante<a href="https://www.quotidiano.net/cronaca/trieste-trovato-cadavere-1.4867085"><b> omicidio di Libero Foti,</b></a> il cui corpo smembrato è stato trovato il 2 novembre sul balcone di casa, soffocato con un sacco nero dell'immondizia e poi decapitato.<br/>Secondo gli inquirenti l'uomo - 75 anni - si sarebbe opposto al ritorno nel proprio Paese della <b>convivente ucraina</b> Olena Lerie perciò quest'ultima - forse per difendersi da una aggressione di lui - <b>al culmine di una lite</b> lo avrebbe soffocato con un sacchetto nero di quelli utilizzati per l'immondizia, nel quale ha poi chiuso il cadavere, che ha sistemato sul balcone.</p>
      <p>In base a questa ricostruzione la Squadra mobile di Trieste, coordinata dalla procura diretta da Carlo Mastelloni, ha <b>indagato la donna per omicidio</b>.</p>
      <h3>La ricostruzionde del delitto</h3>
      <p>Le indagini avrebbero accertato che <b>la morte risalirebbe al 12 ottobre</b> scorso quando, intorno alle cinque del mattino, la coppia avrebbe litigato, come testimoniato anche dai vicini di casa, in via del Veltro. Forse lui l'ha <b>aggredita con un coltello</b>, lei si è difesa colpendolo alla testa con una bottiglia, poi lo ha soffocato con il sacchetto di plastica e infine colpito con una lama al collo e a una mano. <br/>Una volta morto l'uomo, la donna ne avrebbe<b> chiuso il corpo in sacchi </b>di plastica nera, <b>la testa in un altro sacco</b>, li avrebbe portati sul balcone, al terzo piano, e li avrebbe avvolti in una coperta. La macabra scoperta risale al 2 novembre: gli agenti, coadiuvati dai vigili del fuoco allertati dai vicini che non vedevano la coppia da giorni, hanno trovato il cadavere.</p>
      <p>La <b>donna sarebbe partita per l'Ucraina</b>, dove tutt'oggi si troverebbe, peraltro affetta da una <b>malattia molto grave</b>.</p>
      <figure>
        <iframe data-src="https://www.google.com/maps/embed?pb=!1m18!1m12!1m3!1d2789.5940248512557!2d13.784761315771135!3d45.63889132979027!2m3!1f0!2f0!3f0!3m2!1i1024!2i768!4f13.1!3m3!1m2!1s0x477b6ba855f9992d%3A0xa6325414459578b6!2sVia%20del%20Veltro%2C%2034137%20Trieste%20TS!5e0!3m2!1sit!2sit!4v1574502175010!5m2!1sit!2sit" data-embed-type="--simple-iframe" width="600" height="450" data-service="GoogleMaps" scrolling="no"/>
      </figure>
      <p>Iscriviti alla newsletter<br/>Rimani sempre aggiornato sulle notizie nazionali<br/>Accedi per Iscriverti</p>
      <related>
        <a href="https://www.quotidiano.net/cronaca/trieste-trovato-cadavere-1.4867085"/>
      </related>
    </article>
  </body>
</html>