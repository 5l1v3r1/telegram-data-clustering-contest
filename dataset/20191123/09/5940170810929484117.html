<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.24sports.com.cy/gr/sports/podosfairo/kypros/a-katigoria/apollonas/apollon-dinei-monos-toy-tin-apantisi"/>
    <meta property="og:site_name" content="24sports.com.cy"/>
    <meta property="article:published_time" content="2019-11-23T09:47:00+00:00"/>
    <meta property="og:title" content="Απόλλων: Δίνει μόνος του την απάντηση"/>
    <meta property="og:description" content="Το ερωτηματικό που υπήρχε για το παιχνίδι με την Δόξα ήταν η ετοιμότητα του Εμίλιο Ενσούε, καθώς είχε υποχρεώσεις με την Εθνική του ομάδα και τον περίμεναν να επιστρέψει στην Κύπρο τα ξημερώματα του Σαββάτου."/>
  </head>
  <body>
    <article>
      <h1>Απόλλων: Δίνει μόνος του την απάντηση</h1>
      <h2>Το «θηρίο» επέστρεψε στην Κύπρο και τον περιμένουν στο Κολόσσι</h2>
      <address><time datetime="2019-11-23T09:47:00+00:00">23 Nov 2019, 09:47</time> by <a rel="author">Ονησίφορος Σταύρου</a></address>
      <p>Το ερωτηματικό που υπήρχε για το παιχνίδι με την Δόξα ήταν η ετοιμότητα του Εμίλιο Ενσούε, καθώς είχε υποχρεώσεις με την Εθνική του ομάδα και τον περίμεναν να επιστρέψει στην Κύπρο τα ξημερώματα του Σαββάτου.</p>
      <p>Ο διεθνής με την Ισημερινή Γουινέα ήρθε στην Κύπρο και όλα είναι καλά, χωρίς να αντιμετωπίζει κανένα απολύτως πρόβλημα. Με δεδομένο ότι θα κάνει δύο προπονήσεις, πριν από τον αγώνα της Δευτέρας, η εκτίμηση είναι ότι θα βρίσκεται κανονικά και αρχικό σχήμα.</p>
      <p>Ο Σωφρόνης Αυγουστή είναι απόλυτα ικανοποιημένος από την απόδοση του 30χρονου άσου σε ρόλο δεξιού στόπερ, στην τριάδα στην άμυνα και δεν υπάρχει λόγος να ψάξει για άλλη λύση, από την στιγμή που είναι έτοιμος και δεν έχει κανένα πρόβλημα.</p>
      <p>Πάντως, και πρόβλημα να είχε, ο Ενσούε θα ήθελε να παίξει, γιατί τώρα που βρίσκει τον ρυθμό του, δεν θέλει με τίποτα να μείνει στον πάγκο.</p>
      <p>Θέλει να παίζει συνέχεια, καθώς το έχει βάλει πείσμα να επιστρέψει στο επίπεδο που ήταν πριν αποχωρήσει που το ΑΠΟΕΛ.</p>
      <p>Από ‘κει και πέρα, η προετοιμασία για τον αγώνα της Δευτέρας συνεχίζεται χωρίς άλλα προβλήματα και μοναδικοί απόντες θα είναι ο Ρομπέρζ και ο Ψύχας. Αναφορικά με το αγωνιστικό πλάνο, το πιθανότερο σενάριο είναι να δούμε τον Σωφρόνη να επιλέγει ξανά την διάταξη 3-4-3.</p>
    </article>
  </body>
</html>