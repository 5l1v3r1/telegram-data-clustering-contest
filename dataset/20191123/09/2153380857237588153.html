<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.thepressroom.gr/ellada/trifasiki-tha-einai-i-nea-entoni-kakokairia-giryonis"/>
    <meta property="og:site_name" content="The Pressroom"/>
    <meta property="article:published_time" content="2019-11-23T09:51:47+00:00"/>
    <meta property="og:title" content="«Τριφασική» θα είναι η νέα έντονη κακοκαιρία &quot;Γηρυόνης&quot;"/>
    <meta property="og:description" content="Καιρός: Σε τρεις φάσεις θα εξελιχθεί η νέα έντονη κακοκαιρία, ο «Γηρυόνης», που αναμένεται να επηρεάσει τη χώρα μας με ισχυρές βροχές και καταιγίδες, καθώς επίσης με πολύ θυελλώδεις νοτιάδες από την Κυριακή έως την Τρίτη. Η μετεωρολογική υπηρεσία meteo του Εθνικού Αστεροσκοπείου Αθηνών, που «βάφτισε» τη νέα κακοκαιρία, επισημαίνει ότι κατά το επόμενο τριήμερο θα πέσουν σημαντικές ποσότητες βροχής ικανές να δημιουργήσουν προβλήματα. Στην πρώτη φάση την Κυριακή, βροχές και σποραδικές καταιγίδες θα εκδηλώνονται κατά τόπους στα ηπειρωτικά, ενώ εξαιρούνται η Ανατολική Μακεδονία και η Θράκη. Τα φαινόμενα τις απογευματινές ώρες θα ενταθούν και ενδεχομένως θα επηρεάσουν τις Σποράδες και τη Δυτική Κρήτη. Κατά τη δεύτερη φάση από αργά το βράδυ της Κυριακής έως και τις απογευματινές ώρες της Δευτέρας, ένα μέτωπο ισχυρότατων καταιγίδων θα διασχίσει το σύνολο της χώρας, με κατεύθυνση από τα δυτικά προς τα ανατολικά. Στις περιοχές που θα επηρεαστούν, συμπεριλαμβάνονται ο νομός Αττικής και η πόλη της Αθήνας."/>
  </head>
  <body>
    <article>
      <h1>«Τριφασική» θα είναι η νέα έντονη κακοκαιρία "Γηρυόνης"</h1>
      <address>
        <time datetime="2019-11-23T09:51:47+00:00">23 Nov 2019, 09:51</time>
      </address>
      <p>
        <b><a href="https://www.thepressroom.gr/tags/kairos">Καιρός</a>: Σε τρεις φάσεις θα εξελιχθεί η νέα έντονη <a href="https://www.thepressroom.gr/tags/kakokairia">κακοκαιρία</a>, ο <a href="https://www.thepressroom.gr/tags/giryonis">«Γηρυόνης»</a>, που αναμένεται να επηρεάσει τη χώρα μας με ισχυρές <a href="https://www.thepressroom.gr/tags/broches">βροχές</a> και <a href="https://www.thepressroom.gr/tags/kataigides">καταιγίδες</a>, καθώς επίσης με πολύ θυελλώδεις νοτιάδες από την Κυριακή έως την Τρίτη. Η μετεωρολογική υπηρεσία meteo του Εθνικού Αστεροσκοπείου Αθηνών, που «βάφτισε» τη νέα κακοκαιρία, επισημαίνει ότι κατά το επόμενο τριήμερο θα πέσουν σημαντικές ποσότητες βροχής ικανές να δημιουργήσουν προβλήματα.</b>
      </p>
      <p>Στην <b>πρώτη φάση</b> την Κυριακή, βροχές και σποραδικές καταιγίδες θα εκδηλώνονται κατά τόπους στα ηπειρωτικά, ενώ εξαιρούνται η Ανατολική Μακεδονία και η Θράκη. Τα φαινόμενα τις απογευματινές ώρες θα ενταθούν και ενδεχομένως θα επηρεάσουν τις Σποράδες και τη Δυτική Κρήτη. Κατά τη <b>δεύτερη φάση</b> από αργά το βράδυ της Κυριακής έως και τις απογευματινές ώρες της Δευτέρας, ένα μέτωπο ισχυρότατων καταιγίδων θα διασχίσει το σύνολο της χώρας, με κατεύθυνση από τα δυτικά προς τα ανατολικά. Στις περιοχές που θα επηρεαστούν, συμπεριλαμβάνονται ο νομός Αττικής και η πόλη της Αθήνας.</p>
      <p><b>Τέλος</b>, από τις βραδινές ώρες της Δευτέρας έως και τις απογευματινές ώρες της Τρίτης, ένα τρίτο κύμα τοπικά ισχυρών βροχών και καταιγίδων θα επηρεάσει κυρίως τα νότια και ανατολικά ηπειρωτικά και θαλάσσια τμήματα της χώρας.</p>
    </article>
  </body>
</html>