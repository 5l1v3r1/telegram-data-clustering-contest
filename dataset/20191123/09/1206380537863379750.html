<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.extra.cz/rupert-grint-praskl-sve-kolegy-mezi-emmou-watson-a-tomem-feltonem-vzdy-neco-bylo"/>
    <meta property="og:site_name" content="eXtra.cz"/>
    <meta property="article:published_time" content="2019-11-23T09:24:00+00:00"/>
    <meta property="og:title" content="Rupert Grint práskl své kolegy: Mezi Emmou Watson a Tomem Feltonem vždy něco bylo"/>
    <meta property="og:description" content="Hlavní herci z filmů o Harrym Potterovi se znají už od dětství, dodnes se scházejí a vědí o sobě věci, které veřejnost netuší. Neuvážlivě se nyní zachoval představitel Rona Weasleyho Rupert Grint (31), který v televizním magazínu Entertainment Tonight prozradil, že mezi Emmou Watson (29) a Tomem Feltonem (32) alias Hermionou a Dracem Malfoyem vždy něco bylo."/>
  </head>
  <body>
    <article>
      <h6 class="kicker">vztah</h6>
      <h1>Rupert Grint práskl své kolegy: Mezi Emmou Watson a Tomem Feltonem vždy něco bylo</h1>
      <address><time datetime="2019-11-23T09:24:00+00:00">23 Nov 2019, 09:24</time> by <a rel="author">Eliška Reiglová</a></address>
      <slideshow>
        <figure>
          <img src="https://www.extra.cz/images/thumbs/5b/64/5b646eb-247294-pjimage-0d0000000-0d0000000-1d0000000-1d0000000-sector_2560x0-shrink.jpg"/>
          <figcaption>Rupert Grint promluvil o vztahu mezi Emmou Watson a Tomem Feltonem.<cite>extra.cz</cite></figcaption>
        </figure>
        <figure>
          <img src="https://www.extra.cz/images/thumbs/f8/b3/f8b3538-238642-gcvhbjnkl-2560x0-shrink.png"/>
          <figcaption>Pojí je snad víc než přátelství? Všichni si myslí, že ano!<cite>instagram</cite></figcaption>
        </figure>
        <figure>
          <img src="https://www.extra.cz/images/thumbs/0e/a2/0ea24ee-238635-zguhijok-2560x0-shrink.png"/>
          <figcaption>Emmin pohled nevypadá jen přátelsky.<cite>instagram</cite></figcaption>
        </figure>
        <figure>
          <img src="https://www.extra.cz/images/thumbs/00/4e/004e1a5-238641-gvhbjmklu-2560x0-shrink.png"/>
          <figcaption>Fanoušci jsou přesvědčeni, že spolu randí.<cite>instagram</cite></figcaption>
        </figure>
        <figcaption>
          <a href="https://www.extra.cz/rupert-grint-praskl-sve-kolegy-mezi-emmou-watson-a-tomem-feltonem-vzdy-neco-bylo/galerie/4">+ Dalších 9 fotografií</a>
        </figcaption>
      </slideshow>
      <p>
        <b>Hlavní herci z filmů o Harrym Potterovi se znají už od dětství, dodnes se scházejí a vědí o sobě věci, které veřejnost netuší. Neuvážlivě se nyní zachoval představitel Rona Weasleyho Rupert Grint (31), který v televizním magazínu Entertainment Tonight prozradil, že mezi Emmou Watson (29) a Tomem Feltonem (32) alias Hermionou a Dracem Malfoyem vždy něco bylo.</b>
      </p>
      <p><a href="https://www.extra.cz/tema/rupert-grint">Rupert Grint</a> v nedávném rozhovoru pro Entertainment Tonight prozradil, že <a href="https://www.extra.cz/tema/emma-watson">Emma Watson</a> a <a href="https://www.extra.cz/tema/tom-felton">Tom Felton</a> nebyli vždy jen přátelé. To potěšilo nejen fanoušky série o <a href="https://www.extra.cz/tema/harry-potter">Harrym Potterovi</a>, ale i ty, kteří věří nedávným spekulacím o románku mezi těmito dvěma herci.</p>
      <p>Filmový Ron Weasley prozradil, že mezi Emmou a Tomem vždy něco bylo. <b>„Vždy mezi nimi něco panovalo, přeskakovala tam jakási jiskra. Ale byli jsme děti, byla to taková romance z dětského hřiště,“</b> řekl Grint. Potvrdil tak, že vztah Hermiony a Draca Malfoye je skutečně něčím výjimečným.</p>
      <related>
        <a href="https://www.extra.cz/emma-watson-je-sama-sobe-partnerkou-herecka-tvrdi-ze-ke-stesti-muze-nepotrebuje"/>
      </related>
      <p>Emma sama už před delší dobou potvrdila, že během natáčení prvních filmů byla do Feltona bezhlavě zamilovaná. Nyní spolu prý ale nic nemají a zatímco Tom je už od roku 2016 nezadaný, Emma hrdě prohlašuje, že je partnerkou jen a pouze sama sobě. Kde je tedy pravda?</p>
    </article>
  </body>
</html>