<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hvg.hu/cegauto/20191123_Hova_menekuljunk_ha_354gyel_feltunik_egy_Golf_7es_az_Autobahnon"/>
    <meta property="og:site_name" content="HVG.hu"/>
    <meta property="article:published_time" content="2019-11-23T09:27:00+00:00"/>
    <meta property="og:title" content="Hova meneküljünk, ha 354-gyel feltűnik egy Golf 7-es az Autobahnon?"/>
    <meta property="og:description" content="Mire észrevesszük vélhetően már el is tűnt a távolban."/>
  </head>
  <body>
    <article>
      <h1>Hova meneküljünk, ha 354-gyel feltűnik egy Golf 7-es az Autobahnon?</h1>
      <address><time datetime="2019-11-23T09:27:00+00:00">23 Nov 2019, 09:27</time> by <a rel="author">hvg.hu</a></address>
      <p>
        <b>Mire észrevesszük vélhetően már el is tűnt a távolban.</b>
      </p>
      <p>Az összkerék-hajtású Golf R, a kompakt autóból a legerősebb változat alapból is. Simán megy 250-nel és a gyorsulása is impresszív: 4,6 másodperc alatt van 100 km/h-n álló helyzetből.</p>
      <p>Nyilvánvalóan, ez még mindig kevés sokaknak, ezért fordulnak <a href="https://hvg.hu/cimke/HGP%20tuning">olyan tuningcégekhez mint a HGP</a>, amely első sorban a turbókkal szokott variálni a lényegesen nagyobb teljesítmény érdekében.</p>
      <p>Jelen esetben nem csak ez történt, a 2.0 literes alapmotort, kicserélték egy 3.6 literes VR6-os motorra, és egy váltószerkezetre egy Audi RS3-ból, és még vagy <a href="https://www.hgp-turbo.de/golf-vii-sonderumbau.html">20 elemből álló technikai módosítást hajtottak végre.</a></p>
      <figure>
        <iframe src="https://www.youtube.com/embed/lv9k5el2dpA" width="640" height="360" data-service="Youtube" scrolling="no"/>
      </figure>
      <p>A VR6-os motort már 740 lóerőig tudták tuningolni, ezzel párhuzamosan a nyomatékértékét 925 Nm-ig növelték. Ennek meg is látszik az eredménye, mert a Golf már 2,8 másodperc alatt van 100-on és ami ebben a ligában sokkal fontosabb 7,8 másodperc alatt 200-on. A 300-at pedig 18 másodperc alatt éri el.</p>
      <p>Az alábbi mérésnél a fedélzeti kijelző megáll 320 km/h-nál, de a GPS tovább mér és 354 km/h-t is mutat. (A videóban 5:29-nél látható.) Ennek a száguldásnak meg is van az ára, a cég 96 ezer eurót kér egy ilyen átalakításért.</p>
    </article>
  </body>
</html>