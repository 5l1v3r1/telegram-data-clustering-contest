<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.karar.com/dunya-haberleri/besir-rejimi-ile-baglantili-24-kurulusun-mal-varligi-donduruldu-1392332"/>
    <meta property="og:site_name" content="Karar.com"/>
    <meta property="article:published_time" content="2019-11-23T09:37:00+00:00"/>
    <meta property="og:title" content="Beşir rejimi ile bağlantılı 24 kuruluşun mal varlığı donduruldu"/>
    <meta property="og:description" content="Sudan hükümeti, devrik lider Beşir rejimi ile bağlantılı 24 kuruluşun mal varlığını dondurdu."/>
  </head>
  <body>
    <article>
      <h1>Beşir rejimi ile bağlantılı 24 kuruluşun mal varlığı donduruldu</h1>
      <address>
        <time datetime="2019-11-23T09:37:00+00:00">23 Nov 2019, 09:37</time>
      </address>
      <p>
        <b>Sudan hükümeti, devrik lider Beşir rejimi ile bağlantılı 24 kuruluşun mal varlığını dondurdu.</b>
      </p>
      <p>Sudan'da hükümet, eski Cumhurbaşkanı Ömer el-Beşir'le bağlantılı 24 kuruluşun yurt içi ve dışındaki mal varlıklarının dondurulması kararını verdi.</p>
      <p>Hükümete bağlı Sudan İnsani Yardım Komisyonundan yapılan yazılı açıklamayla cuma günü yayımlanan kararnamenin gereğinin yapılması istendi.</p>
      <p>Kararname ile hükümete ait olanların yanı sıra bağımsız Sanad İnsani Yardım Kuruluşu, Ulusal Gençlik Birliği, Kadın Birliği, Sudanlı Öğrenciler Birliği, Hasan Ahmed el-Beşir Yardım Derneği, Salikin Derneği, Salah Wanasi Kanser Araştırmaları Merkezi gibi 24 kuruluşun mal varlıklarının dondurulması kararlaştırıldı.</p>
      <p>
        <b>NE OLMUŞTU?</b>
      </p>
      <p>Sudan'da 21 Ağustos'ta, 39 ay sürecek asker sivil ortak geçici yönetimi başlamıştı.</p>
      <p>Ülkede 19 Aralık 2018'de hayat pahalılığı nedeniyle başlayan gösterilerin rejim karşıtlığına dönüşmesi üzerine, ordunun 11 Nisan'daki müdahalesiyle 30 yıllık Ömer el-Beşir dönemi sona ermişti.</p>
      <p>
        <b>HARTUM/AA</b>
      </p>
      <related>
        <a href="https://www.karar.com/dunya-haberleri/sudanin-devrik-lideri-besir-icin-karar-gunu-14-aralik-1386246"/>
      </related>
      <related>
        <a href="https://www.karar.com/dunya-haberleri/devrik-lider-besir-sudanda-aklanirsa-ucmde-yargilanabilir-1372641"/>
      </related>
    </article>
  </body>
</html>