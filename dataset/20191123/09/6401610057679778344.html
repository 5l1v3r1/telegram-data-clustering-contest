<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagelijksestandaard.nl/2019/11/nog-meer-kansarme-asielzoekers-uit-veilige-landen-nederland-krijgt-nu-ook-te-maken-met-toestroom-moldaviers/"/>
    <meta property="og:site_name" content="De Dagelijkse Standaard"/>
    <meta property="article:published_time" content="2019-11-23T09:00:44+00:00"/>
    <meta property="og:title" content="Nog meer kansarme asielzoekers uit veilige landen! Nederland krijgt nu ook te maken met toestroom Moldaviërs"/>
    <meta property="og:description" content="Waar er in 2014 nog vijf Moldaviërs deze kant uitkwamen om asiel aan te vragen, zijn er dat dit jaar al 850. Moldavië is een veilig (doch arm en corrupt) land dus hebben de asielzoekers geen kans op een verblijfsvergunning. Toch blijven ze komen! Langzaam maar zeker komt er een ware toestroom van Moldaviërs opgang. Ieder jaar neemt het aantal asielaanvragen door Moldaviërs toe en lijkt zelfs jaarlijks te verdubbelen. De Immigratie- en Naturalisatiedienst (IND) staat voor een raadsel, want hoe kan het toch dat mensen uit een corrupt en arm land weg willen vluchten terwijl er helemaal geen oorlog is? Het lijkt erop dat men te maken heeft met gelukszoekers die actief door mensensmokkelaars worden benaderd en gouden bergen wordt beloofd. Nederland zou een paradijs op aarde zijn en anders natuurlijk Frankrijk of Duitsland wel. Die landen zien ook een toestroom van Moldaviërs namelijk. Ieder weldenkend mens zou tot de conclusie komen dat die lui linea recta terug zouden moeten worden gestuurd naar hun eigen land. Ze…"/>
  </head>
  <body>
    <article>
      <h1>Nog meer kansarme asielzoekers uit veilige landen! Nederland krijgt nu ook te maken met toestroom Moldaviërs</h1>
      <address><time datetime="2019-11-23T09:00:44+00:00">23 Nov 2019, 09:00</time> by <a rel="author">Wout Willemsen</a></address>
      <p>
        <b>Waar er in 2014 nog vijf Moldaviërs deze kant uitkwamen om asiel aan te vragen, zijn er dat dit jaar al 850. Moldavië is een veilig (doch arm en corrupt) land dus hebben de asielzoekers geen kans op een verblijfsvergunning. Toch <a href="https://www.volkskrant.nl/nieuws-achtergrond/wat-te-doen-met-alle-moldaviers-die-hun-geluk-in-nederland-komen-beproeven~bb835866/">blijven ze komen</a>!</b>
      </p>
      <p>Langzaam maar zeker komt er een ware toestroom van Moldaviërs opgang. Ieder jaar neemt het aantal asielaanvragen door Moldaviërs toe en lijkt zelfs jaarlijks te verdubbelen. De Immigratie- en Naturalisatiedienst (IND) staat voor een raadsel, want hoe kan het toch dat mensen uit een corrupt en arm land weg willen vluchten terwijl er helemaal geen oorlog is?</p>
      <p>Het lijkt erop dat men te maken heeft met gelukszoekers die actief door mensensmokkelaars worden benaderd en gouden bergen wordt beloofd. Nederland zou een paradijs op aarde zijn en anders natuurlijk Frankrijk of Duitsland wel. Die landen zien ook een toestroom van Moldaviërs namelijk.</p>
      <p>Ieder weldenkend mens zou tot de conclusie komen dat die lui linea recta terug zouden moeten worden gestuurd naar hun eigen land. Ze voldoen namelijk simpelweg niet aan de eisen om hier te mogen blijven. Maar niet onze overheid, die ‘worstelt met een probleem’. Het zal ook eens niet… De vraag ‘wat moeten we met deze mensen?’ is een ware hersenkraker gebleken. Staatssecretaris Ankie Broekers-Knol (Asiel) heeft een speciaal team moeten vormen om Moldavische asielaanvragen versneld af te handelen. Maar ja, ze krijgen wel een ‘sobere opvang’ tot ze ‘nee’ te horen hebben gekregen, en dan? Dan moeten ze terug en krijgen ze geen financiële ondersteuning bij terugkeer. Maar gaan ze dat ook doen? Lijkt me stug. Organisaties als Vluchtelingenwerk gooien nog eens extra roet in het eten, lees maar mee:</p>
      <blockquote><i>‘Ze als een hele groep beoordelen, dat mag helemaal niet’, </i>aldus woordvoerder Annemiek Bots.<i> ‘Ik snap de gedachte, maar je moet toch echt alle asielverzoeken zorgvuldig en individueel bekijken. Want er kan altijd iemand tussen zitten, een politieke activist of lhbt’er bijvoorbeeld, die wel in eigen land gevaar loopt en dus een gegronde reden heeft om hier asiel aan te vragen.’</i></blockquote>
      <p>Donder een eind op, zelfs al was dat zo dan hoeven ze niet helemaal naar Nederland te vluchten. Waar dit hele artikel met een flinke boog omheen fietst is het feit dat de Nederlandse overheid totaal tandloos lijkt te zijn en die lui niet de grens over weet te zetten. Wat een slap gedram.</p>
    </article>
  </body>
</html>