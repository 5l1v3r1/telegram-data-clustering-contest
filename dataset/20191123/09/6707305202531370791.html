<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dilei.it/vip/maria-de-filippi-racconta-adozione-figlio-gabriele/658703/"/>
    <meta property="og:site_name" content="DiLei"/>
    <meta property="article:published_time" content="2019-11-23T09:33:47+00:00"/>
    <meta property="og:title" content="Maria De Filippi racconta l’adozione del figlio Gabriele: “Il giorno prima ero terrorizzata”"/>
    <meta property="og:description" content="Maria De Filippi racconta l’amore per il figlio Gabriele e la scelta dell’adozione fatta insieme a Maurizio Costanzo."/>
  </head>
  <body>
    <article>
      <h1>Maria De Filippi racconta l’adozione del figlio Gabriele: “Il giorno prima ero terrorizzata”</h1>
      <h2>Maria De Filippi racconta il legame con il figlio Gabriele, adottato insieme a Maurizio Costanzo</h2>
      <address>
        <time datetime="2019-11-23T09:33:47+00:00">23 Nov 2019, 09:33</time>
      </address>
      <p><b>Maria De Filippi</b> torna a parlare del <b>figlio Gabriele Costanzo</b>, raccontando le paure vissute <b>di fronte all’adozione</b> e alla notizia che sarebbe diventata mamma. Il 2002 è una data molto importante per la conduttrice, perché segna l’arrivo nella sua vita di Gabriele, che all’epoca <b>aveva solamente 10 anni.</b></p>
      <p>“Ho avuto tantissima paura, il giorno prima di conoscerlo ero terrorizzata – ha confessato al <i>Fatto Quotidiano</i> -. Quando la prima volta ho visto la sua foto mi sono detta: ‘Adesso cosa faccio se non sono capace?’. Non si nasce madri, si impara con il tempo e si cresce insieme”.</p>
      <p>Nel corso degli anni <b>Gabriele e Maria</b> hanno costruito un rapporto bellissimo, fatto di complicità e affetto. Il percorso per costruire la sua famiglia non è stato semplice, ma negli anni Maria è cresciuta e maturata con suo figlio. Oggi il giovane lavora <b>nella Fascino</b>, la casa di produzione creata dalla De Filippi e da Costanzo. Spesso è dietro le quinte di programmi televisivi di successo, da <a href="https://dilei.it/vip/video/amici-arriva-tronista-per-volere-maria-de-filippi/658133/"><i>Amici</i></a> a <b><i>Uomini e Donne</i></b>, sino a<b><i> C’è Posta Per Te</i></b>.</p>
      <p>“Ogni tanto mi arrabbio quando non è puntuale – <b>ha confessato</b> la presentatrice nel corso dell’intervista, spiegando che <a href="https://dilei.it/vip/fotonotizia/gabriele-figlio-maurizio-costanzo-maria-de-filippi/545980/">Gabriele</a> viene trattato come tutti i dipendenti -. Non lo riprendo io, ma ci sono persone deputate a farlo. Quando non si svegliava al mattino per andare al lavoro lo svegliavo, adesso non lo sveglio più perché è giusto che prenda un ca******ne”.</p>
      <p>Riservata e mai sopra le righe, Maria De Filippi ha parlato anche del legame con <a href="https://dilei.it/vip/maria-de-filippi-maurizio-costanzo-verita-foto-nozze/657267/">Maurizio Costanzo</a>, conosciuto ormai moltissimi anni fa <b>a Venezia</b> e <b>sposato nel 1995</b> dopo due matrimoni naufragati. “È durato più di tutti gli altri perché io ho rispettato il suo lavoro – ha confessato -. A un certo punto ho iniziato a lavorare come lui perché era l’unico modo per stare con lui, lo guardavo e pian piano ho imparato”.</p>
      <related>
        <h4>Leggi anche</h4>
        <a href="https://dilei.it/vip/maria-de-filippi-confessa-figlio-gabriele-sogno-diventare-nonna/626460/"/>
        <a href="https://dilei.it/vip/maria-de-filippi-dedica-instagram-figlio-gabriele-costanzo/550840/"/>
        <a href="https://dilei.it/vip/maria-de-filippi-raffaella-carra-confessione-figlio-gabriele/600208/"/>
        <a href="https://dilei.it/vip/giorgia-milanini-fidanzata-gabriele-costanzo/568614/"/>
        <a href="https://dilei.it/vip/francesca-nuova-fidanzata-gabriele-costanzo/595768/"/>
      </related>
    </article>
  </body>
</html>