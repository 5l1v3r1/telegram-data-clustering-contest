<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/sport/futbolista_dinamo_zvinuvatili_v_pobitti_dvoh_divchat_za_kordonom_n1238071"/>
    <meta property="og:site_name" content="24 Канал"/>
    <meta property="article:published_time" content="2019-11-23T09:37:00+00:00"/>
    <meta property="og:title" content="Футболіста &quot;Динамо&quot; звинуватили в побитті двох дівчат за кордоном"/>
    <meta property="og:description" content="Футболіст &quot;Динамо&quot; Карлос Самбрано звинувачується у побитті двох дівчат. Одна з дівчат, яку начебто побив перуанець, ще не досягла повноліття."/>
  </head>
  <body>
    <article>
      <h1>Футболіста "Динамо" звинуватили в побитті двох дівчат за кордоном</h1>
      <address><time datetime="2019-11-23T09:37:00+00:00">23 Nov 2019, 09:37</time> by <a rel="author" href="https://24tv.ua/yuriy_semenyuk_tag7072/" target="_blank">Юрій Семенюк</a></address>
      <p>
        <b>Футболіст "Динамо" Карлос Самбрано звинувачується у побитті двох дівчат. Одна з дівчат, яку начебто побив перуанець, ще не досягла повноліття.</b>
      </p>
      <p>Про це повідомляє <a href="https://libero.pe/ocio/famosos/1520348-carlos-zambrano-involucrado-denuncia-agresion-mujeres-seleccion-peruana-youtube">Libero</a> з посиланням на журналістку й телеведучу Мегалі Медину Велу.</p>
      <blockquote>Читайте також: <a href="https://24tv.ua/sport/shahtar_graye_z_pivdennoamerikantsyami_i_vigraye_u_dinamo_pogana_organizatsiya__legioner_kiyan_n1225786">"Шахтар" грає з південноамериканцями і виграє, у "Динамо" погана організація, – легіонер киян</a></blockquote>
      <p>У своєму тв-шоу Велу оприлюднила скаргу двох жінок, які звинуватили гравця національної збірної Перу в нападі на них.</p>
      <p>За словами однієї з потерпілих, 30-річний перуанець вдарив її в обличчя. Нападник начебто перебував в оточенні наближених до нього осіб.</p>
      <p>В ефірі телевізійної програми повідомили, що є відео, на якому можна побачити, як Самбрано в компанії людей б'є дівчат на вечірці. Однак досі відео не було представлено.</p>
      <p>Футболіст поки не коментував інцидент.</p>
      <h3>Що відомо про Самбрано в "Динамо"?</h3>
      <p>Самбрано перейшов у "Динамо" на початку 2018 року, проте досі жодного разу не зіграв за першу команду "біло-синіх". Другу частину минулого сезону 30-річний захисник провів на правах оренди в "Базелі".</p>
      <p>Також влітку 2019 року Самбрано зі збірною Перу дійшов до фіналу Копа Амеріка, де поступився збірній Бразилії. Попередній тренер "Динамо" Олександр Хацкевич заявляв, що не розраховує на гравця.</p>
      <p>Ситуація не змінилася й тепер. Футболіст рідко потрапляє до заявки киян на матчі. Новий керманич "Динамо" <a href="https://24tv.ua/sport/navryad_chi_vi_yogo_pobachite_mihaylichenko_ne_planuye_vipuskati_legionera_na_gru_z_kopengagenom_n1223460">Олексій Михайличенко</a> теж не розраховує на оборонця.</p>
    </article>
  </body>
</html>