<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/bakan-pakdemirli-acikladi-dunyada-esi-benzeri-yok-1210865.html"/>
    <meta property="og:site_name" content="Bursada Bugün"/>
    <meta property="article:published_time" content="2019-11-23T09:05:00+00:00"/>
    <meta property="og:title" content="Bakan Pakdemirli açıkladı: Dünyada eşi benzeri yok..."/>
    <meta property="og:description" content="Tarım ve Orman Bakanı Bekir Pakdemirli, &quot;Her bir büyükbaş hayvanın kulağına yaptığımız bu küpeyi takabilirsek yarın Türkiye'nin sayımla ilgili problemi olmayacak. Her hayvana ayrı küpeden bahsediyorum. Dünyada bir eşi daha yok. Şu an 20 binde deneme yapıyoruz. 17 milyara çıkaracağız&quot; açıklamasında bulundu."/>
  </head>
  <body>
    <article>
      <h1>Bakan Pakdemirli açıkladı: Dünyada eşi benzeri yok...</h1>
      <h2>Tarım ve Orman Bakanı Bekir Pakdemirli, "Her bir büyükbaş hayvanın kulağına yaptığımız bu küpeyi takabilirsek yarın Türkiye'nin sayımla ilgili problemi olmayacak. Her hayvana ayrı küpeden bahsediyorum. Dünyada bir eşi daha yok. Şu an 20 binde deneme yapıyoruz. 17 milyara çıkaracağız" açıklamasında bulundu.</h2>
      <address>
        <time datetime="2019-11-23T09:05:00+00:00">23 Nov 2019, 09:05</time>
      </address>
      <p>
        <b>Bakan Pakdemirli'nin açıklamasından notlar;</b>
      </p>
      <p>* (Baraj doluluk oranlarıyla ilgili) Korkmasınlar 3,5-4 aylık suyumuz var. Hiç yağmur yağmasa bile. Yine de suyumuzu israf etmeyelim. Güzel haber pazartesi ile birlikte yağışlı hava geliyor. Suyumuzu verimli kullanalım. </p>
      <p>
        <b>"RAHATLIKLA HERKES ISPANAĞINI YESİN"</b>
      </p>
      <p>* (Ispanak hakkında) Vatandaşlarımız ıspanağı güvenle yiyebilir. Zehirlenmeler yabani otlar sebebiyle ortaya çıktı.  Yabani otlar tarlaya tarım ilacı atılmadığından çıkmış, tarım ilacı atılsaydı ıspanakta yabani otlar olmazdı. Türkiye'de böyle bir olaya şahit olmadık. Milyonda bir bu durum. Bazıları bunda zehir var, şu var bu var diyoruz. Biz analizler yaptık. En ufak bir şey yoktu. 4 lira olan ıspanak fiyatı 1 liraya düştü. Rahatlıkla herkes ıspanağını yesin. </p>
      <p>* (Gıda denetimi hakkında) 2018'de 1.1 milyon denetim yapmışız. Ekim itibariyle 1 milyona gelmişiz. ALO 174 bu durumlar için biçilmiş kaftan. Restoran, perakende zincirlerde sorun yaşayanlar, arasın. Biz analizini yapıp, bilgi de veriyoruz. </p>
      <p>
        <b>"CUMHURBAŞKANIMIZIN ÖNERİSİYLE HER YIL YAPILACAK"</b>
      </p>
      <p>* (Geleceğe nefes projesi) Ben vatandaşlarımıza katılımı için teşekkür ediyorum. Herkes ormanla buluştuk. O kadar güzel kareler var ki... 3 yaşında bir çocuk fidanının üstünü toprakla kapatmış, dizlerinin üzerinde bitkiye can suyu veriyor. Bir dedemiz elinde bastonuyla durmaya çalışırken, bir yandan da fidan dikmeye çalışıyor. Tüm üreticilerimiz başımızın tacı. </p>
      <p>* Sayın Cumhurbaşkanımızın kendi ağaç sevgisinden dolayı 'Milli ağaçlandırma günü' ilan edelim dedi. Bir gün değil her yıl yapılsın. Vatandaş çocuklarını alıp çıkıp fidanlarını diksin. Ağaçlandırma ile ilgili rekor kırıldı. Çorumda 33 bin ağaçla Endonezya geçildi. Bir dijital arşiv oluşturuyoruz aynı zamanda Guinness'te bulunacak. Toplam 11 milyon fidan dikildi. </p>
      <p>* Türkiye son 10 yılda orman varlığını artıran nadir ülkelerden biri. Herkes destekliyor ve takdir ediyor. Şehir içinde betonlaşma var. Ama bizim Bakanlığımız sorumlu değil. Belediyeler sorumlu. Biz her zaman belediyelerin yanındayız. Yeter ki ağaç dikmek istediklerini söylesinler...</p>
      <p>* (Salda Gölü hakkında) Biz Çevre ve Şehircilik Bakanlığı'nın yanındayız. </p>
      <p>* (Millet Bahçeleri hakkında) Bakanlığımız Çevre ve Şehircilik Bakanlığı ile yan yana. Biz destek oluyoruz. Millet Bahçeleri'ne yer yer destek oluyoruz. Taleplere yanıt veriyor ve destek oluyoruz. </p>
      <p>* (Atatürk Havalimanı hakkında) İstanbul için güzel olacak. Nefes alacağı bir alan olacak.</p>
      <p>
        <b>"EN YAKIN ZAMANDA MECLİSE YASA TASARISI GETİRECEĞİZ"</b>
      </p>
      <p>* (Sahte Bal hakkında) Biraz önce söyledim. 1 milyon üzerinde denetim var. Ciddi çaba gayret ve başarımız var. Özellikle medyada daha çok aksiyon alma konusunda talimat verdim. 7 senede 21 kez ifşa etmişiz. Çalışmalara ve ifşalara devam edeceğiz. Cezalar yeterli olmuyor.</p>
      <p>* En yakın zamanda bu konuyla ilgili Meclis'e yasa tasarısı getireceğiz. Denetim ve ifşalarda Bakanlığımızı çok daha fazla göreceksiniz. Bal konusunda bunu ifşa et diyor. 11 Kasım üretimli balda sorun var. <b>Topluyorsun </b>o tarih için, ancak başka bir tarih için yok.</p>
      <p>* Bir adamı bir kez ifşa edince ve toplum görünce sonra o adamın ürününü almayacaklar. Bir defa bir üründe bir şey oldu diye insanların ticari hayatlarını da bitirmeyi doğru bulmuyorum.</p>
      <p>* Bunun tekrarında gelecek olan mükellefiyetlerin ağırlaşması gerekiyor. Bana göre hapis cezası, ticaretten men, bir daha o işi yapmaması. İlkinde tamam ama devamında böyle bir şeye ihtiyaç var. Nar ekşili sos bunlar da tehlikeli. Nar ekşili sos yerine nar ekşili fruktoz şurubu içiyorlar. </p>
      <p>* (Gıda güvenliği hakkında) Gıda takviyeleri hakkında bilgi dağıtanlarla ilgili ek bir yasa üzerine çalışıyoruz. Toplumu yanlış yönlendirmeyi doğru bulmuyorum. </p>
      <p>* (Hayvancılık konusunda) 2019 ilk 6 ay 18.2 milyona gelmişiz 1 milyon artışla büyükbaş hayvancılıkta, küçükbaşta ise 4 milyon artışla 50 milyona gelmişiz. Süt fiyatları 1.70'ken, 2.30'a çıkardık. Süt konusunda bir konsey var. Süt konseyinin bir kararı var: 1.30 kg yem, 1 kg yem. Türkiye'de bir şikayet kalmamıştır. Gönlümüz ister ki çok daha fazlasını verelim. </p>
      <p>
        <b>"18 AYDIR ET İTHALATI İÇİN BAĞLANTI YAPMADIK"</b>
      </p>
      <p>* Ben 18 aydır etle ilgili yeni bir ithal et bağlantısı yapmadım. Belki benden sonra Bosna için imzaladık. Bosnalıları desteklemek amacıyla... 1 milyon ton et tüketildiğini var sayarsak, birkaç tonun önemi yok. Serbest Ticaret Anlaşmalarımız var. Bizim dışında yapılmış bir şekilde. Yeni besilik hayvan ithalatına izin vermiyoruz. Besicilerimizi korumak dışında. </p>
      <p>
        <b>"SON İKİ SENEDİR ÜRÜN FİYATLARINDA ARTIŞ OLMADI"</b>
      </p>
      <p>* İhtiyaç olmadığı sürece Sayın Cumhurbaşkanımızın da bize verdiği ışıkla birlikte frene bastık. İthal et pazarı olmaktan çıkmalıyız. Üreticiyi korumamız gerekli ancak aynı zamanda tüketiciyi kollamalıyız. Üreticinin yaptığı ürünlerin sürdürebilirliğini sağlamalıyız. Besicimiz ufak bir kâra geçmiş durumda. Besi tarafında çok ciddi artış yok ama alıcı-satıcı tarafından ürünün pahalılaştığını görüyoruz. Sözleşmeli üretim son derece önemli. Plansız herhangi bir şey görmemiş oluyorsunuz. Türkiye'nin aşağı yukarı yüzde 30-40'nı çevirsek. Çok daha uygun olur fiyatlar da.</p>
      <p>
        <b>"REKOR DÜZEYDE KATILIM OLDU"</b>
      </p>
      <p>* (Tarım şurası hakkında) Herkes bu konulara meraklı ve duyarlı. Bu anlamda bir Tarım Şurası düzenleyelim dedik. Rekor katılımlı bir şura yapalım dedik. Bir bildirge oluşturuldu. Bana göre faydalı olmuştur. 2 ayda zaman, planlama, kaynak, bütçe açısından bunları değerlendirip Tarım Şurası'nın parçası haline getirip, takibini yapıyor olacağız. Çok koşturduk. Çok yoruldu ekibimiz ama işimiz asıl şimdi başlıyor. </p>
      <p>* (Büyükbaş hayvanlar için kulak küpesi) Bu bir kulak küpesinin içinde cep telefonu. Bunun ana amacı şu. Her bir büyükbaş hayvanın kulağına takabilirsek yarın Türkiye'nin sayımla ilgili problemi olmayacak. Her hayvana ayrı küpeden bahsediyorum. Dünyada ilk bu. Hayvan refahı, insan sağlığı için çok önemli. Hayvanların kızışma dönemi ve döl verimi artıracak. Döl verimini yüzde 10 artırabilir. Dünyada bir eşi daha yok. Şu an 20 binde deneme yapıyoruz. 17 milyara çıkaracağız. </p>
    </article>
  </body>
</html>