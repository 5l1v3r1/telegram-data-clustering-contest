<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.turkiyegazetesi.com.tr/fotogaleri/kucuk-cocugun-dikkati-kedilerin-hayatini-kurtardi-20242.aspx"/>
    <meta property="og:site_name" content="Türkiye Gazetesi"/>
    <meta property="article:published_time" content="2019-11-23T09:36:00+00:00"/>
    <meta property="og:title" content="Küçük çocuğun dikkati kedilerin hayatını kurtardı"/>
    <meta property="og:description" content="Sivas’ta 10 yaşındaki küçük çocuk, ihbarı ile hayatlarını kurtardığı kedileri kendi elleriyle besledi."/>
  </head>
  <body>
    <article>
      <h1>Küçük çocuğun dikkati kedilerin hayatını kurtardı</h1>
      <address>
        <time datetime="2019-11-23T09:36:00+00:00">23 Nov 2019, 09:36</time>
      </address>
      <figure>
        <img src="https://icdn.turkiyegazetesi.com.tr/images/albumler/2019_11/20242/buyuk/kucuk-cocugun-dikkati-kedilerin-hayatini-kurtardi_01574501917.jpg"/>
      </figure>
      <p>Olay bugün sabah saatlerinde Sivas’ta Mimar Sinan Mahallesi 16. Sokakta meydana geldi.</p>
      <figure>
        <img src="https://icdn.turkiyegazetesi.com.tr/images/albumler/2019_11/20242/buyuk/kucuk-cocugun-dikkati-kedilerin-hayatini-kurtardi_11574501918.jpg"/>
      </figure>
      <p>10 yaşındaki Enes Şeker, polis ihbar hattını arayarak iki kedinin boş bir dükkanda 3 gündür mahsur kaldığı ihbarını yaptı.</p>
      <figure>
        <img src="https://icdn.turkiyegazetesi.com.tr/images/albumler/2019_11/20242/buyuk/kucuk-cocugun-dikkati-kedilerin-hayatini-kurtardi_21574501919.jpg"/>
      </figure>
      <p>İhbar üzerine polis ve Sivas Belediyesi itfaiye ekipleri olay yerine gitti.</p>
      <figure>
        <img src="https://icdn.turkiyegazetesi.com.tr/images/albumler/2019_11/20242/buyuk/kucuk-cocugun-dikkati-kedilerin-hayatini-kurtardi_31574501920.jpg"/>
      </figure>
      <p>Uzun süre iş yeri sahibi arandı. Ancak dükkanla ilgili devam eden yargı süreci bulunduğu bu nedenle mahkeme kararı ile kapalı bulunduğu anlaşıldı.</p>
      <figure>
        <img src="https://icdn.turkiyegazetesi.com.tr/images/albumler/2019_11/20242/buyuk/kucuk-cocugun-dikkati-kedilerin-hayatini-kurtardi_41574501922.jpg"/>
      </figure>
      <p>Bunun üzerine dükkanla ilgili davaya bakan avukata ulaşıldı. Olay yerine çağrılan avukatın dükkanın kapılarını açması ile kediler açlıktan ölmek üzereyken kurtarıldı.</p>
      <figure>
        <img src="https://icdn.turkiyegazetesi.com.tr/images/albumler/2019_11/20242/buyuk/kucuk-cocugun-dikkati-kedilerin-hayatini-kurtardi_51574501923.jpg"/>
      </figure>
      <p>Kedilerin havalandırma boşluğundan dükkana girip orada mahsur kaldıkları tahmin ediliyor. Ne kadar dükkanda kaldıkları ise bilinmiyor.</p>
      <figure>
        <a href="https://www.turkiyegazetesi.com.tr/fotogaleri/resmi-gazete-de-yayimlandi-46-bin-lira-destek-odemesi-yapilacak-20240.aspx">
          <img src="https://icdn.turkiyegazetesi.com.tr/images/albumler/2019_11/20242/buyuk/kucuk-cocugun-dikkati-kedilerin-hayatini-kurtardi_61574501924.jpg"/>
        </a>
      </figure>
      <p>İhbarda bulunup kedilerin kurtarılmasını sağlayan Enes kedileri kendi eliyle beslemeyi de ihmal etmedi. Küçük çocuğun hayvan sevgisi ve yardım severliği takdir topladı.</p>
    </article>
  </body>
</html>