<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://femina.hu/hazai_sztar/fekete-david-2019/"/>
    <meta property="og:site_name" content="FEMINA"/>
    <meta property="article:published_time" content="2019-11-23T09:06:02+00:00"/>
    <meta property="og:title" content="A 2008-as Megasztárban ismertük meg - Fekete Dávid nagyon megváltozott"/>
    <meta property="og:description" content="Fekete Dávid, a 2008-as Megasztár felfedezettje nem adta fel a zenélést."/>
  </head>
  <body>
    <article>
      <h1>A 2008-as Megasztárban ismertük meg - Fekete Dávid nagyon megváltozott</h1>
      <h2>Fekete Dávid, a 2008-as Megasztár felfedezettje nem adta fel a zenélést.</h2>
      <address><time datetime="2019-11-23T09:06:02+00:00">23 Nov 2019, 09:06</time> by <a rel="author">Laci Patricia</a></address>
      <p><b>Fekete Dávid</b> nevét 2008-ban ismerhette meg az ország, amikor jelentkezett a Megasztár negyedik szériájába. Az akkor még csak 22 éves énekes hamar belopta magát a közönség és a zsűri szívébe is, a döntőbe is bekerült, de végül a második helyen végzett, abban az évben Király Viktor nyerte meg a TV2 tehetségkutatóját.</p>
      <p>A 33 éves énekes a Megasztár óta rengeteget változott, félhosszú haját levágatta, ma már inkább a rövid tincsekre esküszik. Miután véget ért a tehetségkutató, beindította zenei karrierjét, több albumot, klipet is megjelentetett, legutóbbi, saját dala 2018 januárjában jelent meg You're too good for me címmel.</p>
      <figure>
        <img src="https://kep.cdn.indexvas.hu/1/0/2865/28651/286516/28651657_bb8178c921074cf31461f370f50acb96_wm.jpg"/>
        <figcaption>Fekete Dávid régen és most.<cite>Fotó: Instagram/Fekete Dávid</cite></figcaption>
      </figure>
      <p>Szülővárosában, Győrben van egy saját autókereskedése, de civil munkája nem azt jelenti, hogy a zenélés nagyon háttérbe szorult volna az életében. Egyik barátjával nemrégiben alapított egy retró együttest Old-Gold Retro Band néven, erről a <a href="https://www.kisalfold.hu/gyori_hirek/retro_zenekarral_probal_fekete_david/2592271/">Kisalföldnek</a> mesélt 2019 márciusában.</p>
      <p>- A zene alkalmas az érzelmek megélésére, ezért fontos az a fajta szórakoztatás, amit együttesünk nyújt, és a legtöbbekben számos emléket idéz fel - magyarázta a sztár a napilapnak.</p>
      <p>Több tévés produkcióban is felléptek, például a Duna Televízión futó Szeretlek, Magyarország! vagy a Muzsika TV-n látható Házibuli Attilával című műsorban.</p>
      <figure>
        <iframe src="https://www.youtube.com/embed/z5BGV3bNRhw" width="840" height="560" data-service="Youtube" scrolling="no"/>
      </figure>
      <p>Az együttesével elsősorban közismert, nosztalgikus magyar slágereket adnak elő, de külföldi zeneszámok is megtalálhatóak a repertoárjukban. Játszanak számokat a Queentől, a Beatlestől és Joe Cockertől is.</p>
      <figure>
        <embed-post data-src="https://www.instagram.com/p/By1AzKVHak_" data-service="Instagram"/>
      </figure>
      <p>Ami a magánéletét illeti, 2010-ben vette feleségül Cserpes Laurát, de két év után bejelentették, hogy elválnak. Kedvesével, Reginával 2015 óta alkotnak egy párt. A nőnek az előző kapcsolatából született egy kislánya, akit az énekes saját gyermekeként szeret. <a href="http://femina.hu/hazai_sztar/fekete-david-eskuvo/">2019 nyarán titokban kötötték össze az életüket.</a></p>
      <figure>
        <embed-post data-src="https://www.instagram.com/p/B1zB5BKFu-e" data-service="Instagram"/>
      </figure>
      <p>Regina jelenleg ikerfiúkkal várandós, így Fekete Dávid hamarosan apai örömök elé nézhet. A picik várhatóan decemberben születnek meg.</p>
      <h3>A 2003-as Megasztár énekesnői egykor és ma</h3>
      <p>Képes összeállításunkban megnézheted, hogyan festenek napjainkban a Megasztár első szériájának énekesnői: Oláh Ibolya, Galambos Dorina vagy éppen Schmidt Vera.</p>
      <figure>
        <img src="https://kep.index.hu/1/0/2140/21408/214088/21408858_45d8775d1d68bf43c43ca33a476efc7e_wm.jpg"/>
        <figcaption>
          <a href="https://femina.hu/hazai_sztar/megasztar-1-enekesnok/">Nézegess képeket! 6 kép<br/><b>Felismered a 40 éves Oláh Ibolyát? A 2003-as Megasztár énekesnői ennyit változtak</b></a>
        </figcaption>
      </figure>
    </article>
  </body>
</html>