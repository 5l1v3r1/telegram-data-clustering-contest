<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.iltempo.it/cronache/2019/11/23/news/maltempo-liguria-genova-oggi-pioggia-strade-allagate-valpolcevera-esondazione-1244805/"/>
    <meta property="og:site_name" content="Il Tempo"/>
    <meta property="article:published_time" content="2019-11-23T09:05:00+00:00"/>
    <meta property="og:title" content="Liguria in ginocchio per il maltempo: case isolate e sfollati"/>
    <meta property="og:description" content="Allagamenti a Genova in Valpolcevera per la pioggia intensa"/>
  </head>
  <body>
    <article>
      <h6 class="kicker">ALLERTA ROSSA</h6>
      <h1>Liguria in ginocchio per il maltempo: case isolate e sfollati</h1>
      <h2>Allagamenti a Genova in Valpolcevera per la pioggia intensa</h2>
      <address>
        <time datetime="2019-11-23T09:05:00+00:00">23 Nov 2019, 09:05</time>
      </address>
      <p>Allagamenti a Genova in Valpolcevera per la pioggia intensa che si è abbattuta tra le 2 e le 4 del mattino: sono esondati i rii Fegino e Ruscarolo ed è scattata la fase d'allarme vietando la zona al traffico. Strade allagate e scuole chiuse. Chiuso anche il tratto di A7 Genova-Milano tra Bolzaneto e Busalla in direzione Busalla per un allagamento all'interno della galleria Brasile. Diciannove persone sono state allontanate da casa precauzionalmente in via Rivarolo e a Teglia. In corso Perrone quattro palazzine, per un totale di 120 persone, sono isolate a causa di allagamenti e una frana. La Protezione Civile invita a non uscire di casa. La zona è poco più a nord dell'area interessata dal crollo del Ponte Morandi. L'allerta meteo rossa è scattata la scorsa mezzanotte mentre cadevano forti piogge che sono previste per 36 ore consecutive. Attese anche forti mareggiate con onde alte.</p>
      <related>
        <h4>Articoli Correlati</h4>
        <a href="https://www.iltempo.it/cronache/2019/11/22/news/maltempo-weekend-allerta-rossa-nubifragi-lazio-centro-italia-1244703/"/>
        <a href="https://www.iltempo.it/cronache/2019/11/23/news/maltempo-oggi-liguria-genova-piemonte-pioggia-allerta-danni-1244951/"/>
        <a href="https://www.iltempo.it/cronache/2019/11/23/news/maltempo-allerta-rossa-liguria-piemonte-calabria-pioggia-allagamenti-sfollati-case-isolate-1245025/"/>
      </related>
    </article>
  </body>
</html>