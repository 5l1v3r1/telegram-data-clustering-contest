<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gr.euronews.com/2019/11/23/ston-pirea-to-diagoras-memetanasteskai-prosfiges"/>
    <meta property="og:site_name" content="euronews"/>
    <meta property="article:published_time" content="2019-11-23T09:19:12+00:00"/>
    <meta property="og:title" content="Στον Πειραιά το «Διαγόρας» με μετανάστες και πρόσφυγες"/>
    <meta property="og:description" content="Συνεχίζεται η αποσυμφόρηση των νησιών"/>
  </head>
  <body>
    <article>
      <h1>Στον Πειραιά το «Διαγόρας» με μετανάστες και πρόσφυγες</h1>
      <address><time datetime="2019-11-23T09:19:12+00:00">23 Nov 2019, 09:19</time> by <a rel="author">euronews </a></address>
      <p>Στο λιμάνι του Πειραιά κατέπλευσε στις 7:20 το πρωί το επιβατηγό οχηματαγωγό πλοίο "Διαγόρας", μεταφέροντας 33 μετανάστες και πρόσφυγες από τη Μυτιλήνη και 5 από τη Χίο.</p>
      <p>Οι μετανάστες και πρόσφυγες αναμένεται να επιβιβαστούν σε λεωφορεία με προορισμό δομές φιλοξενίας. Στο λιμάνι του Πειραιά αναμένεται να καταπλεύσει στη 1.15 το μεσημέρι και το επιβατηγό οχηματαγωγό πλοίο "Βlue star Patmos" μεταφέροντας 99 μετανάστες και πρόσφυγες από τη Ρόδο και 8 από την Κω.</p>
      <p>Στη διάσωση και περισυλλογή 116 μεταναστών και προσφύγων, σε τρία διαφορετικά περιστατικά που έλαβαν χώρα στις θαλάσσιες περιοχές της Αλεξανδρούπολης της Χίου και της Ψέριμου, προχώρησε το τελευταίο 24ωρο το Λιμενικό Σώμα Ελληνική Ακτοφυλακή. Σύμφωνα με το αρχηγείο του Λιμενικού το ίδιο χρονικό διάστημα 140 μετανάστες και πρόσφυγες αποβιβάστηκαν με λέμβους σε τρία διαφορετικά περιστατικά σε Λέσβο, Χίο και Σάμο.</p>
    </article>
  </body>
</html>