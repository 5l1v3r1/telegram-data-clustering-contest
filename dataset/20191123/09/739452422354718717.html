<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hlavnydennik.sk/2019/11/23/v-tatrach-uz-hrozia-prve-laviny/"/>
    <meta property="og:site_name" content="HLAVNÝ DENNÍK"/>
    <meta property="article:published_time" content="2019-11-23T09:58:36+00:00"/>
    <meta property="og:title" content="V Tatrách už hrozia prvé lavíny"/>
    <meta property="og:description" content="V najvyšších polohách Vysokých Tatier sa vytvorilo malé lavínové nebezpečenstvo V najvyšších polohách Vysokých Tatier (2100 m n. m.) sa vplyvom nového snehu a vetra vytvorilo malé lavínové nebezpečenstvo. Vo vysokohorských žľaboch a muldách sú nafúkané snehové dosky a vankúše. Obzvlášť nebezpečné sú strmé žľaby, kde na tvrdú vrstvu včera..."/>
  </head>
  <body>
    <article>
      <h1>V Tatrách už hrozia prvé lavíny</h1>
      <address><time datetime="2019-11-23T09:58:36+00:00">23 Nov 2019, 09:58</time> by <a rel="author">Imrich Kovačič / SITA</a></address>
      <p>
        <b>V najvyšších polohách Vysokých Tatier sa vytvorilo malé lavínové nebezpečenstvo</b>
      </p>
      <p>V najvyšších polohách Vysokých Tatier (2100 m n. m.) sa vplyvom nového snehu a vetra vytvorilo malé lavínové nebezpečenstvo. Vo vysokohorských žľaboch a muldách sú nafúkané snehové dosky a vankúše. Obzvlášť nebezpečné sú strmé žľaby, kde na tvrdú vrstvu včera napadlo a nafúkalo do 40 cm prachového snehu, ktorý ešte nie je dobre zviazaný s podkladom. Uvoľnenie lavíny je možné pri veľkom dodatočnom zaťažení v strmom a extrémne strmom teréne. Sneh sa bude postupne stabilizovať vzhľadom na to že najbližšie dni neočakávame výraznejšie zrážky. Tendencia lavínového nebezpečenstva trvá.</p>
      <p>Dnes je na horách jasné, no veterné počasie. Za poslednú periódu pripadlo najvyšších polohách Vysokých Tatier do 40 cm nového snehu, ktorý je uložený na tvrdej až ľadovej vrstve.</p>
      <related>
        <a href="https://www.hlavnydennik.sk/2019/11/23/prosba-o-pomoc-hladaju-nezvestneho-20-rocneho-michala/"/>
      </related>
    </article>
  </body>
</html>