<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tecnoandroid.it/2019/11/23/sim-clonate-in-tutta-italia-allarme-tra-i-clienti-tim-wind-vodafone-iliad-629102"/>
    <meta property="og:site_name" content="tecnoandroid"/>
    <meta property="article:published_time" content="2019-11-23T09:40:05+00:00"/>
    <meta property="og:title" content="SIM: prodotte illegalmente alcune schede di TIM, Wind, Vodafone, Iliad"/>
    <meta property="og:description" content="La truffa delle SIM clonate si sta diffondendo a macchia d'olio in tutta Italia: ecco come si concretizza e soprattutto com'è possibile che i cybercriminali la possano operare senza problemi."/>
  </head>
  <body>
    <article>
      <h1>SIM: prodotte illegalmente alcune schede di TIM, Wind, Vodafone, Iliad</h1>
      <h2>La truffa delle SIM clonate si sta diffondendo a macchia d'olio in tutta Italia: ecco come si concretizza e soprattutto com'è possibile che i cybercriminali la possano operare senza problemi.</h2>
      <address><time datetime="2019-11-23T09:40:05+00:00">23 Nov 2019, 09:40</time> by <a rel="author">Paola Carioti</a></address>
      <figure>
        <img src="https://t4m7p5j6.stackpathcdn.com/wp-content/uploads/2019/10/stockvault-sim-card1526751-e1570947546312-wpp1570947833701.jpg"/>
      </figure>
      <p>Nuovi problemi stanno costellando<b> il mondo delle SIM</b> e degli operatori telefonici: stando alle ultime segnalazioni la sicurezza di molti utenti è stata messa in discussione dall’operato dei cybercriminali, i quali hanno ideato un nuovo metodo per aggirare i controlli<a href="https://www.tecnoandroid.it/2019/10/07/truffe-unicredit-bnl-e-intesa-ecco-come-difendersi-con-il-mobile-token-603498"> delle home banking</a> degli istituti di credito. Con l’introduzione obbligatoria del <i>mobile token</i>, chi era interessato a rubare cifre consistenti dai conti correnti degli utenti ha capito bene che il phishing non era più opportuno e così ha dato origine ad una nuova truffa: quella della <b>SIM SWAP SCAM.</b></p>
      <h3>SIM Wind, TIM, 3 Italia e Vodafone clonate: ecco come funziona la nuova truffa</h3>
      <p>Grazie alle segnalazioni ricevute nel corso del tempo, oggi ci è possibile riferire ai nostri lettori come la truffa delle SIM clonate si concretizza. Prima di vedere la metodologia adoperata, però, dobbiamo segnalare che per ricevere un clone di una SIM è necessario che la persona interessata si presenti in un negozio o faccia richiesta allegando la propria carta d’identità ed il proprio codice fiscale. Ovviamente questi sono <b>documenti strettamente personali</b>, quindi se qualcosa del genere accade è anche per colpa degli utenti stessi.</p>
      <p>Attraverso il mondo online, infatti, oramai è sempre più facile trovare i dati degli utenti in modo semplice e veloce; grazie ai social network, poi, individuare foto compromettenti in cui è stata ritratta la patente, le proprie carte e così via è diventato un gioco da ragazzi; insomma, la privacy è diventato <b>un concetto alienato</b> per l’attuale popolazione.</p>
      <p>Proprio grazie a questa libertà nell’esposizione di dati personali, i cybercriminali sono riusciti più volte a richiedere il duplicato di alcune SIM e ad<b> illudere i controlli personali</b> imposti da diverse società.</p>
    </article>
  </body>
</html>