<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.standaard.be/cnt/dmf20191123_04732389"/>
    <meta property="og:site_name" content="De Standaard"/>
    <meta property="article:published_time" content="2019-11-23T09:42:00+00:00"/>
    <meta property="og:title" content="Een derde Maldini, Daniel, voor het eerst in kern AC Milan"/>
    <meta property="og:description" content="De 18-jarige Daniel Maldini, zoon van Paolo en kleinzoon van Cesare, is geselecteerd door AC Milan-coach Stefano Pioli voor de competitiewedstrijd van zate..."/>
  </head>
  <body>
    <article>
      <h1>Een derde Maldini, Daniel, voor het eerst in kern AC Milan</h1>
      <address>
        <time datetime="2019-11-23T09:42:00+00:00">23 Nov 2019, 09:42</time>
      </address>
      <p>
        <b>De 18-jarige Daniel Maldini, zoon van Paolo en kleinzoon van Cesare, is geselecteerd door AC Milan-coach Stefano Pioli voor de competitiewedstrijd van zaterdag tegen Napoli. De Maldini-dynastie wordt zo voortgezet bij de club uit Lombardije.</b>
      </p>
      <p>Daniel Maldini is een aanvallende middenvelder. Hij was er al bij op de voorbije zomertournee met AC Milan, nu is hij voor het eerst opgeroepen voor een Serie A-wedstrijd. Daniel Maldini verlengde recent zijn contract tot 2024.</p>
      <p>Zijn grootvader en vader hebben alle twee een groot aandeel gehad in de successen van AC Milan. De in 2016 overleden Cesare Maldini droeg 12 seizoenen het AC Milan-shirt. Daarin kroonde hij zich vier keer tot landskampioen en won hij één keer de Europacup I. Hij coachte de Rossoneri tweemaal, in 1973-74 en in 2001. Zijn zoon Paolo, beschouwd als één van de beste verdedigers aller tijden, heeft het record van gespeelde Serie A-matchen (647) op zijn naam, allemaal voor AC Milan. Hij won zeven keer het Italiaans kampioenschap en vijf keer de Champions League.</p>
    </article>
  </body>
</html>