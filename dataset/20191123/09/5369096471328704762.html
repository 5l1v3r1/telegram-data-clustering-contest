<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.to10.gr/podosfero/premier-league/777420/ali-boris-na-dis-ti-dipsa-tou-mourinio/"/>
    <meta property="og:site_name" content="to10.gr"/>
    <meta property="article:published_time" content="2019-11-23T09:25:31+00:00"/>
    <meta property="og:title" content="Αλι: «Μπορείς να δεις τη δίψα του Μουρίνιο»"/>
    <meta property="og:description" content="Στη δίψα του Ζοσέ Μουρίνιο να πετύχει στον πάγκο της Τότεναμ αναφέρθηκε ο Άγγλος επιθετικός."/>
  </head>
  <body>
    <article>
      <h1>Αλι: «Μπορείς να δεις τη δίψα του Μουρίνιο»</h1>
      <h2>Στη δίψα του Ζοσέ Μουρίνιο να πετύχει στον πάγκο της Τότεναμ αναφέρθηκε ο Άγγλος επιθετικός.</h2>
      <address><time datetime="2019-11-23T09:25:31+00:00">23 Nov 2019, 09:25</time> by <a rel="author">to10.gr</a></address>
      <p>Έπειτα από 11 μήνες εκτός εργασίας, ο Ζοσέ Μουρίνιο επέστρεψε στους πάγκους για να αναλάβει τα ηνία της Τότεναμ.</p>
      <p>Μιλώντας για την παρουσία του Πορτογάλου στην τεχνική ηγεσία των «σπιρουνιών» ο Ντέλε Άλι στάθηκε στη δίψα του 56χρονου να πετύχει στο νέο του εγχείρημα, ενώ παράλληλα αναφέρθηκε και στο ενθουσιώδες κλίμα που επικρατεί εντός της ομάδας.</p>
      <p>
        <a href="https://www.to10.gr/basket/euroleague/777210/allos-enas-kalos-panathinaikos-enas-allos-panathinaikos/">
          <i>Άλλος ένας καλός Παναθηναϊκός, ή ένας άλλος Παναθηναϊκός;</i>
        </a>
      </p>
      <p>«Είναι ένα νέο κεφάλαιο. Είχαμε κάποιες συζητήσεις και φαίνεται καλός. Μπορείς να δεις τη δίψα του. Είναι ακόμη νωρίς, αλλά είμαστε ενθουσιασμένοι για τη νέα πρόκληση. Με τον νέο προπονητή η επιθυμία μας για να κερδίσουμε κούπες είναι η ίδια», ανέφερε ο Άγγλος για τον «Special One».</p>
      <p>Όσον αφορά στον Μαουρίτσιο Ποτσετίνο, τόνισε: «Δεν μπορώ να κρυφτώ για το πώς αισθάνομαι γι’ αυτόν. Είναι απίθανος και με βοήθησε πολύ. Έχτισε κάτι πολύ ωραίο εδώ. Οι λέξεις δεν μπορούν να περιγράψουν πόσο νοιαζόμαστε γι’ αυτόν. Αλλά έτσι είναι το ποδόσφαιρο, τώρα πρέπει να συγκεντρωθούμε σε νέες προκλήσεις».</p>
      <p>
        <b>
          <a href="https://www.to10.gr/podosfero/premier-league/777420/ali-boris-na-dis-ti-dipsa-tou-mourinio/#dcomments">
            <b>ΓΡΑΨΤΕ ΤΟ ΣΧΟΛΙΟ ΣΑΣ...</b>
          </a>
        </b>
      </p>
    </article>
  </body>
</html>