<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sportklub.rs/Kosarka/Kosarka-Ostalo/a315369-Srednjoskolci-Dzejms-i-Vejd-cesce-na-TV-od-NBA-timova.html"/>
    <meta property="og:site_name" content="Sport Klub"/>
    <meta property="article:published_time" content="2019-11-23T09:17:00+00:00"/>
    <meta property="og:title" content="Srednjoškolci Džejms i Vejd češće na TV od NBA timova"/>
    <meta property="og:description" content="Srednja škola „Sijera Kenjon“ u Los Anđelesu potpisala je ugovor sa američkom sportskom televizijom ESPN prema kojem će medijska kuća direktno prenositi 15 mečeva košarkaškog tima ove škole u tekućoj sezoni, a to je više od NBA ekipe Vašington Vizardsa, na primer. Razlog je očigledan."/>
  </head>
  <body>
    <article>
      <h1>Srednjoškolci Džejms i Vejd češće na TV od NBA timova</h1>
      <h2>Srednja škola „Sijera Kenjon“ u Los Anđelesu potpisala je ugovor sa američkom sportskom televizijom ESPN prema kojem će medijska kuća direktno prenositi 15 mečeva košarkaškog tima ove škole u tekućoj sezoni, a to je više od NBA ekipe Vašington Vizardsa, na primer. Razlog je očigledan.</h2>
      <address><time datetime="2019-11-23T09:17:00+00:00">23 Nov 2019, 09:17</time> by <a rel="author">Nikola Novaković</a></address>
      <figure>
        <embed-post data-src="https://www.instagram.com/p/B3ffYn-AfWQ" data-service="Instagram"/>
      </figure>
      <p>Za srednjoškolski košarkaški tim iz Kalifornije igraju Lebron Džejms Junior, 15-godišnji sin istoimenog trostrukog NBA prvaka i četvorostrukog MVP lige, kao i Zair Vejd, 17-godišnji sin bivšeg MVP finala NBA Dvejna Vejda.</p>
      <related>
        <a href="http://sportklub.rs/Kosarka/NBA/a315143-Prvi-u-istoriji-Lebron-ima-tripl-dabl-protiv-30-timova.html"/>
        <a href="http://sportklub.rs/Kosarka/NBA/a314911-Lebron-porucio-Kobiju-Samo-zelim-da-te-ucinim-ponosnim.html"/>
      </related>
      <p>Trenutna sezona je jedina u kojoj će mlađi Džejms i mlađi Vejd moći da igraju zajedno, pošto Zair Blesing Dvejn Vejd na leto treba da maturira i ići će na koledž.</p>
      <p>Na tu vest reagovao je i plejmejker Vašington Vizardsa Ajzea Tomas, koji je zaključio da srednjoškolci imaju više prenosa na nacionalnoj televiziji od NBA franšize iz prestonice.</p>
      <p>Vašington je prilično atraktivan tim ove sezone - u proseku se na njihovim mečevima viđa 241 poen (120 postignu „Čarobnjaci“, a 121 protivnici u proseku), što je najviše u poslednjih 20 godina. Ipak, godine loših rezultata nekadašnjih „Buletsa“ i brojne povrede Džona Vola učinile su Vašington ne naročito privlačnim timom za direktne TV prenose.</p>
      <p>Vizardsi se trenutno nalaze na skoru 5-8 devetom mestu tabele Istočne konferencije.</p>
      <figure>
        <iframe data-src="https://twitter.com/isaiahthomas/status/1195747515796217856?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>