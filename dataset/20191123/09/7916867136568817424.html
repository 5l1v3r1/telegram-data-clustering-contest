<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.basketnews.lt/news-134922-lakers-istempe-davisas-lebrono-statistika-nematyta-28-metus.html"/>
    <meta property="og:site_name" content="basketnews.lt"/>
    <meta property="article:published_time" content="2019-11-23T09:14:00+00:00"/>
    <meta property="og:title" content="„Lakers“ ištempė Davisas, LeBrono statistika – nematyta 28 metus"/>
    <meta property="og:description" content="Anthony Davisas antroje rungtynių pusėje pelnė 24 iš 33 savo taškų ir Los Andželo „Lakers“ (13-2) ekipai padėjo svečiuose 130:127 (34:33, 32:34, 40:36, 24:24) įveikti Oklahomos „Thunder“ (5-10). Los Andželo klubas laimėjo šeštąjį kartą iš eilės ir NBA fiksuoja geriausią pergalių (13) ir pralaimėjimų (2) rodiklį. Iki mačo pabaigos likus pustrečios minutės Davisas smeigė tritaškį su pražanga iš aikštės krašto ir „Lakers“ ..."/>
  </head>
  <body>
    <article>
      <h1>„Lakers“ ištempė Davisas, LeBrono statistika – nematyta 28 metus</h1>
      <address>
        <time datetime="2019-11-23T09:14:00+00:00">23 Nov 2019, 09:14</time>
      </address>
      <p>Nuotr.: Reuters – Scanpix</p>
      <figure>
        <a href="https://www.basketnews.lt/paveikslelis-207545-any1000x1000.jpg">
          <img src="https://www.basketnews.lt/paveikslelis-207545-any630x500.jpg"/>
        </a>
      </figure>
      <p>Nuotr. Reuters – Scanpix</p>
      <p><a href="https://www.basketnews.lt/zaidejai/11143-anthony-davis.html">Anthony Davisas</a> antroje rungtynių pusėje pelnė 24 iš 33 savo taškų ir Los Andželo „Lakers“ (13-2) ekipai padėjo svečiuose <a href="https://www.basketnews.lt/rungtynes/ziureti/83410-oklahoma-thunder-los-angeles-lakers.html"><b>130:127</b> (34:33, 32:34, 40:36, 24:24)</a> įveikti Oklahomos „Thunder“ (5-10).</p>
      <p>Los Andželo klubas laimėjo šeštąjį kartą iš eilės ir NBA fiksuoja geriausią pergalių (13) ir pralaimėjimų (2) rodiklį.</p>
      <p>Iki mačo pabaigos likus pustrečios minutės Davisas smeigė tritaškį su pražanga iš aikštės krašto ir „Lakers“ atitrūko 126:121. Likus 11,8 sek. po Chriso Paulo dvitaškio „Thunder“ deficitas sumažėjo iki 125:126, bet Davisas pataikė keturias baudas ir Los Andželo krepšininkai šventė pergalę.</p>
      <p>Davisas per 35 minutes surinko 33 taškus (5/12 dvit., 4/7 trit., 11/11 baudos), atkovojo 11 kamuolių ir atliko 7 rezultatyvius perdavimus.</p>
      <p>Aukštaūgio baudų pataikymo procentas padidėjo iki 87 proc., o tai yra geriausias rezultatas „Lakers“ ekipoje.</p>
      <figure>
        <iframe src="https://www.youtube.com/embed/hy1oizsDEoQ" width="630" height="354" data-service="Youtube" scrolling="no"/>
      </figure>
      <p>Tuo metu kitas „Lakers“ vedlys LeBronas Jamesas septyneriose rungtynėse iš eilės atlieka bent po 10 rezultatyvių perdavimų. Tai ilgiausia serija „Lakers“ ekipoje nuo 1991 metų, kai Magicas Johnsonas bent 10 rezultatyvių perdavimų atliko 10 mačų iš eilės.</p>
      <figure>
        <iframe src="https://www.youtube.com/embed/8CU3UkHgKa8" width="630" height="354" data-service="Youtube" scrolling="no"/>
      </figure>
      <p>Ketvirtojo kėlinio pradžioje iš rungtynių buvo išvarytas Rajonas Rondo, kuris spyrė į Denniso Schroderio tarpkojį.</p>
      <figure>
        <iframe src="https://www.youtube.com/embed/IKa4nWSEshc" width="630" height="354" data-service="Youtube" scrolling="no"/>
      </figure>
      <p>Tai buvo septintoji „Thunder“ nesėkmė šį sezoną penkiais arba mažiau taškų.</p>
      <p>
        <i>„Thunder“: Shai Gilgeousas-Alexanderis 24, Stevenas Adamsas 22 (9/10 dvit.), Chrisas Paulas 18 (7 rez. perd.), Danilo Gallinari 15, Dennisas Schroderis 13.</i>
      </p>
      <p>
        <i>„Lakers“: Anthony Davisas 33 (4/7 trit., 11/11 baudos, 11 atk. kam., 7 rez. perd.), LeBronas Jamesas 23 (14 rez. perd.), Kentaviousas Caldwellas-Pope’as 17 (4/5 trit.), Danielis Greenas 14 (4/6 trit.), Kyle’as Kuzma ir Dwightas Howardas po 10.</i>
      </p>
      <p>
        <b>Rungtynių epizodai:</b>
      </p>
      <figure>
        <iframe src="https://www.youtube.com/embed/_msEUTpbAQw" width="630" height="354" data-service="Youtube" scrolling="no"/>
      </figure>
      <h3>Rungtynių žaidėjas</h3>
      <figure>
        <img src="https://www.basketnews.lt/paveikslelis-204329-crop100x150.jpg"/>
      </figure>
      <p><a href="https://www.basketnews.lt/zaidejai/11143-anthony-davis.html">Anthony Davis</a> Taškai: 33 Naudingumas: 38 Baudų metimai: 100% 11/11 Atkovoti kamuoliai: 11</p>
    </article>
  </body>
</html>