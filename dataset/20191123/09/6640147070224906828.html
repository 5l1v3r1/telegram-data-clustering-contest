<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/darksiders-genesis-video-primi-minuti/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-23T09:15:00+00:00"/>
    <meta property="og:title" content="Darksiders Genesis, un video mostra i primi minuti di gioco | Game Division"/>
    <meta property="og:description" content="Un lungo video mostra in anteprima i primi minuti di gioco dell'attesissimo e scoppiettante Darksiders Genesis, atteso per il prossimo 5 dicembre."/>
  </head>
  <body>
    <article>
      <h1>Darksiders Genesis, un video mostra i primi minuti di gioco | Game Division</h1>
      <address>
        <time datetime="2019-11-23T09:15:00+00:00">23 Nov 2019, 09:15</time>
      </address>
      <p>Uno dei titoli più attesi di dicembre è senza ombra di dubbio alcuno <b>Darksiders Genesis,</b> spin-off prequel della celebre saga che ci metterà nei panni dei due cavalieri dell’apocalisse <b>Conflitto</b> e <b>Guerra</b> e che getterà le basi per quelle che saranno le vicende narrate dai tre episodi principali.</p>
      <p>Il titolo, che promette di riproporre l’esperienza classica della serie con una visuale isometrica, ha fin da subito incuriosito e, finalmente, dopo una lunga attesa è possibile osservare più da vicino le primi fasi dell’opera grazie al video di IGN che potete trovare comodamente qui sotto.</p>
      <p>Leggi anche: <a href="https://www.tomshw.it/videogioco/the-witcher-3-vendite-switch-aspettative/">The Witcher 3: le vendite della versione Nintendo Switch sono in linea con le aspettative</a></p>
      <figure>
        <iframe src="https://www.youtube.com/embed/YQQAvfkAYK0" width="500" height="281" data-service="Youtube" scrolling="no"/>
      </figure>
      <slideshow>
        <figure>
          <img src="https://www.tomshw.it/images/images/2019/06/darksiders-genesis-37600.768x432.jpg"/>
        </figure>
        <figure>
          <img src="https://www.tomshw.it/images/images/2019/06/darksiders-genesis-37599.768x432.jpg"/>
        </figure>
        <figure>
          <img src="https://www.tomshw.it/images/images/2019/06/darksiders-genesis-37598.768x432.jpg"/>
        </figure>
      </slideshow>
      <p>Più di 15 minuti di video in cui ad emergere fin dai primi istanti sono la grande dinamicità del titolo ed ad uno stile artistico decisamente ispirato.</p>
      <p>Questi primi minuti di gioco sembrano quindi confermare le nostre primissime e positive impressioni sull’opera. Come potete leggere anche nella nostra anteprima, che trovate comodamente <a href="https://www.tomshw.it/videogioco/darksiders-genesis-lo-abbiamo-provato-durato-lucca-comics-games-2019/">qui</a>, infatti: “Darsiders Genesis<b> è un titolo che potrebbe approfondire in maniera interessante la lore di Darksiders,</b> regalando nel contempo un gameplay frenetico e divertente e altamente fedele agli originali con visuale in terza persona. Graficamente non sorprende, ma artisticamente riesce a donare ambientazioni molto gradevoli e ispirate.”</p>
      <p><b>Darksiders Genesis</b> è atteso su PC e Google Stadia il prossimo 5 dicembre mentre per le versioni Xbox One, PlayStation 4 e Nintendo Switch ci sarà da attendere un po’ di più:<b> uscita prevista 14 febbraio 2020.</b></p>
      <p>Che ne pensate di questa notizia e di quanto mostrato nel lungo video qui sopra, <b>Darksiders Genesis</b> è riuscito a catturare il vostro interesse? Darete un’opportunità all’opera o per voi si tratta di qualcosa di fin troppo diverso dallo stile della saga a cui eravate abituati? Fateci sapere che ne pensate direttamente nei commenti!</p>
      <blockquote>Se quanto visto vi ha entusiasmato e volete preordinare il titolo potete farlo fin da ora comodamente <a href="https://toms.it/ZP6gN">a questo indirizzo!</a></blockquote>
    </article>
  </body>
</html>