<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webcafe.bg/id_106728622_Trima_politsai_zaginaha_ot_bomba_v_Kolumbiya_protestite_v_stranata_prodaljavat"/>
    <meta property="og:site_name" content="webcafé"/>
    <meta property="article:published_time" content="2019-11-23T09:12:00+00:00"/>
    <meta property="og:title" content="Трима полицаи загинаха от бомба в Колумбия, протестите в страната продължават"/>
    <meta property="og:description" content="Трима полицаи бяха убити при взрив на бомба в полицейски участък в Колумбия. Инцидентът е станал късно вечерта в петък. Ранени са още няколко полицейски служители."/>
  </head>
  <body>
    <article>
      <h1>Трима полицаи загинаха от бомба в Колумбия, протестите в страната продължават</h1>
      <address><time datetime="2019-11-23T09:12:00+00:00">23 Nov 2019, 09:12</time> by <a rel="author" href="https://www.webcafe.bg/author/id_1_Webcafe" target="_blank">Webcafe</a></address>
      <figure>
        <img src="https://images.webcafe.bg/2019/11/23/ivanduque/1170x782.jpg"/>
        <figcaption>В столицата Богота в сила е вечерен час заради масовите протести срещу правителството на президента Иван Дуке (на снимката).<cite>Снимка: © Getty</cite></figcaption>
      </figure>
      <p>Трима полицаи бяха убити при взрив на бомба в полицейски участък в Колумбия. Инцидентът е станал късно вечерта в петък. Ранени са още няколко полицейски служители.</p>
      <p>Хиляди се събраха за нови протести в столицата на страната Богота, където на места хаосът доведе и до кражби от магазини и улични блокади. Откраднат беше дори автобус от градския транспорт.</p>
      <p>Тълпата беше разпръсната със сълзотворен газ, преди на места хората да се прегрупират и отново да продължат с протеста си.</p>
      <p>Други трима души бяха убити в четвъртък в Колумбия, когато над 250 000 излязоха по улиците по време на национална стачка.</p>
      <p>Протестиращите са недоволни от управлението на президента Иван Дуке и неговото правителство. Недоволството им е породено от слухове за икономически реформи, които президентът отрича, както и липсата на мерки срещу корупцията и убийствата на защитници на човешките права.</p>
      <p>В сила в Богота е вечерен час. За три от кварталите на столицата той започва в 20:00 ч., а за останалите - в 21 ч.</p>
      <p>Същевременно "Ройтерс" посочва, че от публикации в социалните медии става ясно, че граждани се организират в различните квартали, за да предпазят домовете си от взломни кражби.</p>
      <related>
        <h4>Още</h4>
        <a href="https://www.webcafe.bg/webcafe/galeriya/id_1803530594"/>
        <a href="https://www.webcafe.bg/webcafe/svyat/id_1332831617"/>
        <a href="https://www.webcafe.bg/webcafe/svyat/id_1653964255"/>
      </related>
    </article>
  </body>
</html>