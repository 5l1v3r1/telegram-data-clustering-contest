<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blikk.hu/aktualis/belfold/borkai-ugy-a-nyomozok-rajottek-ki-allhat-az-ordog-ugyvedje-nev-mogott/k7ne7g1"/>
    <meta property="og:site_name" content="Blikk.hu"/>
    <meta property="article:published_time" content="2019-11-23T09:24:01+00:00"/>
    <meta property="og:title" content="Borkai-ügy: a nyomozók rájöttek, ki állhat az &quot;ördög ügyvédje&quot; név mögött - így folytatódik a nyomozás"/>
    <meta property="og:description" content="A Magyar Nemzet értesülései szerint a Borkai Zsolt volt győri polgármester ellen elkövetett lejárató akció mögött nem egy ember áll, hanem többen, e csoport pedig egy ellenzéki párthoz közelálló körből kerül ki."/>
  </head>
  <body>
    <article>
      <h1>Borkai-ügy: a nyomozók rájöttek, ki állhat az "ördög ügyvédje" név mögött - így folytatódik a nyomozás</h1>
      <address><time datetime="2019-11-23T09:24:01+00:00">23 Nov 2019, 09:24</time> by <a rel="author" href="https://www.blikk.hu/szerzo/blikk-informacio" target="_blank">Blikk-információ</a></address>
      <p>
        <i>
          <b>A <a href="https://magyarnemzet.hu/belfold/a-nyomozok-celkeresztjeben-van-mar-az-ordog-ugyvedje-7520522/">Magyar Nemzet</a> értesülései szerint a Borkai Zsolt volt győri polgármester ellen elkövetett lejárató akció mögött nem egy ember áll, hanem többen, e csoport pedig egy ellenzéki párthoz közelálló körből kerül ki.</b>
        </i>
      </p>
      <p>Az önkormányzati választások előtt hatalmas port kavart az a titokban készült fotó és szexvideó, amit a magát az "ördög ügyvédjének" nevező ismeretlen szivárogtatott ki blogjában, ezen felvételek pedig - amik egy luxusjachton készültek az Adrián - Borkai Zsolt volt győri polgármester bukását okozták. Borkai - aki <a href="https://www.blikk.hu/aktualis/politika/borkai-zsolt-luxusjact-szexvideo-gyor-polgarmester/mkfr9px">több ember társaságában volt látható szexuális aktus közben</a> - azóta lemondott posztjáról és a Fideszből is kilépett, ügyében pedig más bűncselekmények miatt is nyomozás indult: kokainfogyasztásról, illetve közpénzek ellopásáról is volt szó már. Az eljárást azonban mindkét ügyben megszüntették, bűncselekmény hiányában.</p>
      <p>(<a href="https://www.blikk.hu/legfrissebb">A legfrissebb hírek itt</a>)</p>
      <p>
        <b>A Magyar Nemzett több forrásból is úgy értesült, hogy a két nyomozás megszűnését követően a hatóság máris azonosította, ki állhat az "ördög ügyvédje" név mögött. Arra jutottak, hogy Borkai lejárató akciója mögött több személy áll, mégpedig egy ellenzéki párthoz közelálló körből. A lap úgy tudja, hamarosan meggyanúsíthatják hamis vád és nagy nyilvánosság miatt elkövetett rágalmazásért az „ördög ügyvédjét”.</b>
      </p>
      <p>A lap információ szerint a bűncselekmények miatt körözött Keserű Sándor ügyvédnek nincs ehhez köze, jóllehet izraeli keltezésű videóiban arról beszél, hogy ő az "ördög ügyvédje".</p>
      <p>Borkai Zsolt szexvideós ügyével kapcsolatban a hét folyamán <a href="https://www.blikk.hu/aktualis/belfold/borkai-botrany-valogatott-focistaket-prostitualtat-is-bevittek-a-zsaruk/f3v4kyt">két prostituáltat is előállítottak, és kezdeményezték a letartóztatásukat.</a></p>
    </article>
  </body>
</html>