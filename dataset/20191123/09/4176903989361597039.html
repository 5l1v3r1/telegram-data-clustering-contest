<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/vesti/ekonomija/poljoprivrednici-oslobodjeni-poreza-na-sume-i-oranice/"/>
    <meta property="og:site_name" content="Krstarica"/>
    <meta property="article:published_time" content="2019-11-23T09:38:00+00:00"/>
    <meta property="og:title" content="Poljoprivrednici oslobođeni poreza na šume i oranice"/>
    <meta property="og:description" content="JAGODINA - Poljoprivrednici Jagodine i naredne, 2020. godine, biće oslobođeni poreza na poljoprivredno i šumskog zemljište, odlučilo je danas Gradsko"/>
  </head>
  <body>
    <article>
      <h1>Poljoprivrednici oslobođeni poreza na šume i oranice</h1>
      <address><time datetime="2019-11-23T09:38:00+00:00">23 Nov 2019, 09:38</time> by <a rel="author" href="https://www.krstarica.com/author/tanjug/" target="_blank">Tanjug</a></address>
      <figure>
        <img src="https://www.krstarica.com/wp-content/uploads/2019/11/521109-750x430.jpg"/>
        <figcaption>Foto: Tanjug/Tanjug arhiva</figcaption>
      </figure>
      <p>JAGODINA – Poljoprivrednici Jagodine i naredne, 2020. godine, biće oslobođeni poreza na poljoprivredno i šumskog zemljište, odlučilo je danas Gradsko veće.</p>
      <p>Poreza će biti oslobođeno i „građevinsko zemljište koje se koristi za gajenje biljaka, sadnog materijala i u druge poljoprivredne svrhe, na parcelama većim od deset ari“, stoji u odluci Gradskog veća, koju je potpisao, predsednik Ratko Stevanović.</p>
      <p>Ovakvu odluku Gradsko veće je donelo i predložilo na usvajanje Skupštini grada, „zbog teške ekonomske situacije i stvaranja boljih uslova za razvoj poljoprivrede“.</p>
      <p>Gradsko veće smatra „opravdanim određivanje poreske stope od nula odsto, zbog čega ovo zemljište neće biti oporezivo u 2020. godine“.</p>
      <p>Odbornioci Skupštine grada o ovoj odluci Gradskog veća raspravljaće na sednici 27.novembra.</p>
      <p>Jagodina ima 6.358 domaćinstava, prema poslednjem popisu poljoprivrede, koji obrađuju 18.790 hektara zemljišta.</p>
      <p>Poljoprivrednici Jagodine, ovaj porez ne plaćaju 12 godina a oslobođeni su „u cilju prevazilaženja ekonomske krize i pomoći poljoprivredi grada da ublaži posledice krize u ovoj grani delatnosti“.</p>
      <p>Gradsko veće je donelo odluku, i da poreska stopa na imovinu 2020. godine, bude kao i 2019. godine, do 0,4 odsto za poreske obaveznike koji vode poslovne knjige i do 0,4 odsto na obaveznike koji ne vode poslovne knjige.</p>
      <p>Ove poreske stope su „u okviru poreskih stopa definisanih Zakonom o porezima na imovinu“, stoji u obrazloženju Odluke.</p>
      <p>(Tanjug)</p>
    </article>
  </body>
</html>