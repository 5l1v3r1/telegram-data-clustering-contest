<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fotomac.com.tr/denizlispor/2019/11/23/yukatel-denizlispor-2-0-caykur-rizespor-mac-sonucu"/>
    <meta property="og:site_name" content="FotoMaç"/>
    <meta property="article:published_time" content="2019-11-23T09:12:18+00:00"/>
    <meta property="og:title" content="Yukatel Denizlispor 2-0 Çaykur Rizespor | MAÇ SONUCU"/>
    <meta property="og:description" content="Süper Lig'in 12. haftasında Yukatel Denizlispor, Çaykur Rizespor'u ağırladı. Y. Denizlispor maçı 2-0 kazanırken galibiyet gollerini 86. dakikada Estupinan ve 89. dakikada penaltıdan Murawski attı."/>
  </head>
  <body>
    <article>
      <h1><u><a href="https://www.fotomac.com.tr/haberleri/yukatel-denizlispor?id=5579f570-d186-4abf-94af-a7555ac7ad47">Yukatel Denizlispor</a></u> 2-0 <u><a href="https://www.fotomac.com.tr/haberleri/caykur-rizespor?id=24836e4a-2002-4f2e-a3da-c34ef7c24534">Çaykur Rizespor</a></u> | MAÇ SONUCU</h1>
      <h2><u><a href="https://www.fotomac.com.tr/haberleri/super-lig?id=9198d716-c5e4-4b0f-84d7-c7955c662dd8">Süper Lig</a></u>'in 12. haftasında <u><a href="https://www.fotomac.com.tr/haberleri/yukatel-denizlispor?id=5579f570-d186-4abf-94af-a7555ac7ad47">Yukatel Denizlispor</a></u>, <u><a href="https://www.fotomac.com.tr/haberleri/caykur-rizespor?id=24836e4a-2002-4f2e-a3da-c34ef7c24534">Çaykur Rizespor</a></u>'u ağırladı. Y. Denizlispor maçı 2-0 kazanırken galibiyet gollerini 86. dakikada Estupinan ve 89. dakikada penaltıdan Murawski attı.</h2>
      <address>
        <time datetime="2019-11-23T09:12:18+00:00">23 Nov 2019, 09:12</time>
      </address>
      <p><u><a href="https://www.fotomac.com.tr/haberleri/denizli?id=3f7f23c4-c8b3-4ce3-bcbe-62b05d65dfbe">Denizli</a></u> Atatürk Stadı'nda oynanan karşılaşmanın ilk yarısında gol sesi çıkmadı. Mücadelenin 75. dakikasında hakem <u><a href="https://www.fotomac.com.tr/haberleri/halil-umut-meler?id=e9fb8ef1-f7fc-4ab3-909e-9751be5bea41">Halil Umut Meler</a></u>'in Rizespor lehine penaltı verirken, VAR'a giden hakem Meler penaltıyı iptal etti. Karşılaşmanın son bölümünde Denizlispor ataklarını sıklaştırırken ev sahibi ekip 86. dakikada Estupinan'ın attığı golle 1-0 öne geçti. Dakika 89'da VAR'a tekrar çağırılan hakem Meler, Denizlispor lehine penaltı verdi. Penaltı atışını gole çeviren Murawski maçın sonucunu belirledi 2-0.</p>
      <p>Bu sonucun ardından Denizlispor puanını 14'e çıkarırken, Rizespor da 14 puanda kaldı.</p>
      <figure>
        <a href="https://www.fotomac.com.tr/galeri/superlig/denizlispor-caykur-rizespor-macindan-kareler">
          <img src="https://iaftm.tmgrup.com.tr/3dda2f/956/322/0/24/798/292?u=https://iftm.tmgrup.com.tr/album/2019/11/23/denizlispor-caykur-rizespor-macindan-kareler-1574518233555.jpg"/>
        </a>
      </figure>
      <p>
        <a href="https://www.fotomac.com.tr/galeri/superlig/denizlispor-caykur-rizespor-macindan-kareler">Denizlispor - Çaykur Rizespor maçından kareler</a>
      </p>
      <p>
        <b>MAÇTAN ÖNEMLİ DAKİKALAR</b>
      </p>
      <p>1'inci dakikada ilk tehlikeli atağı Denizlispor geliştirdi. Sol kanattan ceza alanına bindiren Bergdich'in yerden ortasında, Çaykur Rizesporlu Abarhoun topu Rodallega'ya gelmeden son anda kornere çeldi.</p>
      <p>21'inci dakikada sağ kanattan Zeki'nin ortaladığı topa arka direkte Burak kafayı vurdu. Ancak meşin yuvarlak üstten oyun alanını terk etti.</p>
      <p>25'inci dakikada Aminu'nun pasına hareketlenen Samudio bekletmeden şutunu çekti, ancak top farklı bir şekilde auta çıktı.</p>
      <p>32'nci dakikada <u><a href="https://www.fotomac.com.tr/haberleri/caykur-rizespor?id=24836e4a-2002-4f2e-a3da-c34ef7c24534">Çaykur Rizespor</a></u> gole yaklaştı. Orta sahadan aldığı topla atağı sürükleyen Sase'nin uzaktan şutunda Sapunaru'ya çarpan top az farkla kornere gitti.</p>
      <p>53'üncü dakikada hızlı gelişen Denizlispor atağında Rodallega'nın pasını kontrol eden Burak sol çaprazdan kaleyi yokladı, ancak top Zafer'in kucağında kaldı.</p>
      <p>69'uncu dakikada savunmadan aldığı pasla süratle Denizlispor ceza sahasına giren Samudio'nun sağ çaprazdan sert şutunda top yandan dışarıya çıktı.</p>
      <p>72'nci dakikada Çaykur Rizespor penaltı kazandı. Samudio'nun kullandığı serbest vuruşta, top Lopes'e çarpıp direkten döndü. Hakem Halil Umut Meler, Lopes'in topa elle müdahale ettiğine hükmedip penaltı kararını verdi. Meler, VAR odasının tavsiyesi ile pozisyonu izledi ve kararını değiştirdi. Çaykur Rizespor lehine verilen penaltı kararı iptal oldu.</p>
      <p>86'ncı dakikada Denizlispor öne geçti. Barrow'un sağ kanattan kullandığı köşe atışında savunma arasında topa iyi yükselip kafayı vuran Estupinan fileleri sarstı: 1-0.</p>
      <p>90'ıncı dakikada Denizlispor VAR odasından gelen uyarı sonucu penaltı kazandı. Barrow'un yerden ortaladığı topa Talbi elle müdahale etti. Pozisyonu izleyen Halil Umut Meler beyaz noktayı gösterdi.</p>
      <p>90+2'nci dakikada Denizlispor farkı 2'ye çıkardı. Murawski penaltı atışını gole çevirdi: 2-0. Kalan dakikalar sonucu değiştirmedi, 3 puanı hanesine yazdıran taraf ev sahibi <u><a href="https://www.fotomac.com.tr/haberleri/yukatel-denizlispor?id=5579f570-d186-4abf-94af-a7555ac7ad47">Yukatel Denizlispor</a></u> oldu.</p>
    </article>
  </body>
</html>