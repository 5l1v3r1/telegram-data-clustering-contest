<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dainiksaveratimes.com/business/news/reserve-bank-accelerates-dhfl-settlement-process-263063"/>
    <meta property="og:site_name" content="Dainik Savera Times"/>
    <meta property="article:published_time" content="2019-11-23T09:40:53+00:00"/>
    <meta property="og:title" content="रिजर्व बैंक ने DHFL निपटान की प्रक्रिया तेज की "/>
    <meta property="og:description" content="भारतीय रिजर्व बैंक ने संकट में फंसी आवास ऋण कंपनी डी.एच.एफ.एल. के मामले को औपचारिक रूप से दिवाला कार्रवाई के लिए भेजने से पहले शुक्रवार को 3 सदस्यीय एक समिति का गठन किया है। यह समिति डी.एच.एफ.एल. के प्रशासक को कंपनी पर प्रणाली वित्तीय प्रणाली के कुल 84,000 करोड़ रुपए के बकाए की वसूली पर सलाह देगी। केंद्रीय बैंक ने कंपनी के निदेशक मंडल को भंग करने के बाद यह कदम उठाया है। "/>
  </head>
  <body>
    <article>
      <h1>रिजर्व बैंक ने DHFL निपटान की प्रक्रिया तेज की </h1>
      <address><time datetime="2019-11-23T09:40:53+00:00">23 Nov 2019, 09:40</time> by <a rel="author">Tina</a></address>
      <p>भारतीय रिजर्व बैंक ने संकट में फंसी आवास ऋण कंपनी डी.एच.एफ.एल. के मामले को औपचारिक रूप से दिवाला कार्रवाई के लिए भेजने से पहले शुक्रवार को 3 सदस्यीय एक समिति का गठन किया है। यह समिति डी.एच.एफ.एल. के प्रशासक को कंपनी पर प्रणाली वित्तीय प्रणाली के कुल 84,000 करोड़ रुपए के बकाए की वसूली पर सलाह देगी। केंद्रीय बैंक ने कंपनी के निदेशक मंडल को भंग करने के बाद यह कदम उठाया है। </p>
      <p>एक आधिकारिक बयान में कहा गया है कि आई.डी.एफ.सी. फर्स्ट बैंक के गैर कार्यकारी चेयरमैन राजीव लाल, आई.सी.आई.सी.आई. प्रूडैंशियल लाइफ इंश्योरैंस के प्रबंध निदेशक एवं मुख्य कार्यकारी एन.एस. कन्नन और एसोसिएशंस ऑफ म्यूचुअल फंड्स इन इंडिया (ए.एम.एफ.आई.) के मुख्य कार्यकारी एन.एस. वेंकटेश को समिति में शामिल किया गया है। केंद्रीय बैंक ने बयान में कहा कि सलाहकार समिति सुब्रमण्यकुमार की मदद करेगी। बयान में कहा गया है कि समिति प्रशासक को अपने कर्तव्य के निर्वहन में सहयोग करेगी।</p>
      <p>कंपनी पर 84,000 करोड़ का बकाया<br/>जुलाई, 2019 तक डी.एच.एफ.एल. पर बैंकों, राष्ट्रीय आवास बोर्ड, म्यूचुअल फंडों और बांडधारकों का 83,873 करोड़ रुपए का बकाया था। इसमें से 74,054 करोड़ रुपए गारंटी वाला और 9,818 करोड़ रुपए बिना गारंटी वाला कर्ज था। ज्यादातर बैंकों ने तीसरी तिमाही में डी.एच.एफ.एल. के खाते को या तो एन.पी.ए. घोषित कर दिया है या वे ऐसा करने जा रहे हैं।</p>
      <blockquote>DainikSavera APP डाउनलोड करें। <a href="https://play.google.com/store/apps/details?id=com.readwhere.whitelabel.dainiksavera">ANDROID</a> लिंक और <a href="https://itunes.apple.com/in/app/dainik-savera-times/id954789238?mt=8">iOS</a></blockquote>
      <p><b>Web Title:</b> Reserve Bank Accelerates DHFL Settlement Process</p>
    </article>
  </body>
</html>