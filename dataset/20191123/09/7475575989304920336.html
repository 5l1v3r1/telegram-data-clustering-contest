<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.61saat.com/asayis/bursada-huzur-uygulamasinda-2-bin-150-kisi-sorgulandi-h698703.html"/>
    <meta property="og:site_name" content="61 SAAT"/>
    <meta property="article:published_time" content="2019-11-23T09:01:25+00:00"/>
    <meta property="og:title" content="Bursa’da ’huzur’ uygulamasında 2 bin 150 kişi sorgulandı"/>
    <meta property="og:description" content="Bursa’da gerçekleştirilen huzur uygulamasında 2 bin 150 kişi sorgulanırken, aranması bulunan 3 kişi yakalandı."/>
  </head>
  <body>
    <article>
      <h1>Bursa’da ’huzur’ uygulamasında 2 bin 150 kişi sorgulandı</h1>
      <h2>Bursa’da gerçekleştirilen huzur uygulamasında 2 bin 150 kişi sorgulanırken, aranması bulunan 3 kişi yakalandı.</h2>
      <address>
        <time datetime="2019-11-23T09:01:25+00:00">23 Nov 2019, 09:01</time>
      </address>
      <p>Bursa’da gerçekleştirilen huzur uygulamasında 2 bin 150 kişi sorgulanırken, aranması bulunan 3 kişi yakalandı.</p>
      <p>Bursa İl Emniyet Müdürlüğü Asayiş Şube Müdürlüğü ekipleri, 250 polisin katıldığı Osmangazi, Yıldırım ve Nilüfer ilçelerinde ’huzur’ uygulaması gerçekleştirdi. Saat 17.00’da başlayan uygulama, 3 farklı şekilde gerçekleşti. Sabit yol, mobil ve umuma açık iş yerlerinde yapılan uygulamalarda 2 bin 150 kişi sorgulanırken, aranması bulunan 3 kişi yakalandı. 318 aracın kontrolü yapılırken, 2 araç sürücüsüne 940 TL para cezası kesildi. 2 iş yerinin ruhsatsız işletildiği, 11 iş yerinde sigara içildiği, 2 iş yerinde 3 çalışanın SGK ve kimlik bildirimi yapılmadığı, 1 iş yerinde belgesiz canlı müzik yapıldığı ve 1 iş yerinde müdür veya ruhsat sahibinin bulunmadığı tespit edildi.</p>
      <p>(Ahmet Faruk Çabuk/İHA)</p>
    </article>
  </body>
</html>