<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsit.gr/topikes-eidhseis/enas-efivos-ki-enas-ilikiomenos-nekroi-se-dyo-troxaia-sti-thessaloniki/2921627/"/>
    <meta property="og:site_name" content="Newsit.gr"/>
    <meta property="article:published_time" content="2019-11-23T09:14:06+00:00"/>
    <meta property="og:title" content="Ένας έφηβος κι ένας ηλικιωμένος νεκροί σε δύο τροχαία στη Θεσσαλονίκη"/>
    <meta property="og:description" content="Δύο θανατηφόρα τροχαία σημειώθηκαν χθες βράδυ στα Διαβατά Θεσσαλονίκης και στην εθνική οδό Θεσσαλονίκης - Πέλλας, λίγο μετά τη Χαλκηδόνα."/>
  </head>
  <body>
    <article>
      <h1>Ένας έφηβος κι ένας ηλικιωμένος νεκροί σε δύο τροχαία στη Θεσσαλονίκη</h1>
      <h2>Δύο θανατηφόρα τροχαία σημειώθηκαν χθες βράδυ στα Διαβατά Θεσσαλονίκης και στην εθνική οδό Θεσσαλονίκης - Πέλλας, λίγο μετά τη Χαλκηδόνα.</h2>
      <address><time datetime="2019-11-23T09:14:06+00:00">23 Nov 2019, 09:14</time> by <a rel="author">Newsit Newsroom</a></address>
      <p>Σύμφωνα με την τροχαία, ένας 13χρονος Ρομά έχασε τη ζωή του σε τροχαίο δυστύχημα που σημειώθηκε στη Συμμαχική Οδό, στα Διαβατά, στη Θεσσαλονίκη, καθώς το όχημα που οδηγούσε 19χρονος Ρομά εξετράπη, της πορείας του, για άγνωστο μέχρι στιγμής λόγο, και προσέκρουσε σε κτίσμα, με αποτέλεσμα <b>τον θανάσιμο τραυματισμό του 13χρονου</b>, αλλά και τον ελαφρύ τραυματισμό ενός ακόμη 13χρονου, επίσης Ρομά, που μεταφέρθηκε στο Ιπποκράτειο νοσοκομείο. Έρευνα για το δυστύχημα διενεργεί το Αστυνομικό Τμήμα Χαλκηδόνας.</p>
      <h3>Νεκρός και 73χρονος σε δεύτερο τροχαίο</h3>
      <p>Ένας νεκρός και δύο τραυματίες είναι ο απολογισμός του τροχαίου που σημειώθηκε στην ΕΟ Θεσσαλονίκης – Πέλλας λίγο μετά τη Χαλκηδόνα. Δύο οχήματα συγκρούστηκαν μεταξύ τους, κάτω από αδιευκρίνιστες μέχρι στιγμής συνθήκες, με αποτέλεσμα τον θανάσιμο τραυματισμό ενός άνδρα, οδηγού του ενός αυτοκινήτου, ηλικίας 73 ετών. Από τη σύγκρουση τραυματίστηκαν ένας 55χρονος, η σύζυγός του και το ανήλικο παιδί της, ηλικίας περίπου 13 ετών, που επέβαιναν στο δεύτερο όχημα. Ασθενοφόρο όχημα του ΕΚΑΒ, μετέφερε τους τραυματίες στο Ιπποκράτειο νοσοκομείο.</p>
    </article>
  </body>
</html>