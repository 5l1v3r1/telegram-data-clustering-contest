<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dainiksaveratimes.com/entertainment/bollywood/news/arjun-kapoor-write-letter-remembering-mother-mona-kapoor-263059"/>
    <meta property="og:site_name" content="Dainik Savera Times"/>
    <meta property="article:published_time" content="2019-11-23T09:14:24+00:00"/>
    <meta property="og:title" content="मां की याद में Emotional Post शेयर कर अर्जुन कपूर ने बयां की कमी, प्यार और दर्द "/>
    <meta property="og:description" content="बॉलीवुड के सुपरस्टार अर्जुन कपूर जहां एक तरफ मलाइका अरोड़ा संग अपने अफेयर की खबरों से सुर्ख़ियों में बने रहते है वही वह इन दिनों  अपनी आने वाली नई फिल्म 'पानीपत' को लेकर भी चर्चाओं में शामिल है। बता दें कि यह फिल्म बहुत जल्द रिलीज होने वाली है। फिल्मों के साथ अर्जुन सोशल मीडिया पर भी काफी एक्टिव हैं। वो अपनी मां मोना कपूर की याद में कई बार पोस्ट शेयर करते रहते हैं। एक बार फिर से अर्जुन कपूर ने मां के लिए लंबा पोस्ट लिखा। इसमें अर्जुन कपूर ने हाथ से लिखी एक पुरानी कविता शेयर की। जब वो 12 साल के थे तब उन्होंने ये अपनी मां के लिए लिखी थी। "/>
  </head>
  <body>
    <article>
      <h1>मां की याद में Emotional Post शेयर कर अर्जुन कपूर ने बयां की कमी, प्यार और दर्द </h1>
      <address><time datetime="2019-11-23T09:14:24+00:00">23 Nov 2019, 09:14</time> by <a rel="author">Tina</a></address>
      <p>बॉलीवुड के सुपरस्टार अर्जुन कपूर जहां एक तरफ मलाइका अरोड़ा संग अपने अफेयर की खबरों से सुर्ख़ियों में बने रहते है वही वह इन दिनों  अपनी आने वाली नई फिल्म 'पानीपत' को लेकर भी चर्चाओं में शामिल है। बता दें कि यह फिल्म बहुत जल्द रिलीज होने वाली है। फिल्मों के साथ अर्जुन सोशल मीडिया पर भी काफी एक्टिव हैं। वो अपनी मां मोना कपूर की याद में कई बार पोस्ट शेयर करते रहते हैं। एक बार फिर से अर्जुन कपूर ने मां के लिए लंबा पोस्ट लिखा। इसमें अर्जुन कपूर ने हाथ से लिखी एक पुरानी कविता शेयर की। जब वो 12 साल के थे तब उन्होंने ये अपनी मां के लिए लिखी थी। </p>
      <p>अर्जुन कपूर ने लिखा- 'हाथ से लिखी गई यह कविता मुझे मिली है। लिखावट के लिए माफ कीजिएगा। जब मैं 12 साल का था, तब अपनी मां के लिए लिखा था। बचपन का यह मेरा सबसे शुद्ध रूप था। जब मैं प्यार महसूस करता था और मां को उस प्यार के लिए शुक्रिया कहना चाहता था, जो उन्होंने मुझे दिया था।'</p>
      <figure>
        <embed-post data-src="https://www.instagram.com/p/B5KteERAxYC" data-service="Instagram"/>
      </figure>
      <p>अर्जुन ने आगे लिखा, 'मैं उन्हें याद करता हूं। यह मानने के अलावा मेरे पास कोई दूसरा रास्ता नहीं है कि मुझे उनका प्यार अब नहीं मिलेगा। कई बार यह नाइंसाफी लगती है और इससे मैं बहुत विचलित हो जाता हूं। मैं खुद को बेहद बेबस महूसस करता हूं। एक बेटा होने के नाते मैं यह लिख रहा हूं, इससे ज्यादा कुछ नहीं है।'</p>
      <p>अर्जुन ने लिखा- 'काश, एक बार फिर वो मुझे बेटा कहकर बुलाती और मैं सुन पाता। जब भी उनकी याद आती है, मुझे सब कुछ बेकार लगता है। आठ साल पहले मैं टूट गया था। अब हर दिन मैं खुद को संभालता हूं और मुस्कुराते हुए उठता तो हूं, लेकिन उनकी कमी कभी पूरा नहीं होगी'<br/> <br/>अर्जुन लिखते हैं कि 'मुझे नहीं पता कि मैं यहां क्यों लिख रहा हूं लेकिन ऐसा मुझे लगता है कि जिंदगी हम पर असर डालती है। मैं यह मानता हूं कि मैं कोई हीरो नहीं हूं। मुझ पर भी इसका असर पड़ता है। मां आपकी बहुत याद आती है। आप जहां भी हैं खुश रहिए। मैं आपको सबसे ज्यादा प्यार करता हूं' अर्जुन के इस इमोशनल पोस्ट के बाद बॉलीवुड के कई सितारों ने उनका हौसला बढ़ाया। जिसमें खासतौर पर रणवीर सिंह, फराह खान, कृति सेनन, अदिति राव हैदरी का नाम शामिल है। </p>
      <blockquote>DainikSavera APP डाउनलोड करें। <a href="https://play.google.com/store/apps/details?id=com.readwhere.whitelabel.dainiksavera">ANDROID</a> लिंक और <a href="https://itunes.apple.com/in/app/dainik-savera-times/id954789238?mt=8">iOS</a></blockquote>
      <p><b>Web Title:</b> arjun kapoor write letter remembering mother mona kapoor</p>
    </article>
  </body>
</html>