<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.publika.md/o-unitate-a-spionajului-militar-rus-ar-fi-implicata-in-destabilizarea-situatiei-din-catalonia_3059886.html"/>
    <meta property="og:site_name" content="PUBLIKA"/>
    <meta property="article:published_time" content="2019-11-23T09:45:15+00:00"/>
    <meta property="og:title" content="O unitate a spionajului militar rus ar fi implicată în destabilizarea situaţiei din Catalonia"/>
    <meta property="og:description" content="O unitate a spionajului militar rus ar fi implicată în destabilizarea situaţiei din Catalonia. Curtea Supremă a Spaniei deţine mai multe indicii în acest sens şi a deschis o anchetă confidenţială.Cazul nu este singular. Anterior, o publicaţie spaniolă a s"/>
  </head>
  <body>
    <article>
      <h1>O unitate a spionajului militar rus ar fi implicată în destabilizarea situaţiei din Catalonia</h1>
      <address><time datetime="2019-11-23T09:45:15+00:00">23 Nov 2019, 09:45</time> by <a rel="author">PUBLIKA.MD</a></address>
      <p><b>O unitate a spionajului militar rus ar fi implicată în destabilizarea situaţiei din Catalonia</b>. Curtea Supremă a Spaniei deţine mai multe indicii în acest sens şi a deschis o anchetă confidenţială.</p>
      <p>Cazul nu este singular. Anterior, o publicaţie spaniolă a scris că agentul GRU Denis Sergheev, care ar fi acţionat sub numele fals Serghei Fedotov, ar fi călătorit de două ori în Barcelona, prima dată în noiembrie 2016, iar a doua oară în septembrie 2017, cu doar două zile înainte organizarea referendumului privind separarea Cataloniei de Spania.<br/><br/>Atunci Sergheev a stat în Barcelona 10 zile. În ambele cazuri a zburat spre Moscova din aeroporturi elveţiene. Acelaşi agent GRU ar fi participat în 2015 la otrăvirea unui om de afaceri bulgar şi a fiului acestuia. În plus, există suspiciuni că ar fi implicat în cazul privind otrăvirea lui Serghei Skripal în Marea Britanie, în 2018.</p>
      <p>Potrivit New York Times, unitatea de spionaj militar rus ar fi înregistrată ca persoană juridică distinctă, cu adresa la Moscova şi este subordonată direct Ministerului rus al Apărării.</p>
    </article>
  </body>
</html>