<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.vita.it/it/article/2019/11/23/a-messina-apre-il-primo-ambultario-piuma-del-sud-italia/153372/"/>
    <meta property="og:site_name" content="VITA"/>
    <meta property="article:published_time" content="2019-11-23T09:51:00+00:00"/>
    <meta property="og:title" content="A Messina apre il primo “Ambultario Piuma” del sud Italia"/>
    <meta property="og:description" content="Alla presenza del Direttore Generale ASP di Messina Paolo La Paglia e del Presidente di SSR Messina Mimmo Arena, presso la sede della Società Servizi Riabilitativi, si è svolta la presentazione dell’ambulatorio cosiddetto PIUMA, realizzato per dare una risposta e un aiuto a tutte le famiglie che, dopo la nascita di un bambino prematuro, hanno necessità di un sostegno"/>
  </head>
  <body>
    <article>
      <h1>A Messina apre il primo “Ambultario Piuma” del sud Italia</h1>
      <address><time datetime="2019-11-23T09:51:00+00:00">23 Nov 2019, 09:51</time> by <a rel="author">Redazione</a></address>
      <p>
        <b>Alla presenza del Direttore Generale ASP di Messina Paolo La Paglia e del Presidente di SSR Messina Mimmo Arena, presso la sede della Società Servizi Riabilitativi, si è svolta la presentazione dell’ambulatorio cosiddetto PIUMA, realizzato per dare una risposta e un aiuto a tutte le famiglie che, dopo la nascita di un bambino prematuro, hanno necessità di un sostegno</b>
      </p>
      <p>E’ stato inaugurato a Messina, in occasione della ricorrenza della “Giornata mondiale della prematurità”, il primo <b>Ambulatorio “Piuma</b>” del Sud Italia. Alla presenza del Direttore Generale ASP di Messina Paolo La Paglia e del Presidente di SSR Messina Mimmo Arena, presso la sede della Società Servizi Riabilitativi, si è svolta la presentazione dell’ambulatorio cosiddetto PIUMA, realizzato per dare una risposta e un aiuto a tutte le famiglie che, dopo la nascita di un bambino prematuro, hanno necessità di un sostegno professionale e terapeutico per poter affrontare il delicato percorso di crescita del loro fragile sogno. Il modello proposto, quasi unico e sperimentato, prevede un intervento multidisciplinare, al fine di "individuare" precocemente le difficoltà che un bambino potrà incontrare essendo nato pre-termine, per impedire, alle prime deviazioni, di consolidarsi in schemi di funzionamento non adattivi.</p>
      <p>“Esprimo tutto il mio apprezzamento per il lodevole percorso tracciato dalla SSR di Messina per questi progetti sempre più innovativi in aiuto di questi fragili pazienti, è fondamentale intervenire con tempestività per fornire ai neonati l’assistenza adeguata”. Nel sottolineare l’importanza di diffondere all’esterno questi modelli virtuosi di “buona sanità”, <b>il Presidente della SSR Mimmo Arena</b> , ha dichiarato “questa iniziativa nasce dal basso, sono state le nostre bravissime terapiste a proporre che la prima creazione del “Piuma” fosse realizzata in Sicilia, in SSR. Noi stiamo, infatti , rivolgendo le nostre attenzioni sempre più verso un’assistenza specialistica e personalizzata in funzione delle singole patologie. Una buona sanità sta nello specializzarsi sempre di più in materie che difficilmente possono essere affrontate dai singoli presidi ospedalieri. ” L’ambulatorio Piuma di Messina, che già assiste ben dodici piccoli pazienti “nasce dalla volontà di proporre la presa in carico del neonato prematuro – ha spiegato il <b>direttore sanitario di SSR Antonio Epifanio</b> - con patologia o a rischio all’interno dei reparti di TIN e di NPI delle aziende ospedaliere. S’intende rivolgere particolare attenzione alla gestione degli aspetti comportamentali, sensomotori e relazionali, attuando un piano riabilitativo precoce. Si metteranno in atto interventi individualizzati e modulati in base all’osservazione della motricità spontanea (GMs) e alla valutazione comportamentale di ogni singolo neonato (NBAS), al fine di identificare precocemente i soggetti che potrebbero sviluppare pci, disturbi neurologici transitori, disarmonie evolutive, ritardo globale dello sviluppo o minimal brain dysfunction ; si procederà, al contempo, a favorire la continuità degli interventi abilitativi all’interno della struttura SSR, il coinvolgimento e sostegno dei genitori e la promozione delle loro competenze, al fine di offrire la migliore qualità</p>
      <figure>
        <iframe src="https://www.youtube.com/embed/ubzRl2yVKbU" width="640" height="360" data-service="Youtube" scrolling="no"/>
      </figure>
      <related>
        <h4>Contenuti correlati</h4>
        <a href="http://www.vita.it/it/article/2019/11/21/su-patto-per-la-salute-una-grande-opportunita-da-non-sprecare/153357/"/>
        <a href="http://www.vita.it/it/article/2019/11/12/la-diocesi-di-milano-lancia-il-master-universitario-dedicato-alla-spir/153268/"/>
        <a href="http://www.vita.it/it/article/2019/11/11/ricoveri-in-rsa-il-settore-non-profit-lombardo-contro-lassessore-regio/153252/"/>
        <a href="http://www.vita.it/it/article/2019/11/05/sanita-la-manovra-2020-ai-raggi-x/153180/"/>
        <a href="http://www.vita.it/it/article/2019/10/30/con-napoli-i-centri-clinici-nemo-diventeranno-5/153135/"/>
      </related>
    </article>
  </body>
</html>