<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.viagginews.com/2019/11/23/una-storia-da-cantare-lucio-dalla-anticipazioni-23-novembre/"/>
    <meta property="og:site_name" content="ViaggiNews.com"/>
    <meta property="article:published_time" content="2019-11-23T09:09:55+00:00"/>
    <meta property="og:title" content="Stasera in tv, Una storia da cantare – Lucio Dalla: anticipazioni del 23 novembre"/>
    <meta property="og:description" content="Questa sera andrà in onda la seconda puntata del programma Rai ‘Una storia da Cantare’, dedicata a Lucio Dalla: anticipazioni del 23 novembre. Dopo il successo della prima puntata dedicata al cantautore Fabrizio De André, ‘Una Storia da cantare‘ torna questa sera su Rai Uno con uno speciale su Lucio Dalla. Il programma nasce per …"/>
  </head>
  <body>
    <article>
      <h1>Stasera in tv, Una storia da cantare – Lucio Dalla: anticipazioni del 23 novembre</h1>
      <address><time datetime="2019-11-23T09:09:55+00:00">23 Nov 2019, 09:09</time> by <a rel="author">Fabio</a></address>
      <figure>
        <img src="https://www.viagginews.com/wp-content/uploads/2019/11/Screenshot-716.jpg"/>
        <figcaption>Screenshot foto</figcaption>
      </figure>
      <p>
        <b>Questa sera andrà in onda la seconda puntata del programma Rai ‘Una storia da Cantare’, dedicata a Lucio Dalla: anticipazioni del 23 novembre.</b>
      </p>
      <p>Dopo il successo della prima puntata <a href="https://www.viagginews.com/2019/11/16/stasera-in-tv-una-storia-da-cantare-anticipazioni-16-novembre/">dedicata al cantautore Fabrizio De André</a>, ‘<b>Una Storia da cantare</b>‘ torna questa sera su <b>Rai Uno</b> con uno speciale su <b>Lucio Dalla</b>. Il programma nasce per raccontare, attraverso parole e musica, la vita e la carriera di quei cantautori che hanno lasciato un segno indelebile nella storia della musica italiana. La parte narrativa è lasciata ad <a href="https://www.viagginews.com/2019/02/18/enrico-ruggeri-chi-e-eta-carriera/"><b>Enrico Ruggeri</b></a>, presentatore insieme a <a href="https://www.viagginews.com/2019/05/12/bianca-guaccero-chi-e/"><b>Bianca Guaccero</b></a>, il quale ripercorre le tappe della carriera di questi grandi artisti contestualizzandole nel periodo storico.</p>
      <p>Il racconto è inframezzato dalle testimonianze di amici, parenti e colleghi che hanno avuto il piacere di vivere insieme a lui quei momenti. Quindi viene lasciato spazio anche alla reinterpretazioni dei pezzi che li hanno resi celebri. Un viaggio tra emozioni e musica che promette, anche questa settimana, di essere particolarmente intenso.</p>
      <p>Se vuoi seguire tutte le nostre notizie in tempo reale <a href="https://bit.ly/ViaggiGoogleNews">CLICCA QUI</a></p>
      <h3>Una storia da cantare, Lucio Dalla: ospiti e anticipazioni</h3>
      <figure>
        <img src="https://www.viagginews.com/wp-content/uploads/2019/11/Una-storia-da-Cantare.jpg"/>
      </figure>
      <p>In diretta dall’<b>Auditorium di Napoli</b>, Ruggeri e la Guaccero hanno il compito di portarci all’interno della vita di Lucio Dalla, artista completo e istrionico, capace di emozionare il pubblico internazionale con testi profondi e musiche struggenti e sperimentali. Gli amici di una vita aiuteranno a far comprendere il <b>carattere</b> e la <b>personalità</b> dell’uomo, aspetti spesso nascosti dal personaggio artistico. <a href="https://www.viagginews.com/2019/11/08/gigi-proietti-chi-e-eta-carriera-vita-privata/"><b>Gigi Proietti</b></a> e <b><a href="https://www.viagginews.com/2019/10/24/renzo-arbore-chi-e-carriera-cantautore/">Renzo Arbore</a></b>, ad esempio, avranno il compito di illustrare a tutti il lato divertente della vita del cantautore, con aneddoti di vita vissuta e storie che provengono dagli stage dei concerti.</p>
      <p>Ma la parte più ardua è lasciata ai cantanti: <b>Patty Pravo</b>, <b>Nina Zilli</b>, <b>Il Volo</b>, <b>Irene Grandi</b>, <b>Ghemon</b>, <b>Tiromancino</b>, <b>Francesco Gabbani</b>, <b>Noemi</b>, <b>Fabrizio Moro</b>, <b>Serena Rossi</b> e <b>Stefano Fresi</b>. Questi avranno l’onore onere di reinterpretare i brani che hanno reso immortale Lucio Dalla. Infine ci sarà spazio per il collegamento dalla sua Bologna. <b>Ron</b> e <b>Gigi D’Alessio</b> ci porteranno nelle colorate stanze dell’appartamento in via D’Azelio 15 in cui Dalla ha dato libero sfogo alla sua creatività.</p>
      <figure>
        <img src="https://www.viagginews.com/wp-content/uploads/2019/11/Una-storia-da-cantare-Lucio-Dalla-raiuno.jpg"/>
      </figure>
      <related>
        <h4>ARTICOLI CORRELATI</h4>
        <a href="https://www.viagginews.com/2019/11/23/omicidio-luca-sacchi-auto-anastasiya/"/>
        <a href="https://www.viagginews.com/2019/11/23/antonio-albanese-chi-e-moglie-maria-maddalena-gnudi/"/>
        <a href="https://www.viagginews.com/2019/11/23/verissimo-ospiti-anticipazioni-23-novembre/"/>
      </related>
    </article>
  </body>
</html>