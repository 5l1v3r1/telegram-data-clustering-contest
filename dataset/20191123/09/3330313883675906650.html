<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/904835/-az-kan-hoog-transferbedrag-bedingen-door-nieuw-contract-koopmeiners-wil-hogerop-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-23T09:55:00+00:00"/>
    <meta property="og:title" content="'AZ kan hoog transferbedrag bedingen door nieuw contract: Koopmeiners wil hogerop'"/>
    <meta property="og:description" content="Teun Koopmeiners zette vrijdag zijn handtekening onder een nieuw contract tot medio 2023 bij AZ, maar de aanvoerder van de Alkmaarders hoopt desalniettemin op een transfer in de zomer. Dat meldt het Noordhollands Dagblad zaterdag. Een overstap naar Ajax en PSV lijkt niet aan de orde, aangezien Koopmeiners naar een grotere competitie wil vertrekken. &quot;Maar het heeft geen zin het daar nu over te hebben&quot;, reageert de 21-jarige middenvelder. &quot;Je kunt wel van alles willen, maar je moet maar afwachten wat er gebeurt en of er clubs komen.&quot; De contractverlenging kan AZ in ieder geval helpen om 'een hoog transferbedrag te bedingen', meldt de regionale krant. Contractnieuws in Alkmaar: Koopmeiners verlengt en blijft langer bij AZ"/>
  </head>
  <body>
    <article>
      <h1>'AZ kan hoog transferbedrag bedingen door nieuw contract: Koopmeiners wil hogerop'</h1>
      <address>
        <time datetime="2019-11-23T09:55:00+00:00">23 Nov 2019, 09:55</time>
      </address>
      <p>
        <b>Teun Koopmeiners zette vrijdag zijn handtekening onder een nieuw contract tot medio 2023 bij AZ, maar de aanvoerder van de Alkmaarders hoopt desalniettemin op een transfer in de zomer. Dat meldt het Noordhollands Dagblad zaterdag.</b>
      </p>
      <p>Een overstap naar Ajax en PSV lijkt niet aan de orde, aangezien Koopmeiners naar een grotere competitie wil vertrekken. "Maar het heeft geen zin het daar nu over te hebben", reageert de 21-jarige middenvelder. "Je kunt wel van alles willen, maar je moet maar afwachten wat er gebeurt en of er clubs komen." De contractverlenging kan AZ in ieder geval helpen om 'een hoog transferbedrag te bedingen', meldt de regionale krant.</p>
      <p>Koopmeiners is bezig aan zijn derde seizoen als basisspeler bij AZ. Het jeugdproduct van de Alkmaarders speelt dit seizoen weer op zijn favoriete positie van controlerende middenvelder, nadat hij vorig jaar veelvuldig als centrale verdediger stond opgesteld. "Voorafgaand aan het seizoen had ik bij de trainer aangegeven dat ik graag weer op het middenveld wilde spelen. Gelukkig is dat ook zo uitgepakt."</p>
      <p>Door zijn goede prestaties bij AZ wordt Koopmeiners steeds vaker naar voren geschoven voor het Nederlands elftal. Vooralsnog speelt hij zijn interlands voor Jong Oranje.</p>
      <related>
        <h4>Lees meer</h4>
        <a href="https://www.voetbalprimeur.nl/nieuws/904758/az-komt-met-contractnieuws-koopmeiners-verlengt-contract-bij-alkmaarders.html?itm_source=www.voetbalprimeur.nl&amp;itm_medium=highlighted-content"/>
      </related>
    </article>
  </body>
</html>