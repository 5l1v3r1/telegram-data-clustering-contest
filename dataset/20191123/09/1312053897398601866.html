<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newnotizie.it/2019/11/23/sandra-pelosi-disabile-salvini/"/>
    <meta property="og:site_name" content="NewNotizie"/>
    <meta property="article:published_time" content="2019-11-23T09:44:24+00:00"/>
    <meta property="og:title" content="Sandra Pelosi, la disabile “dimenticata” da Salvini: “La Lega mi ha abbandonata”"/>
    <meta property="og:description" content="Sandra Pelosi racconta come la Lega l'abbia prima avvicinata e poi abbandonata dopo aver rifiutato la candidatura: &quot;Non mi hanno più chiamata&quot;."/>
  </head>
  <body>
    <article>
      <h1>Sandra Pelosi, la disabile “dimenticata” da Salvini: “La Lega mi ha abbandonata”</h1>
      <address><time datetime="2019-11-23T09:44:24+00:00">23 Nov 2019, 09:44</time> by <a rel="author">roberto.naccarella</a></address>
      <figure>
        <img src="https://www.newnotizie.it/wp-content/uploads/2019/11/pelosi-1.jpg"/>
      </figure>
      <h3>Adottata e poi scaricata da Matteo Salvini e dalla Lega.</h3>
      <p>E’ la denuncia di<b> Sandra Pelosi</b>, una donna invalida che tentò anche di <a href="https://www.newnotizie.it/2017/12/05/vendono-la-sua-casa-allasta-disabile-si-taglia-le-vene-tribunale/">togliersi la vita</a> per non perdere la sua abitazione.</p>
      <p>Fu lo stesso <b>Salvini</b>, il 5 dicembre del 2017, a raccontare la storia di Sandra in un post sulla sua pagina Facebook, con tanto di video: “Stamattina hanno portato via la casa a Sandra, <b>invalida al 100% e malata terminale.</b> Lei, disperata, al termine dell’udienza ha tentato di tagliarsi le vene e l’hanno ricoverata in ospedale. Questa è VIOLENZA VERA nei confronti degli italiani! Le tivù non ne parlano ma io l’ho sentita al telefono poco fa, <b>la Lega la aiuterà in ogni maniera possibile</b>, lei è sconvolta ma non molla”.</p>
      <h3>“Ho rifiutato la candidatura e non mi hanno chiamata più”</h3>
      <p>In effetti, in un primo momento il leader della Lega si faceva sentire spesso, ma quando la donna <b>ha rifiutato la candidatura</b> con il Carroccio le cose sono cambiate, come riportato dal sito “NextQuotidiano”.</p>
      <p>“Ho rifiutato perché le sue idee non sono le mie, <b>non sono una persona violenta</b> e ho fatto volontariato per tutta la vita – ha detto Sandra – Non avrei mai potuto accettare, siamo persone <b>completamente opposte</b>. Da quel momento non ho più sentito nessuno e mi hanno lasciato al mio destino”.</p>
      <p>Sfrattata dalla sua casa in centro storico a Siena perchè non poteva più pagare<b> il mutuo da 500.000 euro</b>, Sandra vive ora da un’amica a Scansano (Grosseto): “Ma la mia vita è ormai rovinata”.</p>
    </article>
  </body>
</html>