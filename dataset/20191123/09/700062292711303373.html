<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.madata.gr/epikairotita/kairos/714846-kairos-poy-tha-shmeiothoyn-shmera-vroches-kai-kataigides.html"/>
    <meta property="og:site_name" content="madata.gr"/>
    <meta property="article:published_time" content="2019-11-23T09:32:00+00:00"/>
    <meta property="og:title" content="Καιρός: Πού θα σημειωθούν σήμερα βροχές και καταιγίδες"/>
    <meta property="og:description" content="Τοπικές βροχές και μεμονωμένες καταιγίδες αναμένονται σήμερα σχεδόν σε όλη τη χώρα και κυρίως πάνω από τη θάλασσα, στα δυτικά, τα βόρεια και το Ανατολικό Αιγαίο. Τις"/>
  </head>
  <body>
    <article>
      <h1>Καιρός: Πού θα σημειωθούν σήμερα βροχές και καταιγίδες</h1>
      <address>
        <time datetime="2019-11-23T09:32:00+00:00">23 Nov 2019, 09:32</time>
      </address>
      <p>Τοπικές βροχές και μεμονωμένες καταιγίδες αναμένονται σήμερα σχεδόν σε όλη τη χώρα και κυρίως πάνω από τη θάλασσα, στα δυτικά, τα βόρεια και το Ανατολικό Αιγαίο. Τις νυκτερινές και πρώτες πρωινές ώρες η ορατότητα σε πολλές περιοχές θα είναι περιορισμένη και θα σχηματιστούν τοπικές ομίχλες.</p>
      <p>Σύμφωνα με το meteo.gr, η θερμοκρασία θα κυμανθεί στη Δυτική Μακεδονία από 2 έως 13 βαθμούς, στη Βόρεια Ελλάδα από 5 έως 15, στην Ήπειρο από 7 έως 19 βαθμούς, στην Κεντρική Ελλάδα από 6 έως 18, στη Δυτική και Νότια Ελλάδα από 10 έως 19 βαθμούς, στα υπόλοιπα ηπειρωτικά από 8 έως 20, στα νησιά του Ιονίου από 12 έως 19 βαθμούς, και στα νησιά του Αιγαίου και στην Κρήτη από 11 έως 21 βαθμούς Κελσίου.</p>
      <p>Οι άνεμοι στο Αιγαίο θα πνέουν από διάφορες διευθύνσεις με εντάσεις έως 4 μποφόρ, ενώ στα βορειότερα πελάγη θα επικρατήσουν ανατολικοί βορειοανατολικοί άνεμοι εντάσεων 4 έως 5 μποφόρ. Στο Ιόνιο οι άνεμοι θα πνέουν νοτιοανατολικοί ασθενείς έως μέτριοι, 3 με 5 μποφόρ και από τις βραδινές ώρες ισχυροί 6 μποφόρ με περαιτέρω σημαντική ενίσχυση τη νύχτα προς Κυριακή.</p>
      <p>Στην Αττική περιμένουμε κατά περιόδους αυξημένες νεφώσεις με πιθανότητα πρόσκαιρων ασθενών βροχών. Τις νυκτερινές και πρώτες πρωινές ώρες η ορατότητα θα είναι περιορισμένη Οι άνεμοι θα πνέουν ανατολικοί βορειοανατολικοί με εντάσεις έως 4 μποφόρ. Η θερμοκρασία θα κυμανθεί στην πόλη της Αθήνας από 12 έως 18 βαθμούς.</p>
      <p>Στη Θεσσαλονίκη αναμένονται νεφώσεις με ασθενείς τοπικές βροχές κυρίως τις πρωινές ώρες. Τη νύκτα και νωρίς το πρωί η ορατότητα θα είναι περιορισμένη. Οι άνεμοι θα πνέουν από ανατολικές διευθύνσεις ασθενείς έως σχεδόν μέτριοι, 3 με 4 μποφόρ. Η θερμοκρασία στο κέντρο της πόλης θα κυμανθεί από 9 έως 14 βαθμούς.</p>
    </article>
  </body>
</html>