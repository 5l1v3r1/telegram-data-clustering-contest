<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641460/%D8%A2%D8%AE%D8%B1-%D8%A2%D8%A8%D8%A7%D9%86-%D8%A8%D8%A7-%D9%83%D8%A7%D9%87%D8%B4-%D8%AF%D9%84%D8%A7%D8%B1-%D9%88-%D8%B7%D9%84%D8%A7"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-23T09:02:00+00:00"/>
    <meta property="og:title" content="آخر آبان با كاهش دلار و طلا"/>
    <meta property="og:description" content="قیمت دلار در  اوايل هفته گذشته روند افزایشی به خود گرفت اما اواخر هفته بار ديگر كاهش يافت ودر  كانال 11 هزار تومان قرار گرفت،"/>
  </head>
  <body>
    <article>
      <h1>
        <a href="https://www.bultannews.com/fa/news/641460/%D8%A2%D8%AE%D8%B1-%D8%A2%D8%A8%D8%A7%D9%86-%D8%A8%D8%A7-%D9%83%D8%A7%D9%87%D8%B4-%D8%AF%D9%84%D8%A7%D8%B1-%D9%88-%D8%B7%D9%84%D8%A7">آخر آبان با كاهش دلار و طلا</a>
      </h1>
      <h2>قیمت دلار در  اوايل هفته گذشته روند افزایشی به خود گرفت اما اواخر هفته بار ديگر كاهش يافت ودر  كانال 11 هزار تومان قرار گرفت،</h2>
      <address><time datetime="2019-11-23T09:02:00+00:00">23 Nov 2019, 09:02</time> by <a rel="author">بولتن نیوز | bultannews.com</a></address>
      <p>به گزارش<b> بولتن نیوز</b> به نقل از اقتصادگردان، در بازار طلا با اعلام نرخ دلار با 300 تومان افت وقیمت 12 هزار تومان و اونس طلا به قيمت 1470 دلار، سکه طرح جدید با 42 هزار تومان کاهش به 4 میلیون و 156 هزار تومان رسيد. طرح قديم 4 ميليون و 135 هزار، نيم سكه 2 ميليون و 173 هزار، ربع سكه 1 ميليون و 362 هزار، سكه گرمي 861 هزار تومان، هر گرم 18 عيار 422 هزار تومان اعلام شد. از سوي ديگر، يورو در بازار آزاد 13200 و درهم 3376 تومان معامله شده است. اين موضوع نشان مي دهد كه روزهاي چهارشنبه و پنج شنبه همه قيمت هاي ارز و طلا با روند كاهشي همراه شده اند. روز پنج‌شنبه ۳۰ آبان 98 قیمت دلار و یورو در صرافی‌های مجاز بانکی کاهش یافت؛ به طوریکه هر دلار آمریکا در این صرافی‌ها ۱۱ هزار و ۷۰۰ تومان خریداری و ۱۱ هزار و ۸۰۰ تومان فروخته می‌شود. بر همین اساس قیمت یورو نیز در این صرافی‌ها کاهش یافته و قیمت خرید هر یورو ۱۲ هزار و ۹۰۰ تومان و قیمت فروش آن به ۱۳ هزار تومان رسیده است.  سامانه سنا نيز نرخ ميانگين معاملات ارز  روز چهارشنبه را براي دلار 11711، لير تركيه 2137، يورو 13101، درهم 3258، يوآن 1790، پوند 15201 تومان اعلام كرده است. <b>قیمت دلار</b> در  اوايل هفته گذشته روند افزایشی به خود گرفت اما اواخر هفته بار ديگر كاهش يافت ودر  كانال 11 هزار تومان قرار گرفت، به طوریکه قیمت دلار که قبلا تا حدود ۱۱ هزار و ۱۵۰ تومان نیز کاهش یافته بود، به بالاي 12 هزار و 400 تومان و سپس به ۱۱ هزار و ۹۰۰ تومان رسید،و در اواخر هفته و روزهاي چهارشنبه و پنج شنبه، بار ديگر كاهش يافت و از بالاي 12 هزار تومان به كانال 11 هزار تومان رسيد. صرافی‌های مجاز بانک مرکزی، در نخستین روز هفته هر دلار آمریکا را ۱۱ هزار و ۶۰۰ تومان خریده و ۱۱ هزار و ۸۰۰ تومان می‌فروختند که فاصله بین خرید و فروش دلار افزایش یافته بود. اما از روز یکشنبه اختلاف قیمت خرید و فروش دلار به همان ۱۰۰ تومان بازگشت، اما قیمت دلار نیز افزایش یافت و به ۱۱ هزار و ۹۰۰ تومان رسید که در همین زمان قیمت خرید دلار ۱۱ هزار و ۸۰۰ تومان بود. این نرخ تا روز چهارشنبه در صرافی‌های مجاز بانک مرکزی ثابت بود و تغییری نداشت و قیمت خرید و فروش یورو نیز به ترتیب ۱۳ هزار تومان و ۱۳ هزار و ۱۰۰ تومان بود. همچنين در بازار طلا با اعلام نرخ دلار با 300 تومان افت  وقیمت 12 هزار تومان و  اونس طلا به قيمت 1470 دلار،  سکه طرح جدید با 42 هزار تومان کاهش به  4 میلیون و 156 هزار تومان رسيد.  طرح قديم 4 ميليون و 135 هزار، نيم سكه 2 ميليون و 173 هزار، ربع سكه 1 ميليون و 362 هزار، سكه گرمي 861 هزار تومان، هر گرم 18 عيار 422 هزار تومان اعلام شد. از سوي ديگر، يورو در بازار آزاد 13200 و درهم 3376 تومان معامله شده است. اين موضوع نشان مي دهد كه روزهاي چهارشنبه و پنج شنبه همه قيمت هاي ارز و طلا با روند كاهشي همراه شده اند.   <b>حجم ارزهای خانگی رو به کاهش است</b> از سوي ديگر،  عضو کمیسیون صنایع و معادن مجلس، با مثبت ارزیابی کردن روند ساماندهی بازار ارز گفت: با اقدامات بانک مرکزی کاهش حجم ارزهای خانگی نیز رخ داده است. حمیده زرآبادی در گفت‌وگو با ایبِنا با اشاره به عملکرد بانک مرکزی در حوزه ساماندهی بازار ارز، اظهار داشت: بانک مرکزی سیاست‌های مناسبی را در خصوص ساماندهی و ثبات نرخ ارز اتخاذ کرده است. نماینده مردم قزوین در مجلس با بیان اینکه داشتن سقف و محدود ساختن برداشت از کارت‌های بانکی نخستین اقدام در مسیر ساماندهی ارزی بوده است، افزود: موضوع دیگری که از تلاطم های ارزی کاست بحث تجمیع کارت‌های بانکی بود. وی با تاکید بر اینکه موضوع دیگری که توانست نوسانات ارزی را به حداقل برساند بحث جابه جایی پول و واریز آن روز بعد به حساب افراد بود، تصریح کرد: این اقدامات توانست جلوی خرید و فروش ارز مجازی و غیر واقعی که پولی در این میان جابه جا نمی‌شود را بگیرد. زرآبادی با بیان اینکه نرخ ارز در آبان سال گذشته به ۲۰ هزار تومان هم رسید، گفت: در اوج تلاطم‌های ارزی خرید و فروش‌های غیر واقعی بر نابسامانی‌ها افزود.وی با بیان اینکه جو روانی حاصل از خرید و فروش‌های کاذب با اقدامات به موقع بانک مرکزی از بین رفته است، افزود: این حجم از معاملات غیر رسمی که فقط روی کاغذ نوشته می‌شود و هیچ ظهور و بروزی در واقعیت ندارد،  خوشبختانه اکنون از بین رفته و در نهایت ثبات ارزی رخ داده است. این نماینده مردم در مجلس دهم با تاکید بر اینکه سرو سامان دهی به بحث های صادراتی و بیمه‌ای نیز از کارهایی بوده که در روند کاهش و تثبیت نرخ ارز  موثر بوده است، افزود: در پی انجام این نوع اقدامات ارزهای خانگی نیز وارد بازار شده و تعادلی در نرخ‌ها در نتیجه آن  ایجاد شد.وی با بیان اینکه باید در خصوص اینکه این اقدامات مقطعی بوده یا در دراز مدت نیز پاسخگویی کافی دارد بحث شود، تصریح کرد: اگر به صورت ریشه‌ای در بحث ساماندهی ارزی عمل شود اقدامات بانک مرکزی در این بخش قابل تقدیر است. این نماینده مردم در مجلس دهم ادامه داد: باید برنامه مداری در بحث نرخ ارز داشته باشیم تا با اتفاقات هیجانی و رشد تقاضا در آینده نیز ثبات ارزی دچار تزلزل نشود.عضو کمیسیون صنایع و معادن مجلس شورای اسلامی یادآور شد: اکنون تقاضا روند کاهشی داشته و کنترل شده از این رو باید با برنامه ریزی بلند مدت و سیاست گذاری صحیح روند کنون ادامه یابد. <b>دلار اندکی عقب رفت</b>  همچنين ارزش دلار در برابر سبدی از ارزهای جهانی کمی کاهش یافت و  در معاملات روز جمعه بازارهای ارز، فضای معاملات بار دیگر کاملا تحت تاثیر اخبار مربوط به جنگ تجاری آمریکا و چین قرار گرفت. در شرایطی که معامله‌گران امیدوار به موافقت طرف آمریکایی با درخواست طرف چینی برای برداشته شدن متقابل تعرفه‌های اضافی بر روی محصولات وارداتی از یکدیگر در فاز نخست توافق تجاری بودند، مجلس سنای آمریکا در اقدامی که به نگرانی‌ها از تشدید مجدد اختلافات دامن زد، با تصویب قطعنامه‌ای از تظاهرات داخلی هنگ کنگ حمایت کرد. با این حال سخنگوی وزارت بازرگانی چین با ابراز تاسف نسبت به این مساله گفت که چین تمام تلاش خود را برای حل و فصل اختلافات تجاری با امریکا به کار خواهد بست. امره اشپایتسر، تحلیل گر معاملات ارزی در موسسه "وست پاک فارکس " گفت: شاهد یک روز پرریسک بودیم و سیگنال‌های متضاد زیادی از محل جنگ تجاری دریافت کردیم. به نظر می رسد اثرگذاری وقایع جنگ تجاری بر روی بازارهای جهانی کماکان در سطح بالایی قرار دارد. چین و آمریکا درگیر یک جنگ تجاری طولانی مدت بوده‌اند که اکنون وارد شانزدهمین ماه خود شده است و از آن به عنوان یکی از اصلی‌ترین دلایل کاهش رشد اقتصادی جهان نام برده می‌شود تا جایی که بانک جهانی، زیان این جنگ برای اقتصاد جهانی طی دو سال‌ آینده را حدود ۷۰۰ میلیارد دلار برآورد کرده است. دو طرف طیف گسترده‌ای از محصولات وارداتی یکدیگر را مشمول تعرفه‌های اضافی کرده‌اند. ری آتریل- تحلیل گر معاملات ارزی در بانک ملی استرالیا- گفت: اخبار متضاد باعث شده است تا بازار حدس‌های مختلفی بزند و کسی نمی داند که قرار است در نهایت چه اتفاقی بیافتد. شاخص دلار که نرخ برابری آن در مقابل سبدی از ارزهای جهانی را اندازه می‌گیرد، با ۰.۰۸ درصد کاهش در مقایسه با روز گذشته و در سطح ۹۷.۸۲۲ واحد بسته شد. نرخ برابری هر فرانک سوئیس معادل ۱.۰۰۶۴ دلار اعلام شد. دونالد ترامپ- رئیس جمهور آمریکا- در جمع مقامات کاخ سفید گفته است که چین و آمریکا در حال حرکت به سمت حصول توافق تجاری هستند. با این حال وی تهدید کرده است که اگر دو طرف به توافق نرسند، تعرفه‌ها بر روی محصولات وارداتی آمریکا از چین را به میزان قابل توجهی افزایش خواهد داد. در حوزه برگزیت نیز حزب محافظه کار کماکان از رقیب اصلی خود یعنی حزب کارگر در نظرسنجی‌ها پیش است. حزب برگزیت که با توجه به تعداد کرسی‌هایش برای تشکیل دولت ائتلافی اهمیت دارد، گفته است بیش‌تر روی پایگاه‌های رای حزب کارگر تمرکز خواهد کرد اما تعداد نمایندگان کافی برای مسئول باقی نگه داشتن دولت محافظه کار را حفظ خواهد کرد. در آخرین دور از معاملات، پوند با ۰.۰۵ درصد افزایش قیمت نسبت به روز قبل خود و به ازای ۱.۲۹۲۵ دلار مبادله شد. هر یورو نیز  با ۰.۰۰۷ درصد کاهش به ۱.۱۰۶۸ دلار کاهش یافت. هم‌چنین هر دلار آمریکا به ۱.۳۲۸۵ دلار کانادا افزایش یافت. در برابر همتای سنگاپوری، هر دلار به ازای ۱.۳۶۲۷ دلار سنگاپور مبادله شد. در معاملات بازارهای ارزی جهانی، همچنین هر دلار به ۱۰۸.۶۲۶۷ ین رسید. در برابر همتای استرالیایی، هر دلار آمریکا به ازای ۱.۴۷۳۳ دلار مبادله شد. هم‌چنین نرخ برابری دلار معادل ۷.۰۳۶۵ یوان چین اعلام شد. میشل مک کارتنی- استراتژیست ارزی در موسسه " سی ام سی مارکتس"- گفت: مساله نگران‌کننده در مقطع فعلی این است که تا پایان سال رشد اقتصادی در سطح جهان کاهشی خواهد بود و این مساله تاثیر مستقیمی بر روی نرخ های برابری ارزهای اروپایی در مقابل دلار خواهد داشت <b>چقدر طلا تاکنون در دنیا استخراج شده است؟</b> اگر همه طلاهایی را که تا به حال در دنیا استخراج شده است را ذوب کنیم، می توان مکعبی با اضلاع ۲۱ متری ساخت. به گزارش ایبنا، شورای جهانی طلا با اعلام این مساله، افزود: حجم طلای استخراج شده در جهان تا آخر سال ۲۰۱۷ میلادی در مجموع ۱۹۰ هزار و ۴۰ تن بوده که با احتساب همه آثار تاریخی باستانی ساخته شده از طلا است. میزان روزانه استخراج طلا ۲.۵ تا ۳ تن است. طبق محاسبات شورای جهانی طلا، دوسوم استخراج طلا در دوره آغاز شده از سال ۱۹۵۰ میلادی صورت گرفته است. ۴۷.۷ درصد طلای استخراج شده در جهان در روی زمین در صنعت جواهر سازی مورد استفاده قرار می گیرد.میزان ذخایر معادن زیرزمینی طلا ۵۴ هزار تن است. در سال‌های اخیر استخراج طلا افزایش یافته است اما کارشناسان پیش بینی می‌کنند نرخ رشد استخراج طلا طی هشت تا ۱۰ سال آینده کاهش یابد.این اولین بار نیست که حجم طلای استخراج  شده در جهان محاسبه می شود. وارن بافت، سرمایه دار آمریکایی در سال ۲۰۱۲ گفته بود اگر همه طلاهایی را که (تا آن زمان) در دنیا استخراج شده، ذوب شود می‌توانمکعبی با اضلاع ۲۰ متری ساخت. آمریکا فعلا برای عرضه ارز دیجیتالی برنامه ندارد <b>آمریکابرنامه‌ای برای  ارز دیجیتالی ندارد</b> به گزارش وال استریت ژورنال، جروم پاول- مدیر بانک مرکزی آمریکا- با اذعان به سخت بودن مسیر انطباق فعالیت‌های ارزهای دیجیتالی با نظام مالی و بانکی فعلی اعلام کرد این کشور فعلا قصد ندارد در آینده‌ای نزدیک نسبت به راه‌اندازی ارزهای دیجیتالی اقدام کند. به گفته آقای پاول، فدرال رزرو از نزدیک روند عرضه ارزهای دیجیتالی توسط نهادهای بزرگ و معتبر مالی را زیر نظر دارد اما بانک مرکزی آمریکا فعلا روی توسعه این گونه رمز ارزها متمرکز نشده است. مسئولان آمریکایی در مقایسه با مقامات سایر کشورها رویکرد سرسختانه‌تری را درباره ارزهای دیجیتالی اتخاذ کرده‌اند و در شرایطی که بانک مرکزی چین رسما اعلام کرده که کار راه‌اندازی ارز دیجیتالی این کشور در مراحل پایانی قرار دارد، جروم پاول گفته که از نظر وی نظام پرداخت در آمریکا بسیار رقابت‌پذیر و نوآور است و با توجه به فراهم بودن انتخاب‌های گسترده روش‌های پرداختی در پیش روی مشتریان، راه‌اندازی یک ارز دیجیتالی در مقطع فعلی یک نیاز فوری نیست. در حال حاضر برخی از بانک‌های بزرگ آمریکایی اقدام به راه‌اندازی شبکه‌های داخلی پرداخت بر اساس پلت‌فرم بلاک چین کرده‌اند با این حال این شبکه‌ها در حال حاضر تنها قابلیت استفاده درون شبکه خود بانک‌های عامل را دارند و برای استفاده عمومی عرضه نشده‌اند. روز گذشته بانک مرکزی سوئد اعلام کرد که می‌خواهد ارز دیجیتالی ملی این کشور موسوم به "کرون الکترونیکی" را در زمان مناسب راه اندازی کند. طبق اعلام بانک مرکزی سوئد، ارز دیجیتالی جدید باعث دسترسی بیش‌تر جامعه به سیستم‌های نوین پرداختی، کاهش نیاز به وجه نقد و بهبود زنجیره تولید ارزش افزوده خواهد شد.  علاوه بر سوئد و چین، کشورهای دیگری از جمله ترکیه، فرانسه، آلمان و سوئیس اعلام کرده‌اند که به دنبال راه اندازی ارزهای دیجیتالی به عنوان یکی از ابزارهای پرداختی در کنار پول‌های سنتی هستند. <b>روسیه به دلارزدایی ادامه می‌دهد</b> با وجود افزایش ارزش دلار در بازارهای جهانی، تمایل روسیه به کاهش حجم دلار از ذخایر ارزی خود افزایش داشته است. به گزارش اسپوتنیک، روند دلارزدایی از اقتصاد روسیه مورد توجه رسانه های غربی قرار گرفته است. روزنامه فرانسوی " اکو" اخیرا در گزارشی اعلام کرده است که روسیه به کاهش تدریجی وابستگی اقتصاد خود به دلار ادامه می دهد و در عین حال بانک مرکزی روسیه نیز به توافقاتی با همتایان ایرانی، ترک و چینی برای استفاده از ارزهای ملی در مبادلات دو جانبه به جای دلار رسیده است. این روزنامه اقدامات اخیر روسیه را " عملیات دلارزدایی" خوانده و افزوده است متنوع سازی ذخایر ارزی و تقویت ذخایر طلا باعث کاهش آسیب پذیری اقتصاد این کشور در برابر شوک های خارجی و ثبات بیشتر روبل شده است تا جایی که روند کاهش ۱۷ درصدی ارزش روبل در سال گذشته اکنون تقریبا متوقف شده و حتی از ابتدای سال جاری ارزش روبل در برابر دلار ۷.۶ درصد تقویت شده است. با این حال کاهش ارزش یورو و یوان در برابر دلار باعث شده است از زمان آغاز فرایند کاهش سهم دلار از ذخایر ارزی روسیه، این کشور متحمل ۸.۷ میلیارد دلار زیان شود. روند کاهش وابستگی به دلار تنها محدود به روسیه نیست و بانک‌های مرکزی دیگر کشورها از جمله لهستان، چین و ترکیه سهم دلار از سبد ذخایر ارز ی خود را کاهش داده اند. در نیمه نخست امسال روسیه ۳۷۴ تن طلا خریداری کرده است تا به بزرگ ترین خریدار طلا تبدیل شود. طبق اعلام بانک مرکزی روسیه ذخایر طلای این کشور تا ابتدای ماه ژوئیه ۱۰۰.۳ میلیارد دلار ارزش داشته است. الکسی زابوتکین- مدیر دپارتمان سیاست گذاری پولی بانک مرکزی روسیه- گفته است با وجود کاهش وابستگی به دلار، حذف کامل دلار از چرخه پولی و مبادلاتی روسیه ممکن است بلکه هدف آن است که تا حد امکان آسیب‌پذیری نسبت به دلار کم شود. همچنين در بازارهای ارزهای دیجیتالی، ارزش بیت کوین به ۷۶۴۵ دلار رسید که یکی از کمترین ارزش‌های ثبت شده برای این ارز محبوب دیجیتالی در طول پنج ماه اخیر محسوب می‌شود. از اواخر ماه ژوئن که ارزش بیت کوین به اوج خود رسید، ارزش این ارز حدود یک سوم کاهش پیدا کرده است و این مساله باعث افزایش نگرانی‌ها از ریزش شدید بازار ارزهای دیجیتالی شده است. به گفته فعالان بازارهای مالی، افزایش ریسک‌ها و تنش‌های جهانی باعث شده تا معامله‌گران تمایل بیش‌تری به خرید دارایی‌های امن نظیر طلا داشته باشند. این هفتمین روز ریزشی متوالی ارزهای دیجیتالی در بازارها بود. مارکوس سوانپوئل-  مدیر موسسه "لونا" - گفت: تغییر استراتژی سرمایه‌گذاری در طبقات مختلف باعث اعمال فشار بسیار سنگینی به ارزهای دیجیتالی در روزهای اخیر شده است و همین مساله نیز بار دیگر باعث حاکم شدن رویکرد احتیاطی در بازار شده است. علاوه بر بیت کوین ارزش دیگر ارزهای دیجیتالی نیز با سقوط‌های سنگینی همراه بود تا جایی که ارزش اتریوم با کاهش ۸.۴۲ درصدی به ۱۵۹.۸۸ دلار، ارزش بیت کوین کش با کاهش ۷.۰۵ درصدی به ۲۲۵.۱۸ دلار، ارزش لایت‌کوین با کاهش ۵.۳۵ درصدی به ۵۱.۰۹ دلار، ارزش استلار با کاهش ۴.۵۸ درصدی به ۰.۰۶۰ دلار، ارزش مونرو با کاهش ۶.۸۱ درصدی به ۵۳.۸۰ دلار، ارزش دش با کاهش ۴.۶۶ درصدی به ۶۰.۴۲ دلار و ارزش زد کش با کاهش ۶.۴۵ درصدی به ۳۱.۲۲ دلار رسید. جف دورمان- مدیر بخش سرمایه گذاری در موسسه " آرکا است منیجمنت" - گفت: حجم معاملات در سطح پایینی باقی مانده و پول جدیدی نیز به بازار تزریق نشده است. به نظر می‌رسد در حال حاضر بازار ارزهای دیجیتالی قافیه را به بازار ارز و طلا باخته است. تا زمانی که تنش‌های ژئوپلتیکی و ریسک‌های موجود بر سر راه اقتصاد جهانی به میزان قابل توجهی باقی مانده باشد، نباید انتظار تغییر روند چشمگیری در بازار معاملات ارزهای دیجیتالی را داشته باشیم. <b>تحریم‌های آمریکا برای ایرانی‌ها نعمت است</b> باوجود اینکه تحریم‌های ایالات متحده فشارهای شدیدی بر ایران وارد کرده، اما از سوی دیگر مشاهده می‌کنیم که در مواردی نعمت‌هایی را از آن آنها کرده است. به گزارش ایبِنا، خبرگزاری اسپوتنیک روسیه با این مقدمه نوشت: یکی از اتفاقات بد برای مردم ایران پس از اکتشاف نفت در این کشور وابستگی دولت‌ها به درآمدهای سهل الوصول نفتی بود. قبل از انقلاب سال ۱۳۵۷ بیش از ۹۰ درصد درآمد دولت ایران از طریق نفت تامین می‌شد و تا زمان دولت احمدی نژاد در ایران، حدود ۷۰ درصد درآمد دولت ایران وابسته به نفت بود. این گزارش ادامه می‌دهد: در بودجه سال قبل حدود ۲۷ درصد درآمدهای دولت ایران وابسته به نفت بود و در بودجه امسال احتمالا وابستگی به درآمد های نفتی به سمت زیر ۱۰ درصد برود. در ادامه این تحلیل آمده است: قطعا اگر شرایط تحریم‌ها نبود محال بود دولتمردان به فکر ایجاد در آمد از راه منابع دیگر باشند. فقط جهت روشن شدن ماجرا بد نیست به آمار و ارقام بانک جهانی برای سال ۲۰۱۸ اشاره کنیم که تولید ناخالص ملی ایران (GNP) را ذیل تحریمها حدود ۱۷۵۰ ملیارد دلار تخمین زده در حالی که تولید ناخالص ملی کشوری مانند ترکیه حدود ۲۰۰۰ ملیارد دلار است و روسیه که یک ابر قدرت نظامی به حساب میآید ۲۲۰۰ ملیارد دلار است. حال مثلا ترکیه که هیچ درآمد نفتی ندارد چیزی حدود ۱۲۰۰ ملیارد دلار تولید ناخالص داخلی دارد و ایران حدود ۴۳۰ ملیارد دلار. توجه داشته باشید که این ارقام مربوط به شرایطی است که ایران ذیل شدیدترین تحریم‌های تاریخ قرار دارد. این ارقام نشان می‌دهد که ایران کشوری بسیار ثروتمند است که اگر مدیریت صحیحی بر منابعش صورت گیرد می‌تواند بدون نیاز به فروش نفت حداقل یک هزار میلیارد دلار تولید ناخالص داخلی داشته باشد. حال اگر نفرین نفت همین‌طور بالای سر ملت ایران ادامه داشت، قطعا امکان نداشت که دولت‌ها به فکر این باشند که چه کار کنند تا بتوانند اقتصاد ایران را بچرخانند، اما با این شرایط دیگر دولتها مجبور هستند به فکر راهکارهای دیگر برای تولید درآمد باشند. در ادامه این تحلیل آمده است: از سوی دیگر چون ایران یک کشور نفت خیز بود مردم توقعات بسیاری از دولت‌ها داشتند، اینکه مثلا پول نفت باید میان مردم تقسیم شود و آنها بدون رنج پول به دست بیاورند. تا همین امروز کافی است به گفت‌وگوهای رسانه‌ای بسیاری از فعالین اقتصادی کشور یا حتی در برخی موارد مدیران ارشد دولتی گوش کنید که راهکارهای خود برای حل مشکلات اقتصادی را از چه منظری مطرح می‌کنند. تقریبا می‌توان گفت همه توقع دارند دولت ورود کند، پول بدهد، وام بدهد، سرمایه‌گذاری کند تا آنها بتوانند فعالیت اقتصادی خود را بچرخانند. این رسانه روس در ادامه نوشته است: یکی دیگر از نعمت هایی که می‌توان گفت تحریم‌ها برای ایرانی‌ها ایجاد کرده این است که آنها را وادار کرده هم به فکر راهکارهایی برای ایجاد درآمد و تجارت خود باشند هم به فکر تولید کالایی که مردم نیاز دارند. می‌توان گفت این مرحله سخت‌ترین مرحله‌ای است که ملت ایران مجبور است از آن عبور کند. با توجه به امکانات خدادادی که ایران در اختیار دارد اگر در این مرحله مدیریت صحیحی انجام شود، قطعا ایران می‌تواند نه فقط از این مرحله عبور کند، بلکه به یکباره ایران در حوزه اقتصادی از بسیاری کشورهای عضو گروه بیست هم عبور کند. در پایان باید گفت هنر در آن خواهد بود که ایران بتواند از نعمت‌ تحریم های آمریکا نهایت استفاده را انجام دهد.</p>
    </article>
  </body>
</html>