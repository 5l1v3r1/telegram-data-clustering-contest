<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.kvartha.com/2019/11/cant-rule-out-cheating-by-governor-says23.html"/>
    <meta property="og:site_name" content="Kvatha.com"/>
    <meta property="article:published_time" content="2019-11-23T09:22:00+00:00"/>
    <meta property="og:title" content="എന്‍ സി പിക്കും ശിവസേനയ്ക്കും മഹാരാഷ്ട്രയില്‍ സര്‍ക്കാരുണ്ടാക്കാന്‍ അംഗബലമുണ്ട്; 170 എംഎല്‍എമാര്‍ ഒപ്പമുണ്ട്; അജിത് പവാറിനെതിരെ നടപടിയുണ്ടാകും; ഈ സര്‍ക്കാരിനെ ഞങ്ങള്‍ പിന്തുണയ്ക്കുന്നില്ലെന്നും ശരദ് പവാര്‍"/>
    <meta property="og:description" content="എന്‍ സി പിക്കും ശിവസേനയ്ക്കും മഹാരാഷ്ട്രയില്‍ സര്‍ക്കാരുണ്ടാക്കാന്‍ Mumbai, News, Politics, Maharashtra, Press meet, Trending, National,"/>
  </head>
  <body>
    <article>
      <h1>എന്‍ സി പിക്കും ശിവസേനയ്ക്കും മഹാരാഷ്ട്രയില്‍ സര്‍ക്കാരുണ്ടാക്കാന്‍ അംഗബലമുണ്ട്; 170 എംഎല്‍എമാര്‍ ഒപ്പമുണ്ട്; അജിത് പവാറിനെതിരെ നടപടിയുണ്ടാകും; ഈ സര്‍ക്കാരിനെ ഞങ്ങള്‍ പിന്തുണയ്ക്കുന്നില്ലെന്നും ശരദ് പവാര്‍</h1>
      <address><time datetime="2019-11-23T09:22:00+00:00">23 Nov 2019, 09:22</time> by <a rel="author">kvartha pre</a></address>
      <p><b>മുംബൈ: (www.kvartha.com 23.11.2019) </b>എന്‍ സി പിക്കും ശിവസേനയ്ക്കും മഹാരാഷ്ട്രയില്‍ സര്‍ക്കാരുണ്ടാക്കാന്‍ അംഗബലമുണ്ടെന്നും ഈ സര്‍ക്കാരിനെ ഞങ്ങള്‍ പിന്തുണയ്ക്കുന്നില്ലെന്നും എന്‍സിപി അധ്യക്ഷന്‍ ശരദ് പവാര്‍. ശിവസേന അധ്യക്ഷന്‍ ഉദ്ധവ് താക്കറെയുടെ ഒപ്പം ചേര്‍ന്നു നടത്തിയ സംയുക്ത വാര്‍ത്താസമ്മേളനത്തിലാണ് ശരദ് പവാര്‍ ഇക്കാര്യം വ്യക്തമാക്കിയത്. തങ്ങള്‍ക്കൊപ്പം 170 എംഎല്‍എമാര്‍ ഉണ്ടെന്നും പവാര്‍ വ്യക്തമാക്കി. <br/><br/>ഇന്നത്തെ സംഭവങ്ങള്‍ അദ്ഭുതപ്പെടുത്തി. അജിത് പവാറിനെതിരെ നടപടിയുണ്ടാകും. അജിത്തിനൊപ്പം 1011 എംഎല്‍എമാര്‍ ഉണ്ടെന്നാണു മനസ്സിലാകുന്നത്. ഇവര്‍ ആരൊക്കെയാണെന്ന് അന്വേഷിച്ചു കൊണ്ടിരിക്കുകയാണ്. കൂറുമാറ്റ നിരോധന നിയമം ഉണ്ടെന്ന കാര്യം ഇവര്‍ മറക്കരുത്. ശരിയായ എന്‍സിപി പ്രവര്‍ത്തകന്‍ ബിജെപിയുമായി കൈകോര്‍ക്കില്ലെന്നും പവാര്‍ വ്യക്തമാക്കി.</p>
      <figure>
        <img src="https://1.bp.blogspot.com/-qnxbvJtxZPI/Xdj6N7hfM-I/AAAAAAABt-8/IlVvfmpoxCs8dViu-OWfChWMWvjGqoBhgCLcBGAsYHQ/s1600/Maharashtra.jpg"/>
      </figure>
      <p>ശനിയാഴ്ച രാവിലെയാണ് ബിജെപിയുടെ ദേവേന്ദ്ര ഫഡ്നാവിസ് മുഖ്യമന്ത്രിയായി സത്യപ്രതിജ്ഞ ചെയ്തത്. എന്‍സിപിയുടെ അജിത് പവാര്‍ ഉപമുഖ്യമന്ത്രിയായും ചുമതലയേറ്റു. ബിജെപി ഇതര സര്‍ക്കാര്‍ രൂപീകരിക്കാന്‍ ശിവസേനയും കോണ്‍ഗ്രസും എന്‍സിപിയും തമ്മില്‍ ധാരണയിലെത്തിയതിനു തൊട്ടുപിന്നാലെയാണ് അപ്രതീക്ഷിതമായി ദേവേന്ദ്ര ഫഡ്നാവിസ് മുഖ്യമന്ത്രിയായി സത്യപ്രതിജ്ഞ ചെയ്തത്. <br/><br/>അജിത് പവാര്‍ മറാത്തികളെ പിന്നില്‍ നിന്ന് കുത്തിയെന്ന് ശിവസേന വിമര്‍ശനം ഉന്നയിച്ചു. ശരദ് പവാറിന് ഇക്കാര്യത്തില്‍ ഒന്നും ചെയ്യാനുണ്ടായിരുന്നില്ല. അജിത് പവാര്‍ പിന്നില്‍ നിന്നും കുത്തുകയായിരുന്നുവെന്നും ശിവസേന നേതാവ് സഞ്ജയ് റാവുത്ത് പറഞ്ഞു.<br/><br/><a href="https://play.google.com/store/apps/details?id=news.kvartha">(ശ്രദ്ധിക്കുക: ഗൾഫ് - വിനോദം - ടെക്നോളജി - സാമ്പത്തികം- പ്രധാന അറിയിപ്പുകൾ-വിദ്യാഭ്യാസം-തൊഴിൽ വിശേഷങ്ങൾ ഉൾപ്പെടെ മലയാളം വാർത്തകൾ നിങ്ങളുടെ മൊബൈലിൽ ലഭിക്കാൻ കെവാർത്തയുടെ പുതിയ ആൻഡ്രോയിഡ് ആപ്പ് ഇവിടെ ക്ലിക്ക് ചെയ്ത് ഡൗൺലോഡ് ചെയ്യുക. ഉപയോഗിക്കാനും ഷെയർ ചെയ്യാനും എളുപ്പം )</a><br/><br/>Keywords: <b>Can't Rule Out Cheating by Governor, Says Sharad Pawar as NCP MLAs Claim They Were 'Deceived', Mumbai, News, Politics, Maharashtra, Press meet, Trending, National.</b></p>
    </article>
  </body>
</html>