<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/international/598706/voliviai-prosorini-kyvernisi-kai-oi-antipaloi-tis-ksekinoun-dialogo"/>
    <meta property="og:site_name" content="SIGMALIVE"/>
    <meta property="article:published_time" content="2019-11-23T09:09:00+00:00"/>
    <meta property="og:title" content="Βολιβία:Η προσωρινή Κυβέρνηση και οι αντίπαλοί της ξεκινούν διάλογο"/>
    <meta property="og:description" content="Η προσωρινή Κυβέρνηση της Βολιβίας και οι διάφορες παρατάξεις που την αμφισβητούν θα ξεκινήσουν από σήμερα τον διάλογο προκειμένου να τερματισθεί η πολιτική..."/>
  </head>
  <body>
    <article>
      <h1>Βολιβία:Η προσωρινή Κυβέρνηση και οι αντίπαλοί της ξεκινούν διάλογο</h1>
      <address><time datetime="2019-11-23T09:09:00+00:00">23 Nov 2019, 09:09</time> by <a rel="author">sigmalive</a></address>
      <p>Η προσωρινή Κυβέρνηση της Βολιβίας και οι διάφορες παρατάξεις που την αμφισβητούν θα ξεκινήσουν από σήμερα τον διάλογο προκειμένου να τερματισθεί η πολιτική και κοινωνική κρίση, που έχει κοστίσει ήδη τη ζωή σε 32 ανθρώπους, ανακοίνωσε χθες ο υπουργός Δημοσίων Έργων Γιέρκο Νούνιες.</p>
      <p>"Στις 16.00 (22.00 ώρα Κύπρου) θα ξεκινήσουμε τον διάλογο για την ειρήνευση στη χώρα", δήλωσε ο ίδιος μιλώντας στους δημοσιογράφους, εν είδει εκπροσώπου Τύπου του κυβερνητικού σχήματος που ανέλαβε την εξουσία μετά την παραίτηση του πρόεδρου Εβο Μοράλες.<br/><br/>Στο μεταξύ, το Κοινοβούλιο της Βολιβίας πρόκειται να ψηφίσει νόμο για να διευκολυνθεί η διεξαγωγή των εκλογών, έπειτα από τη συμφωνία που κατέληξαν οι βουλευτές των τριών πολιτικών κομμάτων του Σώματος, ανακοίνωσε στο πρακτορείο Reuters στέλεχος της παράταξης του πρώην προέδρου Εβο Μοράλες.</p>
      <p>ΠΗΓΗ:ΑΠΕ-ΜΠΕ</p>
    </article>
  </body>
</html>