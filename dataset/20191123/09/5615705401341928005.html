<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mind.ua/style/20204819-majte-na-uvazi-golovni-podiyi-23-listopada-1-grudnya"/>
    <meta property="og:site_name" content="Mind UA"/>
    <meta property="article:published_time" content="2019-11-23T09:45:00+00:00"/>
    <meta property="og:title" content="Майте на увазі: головні події 23 листопада – 1 грудня"/>
    <meta property="og:description" content="Фінал театрального фестивалю «ГРА», прем’єра стрічки «Ціна правди» та інші події найближчого часу, на які варто звернути увагу"/>
  </head>
  <body>
    <article>
      <h1>Майте на увазі: головні події 23 листопада – 1 грудня</h1>
      <h2>Фінал театрального фестивалю «ГРА», прем’єра стрічки «Ціна правди» та інші події найближчого часу, на які варто звернути увагу</h2>
      <address><time datetime="2019-11-23T09:45:00+00:00">23 Nov 2019, 09:45</time> by <a rel="author" href="https://mind.ua/author/176-olga-usachova" target="_blank">Ольга Усачова</a></address>
      <p>У суботу, <b>23 листопада</b> у <b>театрі на лівому березі Дніпра</b> (пр. Броварський, 25) – теа-кліп-вистава <b>«Токсини»</b>. Трапляється так, що батько повертається через 20 років, аби зустрітись з вже дорослим сином. Як пояснити чому в житті так сталось, як знайти потрібні слова і чи можливо налагодити стосунки? Дехто втрачає дитину, і намагається помститись вбивці. Але чи помста загоїть рани втрати? Або ж тобі пропонують посаду твоєї мрії, ти один з сотень претендентів, проте, за це ти змушений заплатити своїм минулим, частиною життя та єдиним що маєш – спогадами. Чи це справедлива ціна заради майбутньої посади?</p>
      <p>Усі герої цієї історії бажають змінити світ на краще, прагнуть віднайти справедливість, позбутися токсичності. Проте, що робити, якщо в певний момент усвідомлюєш, що ця токсичність – частина тебе самого?</p>
      <figure>
        <img src="https://s.mind.ua/img/forall/i/2019/1574502137.jpg"/>
        <figcaption>
          <cite>Фото: drama-comedy.kiev.ua</cite>
        </figcaption>
      </figure>
      <p>Початок <b>о 19:00.</b> Вартість квитків <b>100-360 грн.</b></p>
      <hr/>
      <p>У неділю, <b>24 листопада</b> у <b>театрі на Подолі</b> (Андріївський узвіз, 20А) відбудеться урочисте відкриття фестивалю-премії <b>«ГРА».</b> Цьогоріч лауреати визначатимуться у шести загальних номінаціях: за найкращу драматичну виставу, виставу для дітей, музичну виставу у жанрі опери/оперети/мюзиклу, хореографічну/балетну/пластичну виставу, виставу камерної сцени (до 150 глядачів), пошуково-експериментальну виставу. А також шести індивідуальних: за найкращу жіночу роль, чоловічу роль, режисерську роботу, сценографію, хореографію та музичне рішення вистави.</p>
      <p><b>«ГРА» («Great Real Art»)</b> була заснована Національною спілкою театральних діячів України минулого року. Проєкт реалізовується за підтримки Міністерства культури України та Департаменту культури КМДА.</p>
      <figure>
        <iframe src="https://www.youtube.com/embed/dqDUN9SubTs" width="640" height="360" data-service="Youtube" scrolling="no"/>
      </figure>
      <p>Початок <b>о 16:00.</b> Деталі за <a href="https://www.facebook.com/festpremiaGRA/"><b>посиланням</b></a>.</p>
      <hr/>
      <p>У понеділок, <b>25 листопада</b> у <b>Національній музичній академії ім. Чайковського </b>(вул. Городецького, 1-3/11) відбудеться <b>показ документальної стрічки та концерт</b> пам’яті видатного радянського і грузинського композитора <b>Гія Канчелі</b> <b>«Я не любив кларнет»</b> за підтримки Посольства Грузії в Україні.</p>
      <p>Вечір пам’яті грузинського генія поєднує дві самодостатні події: фільм від канадської режисерки Ольги Антімоні та її чоловіка, знаного канадського телеведучого Грегорі Антімоні «Гія Канчелі:«Я не любив кларнет» та твір композитора «Мініатюри для кларнета і фортепіано – музика театру і кіно».</p>
      <p>Документальний фільм, який у Києві демонструватиметься лише один раз, вийшов інколи серйозним, інколи сумним, частіше з почуттям гумору. А цикл з 18 мініатюр, що звучатимуть у другій половині вечора, сповнені пронизливого смутку і тихої радості, гіркого тріумфу та самоіронії. Цей твір Канчелі присвятив близькому другу – всесвітньо відомому кларнетисту Юліану Мілкісу.</p>
      <figure>
        <img src="https://s.mind.ua/img/forall/i/2019/1574502321.jpg"/>
        <figcaption>
          <cite>Фото: zbruc.eu</cite>
        </figcaption>
      </figure>
      <p>Початок <b>о 19:00. </b>Вартість квитків<b> 150-600 грн. </b>Деталі за <b><a href="https://www.facebook.com/events/548490862560463/">посиланням</a>. </b></p>
      <hr/>
      <p>У четвер, <b>28 листопада</b> у <b>кінотеатрі «Жовтень»</b> (вул. Костянтинівська, 26) стартує 19-й фестиваль <b>«Нове британське кіно».</b> Фестиваль «Нове британське кіно» – це серія прем'єрних кінопоказів, прес-конференцій і спецпроєктів, присвячених кращим новим фільмам Великої Британії.</p>
      <figure>
        <img src="https://s.mind.ua/img/forall/i/2019/1574502400.jpg"/>
        <figcaption>
          <cite>Фото: офіційна Facebook-сторінка події</cite>
        </figcaption>
      </figure>
      <p>Початок <b>о 19:00.</b> Вартість квитків <b>120 грн.</b></p>
      <hr/>
      <p>У четвер, <b>28 листопада </b>в український прокат також виходить епічна екранізація від творців одного з найуспішніших серіалів сучасності. Інтриги, кохання і тонкий гумор в історії злетів і падінь сім'ї англійських аристократів Кроулі та їхніх слуг, які живуть в багатому родовому маєтку під назвою «Абатство Даунтон» від режисера Майкла Енглера. Життя лордів і прислуги змінюється в результаті домашніх інтриг і фатальних потрясінь початку ХХ століття. </p>
      <figure>
        <img src="https://s.mind.ua/img/forall/i/2019/1574502717.jpg"/>
        <figcaption>
          <cite>Фото: bhfilms.com.ua</cite>
        </figcaption>
      </figure>
      <hr/>
      <p>У неділю, <b>1 грудня</b> у <b>Галереї мистецтв «Лавра»</b> (вул. Лаврська, 7) можна відвідати захоплюючу гру та водночас урок з історії під назвою <b>«Сила підпису».</b></p>
      <p>Організатори зауважують, що цей квест-музей здатен довести, як один підпис може змінити життя людей, держав та всього світу. Відвідувачі розгадуватимуть, ким були люди, які поставили підпис під ключовими документами в історії світу й України, та дізнаються, як склалася їхня доля. Зрозуміють, на що ми погоджуємося, коли ставимо «галочку» в соціальних мережах. Дізнаються, як приховують, підроблюють та страхують підписи. Проєкт розповість про найдорожчі автографи і найдивніші заповіти, про героїв, які своїм підписом рятували життя тисяч людей, та документи, які впливають на людство вже тисячу років.</p>
      <figure>
        <img src="https://s.mind.ua/img/forall/i/2019/1574502467.jpg"/>
        <figcaption>
          <cite>Фото: офіційна Facebook-сторінка події</cite>
        </figcaption>
      </figure>
      <p>Початок <b>об 11:00. </b>Вартість квитків<b> 50 грн, </b>для дітей віком до 12 років, пенсіонерів, учасників бойових дій – <b>безкоштовно </b>за наявності посвідчення.</p>
      <hr/>
      <h3>Прем’єра тижня:</h3>
      <p>У четвер, <b>28 листопада</b> в український прокат виходить стрічка <b>«Ціна правди» («Гарет Джонс») </b>польської режисерки <b>Агнешки Голланд</b>. Фільм є копродукцією Польщі, України та Великобританії. Знімали історичну драму в усіх трьох країнах, причетних до виробництва. Серед українських міст – у Києві та Харкові. Картина розповідає про валлійського репортера, який вперше в західній пресі заявив під власним ім'ям про український Голодомор. Ризикуючи власним життям та переховуючись від радянських спецслужб, Гарет Джонс робить відвертий репортаж, який згодом надихає письменника Джорджа Орвелла на написання «Колгоспу тварин».</p>
      <figure>
        <iframe src="https://www.youtube.com/embed/c7jwn4UPCOQ" width="640" height="360" data-service="Youtube" scrolling="no"/>
      </figure>
      <p>Світова прем'єра фільму відбулася 10 лютого 2019 року в рамках конкурсної програми 69-го Берлінського кінофестивалю. Проєкт є переможцем 10-го конкурсу кінопроєктів Держкіно в категорії «Тематичні ігрові фільми» (до 85-х роковин Голодомору 1932-33 років в Україні). Загальний бюджет стрічки складає 262,2 млн грн, з них 25,9 млн грн надано українським Держкіно.</p>
      <p>Роль британського журналіста зіграв актор Джеймс Нортон (серіали «Макмафія», «Чорне дзеркало»). Нову знайому головного героя на ім’я Ада Брукс, яка відкрила йому очі на те, що відбувається у Радянському Союзі, виконала Ванесса Кірбі («Геній», серіал «Корона», «Місія неможлива: Фолаут»).</p>
      <p><b>Якщо ви дочитали цей матеріал до кінця</b>, ми сподіваємось, що це значить, що він був корисним для вас.</p>
      <p>Ми запрошуємо вас стати частиною Mind Club. Для цього потрібно оформити підписку за $7 на місяць.</p>
      <p>Нам дуже важлива ваша підтримка!</p>
      <p>
        <b>Чому ми впроваджуємо платну підписку?</b>
      </p>
      <p>Справжня якісна та незалежна журналістика потребує багато часу, зусиль та витрат, це дійсно недешево. Але ми віримо в перспективи ділової журналістики в Україні, тому що віримо в перспективу України.</p>
      <p>Саме тому ми створюємо можливість платної щомісячної підписки – Mind Club.</p>
      <p>Якщо ви читаєте нас, якщо вам подобається та ви цінуєте те, що ми робимо, – пропонуємо вам вступити до спільноти Mind.</p>
      <p>Ми плануємо розвивати Mind Club: обсяг матеріалів і доступних сервісів і проектів. Уже сьогодні всі члени клубу:</p>
      <ul>
        <li>Допомагають створювати та розвивати якісну незалежну ділову журналістику. Ми зможемо і надалі розвиватись та підвищувати якість наших матеріалів.</li>
        <li>Отримують вільний від банерної реклами сайт.</li>
        <li>Отримують доступ до «закритих» матеріалів Mind (до щомісячного випуску, в якому ми досліджуємо та аналізуємо, як працюють цілі галузі; до щотижневих аналітичних підсумків).</li>
        <li>Вільний доступ до івентів Mind для підписників та спеціальні умови на інші події Mind.</li>
        <li>Smart Power. Власники бізнесу, що стануть підписниками Mind, отримають доступ до агрегатора системних порушень від аналітиків Mind та партнерів «Cкажи.uа». Якщо у вашого бізнесу виникли проблеми з непорядними чиновниками чи конкурентами – ми проаналізуємо, чи є їхня поведінка системною, і разом зможемо вирішити цю проблему.</li>
        <li>Ми і надалі розвиватимемо Mind та додаватимемо корисні журналістські рубрики і сервіси для вашого бізнесу.</li>
      </ul>
      <p>Ми працюємо над тим, аби наша журналістська та аналітична робота була якісною, і прагнемо виконувати її максимально компетентно. Це вимагає і фінансової незалежності. Підтримайте нас за 196 грн на місяць.</p>
      <p>Щомісячна підтримка у 196 грн Допомогти проекту одноразово</p>
      <related>
        <h4>Також читайте</h4>
        <a href="https://mind.ua/news/20204824-tvorci-bogemnoyi-rapsodiyi-ta-aviatora-mozhut-znyati-film-pro-majkla-dzheksona"/>
        <a href="https://mind.ua/news/20204802-najpershij-komiks-marvel-1939-roku-prodano-na-aukcioni-za-13-mln"/>
        <a href="https://mind.ua/style/20204720-premera-dokumentalnogo-filmu-z-ukrayini-do-gollivudu-hto-i-yak-zi-spivvitchiznikiv-pidkoriv-fabr"/>
      </related>
    </article>
  </body>
</html>