<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/vesti/svet/kolumbijski-predsednik-naredio-policijski-cas-u-bogoti/"/>
    <meta property="og:site_name" content="Krstarica"/>
    <meta property="article:published_time" content="2019-11-23T09:50:03+00:00"/>
    <meta property="og:title" content="Kolumbijski predsednik naredio policijski čas u Bogoti"/>
    <meta property="og:description" content="Kolumbijski predsednik Ivan Duke naredio je da se u Bogoti uvede policijski čas zbog masovnih protesta u tom glavnom gradu. On je na Tviteru objavio"/>
  </head>
  <body>
    <article>
      <h1>Kolumbijski predsednik naredio policijski čas u Bogoti</h1>
      <address><time datetime="2019-11-23T09:50:03+00:00">23 Nov 2019, 09:50</time> by <a rel="author" href="https://www.krstarica.com/author/beta/" target="_blank">Beta</a></address>
      <figure>
        <img src="https://www.krstarica.com/wp-content/uploads/2019/11/b3730b15.640x360_rss-750x430.jpg"/>
        <figcaption>Foto: Beta</figcaption>
      </figure>
      <p>Kolumbijski predsednik Ivan Duke naredio je da se u Bogoti uvede policijski čas zbog masovnih protesta u tom glavnom gradu.</p>
      <p>On je na Tviteru objavio zahtev gradonačelniku Bogote da policijski čas počne sinoć u 21 čas po lokalnom vremenu.<br/> <br/>Policijski čas uveden je dan nakon najvećeg protestnog marša u Kolumbiji, a na procenjuje se da je na ulicama bilo oko 250.000 ljudi.</p>
      <p>Nakon mirnog protesta, juče je došlo do sukoba demonstranata i policije.</p>
      <p>Analitičari su skeptični da bi taj protest mogao da dovede do dužih nemira kao u Boliviji, Čileu i Ekvadoru, i navode da u podeljenoj zemlji koja ima jednu od boljih ekonomija u regionu nema dovoljno faktora koji bi ujedinili nezadovoljne.</p>
      <p>Upkos sporazumu iz 2016. koji je prethodna vlada postigla sa levičarskim pobunjenicima, veći deo Kolumbije i dalje je pogodjen nasiljem pošto se kriminalne naoružane grupe bore za teritoriju na kojoj država nije prisutna. Kolumbijska ekonomija ove godine brže raste, ali zemlja ima jednu od najvećih stopa nejednakosti u Južnoj Americi.</p>
      <p>(Beta)</p>
    </article>
  </body>
</html>