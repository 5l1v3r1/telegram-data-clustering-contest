<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.onsports.gr/podosfairo/football-league/story/655529/football-league-dokimazontai-ta-trikala-tesseris-allages-proponiti"/>
    <meta property="og:site_name" content="OnSports"/>
    <meta property="article:published_time" content="2019-11-23T09:15:11+00:00"/>
    <meta property="og:title" content="Football League: Δοκιμάζονται τα Τρίκαλα, τέσσερις αλλαγές προπονητή"/>
    <meta property="og:description" content="Το Θεσπρωτός-Τρίκαλα ανοίγει την αυλαία της 8ης αγωνιστικής της Football League."/>
  </head>
  <body>
    <article>
      <h1>Football League: Δοκιμάζονται τα Τρίκαλα, τέσσερις αλλαγές προπονητή</h1>
      <address><time datetime="2019-11-23T09:15:11+00:00">23 Nov 2019, 09:15</time> by <a rel="author">Onsports team</a></address>
      <p>Το Θεσπρωτός-Τρίκαλα ανοίγει την αυλαία της 8ης αγωνιστικής της Football League.</p>
      <p>Κοσμογονικές αλλαγές σε τέσσερις ομάδες της Football League μετά και την ολοκλήρωση της 8ης αγωνιστικής. Η Καλαμάτα ολοκλήρωσε τη συνεργασία της με τον Βασίλη Βούζα μετά την ήττα της στην Καβάλα και έδωσε τα ηνία στον Σάκη Θεοδοσιάδη, ο οποίος αποχαιρέτησε τη Βέροια μετά την ισοπαλία με τον Θεσπρωτό.</p>
      <p>Η "Βασίλισσα του Βορρά" ακόμη δεν έχει βρει νέο προπονητή, το έκανε όμως το Αιγάλεω που μετά την απομάκρυνση του Λουκά Καραδήμου, προχώρησε σε συμφωνία με τον Θωμά Γράφα! Στον Ιάλυσο Ρόδου, τέλος, το "αντίο" του Νίκου Καραμπετάκη συνοδεύτηκε από το "καλώς ήρθατε" στους Μαρσέλο Τροΐζι και Ρουί Μάνουελ Γκαρσία!</p>
      <p>Ο Θεοδοσιάδης θα κάνει ντεμπούτο με τη "Μαύρη Θύελλα" στο εντός έδρας παιχνίδι απέναντι στον Ασπρόπυργο ενώ Τροΐζι και Γκαρσία θα... παρουσιαστούν στον κόσμο της Ρόδου στο εντός έδρας ματς του ουραγού Ιάλυσου απέναντι στην Καβάλα.</p>
      <p>Στο «Σταύρος Μαυροθαλασσίτης» θα κάνει την πρώτη του γνωριμία με τους φίλους του Αιγάλεω ο Γράφας, καθώς η νέα του ομάδα περιμένει τον Διαγόρα Ρόδου. Όλες αυτές οι αλλαγές, πάντως, ποσώς ενδιαφέρουν τους συμπρωτοπόρους Ιωνικό και Τρίκαλα: η ομάδα της Νίκαιας ταξιδεύει στο Βόλο για να αντιμετωπίσει τον τοπικό Ολυμπιακό ενώ οι Θεσσαλοί φιλοξενούνται από τον Θεσπρωτό, στο παιχνίδι με το οποίο ανοίγει η αυλαία της 9ης αγωνιστικής του πρωταθλήματος.</p>
      <p>Το πρόγραμμα της 9ης αγωνιστικής της Football League:</p>
      <p>
        <b>Σάββατο 23 Νοεμβρίου</b>
      </p>
      <p>15:00 Θεσπρωτός - Τρίκαλα (ΕΡΤ3)</p>
      <p>
        <b>Κυριακή 24 Νοεμβρίου</b>
      </p>
      <p>14:00 Ιάλυσος Ρόδου - Καβάλα</p>
      <p>15:00 Αιγάλεω - Διαγόρας Ρόδου</p>
      <p>15:00 Καλαμάτα - Ένωση Ασπροπύργου</p>
      <p>15:00 ΟΦ Ιεράπετρας - Βέροια (ΕΡΤ3)</p>
      <p>15:00 Ολυμπιακός - Βόλου - Ιωνικός</p>
      <p>15:00 Τρίγλια - Νίκη Βόλου</p>
    </article>
  </body>
</html>