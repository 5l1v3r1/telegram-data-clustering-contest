<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/svyat/nay-strannite-zabrani-v-severna-koreya-407415.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-23T09:23:24+00:00"/>
    <meta property="og:title" content="Най-странните забрани в Северна Корея"/>
    <meta property="og:description" content="Хората извън тоталитарната държава проявяват интерес и към начина на живот на местните"/>
  </head>
  <body>
    <article>
      <h1>Най-странните забрани в Северна Корея</h1>
      <address>
        <time datetime="2019-11-23T09:23:24+00:00">23 Nov 2019, 09:23</time>
      </address>
      <p>Интересът към Северна Корея расте много бързо. Държавата се е превърнала в остров, защитен от влиянието на Запада от своя лидер и силната си армия. </p>
      <p>Интересът към Северна Корея обаче не е само като туристическа дестинация. Хората извън тоталитарната държава проявяват интерес и към начина на живот на местните. Севернокорейците имат редица забрани, с които са принудени да се съобразяват. Каналът "OMG Facts" във vbox7 показва някои от тях:</p>
      <p>
        <b>1. Западната мода</b>
      </p>
      <p>Модерните на Запад дрехи и техният дизайн са забранени от севернокорейския лидер. Причината за това е опит да се спре влиянието на западната култура, която се прокрадва в съседен Китай, с който държавата има сравнително топли връзки.</p>
      <p>
        <b>2. Прически</b>
      </p>
      <p>В държавата са разрешени само 18 вида прически за жени и 15 за мъже. Никоя от тези прически не позволява боядисване на косата, затова е и почти невъзможно да се намери боя за коса в магазините в Северна Корея.</p>
      <p> </p>
      <p>
        <b>3. Дамски превръзки</b>
      </p>
      <p>Продукти за дамска хигиена като тампони и женски превръзки за еднократна употреба не се предлагат в Северна Корея. Вместо това жените използват такива за многократна употреба. Това всъщност звучи напълно в съзвучие с модерните зелени идеи.</p>
      <p>
        <b>4. Презервативи</b>
      </p>
      <p>Всички видове контрацептиви в Северна Корея са забранени. Да се намери презерватив, е изключително трудно там. Затова кондомите са любим подарък за всички местни.</p>
      <p>
        <b>5. Коледни елхи</b>
      </p>
      <p>Официално Северна Корея е атеистична държава. Всички форми на религиозни практики са забранени или следени от държавата. Затова и няма как да си купи човек елха или декорация за нея.</p>
      <p>
        <b>6. Модерни комуникации</b>
      </p>
      <p>От население от 15 млн. души едва 1 млн. имат мобилни телефони в Северна Корея. Те обаче не могат да се обаждат на номера извън чужбина. В чужбина могат да се обаждат само туристите в държавата, като дори и техните разговори често са подслушвани.</p>
      <p> </p>
      <p>
        <b>7. Пътувания в чужбина</b>
      </p>
      <p>Това като цяло е нарушение на човешките права, но в Северна Корея е така. Причината е чуждото влияние, а и огромната вероятност "туристите" да не се върнат в Северна Корея изобщо.</p>
    </article>
  </body>
</html>