<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zougla.gr/politismos/article/ti-ipe-o-komikos-sasa-mparon-koen-ke-ekane-eksalo-to-facebok"/>
    <meta property="og:site_name" content="Ζούγkλ@"/>
    <meta property="article:published_time" content="2019-11-23T09:27:00+00:00"/>
    <meta property="og:title" content="Τι είπε ο κωμικός Σάσα Μπαρόν Κοέν και έκανε «έξαλλο» το Facebook"/>
    <meta property="og:description" content="Ο Βρετανός κωμικός Σάσα Μπαρόν Κόεν δήλωσε ότι αν το Facebook υπήρχε τη δεκαετία του 1930, θα είχε επιτρέψει στον Αδόλφο Χίτλερ να αναρτήσει αντισημιτικές διαφημίσεις. «Αν τους πληρώσετε, το Facebook θα αναρτήσει οποιαδήποτε &quot;πολιτική&quot; διαφήμιση θέλετε, ακόμη κι αν είναι ψέμα. Και μάλιστα θα σας βοηθήσουν να στοχεύσετε αυτά τα ψέματα στους χρήστες τους για καλύτερο αποτέλεσμα», κατήγγειλε ο Μπαρόν Κόεν στη διάρκεια ομιλίας του την Πέμπτη το βράδυ στο συνέδριο που διοργάνωσε στη Νέα Υόρκη η οργάνωση για την καταπολέμηση του αντισημιτισμού Anti-Defamation League. «Με βάσει αυτήν την παράλογη λογική, αν το Facebook υπήρχε τη δεκαετία του 1930, θα είχε επιτρέψει στον Χίτλερ να αναρτήσει διαφημίσεις των 30 δευτερολέπτων για τη “λύση” του στο “πρόβλημα των Εβραίων”», πρόσθεσε ο Βρετανός κωμικός, γνωστός για το ακραίο χιούμορ του. Ο Μπαρόν Κόεν τόνισε ότι είναι «κρίσιμης σημασίας να επανεξετάσουμε τους ιστότοπους κοινωνικής δικτύωσης και πώς αυτοί διασπείρουν μίσος, συνωμοσίες και ψέματα». Μάλιστα αμφισβήτησε τον χαρακτηρισμό…"/>
  </head>
  <body>
    <article>
      <h1>Τι είπε ο κωμικός Σάσα Μπαρόν Κοέν και έκανε «έξαλλο» το Facebook</h1>
      <address>
        <time datetime="2019-11-23T09:27:00+00:00">23 Nov 2019, 09:27</time>
      </address>
      <p>Ο Βρετανός κωμικός Σάσα Μπαρόν Κόεν δήλωσε ότι αν το Facebook υπήρχε τη δεκαετία του 1930, θα είχε επιτρέψει στον Αδόλφο Χίτλερ να αναρτήσει αντισημιτικές διαφημίσεις.<br/><br/>«Αν τους πληρώσετε, το Facebook θα αναρτήσει οποιαδήποτε "πολιτική" διαφήμιση θέλετε, ακόμη κι αν είναι ψέμα. Και μάλιστα θα σας βοηθήσουν να στοχεύσετε αυτά τα ψέματα στους χρήστες τους για καλύτερο αποτέλεσμα», κατήγγειλε ο Μπαρόν Κόεν στη διάρκεια ομιλίας του την Πέμπτη το βράδυ στο συνέδριο που διοργάνωσε στη Νέα Υόρκη η οργάνωση για την καταπολέμηση του αντισημιτισμού Anti-Defamation League.<br/><br/>«Με βάσει αυτήν την παράλογη λογική, αν το Facebook υπήρχε τη δεκαετία του 1930, θα είχε επιτρέψει στον Χίτλερ να αναρτήσει διαφημίσεις των 30 δευτερολέπτων για τη “λύση” του στο “πρόβλημα των Εβραίων”», πρόσθεσε ο Βρετανός κωμικός, γνωστός για το ακραίο χιούμορ του.<br/><br/>Ο Μπαρόν Κόεν τόνισε ότι είναι «κρίσιμης σημασίας να επανεξετάσουμε τους ιστότοπους κοινωνικής δικτύωσης και πώς αυτοί διασπείρουν μίσος, συνωμοσίες και ψέματα». Μάλιστα αμφισβήτησε τον χαρακτηρισμό προπύργιο «ελεύθερης έκφρασης» που έχει δώσει ο ιδρυτής του Μαρκ Ζάκερμπεργκ στο Facebook.</p>
      <p>Πηγή: ΑΠΕ - ΜΠΕ</p>
    </article>
  </body>
</html>