<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.document.no/2019/11/23/vg-advokat-pagrepet-i-tyrkia-jobbet-for-norge/"/>
    <meta property="og:site_name" content="Document"/>
    <meta property="article:published_time" content="2019-11-23T09:26:00+00:00"/>
    <meta property="og:title" content="VG: Advokat pågrepet i Tyrkia – jobbet for Norge"/>
    <meta property="og:description" content="En advokat som har bistått Norge med å sjekke personopplysninger i utlendingssaker, er pågrepet i Tyrkia. Mannen er ifølge tyrkiske og tyske medier varetektsfengslet og siktet for spionasje, skriver VG."/>
  </head>
  <body>
    <article>
      <h1>VG: Advokat pågrepet i Tyrkia – jobbet for Norge</h1>
      <address><time datetime="2019-11-23T09:26:00+00:00">23 Nov 2019, 09:26</time> by <a rel="author">NTB</a></address>
      <figure>
        <img src="https://www.document.no/wp-content/uploads/2016/04/eu-tyrkia-flagg.jpg"/>
      </figure>
      <p>Illustrasjonsfoto</p>
      <p>
        <b>En advokat som har bistått Norge med å sjekke personopplysninger i utlendingssaker, er pågrepet i Tyrkia.</b>
      </p>
      <p>Mannen er ifølge tyrkiske og tyske medier varetektsfengslet og siktet for spionasje, skriver <a href="https://www.vg.no/nyheter/utenriks/i/Op1Q5O/advokat-jobbet-for-norge-spionsiktet-og-fengslet-i-tyrkia?utm_source=vgfront&amp;utm_content=row-1">VG</a>.</p>
      <p>Ifølge pressetalsperson Ingrid Kvammen Ekker i Utenriksdepartementet har tyrkiske myndigheter ikke beskyldt Norge for å spionere mot Tyrkia.</p>
      <p>– Tyrkiske myndigheter har så langt ikke overfor oss gitt uttrykk for at de anser dette som spionasje fra norsk side, sier hun til VG.</p>
      <p>Advokaten var i besittelse av et titall personmapper da han ble pågrepet, og under ransaking av kontoret hans i Istanbul skal politiet ha beslaglagt flere tusen personrapporter.</p>
      <p>Norske utlendingsmyndigheter har nå varslet 13 tyrkiske asylsøkere om at deres persondata kan ha kommet på avveie. De fleste av dem hadde fått asyl før advokaten ble pågrepet 17. september.</p>
      <p>Han skal siden ha vært holdt i enecelle i Sincan-fengselet i nesten to måneder, med sviktende helse, opplyser hans advokat til tyrkiske medier.</p>
      <p>
        <a href="https://www.documentforlag.no/produkt/mot-nasjonalt-sammenbrudd-norge-i-masseinnvandringens-tid/">Forhåndsbestill Halvor Foslis nye bok til spesialpris her!</a>
      </p>
      <figure>
        <a href="https://www.documentforlag.no/produkt/mot-nasjonalt-sammenbrudd-norge-i-masseinnvandringens-tid/">
          <img src="https://www.document.no/wp-content/uploads/2019/11/halvor-fosli-annonse.jpg"/>
        </a>
      </figure>
      <related>
        <h4>Les også</h4>
        <a href="https://www.document.no/2018/06/12/is-tiltalte-kristian-michelsen-haper-dom-fra-tyrkia-skal-hjelpe-ham/"/>
        <a href="https://www.document.no/2017/03/22/tyrkiske-offiserer-innvilges-asyl/"/>
        <a href="https://www.document.no/2018/02/22/kraftig-okning-i-antall-asylsokere-fra-tyrkia/"/>
        <a href="https://www.document.no/2017/12/29/rundt-200-is-mistenkte-pagrepet-i-tyrkia/"/>
        <a href="https://www.document.no/2007/02/02/tyrkisk_politi_hyller_drapsman/"/>
        <a href="https://www.document.no/2019/10/14/terrorsiktet-tobarnsmor-vil-til-norge-tar-utleveringskrav-til-lagmannsretten/"/>
        <a href="https://www.document.no/2019/10/24/lavrov-om-frode-berg-kan-komme-hjem-nar-som-helst/"/>
        <a href="https://www.document.no/2017/07/29/britisk-eks-soldat-pagrepet-i-tyrkia-kjempet-mot-is-i-syria/"/>
        <a href="https://www.document.no/2018/04/24/solberg-vil-ikke-bekrefte-at-frode-berg-jobbet-for-e-tjenesten/"/>
        <a href="https://www.document.no/2018/04/22/frode-berg-innrommer-at-han-var-i-moskva-pa-oppdrag-for-e-tjenesten/"/>
      </related>
    </article>
  </body>
</html>