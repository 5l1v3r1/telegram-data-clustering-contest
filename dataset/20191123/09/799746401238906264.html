<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurointegration.com.ua/news/2019/11/23/7103402/"/>
    <meta property="og:site_name" content="Європейська правда"/>
    <meta property="article:published_time" content="2019-11-23T09:17:56+00:00"/>
    <meta property="og:title" content="Зеленський сказав Трюдо, що чекає на візову лібералізацію з Канадою"/>
    <meta property="og:description" content="Президент Володимир Зеленський заявив прем’єр-міністру Канади Джастіну Трюдо, що Україна сподівається на поступове спрощення візового режиму для українців."/>
  </head>
  <body>
    <article>
      <h1>Зеленський сказав Трюдо, що чекає на візову лібералізацію з Канадою</h1>
      <address>
        <time datetime="2019-11-23T09:17:56+00:00">23 Nov 2019, 09:17</time>
      </address>
      <p>Президент Володимир Зеленський заявив прем’єр-міністру Канади Джастіну Трюдо, що сподівається на поступове спрощення візового режиму для українців.</p>
      <p>Як повідомляє "Європейська правда", про це йшлося у телефонній розмові двох лідерів напередодні, прозвітували в офісі президента. </p>
      <p>Зеленський подзвонив Трюдо, щоб привітати його Ліберальну партію з перемогою на виборах, а Канаду - з формуванням нового уряду.</p>
      <p>У розмові Зеленський висловив сподівання на поступову лібералізацію Канадою візового режиму для громадян України. На думку президента, це має "ще більше зміцнити взаємини між народами двох країн".</p>
      <p>Нагадаємо, під час візиту до Канади у липні Зеленський повідомив, що канадська сторона <a href="https://www.eurointegration.com.ua/news/2019/07/3/7098028/"><b>запропонувала</b></a> приєднати Україну до програми Trusted Travelers, яка передбачає спрощену процедуру приїзду українців до Канади. </p>
      <p>Тоді Зеленський сказав, що розглядає це як "ще один крок до майбутнього безвізового режиму з Канадою.</p>
      <p>Згідно з програмою уряду, у 2020 році <a href="https://www.eurointegration.com.ua/news/2019/09/30/7101364/"><b>планують</b></a> завершити переговори про спрощення візового режиму з Канадою. </p>
      <p>Зауважимо, Канада в перші місяці 2019 року <a href="https://www.eurointegration.com.ua/news/2019/05/14/7096137/"><b>відмовила</b></a> у візах 23% заявників з України.</p>
      <related>
        <a href="https://www.eurointegration.com.ua/news/2019/09/30/7101364/"/>
      </related>
    </article>
  </body>
</html>