<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980902016.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-23T09:29:00+00:00"/>
    <meta property="og:title" content="پمپئو: جهرمی را برای قطع اینترنت تحریم کردیم"/>
    <meta property="og:description" content="به گزارش ایسنا، مایک پمپئو، وزیر امور خارجه آمریکا روز جمعه در توییتی نوشت: آمریکا، محمد جواد آذری جهرمی وزیر ارتباطات و فناوری اطلاعات را برای یاری‌رسانی در قطع سیستم اینترنتی ایران تحریم کرده است. ما اعضای نظام ایران را مسئول سرکوب شدید مردم ایران می‌دانیم."/>
  </head>
  <body>
    <article>
      <h1>پمپئو: جهرمی را برای قطع اینترنت تحریم کردیم</h1>
      <address>
        <time datetime="2019-11-23T09:29:00+00:00">23 Nov 2019, 09:29</time>
      </address>
      <p>وزیر امور خارجه آمریکا در توییتی مدعی شد که واشنگتن وزیر ارتباطات و فناوری اطلاعات کشورمان را به علت قطع سیستم اینترنتی کشور در لیست تحریم‌های خود قرار داده است.</p>
      <p>به گزارش ایسنا، مایک پمپئو، وزیر امور خارجه آمریکا روز جمعه در توییتی نوشت: آمریکا، محمد جواد آذری جهرمی وزیر ارتباطات و فناوری اطلاعات را برای یاری‌رسانی در قطع سیستم اینترنتی ایران تحریم کرده است. ما اعضای نظام ایران را مسئول سرکوب شدید مردم ایران می‌دانیم.</p>
      <p>وی در انتهای توییت خود نیز از هشتگ "اینترنت برای ایران" استفاده کرده است.</p>
      <p>گفتنی است سایت وزارت خزانه‌داری آمریکا روز گذشته (جمعه) از اضافه شدن نام محمدجواد آذری جهرمی، وزیر ارتباطات ایران به لیست تحریم‌های این کشور خبر داد.</p>
      <p>توییتر این وزارت‌خانه نیز علت تحریم آذری جهرمی را سانسور اینترنتی در ایران خوانده بود.</p>
      <p>محمدجواد<b> آذری جهرمی</b> در پاسخ به این اقدام آمریک درصفحه توییتر خود نوشت: من تنها عضو باشگاه تحریمی‌ها نیستم، <b>قبل از من استارت آپ‌ها، توسعه دهنده ها، بیماران سرطانی و کودکان ای بی هم تحریم شده اند.</b></p>
      <p>وی افزود: من به حمایت از دسترسی آزاد به اینترنت ادامه خواهم داد و اجازه نمی دهم آمریکا توسعه ایران را متوقف کند.</p>
    </article>
  </body>
</html>