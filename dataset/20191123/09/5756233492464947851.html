<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/622872/%D8%B9%D9%84%D8%A7%D8%A6%D9%85-%D9%87%D8%B4%D8%AF%D8%A7%D8%B1%D8%AF%D9%87%D9%86%D8%AF%D9%87-%D9%88%D8%AC%D9%88%D8%AF-%D9%84%D8%AE%D8%AA%D9%87-%D8%AE%D9%88%D9%86-%D8%AF%D8%B1-%D8%A8%D8%AF%D9%86"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-23T09:15:00+00:00"/>
    <meta property="og:title" content="علائم هشداردهنده وجود لخته خون در بدن"/>
    <meta property="og:description" content="لخته شدن خون در بدن می‌تواند موضوع جدی باشد که به حمله قلبی، سکته مغزی یا حتی مرگ منجر می‌شود."/>
  </head>
  <body>
    <article>
      <h1>علائم هشداردهنده وجود لخته خون در بدن</h1>
      <address>
        <time datetime="2019-11-23T09:15:00+00:00">23 Nov 2019, 09:15</time>
      </address>
      <p>
        <i>لخته شدن خون در بدن می‌تواند موضوع جدی باشد که به حمله قلبی، سکته مغزی یا حتی مرگ منجر می‌شود.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>لخته شدن خون در بدن به انباشت سلول‌های خونی در عروق گفته می‌شود که جریان خون را متوقف می‌کند. با مسدود شدن جریان خون بخش‌های کلیدی بدن از جمله قلب و مغز، پاها میزان اکسیژن مورد نیاز خود را دریافت نمی‌کنند.</p>
      <p>فاکتورهای متعدد خطرزایی وجود دارد که فرد را در معرض لخته شدن خون قرار می‌دهد. بارداری، مصرف قرص‌های ضد بارداری یا هورمون درمانی، چاقی، استعمال سیگار، ابتلا به دیابت، افزایش سن، تحرک نداشتن برای مدت زمان طولانی (به طور مثال پس از انجام جراحی)، ابتلا به برخی اختلالات خونی و سرطان از جمله این فاکتورها به حساب می‌آیند.</p>
      <p>وجود لخته خون در بدن با علائم متعددی همراه است؛ هرچند در برخی موارد در بیمار نشانه‌های مشخصی مشاهده نمی‌شود. همچنین این نشانه‌ها به موقعیت قرار گرفتن لخته خون در بدن بستگی دارد.</p>
      <p>در ترومبوز سیاهرگی عمقی این علائم با قرمزی، گرم شدن پوست، احساس درد بدون صدمه دیدن، ورم و گرفتگی در محل لخته شدن خون همراه است. در آمبولی ریه می‌توان تنگی نفس، سرفه بی‌دلیل، افزایش ضربان قلب، احساس درد در قفسه سینه ، احساس خستگی اشاره کرد.</p>
      <p>به گزارش UsNews، به گفته پزشکان، آگاه بودن از میزان خطرناک بودن این علائم بخصوص در افراد سالم و جوان که خود را در معرض خطر نمی‌بینند، اهمیت دارد.</p>
    </article>
  </body>
</html>