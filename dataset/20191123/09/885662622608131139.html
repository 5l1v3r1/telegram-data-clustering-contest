<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.insider.gr/eidiseis/ellada/125858/kybernitiko-klimakio-stis-pligeises-periohes-tis-halkidikis"/>
    <meta property="og:site_name" content="Insider"/>
    <meta property="article:published_time" content="2019-11-23T09:54:00+00:00"/>
    <meta property="og:title" content="Κυβερνητικό κλιμάκιο στις πληγείσες περιοχές της Χαλκιδικής"/>
    <meta property="og:description" content="Η αποστολή έφτασε με ελικόπτερο του Πυροσβεστικού Σώματος και μετά το πέρας της επιθεώρησης θα μεταβεί στη Θάσο."/>
  </head>
  <body>
    <article>
      <h1>Κυβερνητικό κλιμάκιο στις πληγείσες περιοχές της Χαλκιδικής</h1>
      <h2>Η αποστολή έφτασε με ελικόπτερο του Πυροσβεστικού Σώματος και μετά το πέρας της επιθεώρησης θα μεταβεί στη Θάσο.</h2>
      <address>
        <time datetime="2019-11-23T09:54:00+00:00">23 Nov 2019, 09:54</time>
      </address>
      <p>Στην <b>Ολυμπιάδα Χαλκιδικής</b> έφτασε κυβερνητικό κλιμάκιο με επικεφαλής τον υπουργό Εθνικής 'Αμυνας, <b>Νίκο Παναγιωτόπουλο</b> και τον υφυπουργό Εσωτερικών,Θεόδωρο Λιβάνιο, προκειμένου να διαπιστώσει τις ζημιές από τα πλημμυρικά φαινόμενα του τελευταίου εικοσιτετραώρου στην Χαλκιδική και στην Θάσο.</p>
      <p>Στην Ολυμπιάδα έφτασαν επίσης ο γενικός γραμματέας Πολιτικής Προστασίας, Νίκος Χαρδαλιάς, ο γ.γ. Υποδομών, Γεώργιος Καραγιάννης, ο γ.γ. Αγροτικής Πολιτικής και Διαχείρισης Κοινοτικών Πόρων, Κώστας Μπαγινέτας και ο υπαρχηγός Επιχειρήσεων του Πυροσβεστικού Σώματος, αντιστράτηγος Στέφανος Κολοκούρης.</p>
      <p>Η αποστολή έφτασε με ελικόπτερο του Πυροσβεστικού Σώματος και μετά το πέρας της επιθεώρησης θα μεταβεί στη Θάσο, που επλήγη επίσης από τα έντονα καιρικά φαινόμενα των τελευταίων 24ωρων.</p>
      <p>Το κλιμάκιο υποδέχθηκε ο δήμαρχος Αριστοτέλη Στέλιος Βαλλιάνος.</p>
      <p>Αυτή την ώρα διεξάγεται σύσκεψη, παρουσία και του περιφερειάρχη Κεντρικής Μακεδονίας, Απόστολου Τζιτζικώστα, προκειμένου να υπάρξει αναλυτική ενημέρωση για τις ζημιές.</p>
      <p>Από την έντονη χθεσινή βροχόπτωση έσπασαν αντιστηρίξεις του υπερχειλισμένου ρέματος «Μπασδέκη» με το νερό να προκαλεί προβλήματα και ζημίες σε σπίτια της περιοχής.</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.insider.gr/eidiseis/ellada/125881/ieronymos-tha-paraititho-otan-erthei-i-katallili-stigmi"/>
        <a href="https://www.insider.gr/eidiseis/ellada/125874/poreia-sti-thessaloniki-gia-monimoys-diorismoys"/>
        <a href="https://www.insider.gr/eidiseis/ellada/125871/etoimasies-gia-neo-kyma-kakokairias-se-halkidiki-kai-thaso"/>
      </related>
    </article>
  </body>
</html>