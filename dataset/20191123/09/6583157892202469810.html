<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lublin112.pl/skrecala-w-lewo-zderzyla-sie-z-oplem-pijany-kierowca-wpadl-podczas-kolizji/"/>
    <meta property="og:site_name" content="lublin112.pl"/>
    <meta property="article:published_time" content="2019-11-23T09:23:00+00:00"/>
    <meta property="og:title" content="Skręcała w lewo, zderzyła się z oplem. Pijany kierowca wpadł podczas kolizji"/>
    <meta property="og:description" content="W miniony czwartek podczas kolizji na drodze krajowej nr 74 wpadł nietrzeźwy kierowca. Mężczyzna miał ponad 2,5 promila alkoholu, wkrótce stanie przed sądem."/>
  </head>
  <body>
    <article>
      <h1>Skręcała w lewo, zderzyła się z oplem. Pijany kierowca wpadł podczas kolizji</h1>
      <address>
        <time datetime="2019-11-23T09:23:00+00:00">23 Nov 2019, 09:23</time>
      </address>
      <p>
        <b>W miniony czwartek podczas kolizji na drodze krajowej nr 74 wpadł nietrzeźwy kierowca. Mężczyzna miał ponad 2,5 promila alkoholu, wkrótce stanie przed sądem.</b>
      </p>
      <p>Do zdarzenia doszło w miniony czwartek na drodze krajowej nr 74 w miejscowości Płoskie w powiecie zamojskim, na trasie Zamość – Szczebrzeszyn.</p>
      <p>Kierująca hondą 42-latka, skręcając w lewo na teren parkingu, nie ustąpiła pierwszeństwa przejazdu jadącemu z naprzeciwka kierującemu osobowym oplem. W wyniku zderzenia kierująca hondą odniosła niegroźne obrażenia i trafiła do szpitala. Po badaniach kobieta została zwolniona do domu.</p>
      <p>42-latka była trzeźwa, natomiast kierujący oplem 51-letni mieszkaniec gminy Zamość w organizmie miał ponad 2,5 promila alkoholu i prowadził pojazd nie mając do tego wymaganych prawem uprawnień.</p>
      <p>Kierująca hondą została ukarana mandatem, zaś 51-latek stanie wkrótce przed sądem. Grozi mu kara nawet 2 lat pozbawienia wolności. Nie uniknie również odpowiedzialności za kierowanie pojazdem bez uprawnień.</p>
      <figure>
        <img src="https://www.lublin112.pl/wp-content/uploads/2019/11/68-158675.jpg"/>
      </figure>
      <p>(fot. Policja Zamość)</p>
    </article>
  </body>
</html>