<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://madeinvilnius.lt/naujienos/gyvenimas/oro-salygos/po-zvarbaus-sestadienio-plusteles-siek-tiek-siltesnis-oras/"/>
    <meta property="og:site_name" content="Made in vilnius"/>
    <meta property="article:published_time" content="2019-11-23T09:37:59+00:00"/>
    <meta property="og:title" content="Po žvarbaus šeštadienio plūstelės šiek tiek šiltesnis oras"/>
    <meta property="og:description" content="Šeštadienį žvarbus pietryčių vėjas išliks stiprokas, todėl bus juntama gerokai žemesnė temperatūra nei rodo termometrai. Kartais, kaip LRT Radijui sakė sinoptikė Edita Gečaitė, atrodys, kad yra apie 10 laipsnių šalčio. Todėl sinoptikė patarė pasirūpinti šilta apranga ir laiką lauke leisti aktyviai. Šeštadienį beveik visur bus sausa, tačiau kai kur yra..."/>
  </head>
  <body>
    <article>
      <h1>Po žvarbaus šeštadienio plūstelės šiek tiek šiltesnis oras</h1>
      <address><time datetime="2019-11-23T09:37:59+00:00">23 Nov 2019, 09:37</time> by <a rel="author">ELTA</a></address>
      <p>Šeštadienį žvarbus pietryčių vėjas išliks stiprokas, todėl bus juntama gerokai žemesnė temperatūra nei rodo termometrai. Kartais, kaip LRT Radijui sakė sinoptikė Edita Gečaitė, atrodys, kad yra apie 10 laipsnių šalčio. Todėl sinoptikė patarė pasirūpinti šilta apranga ir laiką lauke leisti aktyviai.</p>
      <p>Šeštadienį beveik visur bus sausa, tačiau kai kur yra nedidelių kritulių, daugiausia sniego, tikimybė. Oro temperatūra rytą svyravo nuo 1 iki 6 laipsnių šalčio.</p>
      <p>Artimiausią naktį atplauks daugiau drėgnų debesų, todėl vietomis pasnyguriuos. Temperatūra nakties metu nedaug skirsis nuo šeštadienio. Šiauriniuose, rytiniuose rajonuose bus 4-5, pietvakariuose – 1-3 laipsnių šalčio. Sekmadienio dieną, anot sinoptikės E. Gečaitės, plūstelės šiek tiek šiltesnis oras, todėl daug kur bus tarp 0-2 laipsnių šilumos, tik rytiniame pakraštyje vis dar bus apie l laipsnį šalčio. Kritulių bus nedaug, kai kur pasnyguriuos, vietomis tikėtina ir silpna lijundra, plikledis, todėl keliaujantiems reikės būti atsargiems. Pietryčių vėjas sekmadienį jau bus šiek tiek ramesnis ir žvarbumas mažės.</p>
      <h3>Įvertink šį straipsnį</h3>
      <p>Suteikiame jums galimybę įvertinti mūsų turinį. Spustelėkite ant žvaigždės, kad įvertintumėte!</p>
      <ul>
        <li/>
        <li/>
        <li/>
        <li/>
        <li/>
      </ul>
      <p>Pateikti įvertinimą</p>
      <p>6 skaitytojai (-ų) įvertino</p>
      <related>
        <h4>Panašūs pranešimai</h4>
        <a href="https://madeinvilnius.lt/naujienos/gyvenimas/oro-salygos/vairuotojai-perspejami-siandien-nakti-galimas-plikledis/"/>
        <a href="https://madeinvilnius.lt/naujienos/gyvenimas/oro-salygos/nuo-ketvirtadienio-vesesni-orai/"/>
        <a href="https://madeinvilnius.lt/naujienos/gyvenimas/oro-salygos/septyniuose-salies-rajonuose-treciadieni-fiksuoti-silumos-rekordai/"/>
        <a href="https://madeinvilnius.lt/naujienos/gyvenimas/oro-salygos/vilniuje-pagerinti-lapkricio-4-osios-temperaturos-rekordai/"/>
        <a href="https://madeinvilnius.lt/naujienos/gyvenimas/oro-salygos/po-lietingos-ir-siltos-savaites-pradzios-orai-ves/"/>
        <a href="https://madeinvilnius.lt/naujienos/gyvenimas/oro-salygos/krentant-temperaturai-gali-pradeti-formuotis-plikledis-perspeja-kelininkai/"/>
      </related>
    </article>
  </body>
</html>