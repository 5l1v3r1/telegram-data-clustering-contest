<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1549296.html/%D8%B2%D9%85%D8%B3%D8%AA%D8%A7%D9%86-%D8%A7%D9%85%D8%B3%D8%A7%D9%84-%D8%A8%D8%A7%D8%B1%D8%B4-%D9%87%D8%A7-%DA%A9%D9%85%D8%AA%D8%B1-%D8%A7%D8%B2-%D9%86%D8%B1%D9%85%D8%A7%D9%84-%D8%A7%D8%B3%D8%AA"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-23T09:42:00+00:00"/>
    <meta property="og:title" content="زمستان امسال بارش‌ها کمتر از نرمال است"/>
    <meta property="og:description" content="مدیرکل هواشناسی استان کرمانشاه گفت: میزان بارش‌ها در زمستان امسال اندکی کمتر از نرمال پیش‌بینی می‌شود."/>
  </head>
  <body>
    <article>
      <h1>زمستان امسال بارش‌ها کمتر از نرمال است</h1>
      <h2>مدیرکل هواشناسی کرمانشاه:</h2>
      <address>
        <time datetime="2019-11-23T09:42:00+00:00">23 Nov 2019, 09:42</time>
      </address>
      <p>مدیرکل هواشناسی استان کرمانشاه گفت: میزان بارش‌ها در زمستان امسال اندکی کمتر از نرمال پیش‌بینی می‌شود.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ محمد خسروی در گفتگو با خبرنگار <a href="http://www.mersadnews.ir/news/387569/%D8%B2%D9%85%D8%B3%D8%AA%D8%A7%D9%86-%D8%A7%D9%85%D8%B3%D8%A7%D9%84-%D8%A8%D8%A7%D8%B1%D8%B4%E2%80%8C%D9%87%D8%A7-%DA%A9%D9%85%D8%AA%D8%B1-%D8%A7%D8%B2-%D9%86%D8%B1%D9%85%D8%A7%D9%84-%D8%A7%D8%B3%D8%AA">شبکه اطلاع رسانی مرصاد</a> ، اظهار داشت: بر اساس بررسی آخرین داده های هواشناسی هوای استان کرمانشاه تا روز چهارشنبه هفته جاری پدیده قابل توجهی برای جو استان پیش بینی نمی شود.</p>
      <p>وی افزود: طی روزهای دوشنبه و سه شنبه شاهد افزایش ابر و افزایش نسبی دمای روزانه در سطح استان خواهیم بود.</p>
      <p>مدیرکل هواشناسی استان کرمانشاه گفت: همچنین از اواخر وقت روز چهارشنبه تا پایان هفته موجی ناپایدار به جو استان وارد می شود.</p>
      <p>این مسئول خاطرنشان کرد: این موج ضمن افزایش دمای هوای شبانه و افزایش پوشش ابر سبب وزش باد و بارش پراکنده در سطح استان کرمانشاه خواهد شد.</p>
      <p>خسروی با بیان اینکه در ۲۴ ساعت گذشته سومار با ۲۲ درجه سانتیگراد و کوزران با هشت درجه سانتیگراد گرمترین و سردترین نقاط استان بودند، ادامه داد: همچنین طی این مدت دمای هوا در شهرستان کرمانشاه بین صفر و ۱۵ درجه سانتیگراد گزارش شده است.</p>
      <p>وی عنوان کرد: بر اساس پیش بینی های انجام شده اگرچه بارشهای پاییزی امسال کمی بیشتر از نرمال بود اما در فصل زمستان اندکی کمتر از نرمال پیش بینی می شود.</p>
      <p>مدیرکل هواشناسی استان کرمانشاه خاطرنشان کرد: همچنین از نظر سرما امسال شاهد سرمای بیشتری خواهیم بود.</p>
      <p>انتهای پیام/</p>
      <p> </p>
    </article>
  </body>
</html>