<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zak-kor.net/58541-ukrayinec-namagavsya-provezti-velicheznu-partyu-shokoladu-cherez-zakarpatskiy-kordon.html"/>
    <meta property="og:site_name" content="Закарпатський Кореспондент"/>
    <meta property="article:published_time" content="2019-11-23T09:39:00+00:00"/>
    <meta property="og:title" content="Українець намагався провезти величезну партію шоколаду через закарпатський кордон"/>
    <meta property="og:description" content="Про це повідомляє Закарпатська митниця ДФС.Напередодні, 21 листопада 2019 року, на митному посту «Тиса» Закарпатської митниці ДФС припинено незаконне ввезення в Україну продуктів харчування. 330 штук шоколаду швейцарського виробництва «MILKA MMMAX TOFFEE WHOLENUT», 435 штук шоколаду німецького виробництва «MILKA HAZELNUTS», 3120 наборів шоколадних батончиків німецького виробництва «KINDER CHOCOLATE» та 574 шоколадні яйця польського виробництва «KINDER SURPRISE» переміщував громадянин України, житель Закарпатської області, на автомобілі «Audi A6».Як форму проходження митного контролю громадянин України обрав «зелений коридор».При усному опитуванні закарпатець заявив, що переміщує через митний кордон України виключно особисті речі та заперечив наявність у нього будь-яких товарів в обсягах, що підлягають обов’язковому письмовому декларуванню, оподаткуванню митними платежами та підпадають під встановлені законодавством заборони або обмеження щодо ввезення на митну територію України. На підставі результатів аналізу…"/>
  </head>
  <body>
    <article>
      <h1>Українець намагався провезти величезну партію шоколаду через закарпатський кордон</h1>
      <address>
        <time datetime="2019-11-23T09:39:00+00:00">23 Nov 2019, 09:39</time>
      </address>
      <p><b>Про це повідомляє Закарпатська митниця ДФС.</b><br/><br/>Напередодні, 21 листопада 2019 року, на митному посту «Тиса» Закарпатської митниці ДФС припинено незаконне ввезення в Україну продуктів харчування. 330 штук шоколаду швейцарського виробництва «MILKA MMMAX TOFFEE WHOLENUT», 435 штук шоколаду німецького виробництва «MILKA HAZELNUTS», 3120 наборів шоколадних батончиків німецького виробництва «KINDER CHOCOLATE» та 574 шоколадні яйця польського виробництва «KINDER SURPRISE» переміщував громадянин України, житель Закарпатської області, на автомобілі «Audi A6».<br/><br/>Як форму проходження митного контролю громадянин України обрав «зелений коридор».<br/>При усному опитуванні закарпатець заявив, що переміщує через митний кордон України виключно особисті речі та заперечив наявність у нього будь-яких товарів в обсягах, що підлягають обов’язковому письмовому декларуванню, оподаткуванню митними платежами та підпадають під встановлені законодавством заборони або обмеження щодо ввезення на митну територію України. <br/><br/>На підставі результатів аналізу та оцінки ризиків працівники митниці транспортний засіб вивели із «зеленого коридору» для проведення повного митного огляду. Відтак і були виявлені не заявлені під час усного опитування продукти харчування іноземного виробництва.<br/>Таким чином, громадянин переміщував через митний кордон, обравши формою проходження митного контролю «зелений коридор» товари, переміщення яких через митний кордон України обмежено законодавством.<br/>Зазначені дії мають ознаки порушення митних правил, передбаченого статтею 471 Митного кодексу України.<br/><br/>Наразі складено протокол про порушення митних правил, продукти харчування у обсягах, визначених Постановою Кабінету Міністрів України від 21 травня 2012 року № 434, а саме 2 кг шоколадних батончиків «KINDER CHOCOLATE» польського виробництва пропущено громадянину через митний кордон України, інші продукти харчування вилучено до рішення суду.</p>
      <figure>
        <img src="https://zak-kor.net/uploads/posts/2019-11/1574494271_img-5f8ae09c3ac3c324bf8a30dbc985ee7a-v.jpg"/>
      </figure>
      <figure>
        <img src="https://zak-kor.net/uploads/posts/2019-11/1574494303_img-377fc1be096b45f9f2d5569b72a56882-v.jpg"/>
      </figure>
      <figure>
        <img src="https://zak-kor.net/uploads/posts/2019-11/1574494299_img-5639dc17f46accba1d78642df1c01d1c-v.jpg"/>
      </figure>
      <figure>
        <img src="https://zak-kor.net/uploads/posts/2019-11/1574494308_img-11063bfbc6bd431b71e947518bc56898-v.jpg"/>
      </figure>
      <figure>
        <img src="https://zak-kor.net/uploads/posts/2019-11/1574494247_img-70647711f24d6298787ea8f73b31d955-v.jpg"/>
      </figure>
      <figure>
        <img src="https://zak-kor.net/uploads/posts/2019-11/1574494323_img-badfa252da24e01db61656507944af3c-v.jpg"/>
      </figure>
      <figure>
        <img src="https://zak-kor.net/uploads/posts/2019-11/1574494336_img-ea4092e6d2921de598e4bdcf90185f55-v.jpg"/>
      </figure>
      <p>
        <b>
          <a href="https://t.me/zak_kor">Приєднуйтесь до нашого каналу в Telegram: https://t.me/zak_kor</a>
        </b>
      </p>
    </article>
  </body>
</html>