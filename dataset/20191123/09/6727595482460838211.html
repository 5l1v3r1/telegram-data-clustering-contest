<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/devendra-fadnavis-gives-gratitude-to-ajit-pawar45329.html"/>
    <meta property="og:site_name" content="DoolNews"/>
    <meta property="article:published_time" content="2019-11-23T09:02:00+00:00"/>
    <meta property="og:title" content="എന്‍.സി.പിയുടെ അജിത് പവാറിന് നന്ദി അറിയിച്ച് ദേവേന്ദ്ര ഫഡ്‌നാവിസ്; 'സര്‍ക്കാര്‍ രൂപീകരിക്കാന്‍ മറ്റ് നേതാക്കളും ഒപ്പം ചേര്‍ന്നു'"/>
    <meta property="og:description" content="Maharashtra National News Daily News മുംബൈ: അപ്രതീക്ഷിത രാഷ്ട്രീയ നീക്കത്തിനൊടുവില്‍ മഹാരാഷ്ട്രയില്‍ മുഖ്യമന്ത്രിയായി ചുമതലയേറ്റതിന് പിന്നാലെ പ്രതികരണവുമായി ദേവേന്ദ്ര ഫഡ്"/>
  </head>
  <body>
    <article>
      <h1>എന്‍.സി.പിയുടെ അജിത് പവാറിന് നന്ദി അറിയിച്ച് ദേവേന്ദ്ര ഫഡ്‌നാവിസ്; 'സര്‍ക്കാര്‍ രൂപീകരിക്കാന്‍ മറ്റ് നേതാക്കളും ഒപ്പം ചേര്‍ന്നു'</h1>
      <address><time datetime="2019-11-23T09:02:00+00:00">23 Nov 2019, 09:02</time> by <a rel="author">ന്യൂസ് ഡെസ്‌ക്</a></address>
      <p>മുംബൈ: അപ്രതീക്ഷിത രാഷ്ട്രീയ നീക്കത്തിനൊടുവില്‍ മഹാരാഷ്ട്രയില്‍ മുഖ്യമന്ത്രിയായി ചുമതലയേറ്റതിന് പിന്നാലെ പ്രതികരണവുമായി ദേവേന്ദ്ര ഫഡ്‌നാവിസ്. എന്‍.സി.പിയുടെ അജിത് പവാറിന് എന്റെ നന്ദി അറിയിക്കുന്നുവെന്നായിരുന്നു ദേവേന്ദ്രഫഡ്‌നാവിസിന്റെ പ്രതികരണം.</p>
      <p>‘ബി.ജെ.പിയുമായി കൈകോര്‍ത്ത് മഹാരാഷ്ട്രയില്‍ സര്‍ക്കാര്‍ രൂപീകരിക്കുന്നതിനായി തയ്യാറായ എന്‍.സിയുടെ അജിത് പവാറിന് നന്ദി അറിയിക്കുന്നു. മറ്റ് നേതാക്കളും സര്‍ക്കാര്‍ രൂപീകരിക്കുന്നതിനായി ഞങ്ങള്‍ക്കൊപ്പം ചേര്‍ന്നിട്ടുണ്ട്.’ ദേവേന്ദ്ര ഫഡ്‌നാവിസ് പറഞ്ഞു.</p>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <p>മഹാരാഷ്ട്രയിലെ ജനങ്ങള്‍ക്ക് വേണ്ടിയാണ് താനിത് ചെയ്തതെന്നും ജനങ്ങളുടെ താല്‍പര്യം ശിവസേന മാനിച്ചില്ലെന്നും ഫഡ്‌നാവിസ് പറഞ്ഞിരുന്നു.</p>
      <p>എന്‍.സി.പി നേതാവ് ശരദ് പവാറിന്റെ സഹോദരി പുത്രനാണ് ഉപമുഖ്യമന്ത്രിയായി ചുമതലയേറ്റ അജിത് പവാര്‍.</p>
      <related>
        <a href="https://www.doolnews.com/devendra-fadnavis-maharashtra-cm-againrtyu5t.html?utm_source=doolnews&amp;utm_medium=related"/>
      </related>
      <p>മഹാരാഷ്ട്രയില്‍ സര്‍ക്കാര്‍ രൂപീകരിക്കുന്നതുമായി ബന്ധപ്പെട്ട് ശിവസേനയും കോണ്‍ഗ്രസും എന്‍.സി.പിയും തമ്മിലുള്ള ചര്‍ച്ചകളെല്ലാം പൂര്‍ത്തിയായ സാഹചര്യത്തിലാണ് അപ്രതീക്ഷിതമായ ഈ രാഷ്ട്രീയ നീക്കം.</p>
      <p>എന്‍.സി.പി-ശിവസേന ചര്‍ച്ചകള്‍ ഊര്‍ജിതമാവുമ്പോഴും ഒരു ഘട്ടത്തില്‍ പോലും ബി.ജെ.പി സര്‍ക്കാര്‍ രൂപീകരിക്കുമെന്ന അവകാശവാദം ഉന്നയിച്ചിരുന്നില്ല. എന്നാല്‍ അപ്രതീക്ഷത നീക്കത്തിനൊടുവിലാണ് ബി.ജെ.പിയും എന്‍.സി.പിയും കൈകോര്‍ക്കുന്നത്.</p>
      <p>
        <a href="https://goo.gl/jP9ABo">
          <b>ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</b>
        </a>
      </p>
      <figure>
        <iframe src="https://www.youtube.com/embed/w7CWMQzJQIA" width="500" height="281" data-service="Youtube" scrolling="no"/>
      </figure>
    </article>
  </body>
</html>