<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837376-oos-za-tizhden-na-donbasi-likviduvali-devyat-boyovikiv"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-23T09:09:00+00:00"/>
    <meta property="og:title" content="ООС: за тиждень на Донбасі ліквідували дев'ять бойовиків"/>
    <meta property="og:description" content="КИЇВ. 23 листопада. УНН. Ворожі втрати на Донбасі за тиждень з 16 по 22 листопада сягнули 19 осіб - 9 окупантів було ліквідовано, а ще 10 осіб – це …"/>
  </head>
  <body>
    <article>
      <h1>ООС: за тиждень на Донбасі ліквідували дев'ять бойовиків</h1>
      <address><time datetime="2019-11-23T09:09:00+00:00">23 Nov 2019, 09:09</time> by <a rel="author">Юлія Шрамко</a></address>
      <p><b>КИЇВ. 23 листопада. УНН.</b> Ворожі втрати на Донбасі за тиждень з 16 по 22 листопада сягнули 19 осіб - 9 окупантів було ліквідовано, а ще 10 осіб – це санітарні втрати. Про це <b>УНН</b> повідомляє з посиланням на дані пресцентру ООС.</p>
      <p>"За інформацією розвідки Об’єднаних сил, з 16 по 22 листопада 2019 року, втрати збройних формувань Російської Федерації склали 19 осіб. 9 окупантів було ліквідовано, а ще 10 осіб – це санітарні втрати. Окрім того, минулого тижня російські окупаційні війська втратили один БПЛА", - йдеться у повідомленні.</p>
      <p>У штабі наголосили, що військовослужбовці Об’єднаних сил дають адекватну відповідь, відкриваючи вогонь по противнику у разі загрози їхньому життю та здоров'ю і спроб захоплення територій або проникнення ворожих розвідувально-диверсійних груп.</p>
      <p>Нагадаємо, 22 листопада бойовики на Донбасі 14 разів обстріляли українські позиції, є <a href="https://www.unn.com.ua/uk/news/1837367-oos-boyoviki-14-raziv-obstrilyali-ukrayinski-pozitsiyi-ye-zagibliy-i-poraneniy">загиблий і поранений</a>.</p>
    </article>
  </body>
</html>