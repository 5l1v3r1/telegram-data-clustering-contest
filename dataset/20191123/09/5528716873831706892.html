<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://vosveteit.sk/donald-trump-zvazuje-zrusenie-dovoznych-sankcii-z-ciny-pre-americky-apple-dovodom-ma-byt-samsung/"/>
    <meta property="og:site_name" content="Vosveteit"/>
    <meta property="article:published_time" content="2019-11-23T09:49:07+00:00"/>
    <meta property="og:title" content="Donald Trump zvažuje zrušenie dovozných sankcií z Číny pre americký Apple. Dôvodom má byť Samsung"/>
    <meta property="og:description" content="Donald Trump naznačil, že zvažujú zrušenie dovozných ciel z Číny pre americkú spoločnosť Apple. Dôvodom má byť konkurenčný Samsung."/>
  </head>
  <body>
    <article>
      <h1>Donald Trump zvažuje zrušenie dovozných sankcií z Číny pre americký Apple. Dôvodom má byť Samsung</h1>
      <address><time datetime="2019-11-23T09:49:07+00:00">23 Nov 2019, 09:49</time> by <a rel="author">Martin Borko</a></address>
      <p>V  druhej polovici augusta 2019 sme mohli byť svedkami <a href="https://vosveteit.sk/tim-cook-vysvetloval-donaldovi-trumpovi-ze-zavedenim-novych-ciel-na-tovar-z-ciny-poskodi-apple-a-pomoze-samsungu/">stretnutia</a> medzi americkým prezident  Donaldom Trumpom a Timom Cookom, generálnym riaditeľom spoločnosti Apple<b>. V rámci diskusie sa rozprávali o sankciách medzi USA a Čínou</b>, ktoré negatívne ovplyvnia aj americký Apple. Dôvodom je, že kalifornská spoločnosť vyrába značnú časť svojich produktov práve v Číne.</p>
      <h3>Prosby Tima Cooku boli vypočuté</h3>
      <p>Portál <a href="https://www.reuters.com/article/us-usa-trump-apple/trump-considering-whether-apple-should-be-exempt-from-china-tariffs-idUSKBN1XU2SN">reuters.com</a> píše, že<b> americká vláda zvažuje zrušenie ciel na dovoz tovarov z  Číny na produkty spoločnosti Apple</b>. Dôvodom majú byť konkurenčné produkty kórejskej spoločnosti Samsung, ktorá by tak získala neprimeranu konkurenčnú výhodu oproti domácej spoločnosti Apple.</p>
      <figure>
        <iframe data-src="https://twitter.com/Reuters/status/1197419373343825920?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <blockquote>„Problémom je, že tu máme Samsung. Je to skvelá spoločnosť, ale aj konkurencia pre Apple. Nie je to fér, pretože máme obchodnú dohodu s  Južnou Kóreou – máme skvelú dohodu s Južnou Kóreou, ale musíme s Apple zaobchádzať na podobných základov, ako so Samsungom…“ hovorí americký prezident pre portál Reuters.com.</blockquote>
      <p>Pred niekoľkým týždňami americký prezident Donald Trump<a href="https://vosveteit.sk/huawei-je-opat-v-pozore-donald-trump-avizuje-dalsie-sankcie-pre-cinu/"> inicioval</a> zvýšenie dovozných taríf na produkty vyrobené v Číny. <b>Dôvodom malo byť nedodržanie dohôd zo Summitu G20</b>, na ktorých sa americký prezident dohodol s čínskym prezidentom.  Ich obsahom bolo, že  Čína zvýši odber poľnohospodárskych výrobkov z USA, a zároveň Čína zastaví predaj Fentanylu smerom do USA (<i>pozn. redakcie: Fentanyl je chemicky vyrobený opioid). </i>K  naplneniu tejto dohody však nedošlo.</p>
      <h3>Blíži sa koniec ekonomického konfliktu medzi USA a  Čínou? Údajne áno</h3>
      <p>Mimochodom, začiatkom novembra vysoký predstaviteľ Ministerstva obchodu USA vyhlásil, že sa blížia k  dohode medzi USA a Čínou. Konkrétne na margo dohody <a href="https://vosveteit.sk/americka-vlada-by-mohla-udelit-niekolko-licencii-vybranym-spolocnostiam-ktore-by-umoznovali-spolupracu-s-huawei-vo-velmi-kratkom-case/">povedal</a>:</p>
      <blockquote>
        <i>„…sme v dobrej kondícii a robíme dobrý progres dopredu, nie je tam žiaden prirodzený dôvod, prečo by to mohlo padnúť…“</i>
      </blockquote>
      <p>Čína podľa dostupných informácií požaduje od USA<b> zrušenie všetkých represívnych ciel. </b>Američania  údajne zas žiadajú zvýšenie nákupov poľnohospodárskych produktov z USA a otvorenie finančných trhov pre americké spoločnosti.<b> Informácie z dohody však treba brať s rezervou</b>, dohoda medzi USA a Čínou totiž nie je dostupná k nahliadnutiu pre širokú verejnosť , a  tak jej obsah sa nemusí zhodovať s  aktuálne známymi informáciami.</p>
      <h4>Prihláste sa do odberu tých najnovších informácií a správ z portálu VoSveteIt.sk</h4>
      <p>Odoslaním e-mailu dávate súhlas s <a href="https://www.vosveteit.sk/obchodne-podmienky-a-cookies/">podmienkami ochrany súkromia.</a> Nezabudnite odber potvrdiť ešte v e-maile, ktorý Vám bude doručený</p>
      <p>Leave this field empty if you're human:</p>
      <h3>Mohlo by Vás zaujímať</h3>
    </article>
  </body>
</html>