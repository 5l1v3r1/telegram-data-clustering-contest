<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80188298/"/>
    <meta property="og:site_name" content="Janam TV"/>
    <meta property="article:published_time" content="2019-11-23T09:35:21+00:00"/>
    <meta property="og:title" content="ബൈക്കില്‍ ചുറ്റിനടന്ന് മോഷണം: അക്രമത്തില്‍ പോലീസുകാരനും പരുക്ക്"/>
    <meta property="og:description" content="ന്യൂഡല്‍ഹി: ബൈക്കില്‍ കറങ്ങിയ ആയുധധാരികള്‍ പലയിടത്തായി നടത്തിയ മോഷണശ്രമത്തില്‍ പോലീസുകാരനും പരുക്ക്. ഡല്‍ഹിയുടെ വടക്കന്‍ മേഖലയിലാണ് ഇന്നു രാവിലെ സംഭവം"/>
  </head>
  <body>
    <article>
      <h1>ബൈക്കില്‍ ചുറ്റിനടന്ന് മോഷണം: അക്രമത്തില്‍ പോലീസുകാരനും പരുക്ക്</h1>
      <address><time datetime="2019-11-23T09:35:21+00:00">23 Nov 2019, 09:35</time> by <a rel="author">Janam TV Web Desk</a></address>
      <p>ന്യൂഡല്‍ഹി: ബൈക്കില്‍ കറങ്ങിയ ആയുധധാരികള്‍ പലയിടത്തായി നടത്തിയ മോഷണശ്രമത്തില്‍ പോലീസുകാരനും പരുക്ക്. ഡല്‍ഹിയുടെ വടക്കന്‍ മേഖലയിലാണ് ഇന്നു രാവിലെ സംഭവം നടന്നത്.</p>
      <p>ഹെല്‍മറ്റ് ധരിച്ച് ഒരു ബൈക്കില്‍ നഗരത്തിന്റെ വിവിധ ഭാഗങ്ങളില്‍ കറങ്ങിയാണ് അക്രമികളായ മോഷ്ടാക്കള്‍ 3 പേരെ പരിക്കേല്പിച്ചത്. സിസി ടിവി ദൃശ്യങ്ങളില്‍ ഒരേ സംഘമാണ് വെടിവെയ്പ്പടക്കം നടത്തി മോഷണം നടത്തിയത്.</p>
      <p>ആദ്യം റോഡിലൂടെ നടന്ന വൃദ്ധന്റെ മാല തട്ടിപ്പറിച്ച സംഘം തുടര്‍ന്ന് മകനെ സ്‌ക്കൂളില്‍ വിട്ട് വരികയായിരുന്ന പോലീസുകാരനെ ആക്രമിച്ചു. പോലീസുദ്യോഗസ്ഥന്‍ ചെറുത്തതോടെ സ്ഥലംവിട്ട അക്രമികള്‍ വഴിയില്‍ തടഞ്ഞു നിര്‍ത്തി ഒരാളെ വെടിവച്ച് പേടിപ്പിച്ച ശേഷം പണം കവര്‍ന്നതായും പോലീസറിയിച്ചു. സിസിടിവി ദൃശ്യങ്ങളിലൂടെ അക്രമികളെപ്പറ്റി അന്വേഷിക്കുകയാണെന്നും ഡല്‍ഹി പോലീസ് പറഞ്ഞു.</p>
    </article>
  </body>
</html>