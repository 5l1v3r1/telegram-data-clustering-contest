<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090200712/%D9%82%D8%B1%D8%A7%D8%B1-%DA%AF%D8%B1%D9%81%D8%AA%D9%86-%D8%AF%D8%A7%D9%86%D8%B4%DA%AF%D8%A7%D9%87-%D8%B9%D9%84%D9%88%D9%85-%D9%BE%D8%B2%D8%B4%DA%A9%DB%8C-%D9%85%D8%B4%D9%87%D8%AF-%D8%AF%D8%B1-%D8%A8%D8%A7%D8%B2%D9%87-501-%D8%AA%D8%A7-600-%D8%B1%D8%AA%D8%A8%D9%87-%D8%A8%D9%86%D8%AF%DB%8C"/>
    <meta property="og:site_name" content="ایسنا"/>
    <meta property="article:published_time" content="2019-11-23T09:28:17+00:00"/>
    <meta property="og:title" content="قرار گرفتن دانشگاه علوم پزشکی مشهد در بازه 501 تا 600 رتبه‌بندی موضوعی دانشگاه‌های جهان"/>
    <meta property="og:description" content="ایسنا/خراسان رضوی مدیر اطلاع‌رسانی پزشکی و منابع علمی دانشگاه علوم پزشکی مشهد از قرار گرفتن دانشگاه علوم پزشکی مشهد در بازه ۵۰۱ تا ۶۰۰ جدیدترین رتبه بندی موضوعی دانشگاه های جهان خبر داد."/>
  </head>
  <body>
    <article>
      <h1>قرار گرفتن دانشگاه علوم پزشکی مشهد در بازه 501 تا 600 رتبه‌بندی موضوعی دانشگاه‌های جهان</h1>
      <address><time datetime="2019-11-23T09:28:17+00:00">23 Nov 2019, 09:28</time> by <a rel="author">بیتا سخایی</a></address>
      <p>ایسنا/خراسان رضوی مدیر اطلاع‌رسانی پزشکی و منابع علمی دانشگاه علوم پزشکی مشهد از قرار گرفتن دانشگاه علوم پزشکی مشهد در بازه ۵۰۱ تا ۶۰۰ جدیدترین رتبه بندی موضوعی دانشگاه های جهان خبر داد.</p>
      <p>دکترعبدالرسول رنگرزی اظهارکرد: براساس جدیدترین رتبه‌بندی موضوعی دانشگاه‌های جهان که توسط پایگاه رتبه‌بندی تایمز منتشرگردید، دانشگاه علوم پزشکی مشهد توانست در حوزه موضوعی بالینی، پیش بالینی و سلامت (Clinical, Pre-clinical and Health) رتبه ۵۰۱ تا ۶۰۰ جهانی را کسب نماید.  </p>
      <p>وی بیان کرد: در این رتبه بندی موضوعی، دانشگاه علوم پزشکی تهران در بازه  ۳۰ تا ۴۰۰ قرار گرفت. در رتبه‌بندی موضوعی تایمز دانشگاه‌های جهان براساس ۱۳ شاخص عملکردی در پنج معیار کلی آموزش با وزن ۲۷.۵ درصد، پژوهش با وزن ۲۷.۵درصد ، شاخص استنادات (تاثیر پژوهش) با وزن ۳۵ درصد ، شاخص وجهه بین‌المللی با وزن ۷.۵ درصد و شاخص درآمدهای صنعتی با وزن ۲.۵ درصد  ارزیابی و رتبه‌بندی شده‌اند.</p>
      <p>رنگرزی خاطرنشان کرد: دانشگاه علوم پزشکی مشهد پیش از این نیز موفق شده در شهریور ماه سال جاری در رتبه‌بندی کلی تایمز در مجموع نیز، رتبه ۵۰۱ تا ۶۰۰  را همراه با دانشگاه علوم‌پزشکی تهران در جهان کسب نماید.</p>
      <p>مدیر اطلاع‌رسانی پزشکی و منابع علمی دانشگاه علوم پزشکی مشهد، گفت: دانشگاه علوم پزشکی مشهد در رتبه‌بندی آسیایی و دانشگاه‌های عصر طلایی تایمز که در بهار ۱۳۹۹ اعلام می‌شود جایگاه قابل توجهی را کسب خواهد کرد.  </p>
      <p>انتهای پیام</p>
    </article>
  </body>
</html>