<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cancan.ro/edward-sanda-primele-declaratii-despre-relatia-cu-cleopatra-stratan-intre-mine-si-ea-20097783"/>
    <meta property="og:site_name" content="Cancan.ro"/>
    <meta property="article:published_time" content="2019-11-23T09:13:16+00:00"/>
    <meta property="og:title" content="Edward Sanda, primele declarații despre relația cu Cleopatra Stratan: „Între mine și ea…”"/>
    <meta property="og:description" content="Relația dintre Cleopatra Stratan și Edward Sanda i-a făcut pe unii dintre internauți să își spună, imediat, că a fost descoperit acel celebru ”Ghiță”"/>
  </head>
  <body>
    <article>
      <h1>Edward Sanda, primele declarații despre relația cu Cleopatra Stratan: „Între mine și ea…”</h1>
      <address><time datetime="2019-11-23T09:13:16+00:00">23 Nov 2019, 09:13</time> by <a rel="author">Cristian Lisandru</a></address>
      <p>
        <b>Relația dintre Cleopatra Stratan și Edward Sanda i-a făcut pe unii dintre internauți să își spună, imediat, că a fost descoperit acel celebru ”Ghiță” căruia i se adresa artista de vârstă fragedă, cântând și trâgând un geamantan după ea.</b>
      </p>
      <p>Dar iată că așa-zisul ”Ghiță” a făcut o declarație care răstoarnă scenariile și din care reiese că nu se identifică, totuși, cu personajul respectiv. Ceea ce înseamnă că zvonurile referitoare la relația amoroasă dintre el și Cleopatra nu sunt justificate, neavând corespondent în realitate. Edward spune, de altfel, că nici nu știe cum și de unde a apărut respectivul zvon, însă nimic nu este adevărat. Există, spune el, doar o prietenie sinceră și adevărată între el și Cleopatra Stratan. Totodată, Edward își anunță admiratoarele că este un bărbat… liber.</p>
      <p><i><b>”Nu ştiu de unde a apărut acest zvon, dar nu este adevărat! Sunt mai multe poze, dar între mine şi Cleopatra nu a fost nimic mai mult decât o prietenie sinceră şi adevărată. Nu s-a pus niciodată problema că noi am avea ceva mai mult, decât să colaborăm muzical. (…) Nu ştiu de ce a venit toată aceasta nebunie, fix în această perioadă în care nici nu m-am întâlnit, ea fiind stabilită în Chişinău. Mă aşteptam la zvonuri de genul acesta, acum câteva luni când era în Bucureşti. (…) Momentan, nu avem niciun fel de legătură. Nu sunt eu fericitul „Ghiţă”</b></i>, a spus Edward Sanda pentru Star News.</p>
      <h3>Cleopatra Stratan, venituri consistente</h3>
      <p><b><a href="https://www.cancan.ro/">CANCAN.RO, SITE-Ul NR.1 DIN ROMÂNIA</a></b>, a intrat în posesia unor detalii de-a dreptul uluitoare legate de onorariul pe care-l percepe Cleopatra Stratan. Astfel, vedeta cere – nici mai mult, nici mai puțin – decât 7.000 de euro pentru… o singură oră de cântat. <b>(VEZI ȘI: </b><a href="https://www.cancan.ro/cleopatra-stratan-ipostaza-provocatoare-la-doar-16-ani-imaginea-care-a-strans-mii-de-like-uri-19865721"><b>CLEOPATRA STRATAN, IPOSTAZĂ PROVOCATOARE LA DOAR 16 ANI! IMAGINEA CARE A STRÂNS MII DE LIKE-URI</b></a><b>)</b></p>
      <p>Ținând cont și de alte ”pretenții” ale artistei, suma pentru un show al tinerei se ridică la aproximativ 10.000 de euro. În cazul în care evenimentul se desfășoară în afara orașului Chișinău, apar și alte costuri: transport: două bilete de avion, sau tariful de 1,7 lei / km; Cazare: două camere single și masa pentru două persoane. Nicio îndoială, Cleopatra Stratan se numără printre cei mai bine plătiți cântăreți din industria muzicală românească. Chiar dacă a absentat 12 ani de sub lumina reflectoarelor, fiica lui Pavel Stratan se alătură, în ceea ce privește veniturile, unor nume sonore din industrie, printre care se numără Florin Ristei și Kamelia.</p>
    </article>
  </body>
</html>