<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.formulapassion.it/motorsport/sport-gt/dtm-dream-race-gara-1-cassidy-trionfa-davanti-a-tsukakoshi-468868.html"/>
    <meta property="og:site_name" content="FormulaPassion.it"/>
    <meta property="article:published_time" content="2019-11-23T09:45:20+00:00"/>
    <meta property="og:title" content="DTM | Dream Race, Gara-1: Cassidy trionfa davanti a Tsukakoshi"/>
    <meta property="og:description" content="Il pilota neozelandese della Lexus ha avuto la meglio nel primo evento in programma sulla pista giapponese del Fuji. Treluyer, sesto, il migliore tra i protagonisti del DTM"/>
  </head>
  <body>
    <article>
      <h1>DTM | Dream Race, Gara-1: Cassidy trionfa davanti a Tsukakoshi</h1>
      <h2>Il pilota neozelandese della Lexus ha avuto la meglio nel primo evento in programma sulla pista giapponese del Fuji. Treluyer, sesto, il migliore tra i protagonisti del DTM</h2>
      <address><time datetime="2019-11-23T09:45:20+00:00">23 Nov 2019, 09:45</time> by <a rel="author">Matteo Senatore</a></address>
      <p>Il migliore in qualifica, il migliore in gara. <b>Nick Cassid</b>y, campione della Super Formula 2019 e secondo nel campionato Super GT, è stato il meritato trionfatore di gara-1 nella spettacolare <b>Dream Race</b>, organizzata dalla serie giapponese e dal DTM. Al volante della sua Lexus il pilota neozelandese è riuscito a guidare il gruppo dalla partenza all’arrivo, al termine di una gara nella quale non sono certo mancati i sorpassi e le emozioni. Sul traguardo del Fuji Cassidy ha preceduto di meno di un secondo <b>Koudai Tsukakoshi</b>, secondo con la Honda NSX-GT. Terzo, con la stessa vettura, l’altro nipponico <b>Naoki Yamamoto</b>.</p>
      <figure>
        <img src="https://www.formulapassion.it/wp-content/uploads/2019/11/DTM-1574494564.jpg"/>
      </figure>
      <p>Sotto un cielo nuvoloso, ma con la pista che è comunque rimasta asciutta per tutta la gara, i colpi di scena non sono mancati sin da prima del semaforo verde. Nello schierarsi in griglia infatti il francese di casa Audi <b>Loic Duval</b>, secondo in qualifica, ha perso il controllo della vettura sbattendo contro le barriere e terminando la sua Dream Race ancora prima di cominciarla. Senza il transalpino, a tenere alti i colori del DTM è stato comunque il suo connazionale <b>Benoit Treluyer</b>, sesto al traguardo e migliore di ‘classe’. Prova amara invece per i colori italiani: Ronnie Quintarelli, quarto al via, ha concluso la gara in 12esima posizione; ritiro invece per Alex Zanardi, al volante della sua BMW.</p>
      <figure>
        <iframe src="https://www.youtube.com/embed/VmXauhNEHX0" width="675" height="380" data-service="Youtube" scrolling="no"/>
      </figure>
      <p>
        <b>Risultati gara-1, Dream Race, Fuji Speedway (top-10)</b>
      </p>
      <p>1 Nick Cassidy (NZL), Lexus LC500<br/>2 Koudai Tsukakoshi (JPN), Honda NSX-GT, + 0.433<br/>3 Naoki Yamamoto (JPN), Honda NSX-GT, + 5.862<br/>4 Kenta Yamashita (JPN), Lexus LC500, + 6.974<br/>5 Sho Tsuboi (JPN), Lexus LC500, + 9.966<br/>6 Benoît Tréluyer (FRA), Audi RS 5 DTM, + 11.242<br/>7 Yuhi Sekiguchi (JPN), Lexus LC500, + 11.369<br/>8 René Rast (GER), Audi RS 5 DTM, + 11.540<br/>9 Yuji Tachikawa (JPN), Lexus LC500, + 13.421<br/>10 Hideki Mutoh (JPN), Honda NSX-GT, + 13.426</p>
      <footer>RIPRODUZIONE RISERVATA</footer>
    </article>
  </body>
</html>