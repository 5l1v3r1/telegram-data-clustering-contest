<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/904833/kieft-die-opmerking-van-capello-is-ronduit-respectloos-ronaldo-s-juventus-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-23T09:24:00+00:00"/>
    <meta property="og:title" content="Kritiek op Ronaldo zwelt aan: 'Ik begrijp zijn boosheid, hij ís Juventus'"/>
    <meta property="og:description" content="Wim Kieft stoort zich aan de kritiek op Cristiano Ronaldo. De Portugese superster ontbreekt zaterdag bij Juventus in het Serie A-duel met Atalanta Bergamo wegens een lichte blessure. Ronaldo kwam de voorbije interlandperiode wel in actie voor Portugal en scoorde vier keer, waarmee de teller nu op 99 interlandgoals staat. 'Maar in Italië zwelt de kritiek aan en durven criticasters zich ineens te roeren omdat Juve-trainer Sarri Ronaldo laatst in de 55e minuut naar de kant heeft gehaald tegen AC Milan', schrijft Kieft in zijn column in De Telegraaf. 'Tegen zijn zin, want dat liet Ronaldo duidelijk merken.'"/>
  </head>
  <body>
    <article>
      <h1>Kritiek op Ronaldo zwelt aan: 'Ik begrijp zijn boosheid, hij ís Juventus'</h1>
      <address>
        <time datetime="2019-11-23T09:24:00+00:00">23 Nov 2019, 09:24</time>
      </address>
      <p>
        <b>Wim Kieft stoort zich aan de kritiek op Cristiano Ronaldo. De Portugese superster ontbreekt zaterdag bij Juventus in het Serie A-duel met Atalanta Bergamo wegens een lichte blessure.</b>
      </p>
      <p>Ronaldo kwam de voorbije interlandperiode wel in actie voor Portugal en scoorde vier keer, waarmee de teller nu op 99 interlandgoals staat. 'Maar in Italië zwelt de kritiek aan en durven criticasters zich ineens te roeren omdat Juve-trainer Sarri Ronaldo laatst in de 55e minuut naar de kant heeft gehaald tegen AC Milan', schrijft Kieft in zijn column in <i>De Telegraaf</i>. 'Tegen zijn zin, want dat liet Ronaldo duidelijk merken.'</p>
      <p>Kieft snapt de aanvaller wel. 'Je haalt zo iemand niet tien minuten na rust naar de kant of hij moet het zelf aangeven. Die opmerking van Fabio Capello <a href="https://www.voetbalprimeur.nl/nieuws/903464/capello-haalt-uit-naar-boze-ronaldo-al-drie-jaar-niemand-voorbij-gedribbeld-.html">dat Ronaldo al jaren niemand heeft gepasseerd</a> is trouwens ronduit respectloos.' De oud-spits vindt het 'volstrekt normaal' dat Ronaldo, die in februari 35 wordt, niet meer hetzelfde kan brengen als drie jaar terug. De oud-international benadrukt dat de Portugees zijn momenten moet kiezen.</p>
      <p>De Champions League en het EK 2020 staan ongetwijfeld hoog op het lijstje. 'Daarom, schrijf Ronaldo niet af en daarbij is hij voor Juventus veel meer dan alleen een topscorer. Hij is Juventus op dit moment', benadrukt Kieft. 'Wie daaraan twijfelt: met zijn komst heeft hij de status, het imago en de marketing van het merk Juventus een enorme boost gegeven.'</p>
      <p>'Ik begreep zijn boosheid om die wissel goed en dat hij volgens sommigen nu ineens één van de elf is, slaat natuurlijk nergens op. Hij is Juventus op dit ogenblik', aldus Kieft.</p>
    </article>
  </body>
</html>