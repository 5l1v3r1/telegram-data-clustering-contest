<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/world/observe/chi-tekla-u-drakuli-krov-z-ochey-list-grafa-rozpoviv-pro-yogo-hvorobi-641904.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-23T09:46:22+00:00"/>
    <meta property="og:title" content="Чи текла у Дракули кров з очей? Лист графа розповів про його хвороби"/>
    <meta property="og:description" content="Науковці намагаються встановити, які проблеми турбували «графа» і від чого він намагався лікуватися"/>
  </head>
  <body>
    <article>
      <h1>Чи текла у Дракули кров з очей? Лист графа розповів про його хвороби</h1>
      <address>
        <time datetime="2019-11-23T09:46:22+00:00">23 Nov 2019, 09:46</time>
      </address>
      <h4>Науковці намагаються встановити, які проблеми турбували «графа» і від чого він намагався лікуватися</h4>
      <p>Вчені вирішили поставити діагноз прототипу графа Дракули – господарю Валахії Владу III Цепешу, що жив в XV столітті. Головним предметом досліджень став лист історичного персонажа, переданий Румунським національним архівом.</p>
      <p>Про це повідомляє <a href="https://nauka.tass.ru/nauka/7154209">ТАСС</a>.</p>
      <p>Відомо, що Цепеш страждав від незвичайного захворювання під назвою гемолакрія – у нього з очей замість сліз текла кров. Ймовірно, це сприяло створенню його «похмурої» слави в народі.</p>
      <p>Гемолакрія не виникає сама по собі і є наслідком будь-яких патологій або травм: хронічного кон’юнктивіту, гормональних розладів, важких форм атеросклерозу. Яка саме причина була у Дракули, залишається невідомим.</p>
      <p>Учасники проекту, Гліб Зільберштейн і П’єр Джорджіо Рігетті, мають намір вивчити манускрипт і виявити хімічні речовини, що колись входили до складу лікарських препаратів. Так можна буде встановити, які проблеми турбували «графа» і від чого він намагався лікуватися.</p>
      <p>Цей метод вже перевірили на практиці: Джакомо Казанові поставили діагноз «гонорея», у Антона Чехова підтвердили туберкульоз, а у Михайла Булгакова – ниркову недостатність.</p>
      <blockquote>
        <b>Читайте також: <a href="https://glavcom.ua/kyiv/news/u-sofiji-kijivskiy-arheologi-rozkopali-cikavi-rechi-foto-641445.html">У Софії Київській археологи розкопали цікаві речі.</a></b>
      </blockquote>
      <p>Як повідомлялося, у Кембриджському університеті у Великій Британії заявили, що <a href="https://glavcom.ua/world/observe/realizaciya-planu-z-poryatunku-zemli-mozhe-znishchiti-milyard-lyudey-naukovci-641518.html">популярний план з порятунку Землі є небезпечним для людей.</a></p>
      <related>
        <a href="https://glavcom.ua/country/society/cina-pravdi-areta-dzhonsa-premjera-filmu-pro-golodomor-vse-shcho-varto-znati-641739.html"/>
        <a href="https://glavcom.ua/country/health/eksperimentalna-vakcina-proti-vil-pokazala-visoku-efektivnist-na-testuvanni-641678.html"/>
        <a href="https://glavcom.ua/country/health/vcheni-znayshli-sposib-likuvannya-pechinki-urazhenoji-alkogolem--640661.html"/>
      </related>
    </article>
  </body>
</html>