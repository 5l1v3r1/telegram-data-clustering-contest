<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80188302/"/>
    <meta property="og:site_name" content="Janam TV"/>
    <meta property="article:published_time" content="2019-11-23T09:49:18+00:00"/>
    <meta property="og:title" content="രാവിലെ വാർത്ത കണ്ടപ്പോൾ വ്യാജവാർത്തയാണെന്നാണ് കരുതിയത് ; ഞെട്ടൽ മാറാതെ അഭിഷേക് സിംഗ് വി"/>
    <meta property="og:description" content="ന്യൂഡൽഹി : മഹാരാഷ്ട്രയിൽ ദേവേന്ദ്ര ഫട്നാവിസ് മുഖ്യമന്ത്രിയായി സത്യപ്രതിജ്ഞ ചെയ്യുന്ന വാർത്ത കണ്ടപ്പോൾ വ്യാജ വാർത്തയാണെന്നാണ് താൻ കരുതിയിരുന്നതെന്ന്"/>
  </head>
  <body>
    <article>
      <h1>രാവിലെ വാർത്ത കണ്ടപ്പോൾ വ്യാജവാർത്തയാണെന്നാണ് കരുതിയത് ; ഞെട്ടൽ മാറാതെ അഭിഷേക് സിംഗ് വി</h1>
      <address><time datetime="2019-11-23T09:49:18+00:00">23 Nov 2019, 09:49</time> by <a rel="author">Janam TV Web Desk</a></address>
      <p>ന്യൂഡൽഹി : മഹാരാഷ്ട്രയിൽ ദേവേന്ദ്ര ഫട്നാവിസ് മുഖ്യമന്ത്രിയായി സത്യപ്രതിജ്ഞ ചെയ്യുന്ന വാർത്ത കണ്ടപ്പോൾ വ്യാജ വാർത്തയാണെന്നാണ് താൻ കരുതിയിരുന്നതെന്ന് കോൺഗ്രസ് നേതാവ് അഭിഷേക് മനു സിംഗ് വി . ട്വിറ്ററിലാണ് സിംഗ് വിയുടെ പ്രതികരണം .</p>
      <p>മഹാരാഷ്ട്രയിലെ സര്‍ക്കാര്‍ രൂപീകരണത്തെ കുറിച്ചുള്ള വാര്‍ത്ത താന്‍  കണ്ടിരുന്നു . അത് വ്യാജ വാര്‍ത്തയാകാതെ തരമില്ലെന്നാണ് തനിക്ക് തോന്നിയത് . മനസ്സ് തുറന്നും വ്യക്തിപരമായും പറയുകയാണെങ്കില്‍ മൂന്ന് പാര്‍ട്ടികളും തമ്മില്‍ സര്‍ക്കാര്‍ രൂപീകരണമെന്ന തീരുമാനത്തിന് മൂന്ന് ദിവസത്തില്‍ കൂടുതല്‍ സമയമെടുക്കാന്‍ പാടില്ലായിരുന്നു. തീരുമാനമെടുക്കാന്‍ കൂടുതല്‍ സമയമെടുത്തു. അതിനുള്ളില്‍ അതിവേഗ നീക്കം നടത്തുന്നവര്‍ അധികാരത്തിലെത്തി . സര്‍ക്കാര്‍ രൂപീകരണമെന്ന വാര്‍ത്ത ശരിയാണെന്നതിന് ഉറപ്പില്ല. ശരിയാണെങ്കില്‍ ആശ്ചര്യമാണ് – സിംഗ് വി ട്വിറ്ററില്‍ കുറിച്ചു.</p>
      <p>മഹാരാഷ്ട്രയില്‍ എന്‍സിപി-ശിവസേന-കോണ്‍ഗ്രസ് ത്രികക്ഷി സര്‍ക്കാര്‍ പ്രഖ്യാപനം ഇന്ന് വരുന്നതിന് തൊട്ടു മുമ്പാണ് മഹാരാഷ്ട്രയില്‍ നാടകീയ രംഗങ്ങള്‍ അരങ്ങേറിയത്. ഉദ്ധവ് താക്കറെയെ മുഖ്യമന്ത്രിയാക്കാനുള്ള തീരുമാനം കഴിഞ്ഞ ദിവസം ഡല്‍ഹിയില്‍ ചേര്‍ന്ന യോഗത്തിലാണ് ധാരണയായത്. എന്‍സിപി മറു കണ്ടം ചാടിയതോടെ വന്‍ തിരിച്ചടിയാണ് കോണ്‍ഗ്രസ് നേരിട്ടത്.</p>
    </article>
  </body>
</html>