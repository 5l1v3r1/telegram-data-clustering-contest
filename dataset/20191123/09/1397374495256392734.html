<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportske.net/vest/kosarka/neverica-bez-bogdana-kingsi-promasili-okean-partizanov-berta-kao-haubica-393489.html?utm_source=feedburner&amp;utm_medium=feed&amp;utm_campaign=Feed%3A+Sportske+%28Sportske.net+-+Najnovije+Vesti%29&amp;hl=en"/>
    <meta property="og:site_name" content="SPORTSKE NET"/>
    <meta property="article:published_time" content="2019-11-23T09:40:00+00:00"/>
    <meta property="og:title" content="Neverica, bez Bogdana, Kingsi &quot;promašili okean&quot;! Partizanov &quot;Berta&quot; kao haubica..."/>
    <meta property="og:description" content="Kada pogledate brojeve stvarno ne bi mogli da ubace loptu u Atlantik. Lejkersi ne ispuštaju vrh, Džimi Batler se vratio u Čikago..."/>
  </head>
  <body>
    <article>
      <h1>Neverica, bez Bogdana, Kingsi "promašili okean"! Partizanov "Berta" kao haubica...</h1>
      <h2>Kada pogledate brojeve stvarno ne bi mogli da ubace loptu u Atlantik. Lejkersi ne ispuštaju vrh, Džimi Batler se vratio u Čikago...</h2>
      <address><time datetime="2019-11-23T09:40:00+00:00">23 Nov 2019, 09:40</time> by <a rel="author">Vladimir Stojanović</a></address>
      <p>Težak poraz Sakramenta u Bruklinu, Netsi su kao i obično, dobro prošli kada spuste protivnika ispod 100 poena. Učinili su to noćas, drugi put u nizu, rezultat je druga pobeda. Dinvidi je ubacio 23 poena, Džo Haris dodao 22, Sakramento se ispromašivao, nije bilo Bogdanovića zbog povrede, Bjelica je ubacio 13 poena.<br/><br/>Šut 4 od 26 za tri poena dovoljno govori kako su igrali, 15% šuta za tri, i protiv slabijih timova ne bi dobili utakmicu.<br/><br/>Entoni Dejvis je bio prevaga u Oklahomi, Lejkersi su nastavili da pobeđuju, "Obrva" je ubacio 33 poena, imao 11 skokova i 7 asistencija. Lebron je uz 23 poena, imao 14 asistencija, uz to dodao je šest skokova. Nije bilo lako ali je Dejvis pogodio trojku pod faulom, odveo goste na +5 i to je bio kraj. Lejkersi imaju skor 13-2 i vodeći su tim lige.<br/><br/>Tobijas Haris je ubacio 26 poena, Embid dodao 21, uz 14 skokova, nema milosti za San Antonio. Teksašani tonu kao "Titanik" osmi poraz u nizu, još jedan i to će biti crni rekord Grega Popovića, njegov tim za 23 godine delovao je loše jedino u njegovoj prvoj sezoni, kada se povredio "Admiral" Robinson.<br/><br/>Siksersi su perfektni kod kuće, šest pobeda, Ben Simons je napravio novi tripl-dabl, 10 poena, 13 asistencija i 10 skokova.<br/><br/>Džimi Batler se poslednji smejao u Čikagu pored nekadašnjim navijačima, vodio je Majami do pobede. Ubacio je 27 poena, imao 7 asistencija, 5 skokova, 4 blokade, Hit je na sjajnih 11-3. Bulsi su tek u finišu ublažili poraz, bilo je +26 za goste, a domaćin je bio toliko očajan da je trener Čikaga Bojlen povukao svoje startere sredinom prve četvrtine.<br/><br/>Bredli Bil vuče Vizardse na leđima, 30 poena, 12 asistencija za najboljeg igrača Vašingtona, njegov tim je malo popravio utisak dobili su Šarlot, to je drugi trijumf u nizu, prvi put da su vezali pobede. Bertans je ubacio 20 poena, šest trojki. Imao je i osam skokova, ove sezone porasli su brojevi nekadašnjeg igrača Partizana, naime postiže 13 poena po meču, ima procenat šuta za tri poena 44.3% i među 10 je najboljih šutera lige.</p>
      <figure>
        <iframe data-src="https://twitter.com/TVPlaySports/status/1198136074012446720?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Hornetsi su bili na +13, ali su odigrali užasnu poslednju četvrtinu, serija domaćin 29:9 je zatvorila meč i rešila pobednika.<br/><br/>Pobedio je i Detroit, savladali su Atlantu, Dramond 23 poena, 15 skokova, Grifin 24 poena, Rouz 11, Markid Moris 14, kompletirali su ekipu, ubacili 76 poena u prvom poluvremenu, veruju da je loš start prošlost i da imaju šanse za plej of. Odbrana Houksa očajna, dopustili su rivalu da sredinom treće četvrtine postigne 100 poena...<br/><br/><b>Rezultati:</b><br/><br/><b>Oklahoma - LA Lejkers 127:130</b><br/><b>Filadelfija - San Antonio 115:104</b><br/><b>Čikago - Majami 108:116</b><br/><b>Bruklin - Sakramento 116:97</b><br/><b>Vašington - Šarlot 125:118</b><br/><b>Detroit - Atlanta 128:123</b></p>
      <p>Izvor: Sportske.net</p>
      <related>
        <h4>Povezane vesti</h4>
        <a href="https://www.sportske.net/vest/kosarka/hornetsi-krecu-u-stvaranje-novog-tima-prva-meta-sjajni-centar-393467.html"/>
        <a href="https://www.sportske.net/vest/kosarka/pedja-stojakovic-protiv-bobija-dzeksona-divac-kristi-i-ostali-u-neverici-393445.html"/>
        <a href="https://www.sportske.net/vest/kosarka/mocni-janis-rekordom-osvezio-karmelovo-secanje-393397.html"/>
        <a href="https://www.sportske.net/vest/kosarka/povreda-vucevica-orlando-bez-najboljeg-igraca-do-kraja-godine-393391.html"/>
        <a href="https://www.sportske.net/vest/kosarka/zamislite-tandem-janis-i-bogi-393380.html"/>
      </related>
    </article>
  </body>
</html>