<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.to10.gr/podosfero/superleague/777419/plano-martins-gia-diplo-stin-platia/"/>
    <meta property="og:site_name" content="to10.gr"/>
    <meta property="article:published_time" content="2019-11-23T09:01:26+00:00"/>
    <meta property="og:title" content="Το πλάνο Μαρτίνς για το διπλό στην Πλατεία"/>
    <meta property="og:description" content="Πως παρατάσσει στη Νέα Σμύρνη τον Ολυμπιακό ο Πορτογάλος τεχνικός και το «κλειδί» για να έρθει το «τρίποντο»."/>
  </head>
  <body>
    <article>
      <h1>Το πλάνο Μαρτίνς για το διπλό στην Πλατεία</h1>
      <h2>Πως παρατάσσει στη Νέα Σμύρνη τον Ολυμπιακό ο Πορτογάλος τεχνικός και το «κλειδί» για να έρθει το «τρίποντο».</h2>
      <address><time datetime="2019-11-23T09:01:26+00:00">23 Nov 2019, 09:01</time> by <a rel="author">Γιώργος Νοικοκύρης</a></address>
      <p>Είναι το πιο δύσκολο ματς από την πρώτη τριάδα που έρχεται για τον Ολυμπιακό με την επανέναρξη των επίσημων υποχρεώσεων του. Όχι γιατί ο Πανιώνιος είναι πιο δυνατός από Τότεναμ και ΠΑΟΚ βεβαίως, αλλά γιατί ξέχωρα από το ότι είναι το πρώτο ματς μετά την διακοπή είναι και αυτό που χρειάζεται προσοχή και συγκέντρωση στο 100% από όλους. Τα άλλα δύο ματς άλλωστε «μιλούν» από μόνα τους, δεν χρειάζεται κάποιο ιδιαίτερο «φροντιστήριο» από τον Μαρτίνς προς τους παίκτες του.</p>
      <p>Ο Πορτογάλος τεχνικός έχει φροντίσει να «χτυπήσει συναγερμό» για το αποψινό ματς. Το έκανε και χθες στην ανάλυση του αντιπάλου στο Ρέντη, θα το κάνει και σήμερα.</p>
      <p>
        <a href="https://www.to10.gr/basket/euroleague/777210/allos-enas-kalos-panathinaikos-enas-allos-panathinaikos/">
          <i>Άλλος ένας καλός Παναθηναϊκός, ή ένας άλλος Παναθηναϊκός;</i>
        </a>
      </p>
      <p>Αυτό που περιμένει από την ομάδα του είναι σοβαρότητα από το πρώτο λεπτό αντιμετωπίζοντας το ματς ως ένα ακόμη ντέρμπι στο πρωτάθλημα. Ο Πανιώνιος άλλωστε έχει αποδείξει πως παρά τα προβλήματα που αντιμετωπίζει είναι μαχητής, παλεύει όλα τα ματς ενώ προέρχεται και από το σπουδαίο διπλό στην Ξάνθη. Τα προηγούμενα δύο χρόνια ο Ολυμπιακός τα χρειάστηκε για να πάρει τη νίκη στην Πλατεία και αυτό το γνωρίζουν άπαντες.</p>
      <p>Το ζητούμενο πλέον είναι να το αποδείξουν και στο χορτάρι, να πάρουν το «τρίποντο» και να πάνε στο +5 από τον ΠΑΟΚ περιμένοντας την δική του αυριανή αναμέτρηση με την Λάρισα στην Τούμπα.</p>
      <p>Ο Μαρτίνς θεωρεί πως είναι «κλειδί» για το ματς ο τρόπος με τον οποίο θα μπει στο παιχνίδι ο Ολυμπιακός. Ο Μαρτίνς έχει ζητήσει καθολική υπεροχή από την αρχή, να μην επιτρέψει ο Ολυμπιακός στους αντιπάλους να πιστέψουν μέσα από τον αγώνα πως μπορούν να του κάνουν την ζημιά.</p>
      <p>Όσον αφορά την 11αδα που αναμένεται να παρατάξει ο Μαρτίνς όλα οδηγούν σε ένα 4-4-2 επί της ουσίας με τον Σουντανί να έχει τον ρόλο του δεύτερου επιθετικού.</p>
      <p>Οι Σα, Γκασπάρ, Σεμέδο, Μεριά, Τσιμίκας θα είναι στην άμυνα, το δίδυμο Μπουχαλάκη-Καμαρά στον άξονα, στα δύο άκρα οι Ποντένσε, Λοβέρα και στην επίθεση Σουντανί-Γκερέρο.</p>
      <p>Πιθανότητες για το βασικό σχήμα έχει και ο Μασούρας που πάντως στο μυαλό του Μαρτίνς υπολογίζεται περισσότερο για τα δύο επόμενα ματς με Τότεναμ και ΠΑΟΚ ως επιλογή 11αδας.</p>
      <p>
        <b>
          <a href="https://www.to10.gr/podosfero/superleague/777419/plano-martins-gia-diplo-stin-platia/#dcomments">
            <b>ΓΡΑΨΤΕ ΤΟ ΣΧΟΛΙΟ ΣΑΣ...</b>
          </a>
        </b>
      </p>
    </article>
  </body>
</html>