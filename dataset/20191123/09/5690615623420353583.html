<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837378-u-kolumbiyi-cherez-vibukh-u-viddilku-zaginulo-troye-politseyskikh"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-23T09:29:00+00:00"/>
    <meta property="og:title" content="У Колумбії через вибух у відділку загинуло троє поліцейських"/>
    <meta property="og:description" content="КИЇВ. 23 листопада. УНН. У Колумбії через вибух бомби у поліцейському відділку загинуло троє поліцейських. Про це повідомляє УНН з посиланням на Reuters."/>
  </head>
  <body>
    <article>
      <h1>У Колумбії через вибух у відділку загинуло троє поліцейських</h1>
      <address><time datetime="2019-11-23T09:29:00+00:00">23 Nov 2019, 09:29</time> by <a rel="author">Дар'я Панченко</a></address>
      <p><b>КИЇВ. 23 листопада. УНН.</b> У Колумбії через вибух бомби у поліцейському відділку загинуло троє поліцейських. Про це повідомляє <b>УНН</b> з посиланням на Reuters.</p>
      <p>"Троє поліцейських загинули під час вибуху бомби в п’ятницю ввечері у поліцейському відділку в Колумбії, після того як тисячі людей зібрались для продовження мітингів і спорадичних грабежів, що виникли у столиці (Колумбії - ред.) Боготі", - йдеться у повідомленні.</p>
      <p>Вказано, що ще 10 поліцейських було поранено. Сам вибух стався у місті Сантандер-де-Кілічао у південно-західній провінції Каука, яке відоме високим рівнем торгівлі наркотиками та насилля.</p>
      <p>Нагадаємо, у <a href="https://www.unn.com.ua/uk/news/1837173-u-kolumbiyi-pid-chas-strayku-postrazhdali-36-osib">Колумбії</a> 21 листопада відбулись акції протесту.</p>
      <p>Громадяни висловили невдоволення у зв'язку з політикою адміністрації президента Дуке, а також інформацією про плани провести економічні реформи, що сам колумбійський лідер заперечує. За даними Reuters, тоді у результаті зіткнень з поліцейськими загинули три людини. В акціях протесту взяли участь 207 тисяч людей.</p>
      <p>Через це 23 листопада у столиці Колумбії ввели <a href="https://www.unn.com.ua/uk/news/1837358-u-stolitsi-kolumbiyi-vveli-komendantsku-godinu-cherez-protesti">комендантську годину</a>.</p>
    </article>
  </body>
</html>