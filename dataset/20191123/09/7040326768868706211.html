<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.karar.com/ekonomi-haberleri/tubitaktan-bilim-dergileri-icin-satis-ihalesi-1392318"/>
    <meta property="og:site_name" content="Karar.com"/>
    <meta property="article:published_time" content="2019-11-23T09:27:00+00:00"/>
    <meta property="og:title" content="TÜBİTAK'tan bilim dergileri için satış ihalesi"/>
    <meta property="og:description" content="TÜBİTAK, Bilim ve Teknik, Bilim Çocuk ve Meraklı Minik dergilerinin bayilerce okura ulaştırılması için satış ihalesi açtı."/>
  </head>
  <body>
    <article>
      <h1>TÜBİTAK'tan bilim dergileri için satış ihalesi</h1>
      <address>
        <time datetime="2019-11-23T09:27:00+00:00">23 Nov 2019, 09:27</time>
      </address>
      <p>
        <b>TÜBİTAK, Bilim ve Teknik, Bilim Çocuk ve Meraklı Minik dergilerinin bayilerce okura ulaştırılması için satış ihalesi açtı.</b>
      </p>
      <p>TÜBİTAK'ın Resmi Gazete'de yer alan ilanına göre, popüler bilim dergilerinin bayilerce okuyucuya ulaştırılması için açılan ihale, bu dergilerin 1 Ocak 2020-31 Aralık 2020 döneminde 12 ay süreyle satışını kapsıyor.</p>
      <p>İsteklilere, aylık 22 bin Bilim ve Teknik, 42 bin Meraklı Minik, 62 bin Bilim Çocuk dergisi verilecek.</p>
      <p>
        <b>İHALE 5 ARALIK'TA</b>
      </p>
      <p>Katılımcılar ihale dokümanını TÜBİTAK'ın Ankara-Kavaklıdere'deki Satın Alma Müdürlüğünden 100 lira karşılığında temin edebilecek. İhale 5 Aralık'ta saat 10.30'da aynı adreste yapılacak.</p>
      <p>Geçici teminat bedeli alınmayacak ihalede işin tamamı için teklif verilecek.</p>
      <p>
        <b>ANKARA/AA</b>
      </p>
    </article>
  </body>
</html>