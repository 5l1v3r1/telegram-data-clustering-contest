<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wprost.pl/swiat/10273920/na-co-dzien-pracuje-w-szpitalu-po-godzinach-katuje-sie-na-silowni-zobaczcie-jak-wyglada.html"/>
    <meta property="og:site_name" content="Wprost"/>
    <meta property="article:published_time" content="2019-11-23T09:27:00+00:00"/>
    <meta property="og:title" content="Na co dzień pracuje w szpitalu, po godzinach katuje się na siłowni. Zobaczcie, jak wygląda"/>
    <meta property="og:description" content="Chińska lekarka robi karierę na Instagramie. Obserwuje ją już prawie 150 tys. osób. Internauci są zachwyceni niezwykle wyrzeźbionym ciałem kobiety."/>
  </head>
  <body>
    <article>
      <h1>Na co dzień pracuje w szpitalu, po godzinach katuje się na siłowni. Zobaczcie, jak wygląda</h1>
      <address>
        <time datetime="2019-11-23T09:27:00+00:00">23 Nov 2019, 09:27</time>
      </address>
      <p>
        <b>Chińska lekarka robi karierę na Instagramie. Obserwuje ją już prawie 150 tys. osób. Internauci są zachwyceni niezwykle wyrzeźbionym ciałem kobiety.</b>
      </p>
      <p>30-letnia Yuan Herong zaczęła trenować dwa lata temu. Chodziła na siłownię pięć razy w tygodniu. Przekonuje, że tak intensywne treningi są „męczące i ciężkie”, ale gdy widzi jak szybko zmienia się jej ciało, nie poddaje się i kontynuuje obraną ścieżkę. Jej pracę i hektolitry wylanego potu widać poprzez efekty. Kobieta regularnie publikuje w mediach społecznościowych swoje zdjęcia, na których eksponuje niezwykle wyrzeźbione ciało. Obecnie na Instagramie obserwuje ją prawie 150 tys. osób.</p>
      <p>Yuan Herong pracuje w klinice w Shandong. Jej rodzina, traktując zawód lekarza jako gwarantujący stabilizację, przekonywała kobietę, żeby kontynuowała karierę związaną z medycyną. Jak się jednak okazuje, Yuan interesowała się kulturystyką od wielu lat. Lekarka zaczęła od takich zajęć jak pilates, ale gdy zdała sobie sprawę, że tego typu treningi nie ukształtują masy mięśniowej w oczekiwany przez nią sposób, zatrudniła prywatnego trenera, który opracował jej program. Jak widać, chińska lekarka już osiągnęła niezwykle wyrzeźbioną sylwetkę, a fanów na <a href="https://www.wprost.pl/tematy/10127397/instagram.html">Instagramie</a> z dnia na dzień jest coraz więcej.</p>
      <related>
        <h4>Czytaj także:</h4>
        <a href="https://zdrowie.wprost.pl/zdrowie/10273892/sasiedzi-nazywaja-ja-czarownica-kobieta-ma-20-palcow-u-stop-i-12-u-rak.html"/>
      </related>
      <related>
        <h4>Galeria:</h4>
        <a href="https://www.wprost.pl/galeria/15885/na-co-dzien-pracuje-w-szpitalu-pozniej-katuje-sie-na-silowni-zobaczcie-jak-wyglada.html"/>
      </related>
      <footer>Źródło: The Sun</footer>
    </article>
  </body>
</html>