<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.telegraf.in.ua/kremenchug/10082120-kremenchuzhanin-gor-slyusarenko-pokazav-kraschiy-rezultat-sered-ukrayincv-na-chemponat-svtu.html"/>
    <meta property="og:site_name" content="ТелеграфЪ"/>
    <meta property="article:published_time" content="2019-11-23T09:02:00+00:00"/>
    <meta property="og:title" content="Кременчужанин Ігор Слюсаренко показав кращий результат серед українців на чемпіонаті світу"/>
    <meta property="og:description" content=" Вітаємо нашого спортсмена:)  В Аргентині завершився чемпіонат світу з гірського бігу. 15-16 листопада Вілья-Ла-Ангостура відбувся чемпіонат світу з гірського бігу.   У перший день чемпіонату атлети"/>
  </head>
  <body>
    <article>
      <h1>Кременчужанин Ігор Слюсаренко показав кращий результат серед українців на чемпіонаті світу</h1>
      <address><time datetime="2019-11-23T09:02:00+00:00">23 Nov 2019, 09:02</time> by <a rel="author">Альона Душенко</a></address>
      <figure>
        <img src="https://www.telegraf.in.ua/uploads/posts/2019-11/1574452951_bg-slyus.jpg"/>
      </figure>
      <p>
        <b>Вітаємо нашого спортсмена:)</b>
      </p>
      <p>В Аргентині завершився чемпіонат світу з гірського бігу. Який тривав 15-16 листопада у Вілья-Ла-Ангостура.<br/><br/>У перший день чемпіонату атлети змагалися з бігу на класичних, або як їх ще називають коротких горах. І бігти їм довелося під проливним дощем. Україну у цей день представляли троє спортсменів.<br/><br/>На другий день спортсмени змагалися на довгих дистанціях (41,5 км; +2184 м/-2184 м). І серед чоловіків, і серед жінок Україна була представлена не лише в індивідуальних, а й у командних змаганнях. Всі наші спортсмени дісталися фінішу і посіли 13-те місце у змаганнях серед жінок і 16 - серед чоловіків. Чемпіонами світу стали француженки та іспанці.<br/><br/>У змаганнях серед чоловіків найшвидшим серед українців був Ігор Слюсаренко з Кременчука. З часом 4:11.07 год він фінішував 65-м. Слідом за ним, 66-м, фінішував Сергій Попов (4:12.02 год). Олексій Борисенко – 74-й (4:27.25 год). Чемпіоном світу став американець Джим Волмслі (3:12.16 год).</p>
      <p>Автор: <a href="https://www.telegraf.in.ua/user/%C0%EB%FC%EE%ED%E0+%C4%F3%F8%E5%ED%EA%EE/">Альона Душенко</a></p>
    </article>
  </body>
</html>