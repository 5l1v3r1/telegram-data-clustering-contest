<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/904834/-de-contacten-met-heerenveen-zijn-er-het-gaat-erom-wat-voor-mij-het-beste-is-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-23T09:39:00+00:00"/>
    <meta property="og:title" content="Buitink: 'Ik kan er niet omheen, de contacten met sc Heerenveen zijn er'"/>
    <meta property="og:description" content="Thomas Buitink is ontevreden over zijn geringe speeltijd bij Vitesse. De negentienjarige aanvaller staat in de belangstelling van onder meer sc Heerenveen en sluit een tijdelijk vertrek uit Arnhem niet uit. &quot;Ik kan er niet omheen. De contacten met Heerenveen zijn er al sinds vorige zomer&quot;, zegt Buitink tegen Omroep Gelderland. &quot;Alleen focus ik me nu vooral op Vitesse. We zien wel wat er in de winter gebeurt en wat reëel is. Wat geeft mij de beste toekomst. Is het niet hier dan ergens anders, maar ik hoop hier bij Vitesse. Ik hou van deze club en zit hier nu al tien jaar. Het gaat erom wat voor mij het beste is.&quot; Heerenveen én top-twee van België hengelen naar bankzitter van Vitesse Prominente rol Honda in nieuw systeem Vitesse: 'Hij brengt extra kwaliteit'"/>
  </head>
  <body>
    <article>
      <h1>Buitink: 'Ik kan er niet omheen, de contacten met sc Heerenveen zijn er'</h1>
      <address>
        <time datetime="2019-11-23T09:39:00+00:00">23 Nov 2019, 09:39</time>
      </address>
      <p>
        <b>Thomas Buitink is ontevreden over zijn geringe speeltijd bij Vitesse. De negentienjarige aanvaller staat in de belangstelling van onder meer sc Heerenveen en sluit een tijdelijk vertrek uit Arnhem niet uit.</b>
      </p>
      <p>"Ik kan er niet omheen. De contacten met Heerenveen zijn er al sinds vorige zomer", zegt Buitink tegen <a href="https://www.omroepgelderland.nl/nieuws/2430630/Thomas-Buitink-Ik-hou-van-Vitesse-en-blijf-het-liefst-hier"><i>Omroep Gelderland</i></a>. "Alleen focus ik me nu vooral op Vitesse. We zien wel wat er in de winter gebeurt en wat reëel is. Wat geeft mij de beste toekomst. Is het niet hier dan ergens anders, maar ik hoop hier bij Vitesse. Ik hou van deze club en zit hier nu al tien jaar. Het gaat erom wat voor mij het beste is."</p>
      <p>Buitink kwam dit seizoen niet verder dan zeven invalbeurten, maar tegen Sparta verschijnt hij zondag voor het eerst aan de aftrap. Trainer Leonid Slutsky gunt hem een kans als rechtsbuiten. "Je kon het inderdaad wel een beetje zien, al is het nooit zeker. Het liefst sta ik in de spits, want ik ben een echte spits. Maar hangend op deze positie kom ik veel naar binnen en hoop ik ballen te krijgen waar ik iets mee kan doen."</p>
      <p>Slutsky probeerde sinds de blessure van Oussame Tannane al Jay-Roy Grot, Navarone Foor en zelfs Eli Dasa op de positie van rechtsbuiten. Nu Keisuke Honda zijn entree maakt in een aanvallender systeem is het de beurt aan Buitink. "'Ik krijg nu het vertrouwen en ben daar blij mee."</p>
      <related>
        <h4>Lees meer</h4>
        <a href="https://www.voetbalprimeur.nl/nieuws/903358/vitesse-reserve-buitink-kan-kiezen-uit-heerenveen-n-top-twee-van-belgi-.html?itm_source=www.voetbalprimeur.nl&amp;itm_medium=highlighted-content"/>
        <a href="https://www.voetbalprimeur.nl/nieuws/904735/slutsky-kiest-eindelijk-voor-de-aanval-geen-sprake-van-paniek-bij-vitesse-.html?itm_source=www.voetbalprimeur.nl&amp;itm_medium=highlighted-content"/>
      </related>
    </article>
  </body>
</html>