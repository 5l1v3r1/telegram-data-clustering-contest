<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837380-ukrayina-skorotila-zapovnenist-psg-gazom-do-68"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-23T09:51:00+00:00"/>
    <meta property="og:title" content="Україна скоротила заповненість ПСГ газом до 68%"/>
    <meta property="og:description" content="КИЇВ. 23 листопада. УНН. Обсяг газу в підземних сховищах України станом на 21 листопада зменшився до 21,337 млрд куб. м, передає УНН з посиланням на дані АТ …"/>
  </head>
  <body>
    <article>
      <h1>Україна скоротила заповненість ПСГ газом до 68%</h1>
      <address><time datetime="2019-11-23T09:51:00+00:00">23 Nov 2019, 09:51</time> by <a rel="author">Юлія Шрамко</a></address>
      <p><b>КИЇВ. 23 листопада. УНН.</b> Обсяг газу в підземних сховищах України станом на 21 листопада зменшився до 21,337 млрд куб. м, передає <b>УНН</b> з посиланням на дані АТ "Укртрансгаз".</p>
      <p>За останніми даними, за добу в ПСГ України газ не закачувався.</p>
      <p>Водночас, 21 листопада з ПСГ України було відібрано 55,19 млн куб. м газу.</p>
      <p>При цьому в даних за 21 листопада вказано, що в Україну за добу надійшло зі Словаччини - 14,04 млн куб. м, з Польщі - 2,23 млн куб. м газу, з Угорщини блакитне паливо не надходило.</p>
      <p>Так, українські ПСГ на сьогодні заповнені на 68%.</p>
      <p>Додамо, на території України без урахування Криму - 12 ПСГ загальною активною ємністю 31 млрд куб. м.</p>
      <p>Нагадаємо, Україна припинила <a href="https://www.unn.com.ua/uk/exclusive/1833766-ukrayina-pripinila-zakachku-gazu-do-psg">закачку</a> газу до ПСГ.</p>
      <p>Як повідомляв <b>УНН</b>, з листопада 2018 року ціна на газ для населення зросла до 8550 грн за тис. куб. м, з травня її почали зменшувати. Нафтогаз встановив <a href="https://www.unn.com.ua/uk/news/1835205-tsina-gazu-dlya-naselennya-u-listopadi-naynizhcha-za-tsey-misyats-za-chotiri-roki">ціну на газ</a> для населення у листопаді у 4899,00 грн за тисячу кубометрів.</p>
    </article>
  </body>
</html>