<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://goodnet.gr/news-item/i-jennifer-garner-xechase-pou-parkare-to-autokinito-tis-kai-to-binteo-sto-instagram-prokalei-afthono-gelio.html"/>
    <meta property="og:site_name" content="GOODnet.gr"/>
    <meta property="article:published_time" content="2019-11-23T09:45:00+00:00"/>
    <meta property="og:title" content="Η Jennifer Garner ξέχασε πού πάρκαρε το αυτοκίνητό της και το βίντεο στο Instagram προκαλεί άφθονο γέλιο"/>
    <meta property="og:description" content="Συμβαίνει και στις καλύτερες οικογένειες."/>
  </head>
  <body>
    <article>
      <h1>Η Jennifer Garner ξέχασε πού πάρκαρε το αυτοκίνητό της και το βίντεο στο Instagram προκαλεί άφθονο γέλιο</h1>
      <address>
        <time datetime="2019-11-23T09:45:00+00:00">23 Nov 2019, 09:45</time>
      </address>
      <p>Συμβαίνει και στις καλύτερες οικογένειες.</p>
      <p>Το να παρκάρεις το αυτοκίνητο σου σε ένα πάρκινγκ πολυκαταστήματος που διαθέτει άπειρες θέσεις και περισσότερους από έναν ορόφους, δεν είναι απλή υπόθεση. Στην περίπτωση δε που ξεχάσεις πού το έχεις αφήσει, τότε αρχίζει μια ατέλειωτη ταλαιπωρία. Πόσες φορές δεν σου έχει συμβεί να έχεις φορτωθεί με τις σακούλες από τα ψώνια και να ψάχνεις απεγνωσμένα τη θέση του αυτοκινήτου σου χωρίς αποτέλεσμα;</p>
      <p>Αντίστοιχη εμπειρία φαίνεται πως είχε χθες και η χολιγουντιανή ηθοποιός Jennifer Garner, η οποία ωστόσο το αντιμετώπισε με πολύ χιούμορ, όπως προσεγγίζει άλλωστε πολλά θέματα της καθημερινότητας τα οποία μοιράζεται με τους θαυμαστές της. Η 47χρονη Garner λοιπόν έχοντας ολοκληρώσει τις αγορές της κατευθύνθηκε προς το πάρκινγκ του καταστήματος προκειμένου να βρει το αυτοκίνητό της, όμως μπέρδεψε το section στο οποίο το είχε παρκάρει.</p>
      <p>Η σταρ δημοσίευσε στο λογαριασμό της στο Instagram σχετικό βίντεο, στο οποίο τη βλέπουμε να περιπλανιέται μέσα στο πάρκινγκ κοιτάζοντας δεξιά κι αριστερά μήπως καταφέρει και βρει το αυτοκίνητό της. Στα χέρια της κρατά ένα λούτρινο αρκουδάκι και το περπάτημα της συνεχίζεται προς το section Y που πίστευε πως βρίσκεται το αυτοκίνητο. Χρησιμοποιεί το τηλεχειριστήριο του αυτοκινήτου από μακριά για να το ανοίξει πατώντας το κουμπί, όμως μάταια, αφού το αυτοκίνητο δεν βρίσκεται πουθενά. Ενώ ξαφνικά το τηλεχειριστήριο «μένει» από μπαταρία και η περιπέτειά της που δεν έχει τελειωμό προκαλεί άφθονο γέλιο.</p>
      <figure>
        <embed-post data-src="https://www.instagram.com/p/B5HAChZDxz0" data-service="Instagram"/>
      </figure>
      <p>Στη λεζάντα του βίντεο έγραψε χιουμοριστικά ότι πρόκειται για ένα μεμονωμένο περιστατικό αλλά η αναζήτηση του αυτοκινήτου της όπως και να το κάνουμε, διήρκησε 25 ολόκληρα λεπτά.</p>
      <p>Έχοντας κουραστεί από το περπάτημα, η Garner μπαίνει στο αυτοκίνητο του φιλικού προσώπου που τη συνοδεύει και καταγράφει με την κάμερα του κινητού αυτή την εμπειρία της και η αναζήτηση συνεχίζεται οδικώς, μέχρι που η ηθοποιός εντοπίζει από μακριά το αμάξι της, που βρισκόταν τελικά στο section F και λέει χιουμοριστικά ότι είναι αγένεια να στο μετακινούν σε άλλη μεριά του πάρκινγκ!</p>
      <p>Πηγή: marieclaire.gr</p>
    </article>
  </body>
</html>