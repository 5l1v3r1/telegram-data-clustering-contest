<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/426372/marketing-greece-thoughtbank-gia-ton-toyrismo-ths-rodoy"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-23T09:15:01+00:00"/>
    <meta property="og:title" content="Marketing Greece: “ThoughtBank” για τον τουρισμό της Ρόδου"/>
    <meta property="og:description" content="Η αντίληψη του προορισμού, η κατανόηση των παγκόσμιων trends και η ενημέρωση για τα best practices συνθέτουν μια βάση γνώσης, ικανή να δώσει μια νέα ώθηση στην τουριστική ανάπτυξη ενός προορισμού."/>
  </head>
  <body>
    <article>
      <h1>Marketing Greece: “ThoughtBank” για τον τουρισμό της Ρόδου</h1>
      <address>
        <time datetime="2019-11-23T09:15:01+00:00">23 Nov 2019, 09:15</time>
      </address>
      <p>
        <b>Η αντίληψη του προορισμού, η κατανόηση των παγκόσμιων trends και η ενημέρωση για τα best practices συνθέτουν μια βάση γνώσης, ικανή να δώσει μια νέα ώθηση στην τουριστική ανάπτυξη ενός προορισμού.</b>
      </p>
      <p>Η Marketing Greece, αναγνωρίζοντας την αξία της γνώσης, διοργάνωσε την Πέμπτη 21 Νοεμβρίου 2019 στην Αθήνα, ένα Tourism #ThoughtBank με την υποστήριξη της Eurobank όπου καταξιωμένα στελέχη της εγχώριας και διεθνούς τουριστικής αγοράς ανέλυσαν, εξήγησαν και έθεσαν προβληματισμούς για έναν από τους πιο δυναμικούς προορισμούς της χώρας, τη Ρόδο. Ειδικότερα, κατά τη διάρκεια του Tourism #Thoughtbank αναλύσαμε τα μεγέθη του τουριστικού προϊόντος της Ρόδου, μιλήσαμε για sustainability με επιτυχημένα παραδείγματα από διεθνείς προορισμούς και ξενοδοχεία, θέσαμε στον πυρήνα της συζήτησης τις ευκαιρίες της Zero Waste νοοτροπίας, ενώ είχαμε την ευκαιρία να συζητήσουμε για τα ζητήματα που αφορούν τη διαχείριση των προορισμών.</p>
      <p>Ο Αναπληρωτής Διευθύνων Σύμβουλος της Eurobank, επικεφαλής Group Corporate &amp; Investment Banking, κ. Κωνσταντίνος Βασιλείου, τόνισε: «H Eurobank τοποθετείται ως η Τράπεζα της Ανάπτυξης &amp; του Τουρισμού αναδεικνύοντας τη σημασία της ενίσχυσης του ελληνικού τουριστικού προϊόντος. Σε συνεργασία με τους στρατηγικούς της εταίρους, ΣΕΤΕ και Marketing Greece, συμμετέχει σε δράσεις που προάγουν και υποστηρίζουν έμπρακτα τον ελληνικό τουρισμό. Μία τέτοια δράση είναι η πρωτοβουλία “ThoughtBank”. Ξεκίνησε από τη Ρόδο και δίνει την ευκαιρία σε επιχειρηματίες, που δραστηριοποιούνται στην περιοχή και γνωρίζουν σε βάθος τις ανάγκες του τόπου να συναντηθούν, να γνωρίσουν τις τρέχουσες διεθνείς τάσεις και να συζητήσουν από κοινού για τις προοπτικές αναβάθμισης και βιώσιμης ανάπτυξης του τουρισμού της περιοχής.»</p>
      <p>«Στόχος της σημερινής ημέρας ήταν να δοθεί «τροφή» για συζήτηση με κεντρικό θέμα το μέλλον του τουρισμού στη Ρόδο, ενός από τα πιο ισχυρά brands της χώρας μας. Οι εξελίξεις στον τρόπο διαχείρισης ενός προορισμού και της εικόνας του απαιτούν τόσο διαρκή ενημέρωση όσο και ευελιξία να προσαρμόζεσαι στα νέα δεδομένα» συμπλήρωσε σχετικά η κα Ιωάννα Δρέττα, CEO της Marketing Greece.</p>
    </article>
  </body>
</html>