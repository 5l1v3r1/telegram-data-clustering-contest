<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newnotizie.it/2019/11/23/zanzare-ogm-rischi-salute/"/>
    <meta property="og:site_name" content="NewNotizie"/>
    <meta property="article:published_time" content="2019-11-23T09:06:46+00:00"/>
    <meta property="og:title" content="Zanzare OGM, l’allarme degli esperti. Possibili rischi per la salute umana"/>
    <meta property="og:description" content="Stando a quanto affermato da diversi esperti del settore, le zanzare OGM della Oxitec sono sfuggite al controllo umano: le conseguenze sono imprevedibili."/>
  </head>
  <body>
    <article>
      <h1>Zanzare OGM, l’allarme degli esperti. Possibili rischi per la salute umana</h1>
      <address><time datetime="2019-11-23T09:06:46+00:00">23 Nov 2019, 09:06</time> by <a rel="author">roberto.naccarella</a></address>
      <figure>
        <img src="https://www.newnotizie.it/wp-content/uploads/2019/11/zanzare-1.jpg"/>
      </figure>
      <h3>L’ultima ricerca pubblicata dall’autorevole rivista scientifica Nature rivela particolari inquietanti sulle zanzare OGM.</h3>
      <p>Le zanzare geneticamente modificate si sarebbero infatti mischiate alle “popolazioni” naturali di <a href="https://www.newnotizie.it/2019/01/08/allarme-rift-valley-virus-le-zanzare-sono-portatrici-di-un-virus-peggiore-dello-zika/">zanzare</a>, che hanno a loro volta <b>incorporato parti di genoma</b> delle zanzare OGM. Per farla breve, le zanzare OGM sono di fatto sfuggite al controllo umano, e le conseguenze di ciò sono al momento imprevedibili.</p>
      <p>Come spiegato dal sito Terranuova.it, a rivelarlo è una ricerca portata avanti da un team di cui hanno fatto parte <b>alcuni esperti</b> in rappresentanza dell’Università americana di Yale, del Dipartimento di parassitologia dell’Istituto di scienze biomediche dell’Università brasiliana di San Paolo, dell’Istituto di scienza e tecnologia in entomologia molecolare di Rio de Janeiro e del Centro Moscamed Brasil.</p>
      <h3>Non ci sono garanzie sulla salute delle persone</h3>
      <p>“Le zanzare ogm Aedes aegypti, <b>quelle della febbre gialla</b>, dovrebbero essere progettate in modo che la loro progenie non sopravviva – afferma Cristoph Then di TestBiotech – e vengono rilasciate nell’ambiente perché si accoppino con le femmine che trasmettono la malattia ottenendo così <b>una riduzione della popolazione complessiva</b> di questi insetti. Ma qualcosa evidentemente non è andato come previsto”.</p>
      <p>“Le zanzare usate per la manipolazione genetica sono originarie di Cuba e Messico e ora si sono mescolate agli insetti brasiliani <b>divenendo una “popolazione” resistente</b> e che persiste nell’ambiente per un lungo periodo di tempo – afferma ancora Then – Non ci sono garanzie e sicurezze che consentano di <b>proteggere l’ambiente e la salute</b> delle persone”.</p>
    </article>
  </body>
</html>