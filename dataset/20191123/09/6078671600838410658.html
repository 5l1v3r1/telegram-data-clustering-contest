<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.cross.bg/ministur-dretzyn-bulgariya-1618620.html"/>
    <meta property="og:site_name" content="Cross"/>
    <meta property="article:published_time" content="2019-11-23T09:58:00+00:00"/>
    <meta property="og:title" content="Сръбският министър на отбраната с тежки обиди към България"/>
    <meta property="og:description" content="/КРОСС/ Сръбският министър на отбраната Александър Вулин отправи тежки обиди към България. Това става само ден, след като председателят на парламентарната комисия за Косово Милован Дрецун заяви, че на територията на Сърбия действа голяма мрежа от български разузнавачи."/>
  </head>
  <body>
    <article>
      <h1>Сръбският министър на отбраната с тежки обиди към България</h1>
      <address>
        <time datetime="2019-11-23T09:58:00+00:00">23 Nov 2019, 09:58</time>
      </address>
      <p>/КРОСС/ Сръбският министър на отбраната Александър Вулин отправи тежки обиди към България. Това става само ден, след като председателят на парламентарната комисия за Косово Милован Дрецун заяви, че на територията на Сърбия действа голяма мрежа от български разузнавачи.</p>
      <p>"България умее да допуска друг да й избира приятелите й и враговете й. Като независима държава Сърбия сама решава за себе си и сама избира приятелите си", каза Вулин, който се счита за най-близкия министър на президента Александър Вучич.</p>
      <p>Коментарът на министъра на отбраната бе разпространен от държавната новинарска агенция Танюг.</p>
      <p>Същевременно Милован Дрецун, предсадател на парламентарната комисия за Косово в сръбската Скупщина, който заяви по-рано, че на територията на Сърбия действа голяма мрежа от български разузнавачи, каза: "Българският министър на външните работи не може да дава уроци на един депутат от сръбския парламент. Тя (Екатерина Захариева, бел.ред.) няма да определя и какво ще говори един депутат.</p>
      <p>Вчера българският дипломат №1 остро осъди поведението на Дрецун и съобщи, че сръбският посланик в София ще бъде извикан по този повод в МВнР.</p>
      <p>"Когато говорим за присъствието на разузнавателните структури и техните съюзнически мрежи, естествено имам предвид Косово", каза още Дрецун и припомни "ролята на България по време на въздушната операция на НАТО през 1999 г., когато Атлантическият пакт използвал българските данни за бомбардировки".</p>
    </article>
  </body>
</html>