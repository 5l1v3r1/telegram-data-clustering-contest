<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.log.com.tr/iste-bu-olmali-dedirten-dikey-katlanabilir-telefon-calismasi/"/>
    <meta property="og:site_name" content="LOG"/>
    <meta property="article:published_time" content="2019-11-23T09:00:54+00:00"/>
    <meta property="og:title" content="“İşte bu olmalı dedirten” dikey katlanabilir telefon çalışması!"/>
    <meta property="og:description" content="Tüm detaylarına ve videosuna aşağıda ulaşabileceğiniz yeni Motorola Razr, gerçekten akıllardaki dikey katlanabilir telefon değildi. Daha iyileri yolda.."/>
  </head>
  <body>
    <article>
      <h1>“İşte bu olmalı dedirten” dikey katlanabilir telefon çalışması!</h1>
      <address><time datetime="2019-11-23T09:00:54+00:00">23 Nov 2019, 09:00</time> by <a rel="author">Can TUNÇER</a></address>
      <p>Tüm detaylarına ve videosuna aşağıda ulaşabileceğiniz yeni <b>Motorola Razr</b>, gerçekten akıllardaki <b>dikey katlanabilir telefon</b> değildi. Daha iyileri <a href="https://www.gizmochina.com/2019/11/23/visionox-shows-off-a-foldable-clamshell-phone-a-rollable-amoled-display/">yolda</a>..</p>
      <p>Yeniden doğan <b>Motorola Razr</b>, dikey katlanabilir yapı sayesinde kapatıldığı zaman oldukça ufak hale geliyor ve kapaklı yapıyı gelecek ile buluşturuyor. Bünyesinde ufak bir ekran çentiği yer alan <b>dikey katlanabilir telefon</b>, parmak izi sensörünü fiziksel olarak büyük alt çerçevesinde taşıyor. Burada gerçekten çok büyük bir bölüm yer alıyor ve bu da birçok kişinin hoşuna gitmiyor. Ancak bu konu çözümsüz kalmayacak. Çünkü <b>Visionox</b> kısa süre önce aşağıda GIF animasyonunu görebileceğiniz <b>geliştirdiği esnek ekran üstüne kurulan</b> bir konsept telefonu sergiledi. Bu telefon, ekranı sayesinde direkt olarak standart akıllı telefon yapısını ve tasarımını katlanabilir hale getiriyor. Android işletim sistemine, damla çentiğe, çift arka kameraya ve genel olarak ince çerçevelere sahip model, gerçekten çok güzel görünüyor. Büyüyen telefonlarını bu şekilde ufaltan, bunu sağlam bir gövde / ekran ile yapabilen, ekran üstünde plastik yerine “katlanabilir cam kullanan” ve tüm bunları nispeten uygun fiyata sunabilen firma, <b>pazarda çok büyük ses getirecek izlenimi oluşturuyor.</b></p>
      <figure>
        <video src="https://www.gizmochina.com/wp-content/uploads/2019/11/Visionox-Foldable-clamshell.gif" autoplay="" loop=""/>
      </figure>
      <h3>Dikey katlanabilir telefon formatı genel olarak olumlu yorumlar alıyor</h3>
      <p>Kişiler <b>Samsung Galaxy Fold ve Huawei Mate X</b> gibi modellere şimdilik biraz daha soğuk bakıyor. Ancak ne olursa katlanabilir her modelin daha ucuz hale gelmesi gerekiyor. Şu an çıkan ilk modeller iki amiral gemisi akıllı telefon fiyatına satılıyor ve çok sağlam görünmüyor.</p>
      <related>
        <h4>İLGİNİZİ ÇEKEBİLİR</h4>
        <a href="https://www.log.com.tr/motorola-razr-efsanesi-katlanabilir-telefon-olarak-yeniden-dogdu-iste-tum-detaylar-video/"/>
      </related>
    </article>
  </body>
</html>