<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/sport/_rosijskih-shahrayiv-vid-sportu-ne-dopustyat-do-olimpiadi-v-tokio/939518"/>
    <meta property="og:site_name" content="Gazeta.ua"/>
    <meta property="article:published_time" content="2019-11-23T09:05:00+00:00"/>
    <meta property="og:title" content="Російських шахраїв від спорту не допустять до Олімпіади в Токіо"/>
    <meta property="og:description" content="Комітет із відповідності Всесвітнього антидопінгового агентства (WADA) рекомендував визнати Російське антидопінгове агентство (РУСАДА) невідповідним антидопінговим стандартам. У заяві комітету, оприлюдненому в п'ятницю, 22 листопада, говориться про &quot;серйозні наслідки&quot; для РУСАДА. Результатом ..."/>
  </head>
  <body>
    <article>
      <h1>Російських шахраїв від спорту не допустять до Олімпіади в Токіо</h1>
      <address><time datetime="2019-11-23T09:05:00+00:00">23 Nov 2019, 09:05</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/939/939518_w_300.jpg?v=0"/>
        <figcaption>Через допінгові скандали російських легкоатлетів не допустили до Олімпіади в Ріо</figcaption>
      </figure>
      <p>Комітет із відповідності Всесвітнього антидопінгового агентства (WADA) рекомендував визнати Російське антидопінгове агентство (РУСАДА) невідповідним антидопінговим стандартам. У заяві комітету, оприлюдненому в п'ятницю, 22 листопада, говориться про "серйозні наслідки" для РУСАДА. Результатом може стати позбавлення акредитації та недопуск Росії до участі в наступних літніх Олімпійських іграх в Токіо в 2020 році. Про це пише <a href="https://www.facenews.ua/news/2019/465451/">facenews.ua</a></p>
      <p>Як заявив глава комітету Джонатан Тейлор в інтерв'ю німецькому телеканалу ARD, він очікує, що запропоновані рекомендації схвалить виконавчий комітет WADA, який 9 грудня на позачерговому засіданні має ухвалити остаточне рішення про штрафні заходи проти РУСАДА.</p>
      <p>Раніше стало відомо, що призупинено відновлення повноцінного членства Всеросійської федерації легкої атлетики (ВФЛА) в Міжнародній асоціації легкоатлетичних федерацій.</p>
      <p>23 вересня було оприлюднено інформацію, що експерти WADA знайшли сліди змін в базі даних Московської антидопінгової лабораторії, яку їм раніше передали для вивчення.</p>
      <p>15 листопада, в інтерв'ю газеті The New York Times глава РУСАДА Юрій Ганус підтвердив, що в Росії були змінені результати тисяч допінг-тестів невизначеної кількості спортсменів. За його словами, дані про пробах на допінг "ховалися і замінювалися", щоби захистити репутацію і нинішню позицію колишніх видатних атлетів, які сьогодні займають різні посади в уряді РФ або є високопоставленими спортивними чиновниками.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/sport/_rosiyu-hochut-vidstoroniti-vid-evro2020/938962"/>
      </related>
      <blockquote>Міністр спорту РФ Павло Колобков виступив із заявою про те, що ніяких маніпуляцій не було, але вказав на технічні проблеми.</blockquote>
    </article>
  </body>
</html>