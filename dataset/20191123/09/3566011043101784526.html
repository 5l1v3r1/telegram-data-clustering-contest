<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1549297.html/%DA%A9%D9%85%DA%A9-%D8%AD%D9%85%D8%A7%DB%8C%D8%AA%DB%8C----%D9%85%DB%8C%D9%84%DB%8C%D9%88%D9%86-%D9%86%D9%81%D8%B1-%D8%AF%DB%8C%DA%AF%D8%B1-%D8%A7%D9%85%D8%B4%D8%A8-%D9%88%D8%A7%D8%B1%DB%8C%D8%B2-%D9%85%DB%8C-%D8%B4%D9%88%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-23T09:29:00+00:00"/>
    <meta property="og:title" content="کمک حمایتی ۲۰ میلیون نفر دیگر امشب واریز می‌شود"/>
    <meta property="og:description" content="سومین مرحله از کمک های حمایتی دولت ساعت ۲۴ امروز به حساب سرپرستان خانوار واریز می شود."/>
  </head>
  <body>
    <article>
      <h1>کمک حمایتی ۲۰ میلیون نفر دیگر امشب واریز می‌شود</h1>
      <h2>سومین مرحله؛</h2>
      <address>
        <time datetime="2019-11-23T09:29:00+00:00">23 Nov 2019, 09:29</time>
      </address>
      <p>سومین مرحله از کمک های حمایتی دولت ساعت ۲۴ امروز به حساب سرپرستان خانوار واریز می شود.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛با افزایش قیمت بنزین و ایجاد منابع از محل اختلاف قیمت، دولت ۶۰ میلیون نفر را برای کمک حمایتی هدف قرار داد تا با پرداخت نقدی به آنها تا حدی آسیب ناشی از افزایش قیمت بنزین پوشش داده شود.</p>
      <p>  در ماه جاری که این طرح اجرایی شد قرار بر این شد تا طی سه مرحله برای گروه‌های هدف که حدود ۱۹ میلیون خانوار و به عبارتی ۶۰ میلیون نفر را تشکیل می‌دهند پرداخت نقدی انجام شود که از هفته گذشته برای دو گروه ۲۰ میلیونی در دو مرحله واریز انجام شده است.   بر این اساس قرار است سومین گروه امشب(دوم آذرماه) دریافت نقدی داشته باشند که این مبالغ به همان حساب یارانه نقدی واریز می شود.   طبق اعلام دولت برای خانوارهای تک‌نفره ۵۵ هزار تومان، دو نفره ۱۰۳ هزار تومان، سه نفره ۱۳۸ هزار تومان، چهارنفره ۱۷۲ هزار تومان و پنج نفره و بیشتر ۲۰۵ هزار تومان واریز می شود.   همچنین مددجویان کمیته امداد، بهزیستی، زنان سرپرست خانوار، بازنشستگان، مستمری بگیران، معلمان، روستاییان و عشایر، کارگران، کارمندان و اقشار کم درآمد جامعه هدف کمک حمایتی دولت را تشکیل می دهند. منبع: ایسنا   انتهای پیام</p>
    </article>
  </body>
</html>