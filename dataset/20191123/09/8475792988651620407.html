<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.svt.se/nyheter/lokalt/skane/olycka-pa-vag-11-i-lund-vag-avstangd"/>
    <meta property="og:site_name" content="SVT Nyheter"/>
    <meta property="article:published_time" content="2019-11-23T09:20:51+00:00"/>
    <meta property="og:title" content="Olycka på väg 11 utanför Veberöd – väg avstängd"/>
    <meta property="og:description" content="En trafikolycka med flera fordon inblandade har inträffat på väg 11 utanför Veberöd i Lund. Strax innan 10.00 meddelar polisen att vägen är avstängd."/>
  </head>
  <body>
    <article>
      <h1>Olycka på väg 11 utanför Veberöd – väg avstängd</h1>
      <address><time datetime="2019-11-23T09:20:51+00:00">23 Nov 2019, 09:20</time> by <a rel="author">Leonora Toplica</a></address>
      <p>
        <b>En trafikolycka med flera fordon inblandade har inträffat på väg 11 utanför Veberöd i Lund. Strax innan 10.00 meddelar polisen att vägen är avstängd.</b>
      </p>
      <p>Larmet om olyckan inkom till SOS-Alarm 09.35. Olyckan inträffade på väg 11 i höjd med infarten till Torna-Hällestad. Flera fordon ska vara inblandade men skadeläget är oklart, meddelar polisens ledningscentral.</p>
      <p>– Två personbilar ska ha gått ihop. Det ska vara två personer inblandade men alla har gått ut ur bilen. I nuläget är ingen lastad i ambulansen, säger Helen Wickberg, teamleder på SOS-Alarm.</p>
      <p>Polis, räddningstjänst och ambulanssjukvård är på plats och enligt Trafikverket ska vägen mot Veberöd vara avstängd.</p>
      <p>– Bärgning är på plats och man har bara öppnat ett körfält, säger hon.</p>
      <p>Räddningstjänsten leder av trafiken i Björnstorp.</p>
    </article>
  </body>
</html>