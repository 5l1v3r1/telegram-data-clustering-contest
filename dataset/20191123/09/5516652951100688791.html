<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/426369/apofasismenoi-na-ta-dwsoyn-ola"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-23T09:45:43+00:00"/>
    <meta property="og:title" content="Αποφασισμένοι να τα δώσουν όλα"/>
    <meta property="og:description" content="Οι παίκτες του Ιάλυσου είναι έτοιμοι να παλέψουν αύριο απέναντι στην φορμαρισμένη Καβάλα"/>
  </head>
  <body>
    <article>
      <h1>Αποφασισμένοι να τα δώσουν όλα</h1>
      <h2>Οι παίκτες του Ιάλυσου είναι έτοιμοι να παλέψουν αύριο απέναντι στην φορμαρισμένη Καβάλα</h2>
      <address>
        <time datetime="2019-11-23T09:45:43+00:00">23 Nov 2019, 09:45</time>
      </address>
      <p>Την προετοιμασία τους ενόψει του αυριανού εντός έδρας αγώνα με την Καβάλα ολοκληρώνουν σήμερα το πρωί οι παίκτες του Ιάλυσου. Οι «ερυθροκίτρινοι» θα κάνουν την τελευταία τους προπόνηση στο «Οικονομίδειο» υπό τις οδηγίες του νέου προπονητή Marcello Troizi και αμέσως μετά θα γνωστοποιηθεί και η αποστολή της αναμέτρησης. Μέσα σε αυτήν δεν θα είναι σίγουρα ο τιμωρημένος Αυγενικού καθώς και οι τραυματίες Μαρτσάκης και Πατινιώτης. Όλοι οι υπόλοιποι παίκτες είναι στη διάθεση του κ. Troizi. Οι παίκτες του Ιάλυσου αναμένεται να έχουν δύσκολο έργο απέναντι σε μια φορμαρισμένη ομάδα, ωστόσο είναι πανέτοιμοι για να διεκδικήσουν το θετικό αποτέλεσμα το οποίο θα τους δώσει άλλη ώθηση ενόψει της συνέχειας του πρωταθλήματος.</p>
    </article>
  </body>
</html>