<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.standaard.be/cnt/dmf20191122_04730824"/>
    <meta property="og:site_name" content="De Standaard"/>
    <meta property="article:published_time" content="2019-11-23T09:00:00+00:00"/>
    <meta property="og:title" content="Hoe het voelt om aan de subsidieslurf te hangen, waarom de betonstop zelfs op waterzieke grond niet afgedwongen wordt, en echte mannen veggie eten"/>
    <meta property="og:description" content="Ethische thema’s kosten geen geld. Politiek ligt alles lam, behalve de ijver om abortus en euthanasie verder te liberaliseren. Wat zegt dat over België? Di..."/>
  </head>
  <body>
    <article>
      <h1>Hoe het voelt om aan de subsidieslurf te hangen, waarom de betonstop zelfs op waterzieke grond niet afgedwongen wordt, en echte mannen veggie eten</h1>
      <address>
        <time datetime="2019-11-23T09:00:00+00:00">23 Nov 2019, 09:00</time>
      </address>
      <p>Ethische thema’s kosten geen geld. Politiek ligt alles lam, behalve de ijver om abortus en euthanasie verder te liberaliseren. Wat zegt dat over België? Dit zijn twaalf van de interessantste artikels van de voorbije week.</p>
      <p>
        <b>1.</b>
      </p>
      <p>De neergang van de stadswagen</p>
      <p>Twee boeiende berichten over de <b>auto-industrie</b>: Fiat zaait twijfel over de toekomst van de allerkleinste Fiat 500, het icoon van compacte flair. En Tesla kondigt een grote elektrische pick-uptruck aan. <b>Alle klimaatzorgen ten spijt</b>: voor de autobouwers én de consumenten kan de auto niet imposant genoeg zijn.</p>
      <ul>
        <li>
          <a href="https://www.standaard.be/cnt/dmf20191119_04725854">Heeft de kleine auto nog een grote toekomst? &gt;</a>
        </li>
      </ul>
      <p> </p>
      <p>
        <b>2.</b>
      </p>
      <p>Voorspel de verkiezingen, kijk naar de Alpen</p>
      <p>Wil je de uitslag van de volgende verkiezingen voorspellen? Bekijk dan die van Zwitserland. <b>Politieke trends</b> beginnen vaak daar, stelt Caroline de Gruyter vast. Voor uiterst rechts ziet het er niet goed uit.</p>
      <ul>
        <li>
          <a href="https://www.standaard.be/cnt/dmf20191121_04729430">Hou de Zwitsers in de gaten &gt;</a>
        </li>
      </ul>
      <p> </p>
      <p>
        <b>3.</b>
      </p>
      <p>Het strafbankje lonkt voor België</p>
      <p>De <b>ontsporende begroting</b> is wel degelijk de erfenis van Charles Michel en zijn Zweedse regering, onder wie minister van Financiën Johan Van Overtveldt. De Europese Commissie toont hoe het in 2017 begon fout te lopen. <b>Minder inkomsten, stijgende uitgaven</b>. De hervorming van de vennootschapsbelasting slaat een gat. Het tekort van dit jaar (2,1 procent) domineert elke federale regeringsvorming.</p>
      <ul>
        <li>
          <a href="https://www.standaard.be/cnt/dmf20191120_04727571">Lopende zaken is geen excuus &gt;</a>
        </li>
      </ul>
      <p> </p>
      <p>
        <b>4.</b>
      </p>
      <p>Kun je te veel slapen?</p>
      <p>Voor al wie zich zorgen maakt over een tekort aan slaap: <b>ook het tegenovergestelde is waar</b>. Hoe langer je slaapt, hoe minder je uitrust en hoe lomer je je voelt.</p>
      <ul>
        <li>
          <a href="https://www.standaard.be/cnt/dmf20191117_04721875">Van te lang slapen rust je niet goed uit &gt;</a>
        </li>
      </ul>
      <p> </p>
      <p>
        <b>5.</b>
      </p>
      <p>Code rood voor Duitse windenergie</p>
      <p>In Duitsland is de bouw van windturbines in elkaar gestort, door <b>strengere regels en aanzwellend verzet</b> van omwonenden. De opbouw van groene stroom stokt. De federatie van energiebedrijven en Greenpeace sluiten een <b>ongewone coalitie</b>.</p>
      <ul>
        <li>
          <a href="https://www.standaard.be/cnt/dmf20191119_04725844">Energiewende krijgt tegenwind &gt;</a>
        </li>
      </ul>
      <p> </p>
      <p>
        <b>6.</b>
      </p>
      <p>Droogte nekte Assyriërs</p>
      <p>Historici hebben altijd moeilijk de steile op- en ondergang van het Assyrische rijk kunnen uitleggen. In de tiende eeuw voor Christus schoot het <b>als een komeet</b> omhoog, totdat het zich van huidige Irak uitstrekte tot Egypte, en drie eeuwen later zakte het als een pudding in elkaar. <b>Klimaat speelde een grote rol</b>, blijkt uit de langjarige reconstructie van de regenval.</p>
      <ul>
        <li>
          <a href="https://www.standaard.be/cnt/dmf20191117_04721904">Hoe het klimaat de opkomst én ondergang bepaalde van een wereldrijk &gt;</a>
        </li>
      </ul>
      <p> </p>
      <p>
        <b>7.</b>
      </p>
      <p>Iran smoort volksprotest in bloed</p>
      <p>Omdat Teheran het internet in grote delen van het land heeft platgelegd, sijpelt er maar weinig van door. Maar Amnesty International spreekt van 106 doden en een regime dat <b>genadeloos, willekeurig en met scherp</b> op demonstranten schiet. Jorn De Cock analyseert waarom de volkswoede ontvlamt in Iran.</p>
      <ul>
        <li>
          <a href="https://www.standaard.be/cnt/dmf20191121_04729438">‘Kogelhulzen tonen dat er ook met scherp is geschoten’ &gt;</a>
        </li>
      </ul>
      <p> </p>
      <p>
        <b>8.</b>
      </p>
      <p>Kapotwerken &gt;</p>
      <p>Hoe voelt het om te behoren tot het type mensen dat aan de subsidieslurf hangt? Nele Van den Broeck probeert het te beschrijven, <b>snikkend op de grond</b> bij de vernissage van een kunsttentoonstelling in Amsterdam.</p>
      <ul>
        <li>
          <a href="https://www.standaard.be/cnt/dmf20191117_04721934">De werkverslaafde hoeft niet af te kicken, maar krijgt een kus van de minister &gt;</a>
        </li>
      </ul>
      <p>
        <b> </b>
      </p>
      <p>
        <b>9.</b>
      </p>
      <p>Waarom we blijven bouwen op waterzieke gronden</p>
      <p>Zelfs op de waterzieke gronden, waarvan gezond verstand, ervaring en wetenschap dicteren dat we ze echt onbebouwd moeten laten, is in Vlaanderen <b>een betonstop onhaalbaar</b>. Ine Renson, correspondente Betonwoede, beschrijft hoe 65 residentiële appartementen kunnen verrijzen naast de Gentbrugse Meersen, ondanks alle protest.</p>
      <ul>
        <li>
          <a href="https://www.standaard.be/cnt/dmf20191119_04725893">Met de voeten in het water, tegen beter weten in &gt;</a>
        </li>
      </ul>
      <p> </p>
      <p>
        <b>10.</b>
      </p>
      <p>Veganisme als <i>game changer</i></p>
      <p>Dat ‘Team Veggie’ de zesdaagse in Gent won, past bij de <b>opwellende animo over vlees laten</b> voor groenten. Die animo is wereldwijd. De documentaire <i>The game changers</i> van James Cameron gooit olie op het vuur.</p>
      <ul>
        <li>
          <a href="https://www.standaard.be/cnt/dmf20191121_04729399">Echte mannen eten voortaan planten &gt;</a>
        </li>
      </ul>
      <p> </p>
      <p>
        <b>11.</b>
      </p>
      <p>Geen geld meer hebben, hoe pak je dat aan?</p>
      <p>Bert Gabriëls schreef deze week ‘De Mening’, een dagelijkse column in dSAvond. Geen lucidere critici van de politiek dan comedians. En het is nog <b>grappig bovendien</b>.</p>
      <ul>
        <li>
          <a href="https://www.standaard.be/cnt/dmf20191120_04727186">Goed nieuws, de regering is arm &gt;</a>
        </li>
      </ul>
      <p> </p>
      <p>
        <b>12.</b>
      </p>
      <p>Grafixx kaapt DS2</p>
      <p>Het dagelijkse cultuurkatern DS2 verving vrijdag alle foto’s door <b>illustraties</b>. Ter ere van het festival Grafixx. Download de krant om erdoor te bladeren en te zien hoe fijn en geestig ze de journalistiek verrijken.</p>
      <ul>
        <li>
          <a href="https://www.standaard.be/krant/archief">Download hier de krant van 22 november &gt;</a>
        </li>
      </ul>
    </article>
  </body>
</html>