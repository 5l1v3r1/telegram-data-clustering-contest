<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.agi.it/politica/marcucci_pd_m5s-6602227/news/2019-11-23/"/>
    <meta property="og:site_name" content="Agi"/>
    <meta property="article:published_time" content="2019-11-23T09:41:00+00:00"/>
    <meta property="og:title" content="&quot;Non capisco M5s, ma il governo non è a rischio&quot;, dice Marcucci"/>
    <meta property="og:description" content="Il capogruppo dem a Palazzo Madama ritiene che nel Movimento &quot;sbagli sia chi dice 'alleanze in tutte le elezioni locali' sia chi sostiene 'mai alleanze'&quot;"/>
  </head>
  <body>
    <article>
      <h1>"Non capisco M5s, ma il governo non è a rischio", dice Marcucci</h1>
      <h2>Il capogruppo dem a Palazzo Madama ritiene che nel Movimento "sbagli sia chi dice 'alleanze in tutte le elezioni locali' sia chi sostiene 'mai alleanze'"</h2>
      <address><time datetime="2019-11-23T09:41:00+00:00">23 Nov 2019, 09:41</time> by <a rel="author">AGI - Agenzia Giornalistica Italia</a></address>
      <p>"Io non sono tra coloro che capiscono che cosa voglia Di Maio e sono certamente tra coloro che hanno rinunciato a capirlo": lo ha affermato il capogruppo dem a Palazzo Madama, <b>Andrea Marcucci</b>, in un'intervista al Corriere della Sera.</p>
      <p>Marcucci ritiene che nel M5S "sbagli sia chi dice '<b>alleanze</b> in tutte le elezioni locali' sia chi sostiene 'mai alleanze'" perché "le alleanze locali si possono solo determinare sul territorio". Il capogruppo dem si è detto però Bonaccini" perciò in questo caso "andrà bene, a prescindere dal comportamento dei 5 Stelle". Nel Movimento, peraltro, Marcucci vede "una forte dialettica interna ai gruppi parlamentari" molto evidente, "lo abbiamo visto con la votazione dell'emendamento sull'ex Ilva e lo vediamo alla Camera, dove non riescono a votare il capogruppo".</p>
      <p>Per l'esponente dem è chiaro pertanto che questa situazione è compatibile con la tenuta del governo e della maggioranza "solo se dura per un tempo limitato": "Abbiamo di fronte dei passaggi delicati, a cominciare dall'approvazione della <b>legge di Bilancio</b>, e sarebbe complicato andare avanti non solo con la dialettica tra i gruppi, ma anche all'interno dello stesso gruppo" puntualizza. "Però, sinceramente, non penso proprio che la maggioranza sia a rischio" si dice certo, anche se in quanto a fibrillazioni - aggiunge - non è certo il Pd "che può impartire lezioni... Siamo stati piuttosto bravi anche noi in un passato più o meno recente", chiosa Marcucci.</p>
    </article>
  </body>
</html>