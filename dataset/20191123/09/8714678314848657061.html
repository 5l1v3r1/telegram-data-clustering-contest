<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://kampanje.com/jobb/2019/11/niklas-minken-ny-kommersiell--direktor-i-hansa-bytter-melk-med-ol/"/>
    <meta property="og:site_name" content="Kampanje"/>
    <meta property="article:published_time" content="2019-11-23T09:41:03+00:00"/>
    <meta property="og:title" content="Niklas Minken forlater Tine - bytter ut melken med øl"/>
    <meta property="og:description" content="Niklas Minken forlater Tine og blir kommersiell direktør i Hansa Borg Bryggerier."/>
  </head>
  <body>
    <article>
      <h1>Niklas Minken forlater Tine - bytter ut melken med øl</h1>
      <address><time datetime="2019-11-23T09:41:03+00:00">23 Nov 2019, 09:41</time> by <a rel="author" href="https://kampanje.com/users/jacob-andersen/" target="_blank">Jacob Andersen</a></address>
      <p>
        <b>Niklas Minken forlater Tine og blir kommersiell direktør i Hansa Borg Bryggerier.</b>
      </p>
      <p><b>Niklas Minken</b> starter som kommersiell direktør i Hansa Borg Bryggerier. Minken kommer fra Tine hvor han hadde stillingen direktør for forretningsområde KBS og nye kunder.</p>
      <p>– Hansa Borg Bryggerier er en spennende bedrift med en stolt historie og sterke merkevarer. Jeg ser frem til å bruke mine erfaringer til å sørge for at selskapet vinner og tar en enda sterkere posisjon i markedet, sier Niklas Minken i en pressemelding.</p>
      <p>Selskapet forteller at Minkien vil bli ansvarlig for for selskapets kommersielle strategi på tvers av innovasjon, merkevareutvikling, kundestrategi og gjennomføring i salgsapparatet. Han får også et overordnet ansvar for all foredling og videreutvikling av Hansa Borgs merkevarer. </p>
      <p><b>Bred erfaring</b><br/>Før Tine-jobben var Minken kommersiell direktør Nord-Europa for Diageo, en av verdens største produsenter av premium alkoholholdig drikke. Hansa Borg skriver i pressemeldingen at Minken har bred erfaring fra salg og markedsføring av ledende merkevarer, og kan vise til sterke resultater fra både merkevarebygging og innovasjon.</p>
      <p>Administrerende direktør i Hansa Borg Bryggerier, <b>Lars Giil</b>, sier han ser frem til å få Minken med på laget.</p>
      <p>- Vi ser frem til å få Niklas med oss på laget. Han vil bli en viktig bidragsyter til å skape videre lønnsomhet for bedriften, sier administrerende direktør i Hansa Borg Bryggerier, Lars Giil.</p>
    </article>
  </body>
</html>