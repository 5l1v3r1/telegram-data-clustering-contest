<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.skovdenyheter.se/article/fler-brandfarliga-bilar-aterkallas/"/>
    <meta property="og:site_name" content="Skövde Nyheter"/>
    <meta property="article:published_time" content="2019-11-23T09:08:45+00:00"/>
    <meta property="og:title" content="Fler brandfarliga bilar återkallas"/>
    <meta property="og:description" content="Drygt hundratusen svenska kunder berörs när Volvo Cars och BMW tvingas kalla tillbaka dieselbilar."/>
  </head>
  <body>
    <article>
      <h1>Fler brandfarliga bilar återkallas</h1>
      <address>
        <time datetime="2019-11-23T09:08:45+00:00">23 Nov 2019, 09:08</time>
      </address>
      <p>
        <i>Drygt hundratusen svenska kunder berörs när Volvo Cars och BMW tvingas kalla tillbaka dieselbilar.</i>
      </p>
      <p>Orsaken till att bilarna återkallas är felaktiga komponenter som i värsta fall kan leda till att bilarna börjar brinna.</p>
      <p>Problemen med rening av skadlig kväveoxid har varit kända en längre tid och arbetet med att återkalla bilar inleddes redan för ett år sedan. BMW återkallade då 35 000 bilar i Sverige och i somras kom samma besked om 86 000 bilar från Volvo Cars.</p>
      <p>Men nu står det klart att den tyska biltillverkaren måste kalla tillbaka ytterligare 12 942 svenska dieselbilar, rapporterar DN.</p>
      <p>Enligt BMW:s presschef, Peter Maier, kommer berörda ägare att kontaktas via brev i december.</p>
      <p>Varken Volvo Cars eller BMW vet hur många av deras bilar som börjat brinna, skriver DN.</p>
      <p>
        <b>TT</b>
      </p>
    </article>
  </body>
</html>