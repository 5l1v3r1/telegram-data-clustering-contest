<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1549262.html/%D8%B1%D8%A7%D9%87%D9%BE%DB%8C%D9%85%D8%A7%DB%8C%DB%8C-%D9%85%D8%B1%D8%AF%D9%85-%D8%A8%DB%8C%D8%B1%D8%AC%D9%86%D8%AF-%D8%AF%D8%B1-%D8%AD%D9%85%D8%A7%DB%8C%D8%AA-%D8%A7%D8%B2-%D8%A7%D9%82%D8%AA%D8%AF%D8%A7%D8%B1-%D9%88-%D8%A7%D9%85%D9%86%DB%8C%D8%AA-%DA%A9%D8%B4%D9%88%D8%B1-%D8%A8%D8%B1%DA%AF%D8%B2%D8%A7%D8%B1-%D9%85%DB%8C-%D8%B4%D9%88%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-23T09:42:00+00:00"/>
    <meta property="og:title" content="راهپیمایی مردم بیرجند در حمایت از اقتدار و امنیت کشور برگزار می‌شود"/>
    <meta property="og:description" content="راهپیمایی مردم بیرجند در حمایت از اقتدار و امنیت کشور امروز برگزار می‌شود."/>
  </head>
  <body>
    <article>
      <h1>راهپیمایی مردم بیرجند در حمایت از اقتدار و امنیت کشور برگزار می‌شود</h1>
      <h2>معجزه حضور/1</h2>
      <address>
        <time datetime="2019-11-23T09:42:00+00:00">23 Nov 2019, 09:42</time>
      </address>
      <p>راهپیمایی مردم بیرجند در حمایت از اقتدار و امنیت کشور امروز برگزار می‌شود.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از <b><a href="http://www.khavarestan.ir/">خاورستان</a></b>، راهپیمایی مردم بیرجند در حمایت از اقتدار و امنیت کشور با عنوان لبیک یا خامنه‌ای امروز برگزار می‌شود. مردم انقلابی و همیشه در صحنه بیرجند، ساعت 9:30 صبح امروز (شنبه 2 آذر 1398) از میدان شهدا راهپیمایی را آغاز خواهند کرد و با عبور از خیابان شهدا و میدان ابوذر در خیابان ارتش حضور خواهند یافت.</p>
      <p>پس از سهمیه‌بندی و افزایش قیمت بنزین، مردم نقاط مختلف کشور در اعتراض به این اقدام دولت در خیابان‌ها حضور پیدا کردند اما متأسفانه بعد از مدتی ضدانقلاب و اشرار بر اعتراض به‌حق مردم موج‌سواری کردند و با برهم‌زدن نظم و امنیت کشور، تخریب و به آتش‌کشیدن منازل، مغازه‌ها، خودروها، بانک‌ها، پمپ‌بنزین و کشتن مردم بی‌گناه و نیروهای نظامی، کشور را به آشوب کشیدند.   مردم نقاط مختلف کشور در اعتراض به این اقدام ضدانقلاب و اشرار و جهت حمایت از اقتدار و امنیت جمهوری اسلامی ایران و حمایت از امام خامنه‌ای به خیابان‌ها آمدند و بساط دشمنان را برچیدند.   مردم شهرستان‌های مختلف خراسان جنوبی روز گذشته بعد از اقامه نمازجمعه، راهپیمایی حمایت از اقتدار و امنیت کشور را برگزار کردند.   مردم بیرجند امروز راهپیمایی حمایت از اقتدار و امنیت کشور را برگزار می‌کنند.   انتهای پیام/</p>
    </article>
  </body>
</html>