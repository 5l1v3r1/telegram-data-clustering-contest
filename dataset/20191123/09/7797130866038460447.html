<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://rs.n1info.com/Showbiz/a546310/Pevacici-Igi-Azalei-ukraden-nakit-vredan-366-hiljada-dolara.html"/>
    <meta property="og:site_name" content="N1 Srbija"/>
    <meta property="article:published_time" content="2019-11-23T09:49:00+00:00"/>
    <meta property="og:title" content="Pevačici Igi Azalei ukraden nakit vredan 366 hiljada dolara"/>
    <meta property="og:description" content="Pevačica Igi Azalea i njen dečko, reper Playboi Carti prijavili su krađu nakita vrednog 336.000 dolara iz njihove..."/>
  </head>
  <body>
    <article>
      <h1>Pevačici Igi Azalei ukraden nakit vredan 366 hiljada dolara</h1>
      <address>
        <time datetime="2019-11-23T09:49:00+00:00">23 Nov 2019, 09:49</time>
      </address>
      <p>Pevačica Igi Azalea i njen dečko, reper Playboi Carti prijavili su krađu nakita vrednog 336.000 dolara iz njihove kuće u Atlanti, objavila je policija.</p>
      <p>Igi (29), čije je pravo ime Ametist Keli, je rekla da je lopov ukrao razni nakit, uključujući dijamantsku narukvicu vrednu 70.000 dolara i 57.000 dolara vredan Audemars Piquetov zlatni sat s dijamantima, kao i dijamantsku burmu, navodi se u policijskom izveštaju.</p>
      <p>Ona je policiji ispričala da je bila sama u podrumu unajmljene kuće u Atlanti 15. novembra kada je čula korake u trpezariji na drugom spratu. Pomislila je da je Playboi (23), čije je pravo ime Džordan Karter, jer je ostavila otključana zadnja vrata.</p>
      <p>Igi i Playboi su pozvali policiju 17. novembra pošto su shvatili da nema plave Gojardove torbe u kojoj su držali sav nakit. Keli je rekla policajcima da su pregledali nadzorne snimke i videli muškarca kako je ušao u kuću na zadnja vrata u 21:51 i izašao posle osam minuta s kesom u ruci.</p>
      <p>Karter je rekao policiji da je osumnjičeni nosio pištolj, da je imao crnu masku i rukavice.    </p>
      <p>Pevačica je odrasla u Australiji, a proslavila se u SAD, gde je došla sa 16 godina.</p>
    </article>
  </body>
</html>