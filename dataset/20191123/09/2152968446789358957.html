<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/temida/2019/11/23/boi-mejdu-priiateli-otkysnat-dalak-sydyt-1-g-uslovno.430572"/>
    <meta property="og:site_name" content="Dnes.bg"/>
    <meta property="article:published_time" content="2019-11-23T09:08:00+00:00"/>
    <meta property="og:title" content="Бой между приятели, откъснат далак... Съдът: 1 г. условно"/>
    <meta property="og:description" content="Изпитателният срок ще бъде между две години | Dnes.bg"/>
  </head>
  <body>
    <article>
      <h1>Бой между приятели, откъснат далак... Съдът: 1 г. условно</h1>
      <h2>Изпитателният срок ще бъде между две години</h2>
      <address><time datetime="2019-11-23T09:08:00+00:00">23 Nov 2019, 09:08</time> by <a rel="author" href="https://www.dnes.bg/author/217" target="_blank">Александър Попов</a></address>
      <p>Една година условно с 2-годишен изпитателен срок. Това присъди Районният съд в Пловдив на ученика Любомир, който преди 2 години преби свой връстник.</p>
      <p>Вследствие на побоя жертвата останал без далак.</p>
      <p>Любомир и Веселин били приятели и съученици, но на 20 април 2017 г. двамата се скарали. Разправията започнала от светване в очите с фенерче от страна на Веселин. Любо не му останал длъжен и му се скарал. Скандалът се разраснал, започнал бой, Любомир отвърнал с юмруци в главата и корема, припомня "Монитор".</p>
      <p>Веселин бил приет в частна болница в Пловдив с болки в корема. Лекарите установили, че е наранена слезката му и се наложило да я отстранят.</p>
      <p>Съдът постанови през изпитателния срок наказането Любомир да има и пробационна мярка – включване в програма за обществено въздействие "Овладяване на гнева". Той трябва да плати и разноските по делото, които са малко над 5000 лв.</p>
      <p>Присъдата на Районния съд в Пловдив не е окончателна и може да бъде обжалвана.</p>
    </article>
  </body>
</html>