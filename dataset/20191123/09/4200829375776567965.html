<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fotomac.com.tr/galatasaray/2019/11/23/galatasaray-skor-uretmekte-zorlaniyor"/>
    <meta property="og:site_name" content="FotoMaç"/>
    <meta property="article:published_time" content="2019-11-23T09:26:24+00:00"/>
    <meta property="og:title" content="Galatasaray büyük maçlarda skor üretmekte zorlanıyor!"/>
    <meta property="og:description" content="Süper Lig'in geride kalan bölümündeki performansıyla beklentilerin uzağında kalan son iki sezonun şampiyonu Galatasaray, özellikle gol yollarında büyük sorun yaşıyor."/>
  </head>
  <body>
    <article>
      <h1><u><a href="https://www.fotomac.com.tr/haberleri/galatasaray?id=7f09f678-d15c-4176-9e83-4dac7890c57b">Galatasaray</a></u> büyük maçlarda skor üretmekte zorlanıyor!</h1>
      <h2><u><a href="https://www.fotomac.com.tr/haberleri/super-lig?id=9198d716-c5e4-4b0f-84d7-c7955c662dd8">Süper Lig</a></u>'in geride kalan bölümündeki performansıyla beklentilerin uzağında kalan son iki sezonun şampiyonu <u><a href="https://www.fotomac.com.tr/haberleri/galatasaray?id=7f09f678-d15c-4176-9e83-4dac7890c57b">Galatasaray</a></u>, özellikle gol yollarında büyük sorun yaşıyor.</h2>
      <address>
        <time datetime="2019-11-23T09:26:24+00:00">23 Nov 2019, 09:26</time>
      </address>
      <p>Son dönemdeki skorer oyuncu eksikliğini tamamlamak için kadrosuna dünyaca ünlü Kolombiyalı futbolcu <u><a href="https://www.fotomac.com.tr/haberleri/radamel-falcao?id=20882d27-9d39-4bef-9821-e0ab234486ac">Radamel Falcao</a></u> ile Rumen Florin Andone'yi dahil eden sarı-kırmızılı takım, sezonun geride kalan bölümünde skor anlamında istenilen mücadeleyi ortaya koyamadı.</p>
      <p>Aşil tendonunda rahatsızlığı bulunan Falcao uzun süredir takımdan ayrı kalırken, Andone ise 11. haftada Gaziantep Futbol Kulübü ile oynanan müsabakada ciddi bir sakatlık geçirdi.</p>
      <p><u><a href="https://www.fotomac.com.tr/haberleri/adem-buyuk?id=f397dd9a-0d9c-44cd-af41-e12f49caad41">Adem Büyük</a></u> ve <u><a href="https://www.fotomac.com.tr/haberleri/ryan-babel?id=3f254ab9-9ec6-4ef6-a53f-f48a1f5edb3d">Ryan Babel</a></u> ile de hücumda etkili olmaya çalışan <u><a href="https://www.fotomac.com.tr/haberleri/galatasaray?id=7f09f678-d15c-4176-9e83-4dac7890c57b">Galatasaray</a></u>, <u><a href="https://www.fotomac.com.tr/haberleri/super-lig?id=9198d716-c5e4-4b0f-84d7-c7955c662dd8">Süper Lig</a></u>'in ilk 12 haftasında sadece 13 kez ağları havalandırdı. Sarı-kırmızılı takım, bu karşılaşmaların 5'inde gol atmayı başaramadı.</p>
      <related>
        <a href="https://www.fotomac.com.tr/galeri/galatasaray/galatasaray-basaksehir-macinda-olay-goruntu-arda-turan"/>
      </related>
      <p>
        <b>1981-1982 SEZONUNDAN SONRA EN KÖTÜSÜ</b>
      </p>
      <p>Galatasaray, 12. haftalar itibarıyla son 38 sezonun en kötü hücum performansını sergiledi.</p>
      <p>Sarı-kırmızılı takım, ligde 12. haftalar dikkate alındığında bu sezondan önce en az golü (10) 1981-1982'de atmıştı.</p>
      <p>Galatasaray, aynı sürede en fazla golü (38) şampiyonluğa ulaştığı 1998-1999 sezonunda kaydetmişti.</p>
      <p>
        <b>SON 9 SEZONUN EN KÖTÜ BAŞLANGICI</b>
      </p>
      <p>Galatasaray, Süper Lig'de puan olarak da son 9 sezonun en kötü başlangıcını yaptı.</p>
      <p>Ligin ilk 12 haftasında 5 galibiyet, 4 beraberlik ve 3 mağlubiyet yaşayan sarı-kırmızılı takım, 19 puan toplayabildi. Galatasaray en son, tarihinin en kötü dönemlerinden birini yaşadığı 2010-2011 sezonunda aynı sürede daha az puan kazanmıştı.</p>
      <p>Sarı-kırmızılı ekip, söz konusu sezonda 5 galibiyet, 1 beraberlik ve 6 mağlubiyet yaşadığı ilk 12 haftayı 16 puanla tamamlamıştı.</p>
      <p>Galatasaray'ın ligde 12. haftalar itibarıyla son 9 sezondaki performansı şöyle:</p>
      <table bordered="">
        <tr>
          <td>Sezon</td>
          <td>Hafta</td>
          <td>G</td>
          <td>B</td>
          <td>M</td>
          <td>A</td>
          <td>Y</td>
          <td>AV</td>
          <td>P</td>
        </tr>
        <tr>
          <td>2011-12</td>
          <td>12</td>
          <td>6</td>
          <td>4</td>
          <td>2</td>
          <td>17</td>
          <td>10</td>
          <td>7</td>
          <td>22</td>
        </tr>
        <tr>
          <td>2012-13</td>
          <td>12</td>
          <td>6</td>
          <td>4</td>
          <td>2</td>
          <td>27</td>
          <td>17</td>
          <td>10</td>
          <td>22</td>
        </tr>
        <tr>
          <td>2013-14</td>
          <td>12</td>
          <td>6</td>
          <td>4</td>
          <td>2</td>
          <td>19</td>
          <td>13</td>
          <td>6</td>
          <td>22</td>
        </tr>
        <tr>
          <td>2014-15</td>
          <td>12</td>
          <td>8</td>
          <td>1</td>
          <td>3</td>
          <td>15</td>
          <td>15</td>
          <td>0</td>
          <td>25</td>
        </tr>
        <tr>
          <td>2015-16</td>
          <td>12</td>
          <td>6</td>
          <td>4</td>
          <td>2</td>
          <td>28</td>
          <td>16</td>
          <td>12</td>
          <td>22</td>
        </tr>
        <tr>
          <td>2016-17</td>
          <td>12</td>
          <td>7</td>
          <td>2</td>
          <td>3</td>
          <td>18</td>
          <td>11</td>
          <td>7</td>
          <td>23</td>
        </tr>
        <tr>
          <td>2017-18</td>
          <td>12</td>
          <td>8</td>
          <td>2</td>
          <td>2</td>
          <td>27</td>
          <td>14</td>
          <td>13</td>
          <td>26</td>
        </tr>
        <tr>
          <td>2018-19</td>
          <td>12</td>
          <td>7</td>
          <td>2</td>
          <td>3</td>
          <td>22</td>
          <td>14</td>
          <td>8</td>
          <td>23</td>
        </tr>
        <tr>
          <td>2019-20</td>
          <td>12</td>
          <td>5</td>
          <td>4</td>
          <td>3</td>
          <td>13</td>
          <td>10</td>
          <td>3</td>
          <td>19</td>
        </tr>
      </table>
      <p>
        <b>ÖNEMLİ MAÇLARDA GALİBİYETİ DE GOLÜ DE YOK</b>
      </p>
      <p>Galatasaray, bu sezon Süper Lig ve UEFA Şampiyonlar Ligi'nde çıktığı 7 önemli karşılaşmada galibiyet ele edemezken, gol atmayı da başaramadı.</p>
      <p>Süper Lig'de şampiyonluk yarışındaki rakiplerinden Fenerbahçe ile golsüz berabere kalan sarı-kırmızılı takım, Beşiktaş ve Medipol Başakşehir'e ise 1-0'lık skorlarla yenildi.</p>
      <p>UEFA Şampiyonlar Ligi'nde ise sahasında PSG ve Real Madrid'e 1-0'lık sonuçlarla mağlup olan Galatasaray, deplasmanda Real Madrid'e 6-0 kaybetti, Club Brugge ile golsüz berabere kaldı.</p>
      <figure>
        <a href="https://www.fotomac.com.tr/webtv/videoizle/erman-toroglu-belhanda-ne-verdi-galatasaraya">
          <img src="https://iaftm.tmgrup.com.tr/4ca065/644/381/61/0/1264/712?u=https://iftm.tmgrup.com.tr/2019/11/22/erman-toroglu-belhanda-ne-verdi-galatasaraya-1574448248764.jpeg"/>
        </a>
        <figcaption>Erman Toroğlu: Belhanda ne verdi Galatasaray'a?</figcaption>
      </figure>
    </article>
  </body>
</html>