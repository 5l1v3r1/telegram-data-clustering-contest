<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.republika.rs/sport/kosarka/170688/jokic-ima-sve-neverovatan"/>
    <meta property="og:site_name" content="REPUBLIKA"/>
    <meta property="article:published_time" content="2019-11-23T09:23:00+00:00"/>
    <meta property="og:title" content="&quot;Jokić ima sve, on je neverovatan!&quot;"/>
    <meta property="og:description" content="Trener Denver Nagetsa, Majk Maloun govorio je za medije nakon pobede svoje ekipe nad Boston Seltiksima u noći između petka i subote, a naročito se osvrnuo na novi tripl-dabl učinak srpskog centra Nikole Jokića, treći u tekućoj sezoni."/>
  </head>
  <body>
    <article>
      <h1>"Jokić ima sve, on je neverovatan!"</h1>
      <h2>Trener Denver Nagetsa, Majk Maloun govorio je za medije nakon pobede svoje ekipe nad Boston Seltiksima u noći između petka i subote, a naročito se osvrnuo na novi tripl-dabl učinak srpskog centra Nikole Jokića, treći u tekućoj sezoni.</h2>
      <address><time datetime="2019-11-23T09:23:00+00:00">23 Nov 2019, 09:23</time> by <a rel="author">Republika</a></address>
      <p>Denver je slavio rezultatom 96:92, a reprezentativac Srbije imao je 18 poena (7/17 iz igre), 16 skokova, 10 asistencija, 3 ukradene lopte i 1 bokadu.</p>
      <p>- Nikola je kandidat za tripl-dabl učinak svake večeri - izjavio je Majkl Meloun, trener tima iz Kolorada.</p>
      <p>- On ima sve što je potrebno – veštine poentiranja, beleženja skokova i proigravanja. On uvek napravi pravi potez kada ima loptu - bio je po običaju pun pohvala na račun svog najboljeg igrača 48-godišnji stručnjak.</p>
      <figure>
        <iframe data-src="https://twitter.com/HarrisonWind/status/1198095406673981440?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Jokić je na deobi 12. pozicije na večnoj listi po broju tipl-dabl učinaka u regularnoj sezoni – ostvario ih je 31, baš kao i legendarni Seltik Džon Havliček.</p>
      <p>Sledeći na listi, koje će Jokić najverovatnije ubrzo prestići su još dvojica legendi Bostona – Ražon Rondo i Bob Kuzi, dok su pored Ronda od aktivnih igrača više puta tripl-dabl imali samo Rasel Vestbruk, Lebron Džejms i Džejms Harden.</p>
      <figure>
        <iframe data-src="https://twitter.com/SInow/status/1198078189647609857?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Meč je obeležila i povreda Kembe Vokera, zbog kojeg je letošnji kapiten reprezentacije SAD morao da bude iznet sa terena na nosilima, ali je prema informacijama koje su se pojavile posle meča njegova povreda lakša i najveći problem trenutno predstavlja potres mozga koji je zadobio.</p>
      <p>Nagetsi su sada na drugom mestu Zapadne konferencije sa 11 pobeda i 3 poraza, a bolji skor imaju samo Los Anđeles Lejkersi, dok su „zeleni“ iz Masačusetsa na Istoku zabeležili 11 pobeda i 4 poraza, po čemu su trenutno lošiji samo od Milvoki Baksa i Majami Hita.</p>
      <related>
        <h4>Pročitajte još:</h4>
        <a href="http://republika.rs/sport/kosarka/170687/VIDEO-Nova-brutalna-partija-Luke-Doncica"/>
        <a href="http://republika.rs/sport/kosarka/170686/VIDEO-Bez-Bogdana-druga-dimenzija-Nemanja-Bjelica-dvocifren-poraz-Sakramenta-Bruklinu"/>
        <a href="http://republika.rs/sport/kosarka/170684/VIDEO-Maestralni-tripl-dabl-Nikole-Jokica-veliku-pobedu-nad-Bostonom"/>
        <a href="http://republika.rs/sport/kosarka/170503/VIDEO-Kokoskov-Nisam-sanjao-NBA-nego-vodim-Srbiju"/>
      </related>
    </article>
  </body>
</html>