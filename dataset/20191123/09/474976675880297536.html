<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dorzeczy.pl/kraj/121361/morawiecki-o-marianie-banasiu-jesli-raport-cba-bedzie-niekorzystny-byc-moze-zadzwonie-do-niego.html"/>
    <meta property="og:site_name" content="Do Rzeczy"/>
    <meta property="article:published_time" content="2019-11-23T09:56:00+00:00"/>
    <meta property="og:title" content="Morawiecki o Marianie Banasiu: Jeśli raport CBA będzie niekorzystny, być może zadzwonię do niego"/>
    <meta property="og:description" content="Premier był gościem RMF FM. Słuchacze zapytali Mateusza Morawieckiego o sprawę kontrowersyjnego szefa NIK, Mariana Banasia."/>
  </head>
  <body>
    <article>
      <h1>Morawiecki o Marianie Banasiu: Jeśli raport CBA będzie niekorzystny, być może zadzwonię do niego</h1>
      <address>
        <time datetime="2019-11-23T09:56:00+00:00">23 Nov 2019, 09:56</time>
      </address>
      <h4>Premier był gościem RMF FM. Słuchacze zapytali Mateusza Morawieckiego o sprawę kontrowersyjnego szefa NIK, Mariana Banasia.</h4>
      <p>Prowadzący rozmowę Krzysztof Ziemiec spytał premiera o Mariana Banasia. Szef NIK był obecny podczas expose Morawieckiego i "bardzo mocno bił brawo".</p>
      <p>– Marian Banaś przyczynił się bardzo do usprawnienia systemu finansowego. Ja nie czytałem jeszcze w szczegółach tego raportu, który został przygotowany przez CBA, i właśnie ten weekend mam zaplanowane to przeczytać. Jak będę miał wyrobiony pogląd w tej kwestii, będę mógł coś więcej powiedzieć – wskazał szef rządu. Dodał też, że "atak na Krajową Administrację Skarbową ze strony różnych mediów i opozycji, jest atakiem niebezpiecznym". – Nie wiem, czy on jest obliczony na to, żeby podciąć morale pracowników, ale chcę zapewnić pracowników, że mają moje pełne zaufanie i wsparcie. Jest bardzo ważne, żeby ta machina skarbowa działała tak, jak dzisiaj. A nie żeby działała jak kilka lat temu, kiedy przez dziurawe sito przepływało kilkadziesiąt miliardów złotych – tłumaczył Morawiecki.</p>
      <p>Dziennikarz spytał premiera o to, czy zadzwoni on do prezesa NIK i zainterweniuje, jeśli raport CBA będzie "niekorzystny". – Jeżeli będzie niekorzystny, to być może zadzwonię zgodnie z pana sugestią, ale poczekajmy na to, jak zapoznam się z tym raportem – odparł Morawiecki.</p>
      <footer>/ Źródło: <a href="http://www.rmf24.pl/">RMF 24<br/></a>/ bal</footer>
      <related>
        <h4>Czytaj także</h4>
        <a href="https://www.dorzeczy.pl/kraj/121354/mateusz-morawiecki-zwiekszamy-wydatki-na-sluzbe-zdrowia.html"/>
        <a href="https://www.dorzeczy.pl/obserwator-mediow/120926/wiceprezes-pis-marian-banas-powinien-zlozyc-dymisje.html"/>
      </related>
    </article>
  </body>
</html>