<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.insider.gr/eidiseis/kosmos/125789/oi-tehnologikes-etaireies-eishoroyn-ston-athlitismo"/>
    <meta property="og:site_name" content="Insider"/>
    <meta property="article:published_time" content="2019-11-23T09:00:00+00:00"/>
    <meta property="og:title" content="Οι τεχνολογικές εταιρείες «βάζουν καλάθι» στον αθλητισμό"/>
    <meta property="og:description" content="Τεχνολογικοί κολοσσοί δημιουργούν και καινοτομούν πάνω σε αθλητικά apps."/>
  </head>
  <body>
    <article>
      <h1>Οι τεχνολογικές εταιρείες «βάζουν καλάθι» στον αθλητισμό</h1>
      <h2>Τεχνολογικοί κολοσσοί δημιουργούν και καινοτομούν πάνω σε αθλητικά apps.</h2>
      <address>
        <time datetime="2019-11-23T09:00:00+00:00">23 Nov 2019, 09:00</time>
      </address>
      <p>Η αγάπη του για το μπάσκετ τον έκανε να δημιουργήσει μία από τις κορυφαίες αθλητικού περιεχομένου startup. Ο λόγος για τον επιχειρηματία <b>Davevon Ross.</b></p>
      <p>Ο Ross έχει καταφέρει να εξασφαλίσει περισσότερα από <b>25 εκατ. δολάρια</b> από επενδυτές, συμπεριλαμβανομένων των θρύλων του NBA David Stern και Magic Johnson. Η startup ονομάζεται <b>ShotTracker </b>και βασίζεται σε μία νέα τεχνολογία που βοηθά τους παίκτες και τους προπονητές να παρακολουθούν ατομικές και ομαδικές επιδόσεις στο γήπεδο. Το σύστημα, το οποίο χρησιμοποιείται σήμερα σε περισσότερα από 60 κολλεγιακά προγράμματα, ενσωματώνει φορητές συσκευές και αισθητήρες εντός παρκέ για να προσφέρει άμεσα πάνω από 70 στατιστικά στοιχεία.</p>
      <p>Κοιτάζοντας μπροστά, η στρατηγική ανάπτυξης της εταιρείας στοχεύει «το ShotTracker να γίνει στο μπάσκετ ότι είναι το wifi για τις καφετέριες» ανέφερε στο CNBC ο Ross. Αυτό δεν είναι το πρώτο επιχειρηματικό εγχείρημα του Ross που στην ηλικία των 27 ετών, δημιούργησε την Digital Sports Ventures, μια πλατφόρμα με βίντεο και άλλα αθλητικά media.</p>
      <h3>Η τεχνολογία εισχωρεί στον αθλητισμό</h3>
      <p>Μία ταχέως αναπτυσσόμενη αγορά είναι η εισχώρηση των τεχνολογικών εταιρειών στον αθλητισμό. Όπως εκτιμά η εταιρεία ερευνών MarketsandMarkets, η παγκόσμια βιομηχανία αθλητικών τεχνολογιών θα ανέλθει στα 31,1 δισ. δολάρια μέχρι το 2024, με τους ερευνητές να εκτιμούν πως το 2018 η αγορά άγγιζε τα 9 δισ. δολάρια. Οι τεχνολογικοί «γίγαντες» συμβάλλουν στην ανάπτυξη αυτή, καθώς η Apple και η Samsung επενδύουν στο fitness tracking, ενώ η Google ανακοίνωσε αυτό το μήνα την εξαγορά της Fitbit για περίπου 2,1 δισ. δολάρια. Το 2015, η εταιρεία αθλητικών ειδών Under Armor αγόρασε την Endomondo, μια εφαρμογή παρακολούθησης των επιδόσεων των χρηστών όταν τρέχουν, για 85 εκατ δολάρια.</p>
      <p>Ο ανταγωνισμός θα μεγαλώνει όσο οι τεχνολογικές εταιρείες προσπαθούν να κερδίσουν μεγαλύτερο μερίδιο στον αθλητισμό, μέσω των καινοτομιών και των εφαρμογών που υλοποιούν.</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.insider.gr/eidiseis/kosmos/125876/protimo-na-pethano-sti-thalassa-apo-na-epistrepso-sti-libyi-leei-diasotheis"/>
        <a href="https://www.insider.gr/eidiseis/kosmos/125875/ta-amerikanika-strateymata-sto-irak-episkefthike-o-maik-pens"/>
        <a href="https://www.insider.gr/eidiseis/kosmos/125864/xekinise-i-hrysi-grammi-toy-metro-toy-katar-pics"/>
      </related>
    </article>
  </body>
</html>