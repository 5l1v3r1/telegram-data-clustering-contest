<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.ro/politic-intern/alegeri-prezidentiale-2019-numarul-romanilor-care-au-votat-la-sectiile-deschise-in-strainatate-a-trecut-de-100-000-1922400923162019110919178178"/>
    <meta property="og:site_name" content="News.ro"/>
    <meta property="article:published_time" content="2019-11-23T09:09:16+00:00"/>
    <meta property="og:title" content="Alegeri prezidenţiale 2019 - Numărul românilor care au votat la secţiile deschise în străinătate a trecut de 100.000"/>
    <meta property="og:description" content="Numărul persoanelor care au votat la secţiile de votare din străinătate a depăşit, sâmbătă, 100.000, arată datele Biroului Electoral Central (BEC)."/>
  </head>
  <body>
    <article>
      <h1>Alegeri prezidenţiale 2019 - Numărul românilor care au votat la secţiile deschise în străinătate a trecut de 100.000</h1>
      <address><time datetime="2019-11-23T09:09:16+00:00">23 Nov 2019, 09:09</time> by <a rel="author">News.ro</a></address>
      <p>
        <b>Numărul persoanelor care au votat la secţiile de votare din străinătate a depăşit, sâmbătă, 100.000, arată datele Biroului Electoral Central (BEC).</b>
      </p>
      <p>Potrivit BEC, puţin după ora 9.00, pe listele suplimentare din străinătate au votat 100.012 persoane, în timp ce prin corespondenţă au votat 17.503.</p>
      <p>Numărul total al alegătorilor care şi-au exprimat deja opţiunea în străinătate a ajuns la 117.515.</p>
      <p>Votul în străinătate pentru al doilea tur de scrutin al alegerilor prezidenţiale a început, vineri, la ora 1.00, în Noua Zeelandă şi Australia şi se va încheia luni, la ora 7.00.</p>
      <p>Potrivit Autorităţii Electorale Permanente (AEP), 715.064 de persoane cu drept de vot locuiesc în străinătate şi pot vota la una dintre cele 835 de secţii de votare. În diaspora, votul se derulează pe durata a trei zile.</p>
      <p>La primul tur au votat în străinătate 675.348 persoane, dintre care 25.189 prin corespondenţă.</p>
      <footer>Articolul de mai sus este destinat exclusiv informării dumneavoastră personale. Dacă reprezentaţi o instituţie media sau o companie şi doriţi un acord pentru republicarea articolelor noastre, va rugăm să ne trimiteţi un mail pe adresa <a href="mailto:abonamente@news.ro">abonamente@news.ro</a>.</footer>
    </article>
  </body>
</html>