<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nczas.com/2019/11/23/tak-dziala-panstwowa-sluzba-zdrowia-szykuje-sie-zamykanie-porodowek-na-celowniku-ponad-50-oddzialow/"/>
    <meta property="og:site_name" content="Najwyższy Czas!"/>
    <meta property="article:published_time" content="2019-11-23T09:25:03+00:00"/>
    <meta property="og:title" content="Tak działa państwowa służba zdrowia. Szykuje się zamykanie porodówek. Na celowniku ponad 50 oddziałów"/>
    <meta property="og:description" content="NFZ chce wyznaczać oddziałom położniczym – mówiąc językiem sprzedażowym – targety na ilość porodów. Władza chce premiować oddziały położnicze przyjmujące ponad 400 porodów rocznie. Mają być także odpowiednie odległości między oddziałami. – Ponad 50 oddziałów, których istnienie nie ma racjonalnego uzasadnienia – przekonuje Szef NFZ Adam Niedzielski."/>
  </head>
  <body>
    <article>
      <h1>Tak działa państwowa służba zdrowia. Szykuje się zamykanie porodówek. Na celowniku ponad 50 oddziałów</h1>
      <address><time datetime="2019-11-23T09:25:03+00:00">23 Nov 2019, 09:25</time> by <a rel="author" href="https://nczas.com/author/dc/" target="_blank">DC</a></address>
      <p>
        <b>NFZ chce wyznaczać oddziałom położniczym – mówiąc językiem sprzedażowym – targety na ilość porodów. Władza chce premiować oddziały położnicze przyjmujące ponad 400 porodów rocznie. Mają być także odpowiednie odległości między oddziałami. – <i>Ponad 50 oddziałów, których istnienie nie ma racjonalnego uzasadnienia</i> – przekonuje Szef NFZ Adam Niedzielski.</b>
      </p>
      <p>– <i>Chcemy premiować oddziały położnicze, na których odbywa się ponad 400 porodów rocznie</i> – powiedział Niedzielski. Obecnie tego kryterium nie spełnia 70 oddziałów położniczych. Szef NFZ zaznaczył, że w Polsce na niektórych porodówkach przyjmuje się mniej, niż jeden poród tygodniowo. „<i>Tymczasem każdy oddział musi spełniać takie same wymogi związane m.in. z liczebnością kadry i sprzętem medycznym</i>” – zaznacza „Onet”.</p>
      <p>NFZ jednak jest łaskawe i nie zamierza zamykać wszystkich 70 oddziałów, a tylko ponad 50.NFZ zdecydował, że sąsiadujące placówki powinny być od siebie oddalone o nie mniej, niż 40 km. Niedzielski zaznaczył, że niektóre oddziały funkcjonują od siebie w odległości 15-20 km.</p>
      <p>Obydwu kryteriów nie spełnia około 55 oddziałów położniczych. – <i>To oznacza, że jest ponad 50 oddziałów, których istnienie nie ma racjonalnego uzasadnienia</i> – ocenia szef NFZ.</p>
      <p>Decyzja o premiowaniu oddziałów zapadła po konsultacjach ze środowiskiem lekarskim. Niedzielski powiedział także w rozmowie z „Rynkiem Zdrowia”, że w państwowym systemie medycznym widoczna jest duża dysproporcja. Na 100 tys. mieszkańców przypada za dużo łóżek szpitalnych, co podobnież ma skłaniać pacjentów do leczenia szpitalnego, a nie z podstawowej opieki zdrowotnej.</p>
      <p>– <i>Biorąc pod uwagę zarówno aspekty jakościowe, jak i ekonomiczne, premiowanie koncentracji świadczeń – z punktu widzenia publicznego płatnika – wydaje się bardzo racjonalnym rozwiązaniem. W kilku obszarach już to robimy. Dotyczy to, między innymi, ośrodków onkologicznych wykonujących najwięcej zabiegów, gdzie wycena tych procedur jest zwiększana o 25 proc.</i> – przekonuje szef NFZ.</p>
      <p>Joanna Pietrusiewicz, prezes Fundacji Rodzić po Ludzku przyznaje, że „na pewno polskie porodówki potrzebują jakiejś rewolucji”, jednak „palącą potrzebą jest kwestia lepszego kontraktowania”.</p>
      <p>– <i>To od lat mówią dyrektorzy placówek. Jeśli chodzi o nowy plan NFZ, na poziomie celów może być dobrym rozwiązaniem, ale najważniejsze są szczegóły zarządzenia. Ważne, by były otwarte te porodówki, które gwarantują przestrzeganie standardów opieki okołoporodowej</i> – zaznacza Pietrusiewicz.</p>
      <p>
        <i>Źródło: onet.pl</i>
      </p>
      <related>
        <h4>PODOBNE ARTYKUŁY</h4>
        <a href="https://nczas.com/2019/11/22/jak-ciagnac-dotacje-z-unii-wirtualne-krowy-falszywe-farmy-na-korsyce-650-kontroli-w-sprawie-wyludzen-i-oszustw/"/>
        <a href="https://nczas.com/2019/11/21/znalezli-haka-na-ubera-za-bardzo-zanieczyszcza-miasta-europy/"/>
        <a href="https://nczas.com/2019/11/21/ks-gniadek-svd-ostrzega-przed-planami-ministra-finansow-kosciol-powinien-byc-przeciwko/"/>
        <a href="https://nczas.com/2019/11/20/ile-jest-warta-twoja-smierc-dla-zus-u-niewyobrazalne-roznice-w-rentach-rodzinnych-w-polsce/"/>
        <a href="https://nczas.com/2019/11/19/prezesi-zus-i-nfz-szczerze-o-przyszlosci-polskich-emerytow-pieniedzy-na-wyplaty-i-leczenie-w-publicznym-systemie-zabraknie/"/>
        <a href="https://nczas.com/2019/11/18/w-szwajcarii-maja-problem-mlodziez-zamiast-armii-wybiera-zastepcza-sluzbe-cywilna/"/>
        <a href="https://nczas.com/2019/11/17/wyciekly-tajne-instrukcje-rzadu-chinskiej-republiki-ludowej-prawdziwe-oblicze-xi-jinpinga-badzcie-bezlitosni/"/>
        <a href="https://nczas.com/2019/11/17/morawiecki-oszalal-nowe-podatki-i-oplaty-dobija-polakow-a-to-dopiero-poczatek-kadencji/"/>
        <a href="https://nczas.com/2019/11/16/dramatyczna-porazka-lewicy-polacy-nie-chca-swieckiego-panstwa/"/>
      </related>
    </article>
  </body>
</html>