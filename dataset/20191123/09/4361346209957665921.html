<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/celeb/vasvari-vivien-majdnem-megoltek/187220"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-23T09:00:00+00:00"/>
    <meta property="og:title" content="Vasvári Vivien: Majdnem megöltek!"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Vasvári Vivien: Majdnem megöltek!</mark>
      </h1>
      <address><time datetime="2019-11-23T09:00:00+00:00">23 Nov 2019, 09:00</time> by <a rel="author">uv, K. K.</a></address>
      <p>
        <b>Tizenévesen, válogatott síkfutóként támadás érte a szőke luxusfeleséget. Édesapja mentette ki az erőszakoló karmaiból. </b>
        <b>Tizenévesen, válogatott síkfutóként támadás érte a szőke luxusfeleséget. Édesapja mentette ki az erőszakoló karmaiból.</b>
      </p>
      <p>A sztárvilágba a Feleségek luxuskivitelben című reality műsor volt a belépője, de kevesen tudják, hogy a sportéletben már kiskora óta jól ismerik Vasvári Vivien nevét, aki többszörös országos bajnok és magyar válogatott síkfutó volt. Aktív sportolói éveit azonban egy szörnyű eset árnyékolta be, amiről ma is nehezen beszél. Történt ugyanis, hogy egy edzése során rátámadtak, melynek kis híján tragikus vége lett. A na­pokban, a Nyugi! Köztünk ma­rad … című talkshow-ban elevenítette fel Vivi a történetet, amiről aztán lapunknak is mesélt.</p>
      <figure>
        <img src="http://media.borsonline.hu/cikk/20/192834/gallery-picture/645w/2032638_vivi-2-facebook.jpg"/>
        <figcaption>Vivinek tízéves korától élete a futás. A korosztályos világranglistán 5. is volt 2008 előtt © Facebook</figcaption>
      </figure>
      <p>– Nyíregyházán az erdőben voltak a futó edzéseink, ahol sajnos már nem egy támadás volt akkoriban, és több sportoló is tragikusan végezte. Tizenhat éves koromban engem is ott támadtak meg, ma is borzalmas visszaemlékezni... Egy nagy darab, szőrös, szakállas, akkor középkorú férfi rám vetette magát – emlékezett vissza a Borsnak a csinos édesanya, akinek az volt a szerencséje, hogy édesapja meghallotta a segélykiáltását és azonnal a segítségére sietett.</p>
      <figure>
        <img src="http://media.borsonline.hu/cikk/20/192834/gallery-picture/645w/2032640_apaval-201800926-1-facebook.jpg"/>
        <figcaption>Édesapja, Vasvári Sándor mentette meg Vivi életét az edzésen. Mindketten kiváló atléták voltak, 400 és 800 méteren többszörös korosztályos országos bajnokok © Facebook</figcaption>
      </figure>
      <p>– Ha nincsenek ott édesapámék, bármi lehetett volna, akár meg is ölthetett volna… Láttam már az előző körnél, hogy az esőháznál nézeget, a következőnél pedig már jött is – emlékezett a szörnyű pillanatokra Vivi, aki ma is cipeli a történteket.</p>
      <p>– Sokáig rossz érzésem volt, főleg amikor ott futottam, ahol történt az egész, de nem kellett szakember, feldolgoztam az esetet. De ez egy olyan dolog, amit az ember igazán sosem tud elfelejteni, és olyan mélyre temetni magában, hogy ne jöjjön elő. Ma is bennem van a félelem, és bár futok, este, egyedül biztos, hogy nem.</p>
    </article>
  </body>
</html>