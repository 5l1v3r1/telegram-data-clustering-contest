<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aajtak.intoday.in/story/jio-vodafone-idea-airtel-recharge-plans-could-become-20-per-cent-more-expensive-starting-december-ttec-1-1139863.html"/>
    <meta property="og:site_name" content="aajtak.intoday.in"/>
    <meta property="article:published_time" content="2019-11-23T09:19:17+00:00"/>
    <meta property="og:title" content="दिसंबर से इतने महंगे हो सकते हैं Jio-Airtel-Voda-Idea के प्लान्स"/>
    <meta property="og:description" content="सारी बड़ी कंपनियां दिसंबर की शुरुआत से अपने मोबाइल प्लान्स महंगे करने जा रही हैं. लेकिन अभी तक ये साफ नहीं हुआ है कि कीमतों में कितनी बढ़ोतरी की जाएगी. अब एक रिपोर्ट सामने आई है, जिसमें बताया गया है कि प्राइवेट टेलीकॉम कंपनियों के प्लान्स कितने महंगे हो सकते हैं."/>
  </head>
  <body>
    <article>
      <h1>दिसंबर से इतने महंगे हो सकते हैं Jio-Airtel-Voda-Idea के प्लान्स</h1>
      <h2>सारी बड़ी कंपनियां दिसंबर की शुरुआत से अपने मोबाइल प्लान्स महंगे करने जा रही हैं. लेकिन अभी तक ये साफ नहीं हुआ है कि कीमतों में कितनी बढ़ोतरी की जाएगी. अब एक रिपोर्ट सामने आई है, जिसमें बताया गया है कि प्राइवेट टेलीकॉम कंपनियों के प्लान्स कितने महंगे हो सकते हैं.</h2>
      <address>
        <time datetime="2019-11-23T09:19:17+00:00">23 Nov 2019, 09:19</time>
      </address>
      <ul>
        <li>दिसंबर की शुरुआत से महंगे होंगे टेलीकॉम कंपनियों के प्लान्स</li>
        <li>हाल ही में जियो ने भी ऐलान किया किया कि कंपनी के प्लान्स महंगे होंगे</li>
      </ul>
      <p>सुप्रीम कोर्ट द्वारा AGR भुगतान का फैसला सरकार के पक्ष में दिए जाने के बाद सबसे पहले वोडाफोन आइडिया ने अपने मोबाइल प्लान्स में दिसंबर से बढ़ोतरी किए जाने का ऐलान किया, उसके कुछ समय बाद एयरटेल ने भी यही घोषणा की. इन दोनों कंपनियों के बाद जियो ने भी ऐसी घोषणा कर ग्राहकों को झटका दे दिया. रही सही कसर एक रिपोर्ट ने पूरी कर दी जिसमें बताया गया कि BSNL भी दिसंबर से अपने प्लान्स महंगे करने जा रहा है. यानी सारी बड़ी कंपनियां दिसंबर की शुरुआत से अपने मोबाइल प्लान्स महंगे करने जा रही हैं. लेकिन अभी तक ये साफ नहीं हुआ है कि कीमतों में कितनी बढ़ोतरी की जाएगी. अब एक रिपोर्ट सामने आई है, जिसमें बताया गया है कि प्राइवेट टेलीकॉम कंपनियों के प्लान्स कितने महंगे हो सकते हैं.</p>
      <p>Deccan Herald की एक रिपोर्ट के मुताबिक,  Airtel, Jio और Vodafone Idea के ग्राहकों को भविष्य में सारे रिचार्ज प्लान्स के लिए 20 प्रतिशत तक ज्यादा पैसा देना पड़ सकता है. रिपोर्ट में बताया गया है कि अलग-अलग इंडस्ट्री सूत्रों ने ये पुष्टि की है कि सारे रिचार्ज प्लान्स की कीमतों में संभवत: 20 प्रतिशत तक की बढ़ोतरी की जाएगी. हालांकि कीमतों में बढ़ोतरी रिचार्ज प्लान्स की कीमत पर निर्भर करेगी.</p>
      <p>यानी पूरी संभावना है कि सस्ते रिचार्ज प्लान्स की कीमतों में मामूली बढ़ोतरी होगी, वहीं महंगे रिचार्ज प्लान्स की कीमतों में 20 प्रतिशत के हिसाब से ज्यादा बढ़ोतरी देखने को मिलेगी. रिपोर्ट में कहा गया है कि टेलीकॉम कंपनियां इंक्रीमेंटल आधार पर कीमतों में बढ़ोतरी करने की योजना बना रही हैं. रिपोर्ट में ये भी कहा गया है कि पोस्टपेड यूजर्स की तुलना में ज्यादा प्रभाव प्रीपेड यूजर्स को पड़ेगा. हालांकि फिलहाल ये कंफर्म नहीं है.</p>
      <p>यानी कुलमिलाकर टेलीकॉम कंपनियों के सारे रिचार्ज प्लान्स की कीमतों में यूनिफॉर्म तरीके से बढ़ोतरी देखने को मिलेगी. ऐसे में जो लोग 100 रुपये के अंदर के प्लान्स अभी उपयोग करते हैं उन्हें कम प्रभाव पड़ेगा. देखना दिलचस्प होगा कि क्या कीमतों के अलावा वॉयस और डेटा के फायदों में भी कोई प्रभाव पड़ता है.</p>
      <figure>
        <video src="https://aajtak-pdelivery.akamaized.net/aajtak/video/2019_07/09_jul_19_phone_lost_video_1024_512.mp4"/>
      </figure>
      <related>
        <h4>संबंधि‍त ख़बरें</h4>
        <a href="http://aajtak.intoday.in/education/story/jio-university-academic-sessions-in-2021-start-students-can-apply-tedu-1-1139341.html"/>
        <a href="http://aajtak.intoday.in/story/bsnl-will-raise-tariffs-for-mobile-plans-in-december-check-out-more-detail-ttec-1-1139239.html"/>
        <a href="http://aajtak.intoday.in/story/reliance-jio-now-brings-4-jiophone-all-in-one-plans-check-out-full-detail-ttec-1-1131954.html"/>
      </related>
    </article>
  </body>
</html>