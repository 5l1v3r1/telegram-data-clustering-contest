<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dilei.it/vip/flavio-briatore-compra-casa-benedetta-bosi-elisabetta-gregoraci-sempre-piu-lontana/658685/"/>
    <meta property="og:site_name" content="DiLei"/>
    <meta property="article:published_time" content="2019-11-23T09:09:51+00:00"/>
    <meta property="og:title" content="Briatore compra casa per Benedetta Bosi: Elisabetta Gregoraci sempre più lontana"/>
    <meta property="og:description" content="Secondo alcuni gossip, Briatore avrebbe comprato a Milano una casa per Benedetta Bosi, mentre Elisabetta Gregoraci è sempre più lontana."/>
  </head>
  <body>
    <article>
      <h1>Briatore compra casa per Benedetta Bosi: Elisabetta Gregoraci sempre più lontana</h1>
      <h2>Briatore avrebbe comprato a Milano una casa per la nuova fiamma Benedetta Bosi. E la Gregoraci è sempre più lontana.</h2>
      <address>
        <time datetime="2019-11-23T09:09:51+00:00">23 Nov 2019, 09:09</time>
      </address>
      <p><b>Flavio Briatore </b>ed <b>Elisabetta Gregoraci</b> sono sempre più lontani, così tanto che l’imprenditore avrebbe acquistato un appartamento per <b>Benedetta Bosi.</b> A svelarlo è <i>Novella 2000</i>, secondo cui il milionario in queste settimane avrebbe deciso di comprare casa alla <b>sua nuova fiamma</b>. Un immobile di lusso situato nell’esclusiva <b>zona di Porta Venezia</b>, una delle più belle della città meneghina.</p>
      <p>La scelta sarebbe stata fatta per consentire alla <a href="https://dilei.it/vip/fotonotizia/benedetta-bosi-la-nuova-presunta-fiamma-di-flavio-briatore/648504/">20enne toscana</a> di avere un <b>punto d’appoggio a Milano</b> durante i suoi spostamenti. Il settimanale rivela che Briatore ufficialmente avrebbe affermato di aver scelto l’appartamento per <b>Nathan Falco</b>, ma il figlio ha solo nove anni e <b>vive a Montecarlo</b> insieme a Elisabetta Gregoraci.</p>
      <p>La love story fra l’imprenditore e la modella dunque starebbe procedendo a gonfie vele, nonostante le accese critiche mosse dall’ex moglie di Briatore. Qualche settimana fa, quando il settimanale <i>Chi</i> aveva pubblicato le foto di una romantica vacanza dei due a <a href="https://dilei.it/vip/benedetta-bosi-risponde-elisabetta-gregoraci-svela-perche-sta-con-briatore/652141/">Malindi</a>, la Gregoraci aveva commentato aspramente la <b>differenza d’età</b> di ben 49 anni, affermando che <a href="https://dilei.it/vip/elisabetta-gregoraci-attacca-briatore-per-flirt-con-benedetta-bosi/651551/">la faceva “rabbrividire”.</a></p>
      <p>Poco dopo l’imprenditore aveva negato il flirt, <a href="https://dilei.it/vip/elisabetta-gregoraci-briatore-smentisce-flirt-con-benedetta-bosi-spuntano-nuove-foto/653092/">parlando di un’amicizia</a>, ma nuove foto avevano riacceso i gossip su una possibile relazione. Non è chiaro cosa sia successo dopo il ritorno di Elisabetta dal suo <b>viaggio a Los Angeles</b> con il figlio, di certo lei e Briatore<b> sono sempre più lontani.</b></p>
      <p>Nel 2017 la coppia si era detta addio <b>dopo dieci anni d’amore</b> e la nascita di Nathan Falco. Un <b>divorzio</b> che Flavio ed Elisabetta avevano affrontato con la consapevolezza di rimanere amici e di pensare solo al bene del figlio. Mentre la Gregoraci si era legata a <a href="https://dilei.it/vip/chi-e-francesco-bettuzzi-il-nuovo-presunto-fidanzato-di-elisabetta-gregoraci/525991/">Francesco Bettuzzi</a>, manager del comparto beauty, Briatore aveva vissuto un brevissimo<b> flirt con Taylor Mega</b>, per <b>tornare single</b> subito dopo.</p>
      <p>Quest’estate gli ex coniugi erano stati <b>avvistati a Capri</b>, fra canzoni e risate, mettendo in luce un grande feeling, ma negando il ritorno di fiamma. Poi la comparsa di <b>Benedetta Bosi</b>, studentessa 20enne e modella, che sembra aver messo a rischi tutti gli equilibri.</p>
      <related>
        <h4>Leggi anche</h4>
        <a href="https://dilei.it/vip/elisabetta-gregoraci-attacca-briatore-per-flirt-con-benedetta-bosi/651551/"/>
        <a href="https://dilei.it/vip/caterina-balivo-difende-elisabetta-gregoraci-dopo-attacco-briatore-benedetta-bosi/653624/"/>
        <a href="https://dilei.it/vip/briatore-risponde-gregoraci-verita-benedetta-bosi/652573/"/>
        <a href="https://dilei.it/vip/flavio-briatore-benedetta-bosi-elisabetta-gregoraci-fugge-los-angeles-instagram/650856/"/>
        <a href="https://dilei.it/vip/elisabetta-gregoraci-briatore-smentisce-flirt-con-benedetta-bosi-spuntano-nuove-foto/653092/"/>
      </related>
    </article>
  </body>
</html>