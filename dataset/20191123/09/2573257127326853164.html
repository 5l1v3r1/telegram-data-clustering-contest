<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tecnoandroid.it/2019/11/23/meteoriti-in-avvicinamento-cosa-temere-per-la-terra-627090"/>
    <meta property="og:site_name" content="tecnoandroid"/>
    <meta property="article:published_time" content="2019-11-23T09:55:26+00:00"/>
    <meta property="og:title" content="Meteoriti in avvicinamento: cosa temere per la Terra?"/>
    <meta property="og:description" content="L’arrivo di alcuni asteroidi “in prossimità” del nostro pianeta ha gettato non poco panico nel pubblico, ma in realtà non c’è nulla di cui preoccuparsi"/>
  </head>
  <body>
    <article>
      <h1>Meteoriti in avvicinamento: cosa temere per la Terra?</h1>
      <h2>L’arrivo di alcuni asteroidi “in prossimità” del nostro pianeta ha gettato non poco panico nel pubblico, ma in realtà non c’è nulla di cui preoccuparsi</h2>
      <address><time datetime="2019-11-23T09:55:26+00:00">23 Nov 2019, 09:55</time> by <a rel="author">Monica Palmisano</a></address>
      <figure>
        <img src="https://t4m7p5j6.stackpathcdn.com/wp-content/uploads/2019/11/qv-89.jpg"/>
      </figure>
      <p>L’allarmismo diffusosi a seguito della <b>notizia sul passaggio di un asteroide presso la Terra</b> è risultato assolutamente ingiustificato.</p>
      <p>Ma questo era chiaro già da tempo, soprattutto al <b>team della NASA</b> che <b>QV89</b> lo osservava da ben tredici anni (tant’è vero che il suo nome completo è 2006 QV89). L’asteroide che ha suscitato questo gran clamore fra il pubblico non è altro che una formazione rocciosa, larga <b>circa 30 metri</b>, che si stimava sarebbe transitata a <b>oltre 6 milioni di km</b> dalla Terra.</p>
      <p>La notizia, però, è stata ingigantita permettendo al panico di <b>diffondersi rapidamente </b>e non consentendo agli utenti di informarsi precisamente su quanto sarebbe avvenuto.</p>
      <p>Il passaggio è ormai alle nostre spalle, essendo avvenuto a Settembre di quest’anno, ma <b>si prevedono altre due circostanze in cui QV89 si avvicinerà al nostro pianeta</b>. D’altra parte, anche in questi casi non c’è nulla da temere: le <a href="https://www.tecnoandroid.it/2019/11/19/meteoriti-individuati-due-asteroidi-in-avvicinamento-alla-terra-625884">traiettorie sono studiate e monitorare pedissequamente dagli scienziati della NASA</a>. Qualora esse, per un motivo o per un altro, dovessero essere modificate, l’agenzia spaziale ha già in serbo un <b>meccanismo di difesa </b>che consentirebbe di <b>distruggere il corpo</b> ancor prima che possa avvicinare la nostra atmosfera.</p>
      <h3>Asteroidi in avvicinamento? Niente panico, è un fenomeno assolutamente fisiologico</h3>
      <p>L’universo è fatto prevalentemente di spazio vuoto. Le distanze cosmiche sono <b>molto più ampie di quanto non siamo portati a percepire</b>, e la probabilità che due formazioni vadano a collidere <b>è estremamente bassa</b>. Tanto più, come detto, se si hanno gli strumenti per impedire lo schianto: la NASA ha già pronti <b>eventuali razzi da mandare in direzione del corpo</b> per disintegrarlo prima che possa arrivare nella nostra atmosfera.</p>
      <p>Appena più attenzione si dovrà garantire <b>all’asteroide Apophis</b>, con <b>dimensioni più ampie rispetto a QV89</b>, ma il suo passaggio non è previsto prima di quindici anni.</p>
    </article>
  </body>
</html>