<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.innnews.co.th/entertainment/news_539192/"/>
    <meta property="og:site_name" content="INNnews"/>
    <meta property="article:published_time" content="2019-11-23T09:12:16+00:00"/>
    <meta property="og:title" content="จ๋า ณัฐฐาวีรนุช เผยรักแฮปปี้ ยังไม่พร้อมลงรูปคู่ ชมฝ่ายชายสม่ำเสมอ"/>
    <meta property="og:description" content="แม้ว่าก่อนหน้านี้จะมีกระแสข่าวจนทำให้รักสะดุดสำกรับคู่ข…"/>
  </head>
  <body>
    <article>
      <h1>จ๋า ณัฐฐาวีรนุช เผยรักแฮปปี้ ยังไม่พร้อมลงรูปคู่ ชมฝ่ายชายสม่ำเสมอ</h1>
      <h2>จ๋า ณัฐฐาวีรนุช เผยรักแฮปปี้ ยังไม่พร้อมลงรูปคู่ ผัดกลัวดราม่า ชมฝ่ายชายสม่ำเสมอ ครอบครัวไม่เร่งเรื่องแต่ง</h2>
      <address>
        <time datetime="2019-11-23T09:12:16+00:00">23 Nov 2019, 09:12</time>
      </address>
      <p>แม้ว่าก่อนหน้านี้จะมีกระแสข่าวจนทำให้รักสะดุดสำกรับคู่ของสาวจ๋า ณัฐฐาวีรนุช และหนุ่มตุ๊ ธนานันต์ แต่ล่าสุดในงาน อัลทิมา ไลฟ์ แกรนด์ โอเพ่นนิ่ง สาวจ๋าเผยว่าตอนนี้ความรักแฮปปี้ดี แม้ไม่ได้เปิดตัวออกสื่อ แต่ก็ไม่ได้ปิดบัง บอกเวลาช่วยพิสูจน์ฝ่ายชายสม่ำเสมอ ด้านครอบครัวไม่เคยเร่งเรื่องแต่งงาน</p>
      <p>หลายคนชมเราหน้าเด็กตลอดเวลา?<br/>“ขอบคุณมากค่ะ ก็ออกกำลังกาย ดูแลผิวหน้าผิวพรรณ หาหมอบ้าง ถ้าเคล็ดลับจริงๆจะเป็นคนไม่คิดเยอะเรื่องอายุ จ๋าว่าายิ่งกังวลยิ่งแก่นะ จ๋าว่าจะอายุเท่าไหร่ก็ช่างมันเถอะ มีความสุขในชีวิตในทุกๆวัน จ๋าว่ามันออกมาจากข้างในเอง เรามีความสุขอยู่”</p>
      <p>หลายคนไม่เชื่อว่าเราอายุเยอะแล้ว?<br/>“ใช่ค่ะ”</p>
      <p>คนเอารูปมาเทียบกันแล้วบอกว่าตอนนี้สวยกว่าเมื่อก่อนอีก?<br/>“จ๋ามองว่าทุกวันนี้มันมีตัวช่วยเยอะมาก ที่จะทำให้เราได้ดูแลตัวเองได้ดีมากขึ้น ไม่ว่าจะเข้าคลินิกเสริมความงาม ทรีทเมนต์ กินอาหารที่มีประโยชน์ จ๋าคือหนึ่งอย่างที่ทำเป็นประจำคือนอน เป็นคนนอนเยอะ พักผ่อนเพียงพอ และออกกำลังกาย ที่สำคัญคือเรื่องกังวล พอลืมเรื่องนี้ไปก็ไม่แก่เองค่ะ”</p>
      <p>เรื่องความรักด้วยไหม?<br/>“ถ้ามีความรัก คิอมีก็ได้ไม่มีก็ได้ ถ้ามีความรักต้องไม่ทุกข์ ถ้าทุกข์แล้วหน้าเหี่ยวมาก ทั้งเหี่ยวทั้งหมอง”</p>
      <p>ตอนนี้แฮปปี้ดี?<br/>“ก็ไม่ทุกข์อะไรค่ะ”</p>
      <p>กับคุณตุ๊ยังคุยกันอยู่?<br/>“ค่ะ”</p>
      <p>ที่ผ่านมาเวลามันพิสูจน์อะไรได้ขนาดไหน?<br/>“จ๋าว่าเวลาก็พิสูจน์ได้เยอะเลยค่ะ คือคนเราพูดอะไรบางอย่าง ถ้าไม่เห็นการกระทำก็บอกไม่ได้ว่าเขาหมายความอย่างนั้นจริงๆ จ๋าก็ให้เวลามันช่วยในเรื่องของการกรเทำ และการกระทำมันก็เป็นตัวกำหนดด้วยว่าอันนี้คือเขาทำจริงๆ และสม่ำเสมอไหม”</p>
      <p>เขายังเสมอต้นเสมอปลายตั้งแต่ตอนแรก?<br/>“ใช่ค่ะ ก็ดีขึ้นเรื่อยๆค่ะ”</p>
      <p>สถานะตอนนี้ให้ขนาดไหน?<br/>“ก็ตามนั้นค่ะ”</p>
      <p>เรียกว่าแฟน?<br/>“นี่ก็ไม่ได้กั๊กนะ(หัวเราะ) ก็แฮปปี้ดี”</p>
      <figure>
        <img src="https://www.innnews.co.th/wp-content/uploads/2019/11/S__52502628.jpg"/>
      </figure>
      <p>จริงๆก็ไม่ค่อยเห็นเปิดตัวหรือออกสื่อ?<br/>“คือใช่ค่ะ แต่ในความเป็นจริงคือถามจ๋าก็ตอบ ไม่ได้กั๊กอะไร อย่างบางทีเอาตามความอยาก ตามความเหมาะสมดีกว่า รูปคู่ยังไม่ได้เห็นเลยแหละ (หัวเราะ) เพราะอะไร คือตอนหลังจ๋ารู้สึกว่าอยากให้ถึงเวลาที่เราอยากจะทำ เราก็จะทำค่ะ แต่ก็ไม่ได้ปิดอะไร”</p>
      <p>ถ้ามีรูปคู่มาก็คือเป็นโอกาสพิเศษเท่านั้น?<br/>“ไม่ได้คิดขนาดนั้น แต่เราก็รู้สึกว่ามันไม่ได้เป็นเรื่องแปลกอะไรที่จะยังไม่ลง แต่ถ้าพร้อมจ๋าก็จะลง ถ้ามีรูปที่จ๋าอยากจะลงก็จะลง”</p>
      <p>รูปในสต๊อกเพียบเลย?<br/>“เยอะค่ะ (หัวเราะ”</p>
      <p>เราอยากเซฟโซนเราก่อน?<br/>“จริงๆถ้าพูดอย่างนั้นก็ไม่ถูกซะทีเดียวเพราะถ้าเซฟโซนเราต้องไม่พูดถึงเรื่องนี้เลยในความรู้สึกของจ๋านะ แต่ในส่วนตัวของจ๋าตอนนี้รูปที่อยากจะลงมันเป็นรูปเที่ยว เป็นรูปของการออกกำลังกาย เป็นรูปไลฟ์สไตล์บางอย่าง แต่ถ้ามาถามเรื่องความรักก็ตอบได้ จ๋าเลยคิดว่ามันก็แฟร์ๆ ไม่ใช่ไม่อยากพูดถึงไม่บอก”</p>
      <p>ไม่ได้เกี่ยวว่ากลัวกระแสวิจารณ์?<br/>“ไม่กลัวค่ะ เพระจ๋ารู้สึกว่ามันผ่านไปแล้วและอยู่ในจุดที่ทุกอย่างมันไม่ได้มีอะไรที่เป็นปัญหาแล้วค่ะ มันเป็นแค่เรื่องของความพร้อมที่อยากจะลงเท่านั้นเอง”</p>
      <p>ไม่ใช่ลงปุ๊บแล้วแต่งเลย?<br/>“หรอคะ (หัวเราะ)”</p>
      <p>จริงๆมองเรื่องนี้อย่างไรบ้าง?<br/>“ก็อันนี้รอให้เป็นฝั่งผู้ชายดีกว่าค่ะ แต่สำหรับตัวจ๋า ถ้ามีใครถามเรื่องความรัก ทุกครั้งก็จริงจังทุกครั้ง แต่จะไปได้อะไรยังไง มันอยู่ที่คนสองคนค่ะ”</p>
      <p>ส่วนตัวเราพร้อมไหมกับการมีครอบครัว?<br/>“จ๋าคิดว่าเราพร้อมไหมมันขึ้นอยู่กับอีกคนหนึ่งด้วยจริงๆ ตอนแรกตอนเด็กๆคิดว่าตัวเองพร้อมก่อนหน้านี้ ก่อน 30 เราคิดว่า 24 ก็ได้แล้ว พอ 24 ก็ 28 แล้วกัน รู้สึกยังใช้ชีวิตได้ไม่เต็มที่เลย พอ 28 แล้วก็คิดว่าสัก 32 หน่า ไปเรื่อยๆ จนอีกทีหนึ่งก็ไปไกลแล้วนะ ไม่ได้รู้สึกว่าพร้อมแล้ว หรือว่ายังไม่พร้อม จ๋าว่ามันต้องอยู่ที่สองคน พอมาอยู่ด้วยกันแล้วพอดีกัน เดินหน้าไปพร้อมกัน จ๋าว่ามันโอเค แต่ถ้าถามในส่วนของความนิ่งหรือยัง จ๋านิ่งนานแล้วค่ะ”</p>
      <p>คุณพ่อ คุณแม่ถามไหม?<br/>“เขาก็แฮปปี้กับทุกวันนี้อยู่แล้วค่ะ”</p>
      <p>อยากให้ลูกแต่งงาน อยากมีหลาน?<br/>“เขาเลิกเร่งเรื่องนี้ไปแล้วค่ะ คือตอนนี้คุณพ่อ คุณแม่ยังเห็นลูกทุกวันคือเป็นเด็กเหมือนเดิม จนเราขนาดนี้แล้ว แต่ถามว่าเขาอยากใหมีครอบครัวเป็นฝั่งเป็นฝาไหม เขาคงอยากตั้งนานแล้ว แต่ไม่ได้กดดันอะไร เคยมีโอกาสได้เจอคุณพ่อคุณแม่แล้วค่ะ”</p>
      <figure>
        <img src="https://www.innnews.co.th/wp-content/uploads/2019/11/S__52502629.jpg"/>
      </figure>
      <figure>
        <img src="https://www.innnews.co.th/wp-content/uploads/2019/11/S__52502630.jpg"/>
      </figure>
    </article>
  </body>
</html>