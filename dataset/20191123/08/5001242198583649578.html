<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sinidisi.gr/naypaktos-o-stochos-oi-dyskolies-to-toyristiko-katafygio/"/>
    <meta property="og:site_name" content="ΣΥΝΕΙΔΗΣΗ"/>
    <meta property="article:published_time" content="2019-11-23T08:13:38+00:00"/>
    <meta property="og:title" content="Ναύπακτος: Ο στόχος και οι δυσκολίες για το τουριστικό καταφύγιο"/>
    <meta property="og:description" content="Τα έως σήμερα δεδομένα για το τουριστικό καταφύγιο λένε, καταρχάς, πως ο μόλος της μελέτης που έχει παρουσιαστεί δεν είναι εφικτό να γίνει με τα χρήματα"/>
  </head>
  <body>
    <article>
      <h1>Ναύπακτος: Ο στόχος και οι δυσκολίες για το τουριστικό καταφύγιο</h1>
      <address><time datetime="2019-11-23T08:13:38+00:00">23 Nov 2019, 08:13</time> by <a rel="author">ΣΥΝΕΙΔΗΣΗ</a></address>
      <p>Τα έως σήμερα δεδομένα για το τουριστικό καταφύγιο λένε, καταρχάς, πως ο μόλος της μελέτης που έχει παρουσιαστεί δεν είναι εφικτό να γίνει με τα χρήματα που δίνει το πρόγραμμα. Σε αυτό έχουν καταλήξει όλες οι συζητήσεις των εμπλεκομένων, μεταξύ αυτών και ο μελετητής του έργου, οπότε μπαίνει σε εφαρμογή το <b>plan B.<br/></b>Τί λέει αυτό; Πως από τη στιγμή που το <b>interreg </b>χρηματοδοτεί λειτουργικά έργα, θα πρέπει να βρεθεί εκείνο που θα μπορούσε να γίνει με το 1.780.000 ευρώ, και να χαρακτηριστεί φυσικά ως τέτοιο. Προφανώς η σκέψη όλων πηγαίνει πλέον στην κατασκευή έστω ενός τμήματος του μόλου, που φαντάζει και το πιο λογικό ως στόχος.<br/>Από τα όσα παρουσιάζουμε σήμερα στο ρεπορτάζ μας για το θέμα , γίνεται ξεκάθαρο πως ο στόχος της δημοτικής αρχής είναι τα χρήματα του προγράμματος να μη χαθούν, αξιοποιώντας τα με τον καλύτερο δυνατό τρόπο, έστω κι αν αυτός δεν είναι εκείνος που όλοι αρχικά είχαμε φανταστεί.<br/>Προσωπικά, να σας πω και τούτο, μπορώ να καταλάβω τις ενστάσεις που διατυπώνονται από πλευράς της νέας διοίκησης του δήμου για το ότι άλλα περίμεναν κι άλλα συνάντησαν τελικά στην υπόθεση, όμως ακόμα κι έτσι να είναι, οι προκάτοχοί της κατάφεραν να προχωρήσουν την υπόθεση έως ένα σημείο, και πρέπει αυτοί τώρα να την πάνε ακόμα παραπέρα.<br/>Τόσο απλά ως προς το στόχο, έτσι το βλέπει κι ο κόσμος άλλωστε, όσο κι αν η επίτευξή του έχει και κάποιο βαθμό δυσκολίας, ο οποίος όμως αφορά αυτόν που διαχειρίζεται τα θέματα κι όχι αυτόν που περιμένει τη δρομολόγησή τους.<br/>emprosnews.gr</p>
      <related>
        <h4>Σχετικες Δημοσιευσεις</h4>
        <a href="http://sinidisi.gr/anavlithike-o-agonas-atromitoy-antirrioy-ton-astera-mesologgioy-syllypitiria-anakoinosi-atromitoy/"/>
        <a href="http://sinidisi.gr/synantisi-syllogoy-ota-naypaktias-doridos-tis-parataxeis-tis-antipoliteysis-dimoy-doridos/"/>
        <a href="http://sinidisi.gr/thlipsi-antirrio-kalo-taxidi-lampro-deite-foto/"/>
        <a href="http://sinidisi.gr/oi-neoi-dioikites-ton-nosokomeion-tis-dytikis-elladas-ta-onomata/"/>
        <a href="http://sinidisi.gr/ioannis-mpakavos-o-neos-dioikitis-nosokomeioy-leykadas/"/>
        <a href="http://sinidisi.gr/synedriazei-ti-deytera-to-dimotiko-symvoylio-naypaktias-4/"/>
      </related>
    </article>
  </body>
</html>