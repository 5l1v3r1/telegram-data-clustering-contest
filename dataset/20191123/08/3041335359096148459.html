<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tanea.gr/2019/11/23/usefull/reyma-oi-tesseris-syskeyes-pou-kaine-perissotero/"/>
    <meta property="og:site_name" content="ΤΑ ΝΕΑ"/>
    <meta property="article:published_time" content="2019-11-23T08:28:58+00:00"/>
    <meta property="og:title" content="Ρεύμα : Οι τέσσερις συσκευές που «καίνε» περισσότερο"/>
    <meta property="og:description" content="Ρεύμα : Οι τέσσερις συσκευές που «καίνε» περισσότερο"/>
  </head>
  <body>
    <article>
      <h6 class="kicker">Προσοχή</h6>
      <h1>Ρεύμα : Οι τέσσερις συσκευές που «καίνε» περισσότερο</h1>
      <h2>Αυτές είναι οι τέσσερις συσκευές, που χρησιμοποιούμε κάθε μέρα και «καίνε» το περισσότερο ρεύμα.</h2>
      <address><time datetime="2019-11-23T08:28:58+00:00">23 Nov 2019, 08:28</time> by <a rel="author" href="https://www.tanea.gr/author/tanea-team/" target="_blank">TANEA Team</a></address>
      <p>Καθημερινά χρησιμοποιούμε πολλές συσκευές όταν θέλουμε να φορτίσουμε το κινητό ή τον υπολογιστή, να στεγνώσουμε τα μαλλιά μας ή ακόμα για να μαγειρέψουμε. Δεν γνωρίζουμε όμως, ποιες είναι οι συσκευές που μας κοστίζουν ακριβότερα, μιας και… «καίνε» περισσότερο ρεύμα.</p>
      <h3>Κλιματιστικό</h3>
      <p>Αν και εσείς επιλέγετε για να ζεσταθείτε κάθε χειμώνα το κλιματιστικό σας, θα πρέπει να ξέρετε ότι δεν αποτελεί και την πιο οικονομική λύση, μιας και «καίει» και πολύ. Για να περιορίσετε την «ζημιά» φροντίστε να μην έχετε τουλάχιστον απώλειες στην θερμότητα από πόρτες ή παράθυρα.</p>
      <p>
        <a href="https://www.in.gr/2019/11/22/plus/perierga/lygizei-gramma-7xronis-agie-vasili-thelo-spiti-kai-fai/">«Ράγισε» καρδιές το γράμμα 7χρονης στον Άη Βασίλη</a>
      </p>
      <h3>Πιστολάκι</h3>
      <p>Πιθανότατα να μην το περιμένατε κι όμως τα πιστολάκια, ειδικά τα παλαιότερα, είναι από τις συσκευές που «καίνε» το περισσότερο ρεύμα. Μπορείτε ωστόσο, να αντικαταστήσετε το παλιό σας πιστολάκι με ένα σχετικά πιο καινούργιο, που θα έχει καλύτερη ενεργειακή κλάση.</p>
      <h3>Φούρνος</h3>
      <p>Ο φούρνος αποτελεί μία ακόμα από εκείνες τις συσκευές που καταναλώνουν αρκετό ρεύμα για αυτό θα ήταν καλό να σκεφτείτε και μία εναλλακτική λύση για τα φαγητά σας. Μπορείτε να χρησιμοποιήσετε ακόμα και την ψηστιέρα για ορισμένα φαγητά, που μπορούν να μαγειρευτούν εκεί.</p>
      <h3>Θερμοσίφωνας</h3>
      <p>Τελευταία συσκευή που «καίει» αρκετό ρεύμα είναι ο θερμοσίφωνας, το οποίο βέβαια έχει να κάνει με τον τύπο όπως και το μέγεθός του αλλά και με το πόση ώρα τον έχετε αναμμένο. Γι’αυτό λοιπόν να μην το έχετε αναμμένο για περισσότερο από 40 λεπτά και αν χρειάζεστε τον θερμοσίφωνα για περισσότερη ώρα, ίσως θα πρέπει να σκεφθείτε τον ηλιακό.</p>
      <p>
        <a href="https://www.tanea.gr/2019/11/22/greece/vomva-koumoutsakou-kata-240-ayksithikan-oi-afikseis-metanaston-apo-ton-maio/">Βόμβα Κουμουτσάκου: Κατά 240% αυξήθηκαν οι αφίξεις μεταναστών από τον Μάιο</a>
      </p>
    </article>
  </body>
</html>