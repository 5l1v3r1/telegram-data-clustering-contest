<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%ce%bc%ce%af%ce%b1-%cf%83%cf%80%ce%ac%ce%bd%ce%b9%ce%b1-%cf%86%cf%89%cf%84%ce%bf%ce%b3%cf%81%ce%b1%cf%86%ce%af%ce%b1-%ce%bf-%ce%ac%ce%b3%ce%b9%ce%bf%cf%82-%ce%b9%ce%ac%ce%ba%cf%89%ce%b2%ce%bf%cf%82.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-23T08:41:27+00:00"/>
    <meta property="og:title" content="Μία σπάνια φωτογραφία: Ο Άγιος Ιάκωβος ο Τσαλίκης ως στρατιώτης"/>
    <meta property="og:description" content="Έτος 1949. Μία σπάνια φωτογραφία, ο Αγ.Ιάκωβος ως στρατιώτης."/>
  </head>
  <body>
    <article>
      <h1>Μία σπάνια φωτογραφία: Ο Άγιος Ιάκωβος ο Τσαλίκης ως στρατιώτης</h1>
      <address>
        <time datetime="2019-11-23T08:41:27+00:00">23 Nov 2019, 08:41</time>
      </address>
      <p>
        <b>Έτος 1949. Μία σπάνια φωτογραφία, ο Αγ.Ιάκωβος ως στρατιώτης.</b>
      </p>
      <p>Ουδέποτε κατά τη διάρκεια της θητείας του έφαγε λαδερό φαγητό τις Τετάρτες και τις Παρασκευές, καθώς και τις Σαρακοστές των Χριστουγέννων και του Πάσχα.</p>
      <p>
        <b>Απολύθηκε από τις τάξεις του Στρατού τριάντα και πλέον ετών, κι αφού αποκατέστησε την αδελφή του, κατά την εντολή της μητέρας του, έχοντας ζήσει »ευαγγελικώς» στον κόσμο, ακολούθησε τη Μοναχική ζωή, που από μικρός ολόψυχα επόθησε.</b>
      </p>
      <p>Η εποχή πού πήγε στρατιώτης (1947) ήταν η περίοδος του εμφυλίου και αδελφοκτόνου πολέμου στην πατρίδα μας.</p>
      <figure>
        <img src="https://www.pentapostagma.gr/wp-content/uploads/2019/11/iakovos_tsalikis_osios.jpg"/>
      </figure>
      <p>Με την πίστη του στον Θεό, τις προσευχές και τις δεήσεις του, έχοντας πάντοτε μαζί του το θαυματουργό εικονισματάκι του αγίου Χαραλάμπη, με τον σεβασμό και την πειθαρχία προς τους ανωτέρους του, την εργατικότητα και τη σεμνότητά του, ξεπέρασε τις ποικίλες δυσκολίες και δοκιμασίες που αντιμετώπισε κατά τη διάρκεια της τριετούς στρατιωτικής του θητείας, αρχικά στο Βόλο κι ύστερα στον Πειραιά.</p>
      <p>Δεν «συσχηματίσθηκε» ποτέ με άτοπες και απρεπείς επιθυμίες ορισμένων συστρατιωτών του και γι’ αυτό είχε, τουλάχιστον στην αρχή, να πολεμήσει με τα πειράγματα και τη χλεύη τους.</p>
      <p>Με την ενάρετη όμως ζωή του εδίδαξε πολλούς και στο τέλος όλοι τον αγάπησαν, γιατί στις δυσκολίες και στις αρρώστιές τους ήταν πάντα δίπλα τους.</p>
    </article>
  </body>
</html>