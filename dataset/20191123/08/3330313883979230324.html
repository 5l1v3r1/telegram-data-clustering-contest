<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/904822/k-kc-over-keuze-voor-turkije-kans-groter-eindtoernooi-te-spelen-dan-bij-oranje-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-23T08:07:00+00:00"/>
    <meta property="og:title" content="Kökcü over keuze voor Turkije: 'Kans groter eindtoernooi te spelen dan bij Oranje'"/>
    <meta property="og:description" content="Orkun Kökcü koos voor een interlandcarrière bij Turkije en geeft aan dat hij denkt daar meer kans te hebben op speeltijd. De Feyenoord-middenvelder was aanvoerder van meerdere vertegenwoordigende Nederlandse elftallen, maar dat speelde niet mee in zijn beslissing. &quot;Ik voel me thuis bij Turkije en ik denk dat de kans groter is om met dat team een eindtoernooi te spelen dan bij Nederland&quot;, vertelt de Feyenoorder in gesprek met De Telegraaf. &quot;Er staan wel grote namen nu in Oranje de komende jaren.&quot; 'Kökcü is extreem getalenteerd, maar ik zag absoluut geen plek voor hem bij Oranje"/>
  </head>
  <body>
    <article>
      <h1>Kökcü over keuze voor Turkije: 'Kans groter eindtoernooi te spelen dan bij Oranje'</h1>
      <address>
        <time datetime="2019-11-23T08:07:00+00:00">23 Nov 2019, 08:07</time>
      </address>
      <p>
        <b>Orkun Kökcü koos voor een interlandcarrière bij Turkije en geeft aan dat hij denkt daar meer kans te hebben op speeltijd. De Feyenoord-middenvelder was aanvoerder van meerdere vertegenwoordigende Nederlandse elftallen, maar dat speelde niet mee in zijn beslissing.</b>
      </p>
      <p>"Ik voel me thuis bij Turkije en ik denk dat de kans groter is om met dat team een eindtoernooi te spelen dan bij Nederland", vertelt de Feyenoorder in gesprek met <i>De Telegraaf</i>. "Er staan wel grote namen nu in Oranje de komende jaren."</p>
      <p>"Ik kreeg op zeker moment de aanvoerdersband", gaat Kökcü verder over zijn situatie bij de vertegenwoordigende Nederlandse elftallen. "Toen zeiden zelfs mijn ouders: <i>misschien moet je voor Nederland kiezen.</i> Het was hoe dan ook een zware beslissing. Mijn vader zat er ook mee. <i>Hoe wil je het dan brengen? Wat ga je zeggen?</i>. Het was voor mij wel helder dat ik die beslissing snel moest nemen. Dan zorgt het ook niet voor zoveel commotie."</p>
      <p>Tot een debuut in het nationale elftal van Turkije kwam het nog niet voor Kökcü, die op dit moment zijn wedstrijden speelt voor Turkije O21.</p>
      <related>
        <h4>Lees meer</h4>
        <a href="https://www.voetbalprimeur.nl/nieuws/904182/-k-kc-is-extreem-getalenteerd-maar-ik-zag-absoluut-geen-plek-voor-hem-bij-oranje.html?itm_source=www.voetbalprimeur.nl&amp;itm_medium=highlighted-content"/>
      </related>
    </article>
  </body>
</html>