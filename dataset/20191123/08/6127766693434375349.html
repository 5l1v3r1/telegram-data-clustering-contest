<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.plotek.pl/plotek/7,154063,25440456,tylko-u-nas-barbara-kurdej-szatan-komentuje-plotki-o-odejsciu.html"/>
    <meta property="og:site_name" content="Plotek"/>
    <meta property="article:published_time" content="2019-11-23T08:00:00+00:00"/>
    <meta property="og:title" content="[TYLKO U NAS] Barbara Kurdej-Szatan komentuje plotki o odejściu z &quot;M jak Miłość&quot; i mówi wprost, że Joasia może zginąć w kartonach"/>
    <meta property="og:description" content="Barbara Kurdej-Szatan była gwiazdą minionej edycji &quot;Tańca z Gwiazdami&quot;. Podczas finału opowiedziała nam o losie swojej bohaterki w &quot;M jak Miłość&quot;."/>
  </head>
  <body>
    <article>
      <h1>[TYLKO U NAS] Barbara Kurdej-Szatan komentuje plotki o odejściu z "M jak Miłość" i mówi wprost, że Joasia może zginąć w kartonach</h1>
      <address><time datetime="2019-11-23T08:00:00+00:00">23 Nov 2019, 08:00</time> by <a rel="author">Cezary Wi&amp;#347;niewski</a></address>
      <p>Kilka miesięcy temu <a href="http://www.plotek.pl/plotek/0,78882,398208420.html?tag=barbara+kurdej-szatan">Barbara Kurdej-Szatan</a> została zwolniona z TVP. Straciła trzy programy i spekulowano, że będzie musiała pożegnać się z pracą na planie "M jak Miłość". Postanowiliśmy zapytać ją wprost, czy coś jest na rzeczy. Dowiedzieliśmy się przy okazji, że chciałaby, by jej bohaterka została uśmiercona w... kartonach. </p>
      <h3>Śmierć Hanki z "M jak miłość" w kartonach</h3>
      <p>Przypomnijmy, że w kartonach zginęła jedna z najbardziej lubianych postaci w serialu, czyli Hanka Mostowiak, grana przez Małgorzatę Kożuchowską. Hanka zginęła w 682. odcinku, który został wyemitowany 7 listopada 2011 roku (akcja w serialu miała miejsce 22 kwietnia tego samego roku). Wtedy rodzina Mostowiaków szykowała się do Wielkanocy. Mateusz rozkręcał nowy biznes i sprzedawał pisanki malowane przez siostry i Kasię w sklepie Kwaśniakowej. Tymczasem Hanka wracała z Anną z Suwałk. Tuż przed Grabiną, Mostowiakowa gwałtownie zahamowała, żeby wyminąć dziecko, które wbiegło na jezdnię. Hanka wjechała w kartony, żeby uniknąć wypadku i uderzyła się mocno w głowę. Przez chwilę wydawało się, że wszystko jest w porządku. Niestety, uraz głowy był na tyle poważny, że Mostowiakowa straciła przytomność i trafiła do szpitala. W kolejnym odcinku "M jak miłość" mogliśmy dowiedzieć się, że Hanka miała tętniaka w mózgu, który w czasie wypadku pękł. Do tej pory fani serialu obchodzą rocznicę śmierci serialowej bohaterki i do historii przeszedł już jej wypadek w kartonach. </p>
    </article>
  </body>
</html>