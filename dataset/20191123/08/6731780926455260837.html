<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.viagginews.com/2019/11/23/omicidio-luca-sacchi-auto-anastasiya/"/>
    <meta property="og:site_name" content="ViaggiNews.com"/>
    <meta property="article:published_time" content="2019-11-23T08:36:07+00:00"/>
    <meta property="og:title" content="Omicidio Luca Sacchi, il dettaglio che cambia tutto: l’auto di Anastasiya"/>
    <meta property="og:description" content="Le indagini sull'Omicidio Sacchi si concentrano sugli spostamenti di Giovanni Princi dopo che i due pusher hanno sparato a Luca."/>
  </head>
  <body>
    <article>
      <h1>Omicidio Luca Sacchi, il dettaglio che cambia tutto: l’auto di Anastasiya</h1>
      <address><time datetime="2019-11-23T08:36:07+00:00">23 Nov 2019, 08:36</time> by <a rel="author">Fabio</a></address>
      <figure>
        <img src="https://www.viagginews.com/wp-content/uploads/2019/11/Omicidio-Sacchi-2.jpg"/>
      </figure>
      <p>Le indagini sull’Omicidio Sacchi si concentrano sugli spostamenti di Giovanni Princi dopo che i due pusher hanno sparato a Luca.</p>
      <p>Sono ancora tanti i dubbi sugli eventi che hanno portato all’<b><a href="https://www.viagginews.com/2019/11/22/omicidio-luca-sacchi-perche-hanno-ucciso/">omicidio di Luca Sacchi</a></b>. Gli investigatori stanno cercando di capire qual è stato il ruolo della fidanzata <b><a href="https://www.viagginews.com/2019/10/27/anastasia-kylemnyk-chi-e-fidanzata-luca-sacchi-foto-storia/">Anastasiya</a></b> nello scambio di droga, quale quello dello stesso Luca, quanti soldi c’erano nella borsa della ragazza ed in che modo <a href="https://www.viagginews.com/2019/11/01/giovanni-princi-chi-e-amico-luca-sacchi-ruolo-omicidio/"><b>Giovanni Princi</b></a> è collegato a tutto questo. Dopo i commoventi <b><a href="https://www.viagginews.com/2019/11/06/funerali-luca-sacchi/">funerali di Luca</a></b>, gli <b>investigatori</b> si sono concentrati principalmente sul ruolo dell’amico.</p>
      <p>Sappiamo che Luca e Giovanni si conoscevano sin dal <b>liceo</b>, ma che solo di recente avevano ripreso i contatti. Sappiamo anche che Princi ha dei precedenti per droga e che probabilmente ha funto da contatto tra il gruppo di Anastasiya e quello degli spacciatori. Si è scoperto anche che il ragazzo, dopo aver seguito l’ambulanza fino all’ospedale, si è assentato per spostare l’auto di Anastasyia.</p>
      <p>Se vuoi seguire tutte le nostre notizie in tempo reale <a href="https://bit.ly/ViaggiGoogleNews">CLICCA QUI</a></p>
      <h3>Omicidio Sacchi, i movimenti sospetti di Giovanni Princi</h3>
      <figure>
        <img src="https://www.viagginews.com/wp-content/uploads/2019/10/Omicidio-Sacchi.jpg"/>
      </figure>
      <p>Secondo la ricostruzione dei fatti compiuta dagli inquirenti, Giovanni Princi era vicino al luogo della sparatoria quando Luca è stato ferito a morte. Quando l’ambulanza si è portata l’amico ferito, lui ha accompagnato <b>Federico</b>, il fratello di Luca, sino all’ospedale. A quel punto è scomparso per circa un’ora e quando è riapparso ha chiesto il favore di essere accompagnato in <b>via Bartolini</b>, dove si trovava la macchina di Anastasiya. Una volta lasciato lì, Princi ha portato l’auto in via Amelia, vicino alla sua abitazione.</p>
      <p>Secondo quanto riportato da ‘<b>Il Messaggero</b>‘, Princi a quel punto non fa subito ritorno in ospedale e sarebbe proprio su quel lasso di tempo che si stanno concentrando gli investigatori. Ci si chiede cosa abbia fatto dopo aver spostato l’auto e per quale motivo avesse questa urgenza in un momento drammatico come quello. Possibile che all’interno dell’auto ci fosse <b><a href="https://www.viagginews.com/2019/11/14/omicidio-luca-sacchi-60mila-euro-anastasiya-pusher/">lo zaino</a></b> con all’interno il denaro per lo scambio? Quanto era il denaro dentro lo zaino?</p>
      <figure>
        <img src="https://www.viagginews.com/wp-content/uploads/2019/10/Luca-Sacchi.jpg"/>
        <figcaption>Omicidio Luca Sacchi chi sono gli assassini FOTO viagginews</figcaption>
      </figure>
      <related>
        <h4>ARTICOLI CORRELATI</h4>
        <a href="https://www.viagginews.com/2019/11/23/antonio-albanese-chi-e-moglie-maria-maddalena-gnudi/"/>
        <a href="https://www.viagginews.com/2019/11/23/verissimo-ospiti-anticipazioni-23-novembre/"/>
        <a href="https://www.viagginews.com/2019/11/22/bibbiano-messe-nere-cannibalismo-pedofilia/"/>
      </related>
    </article>
  </body>
</html>