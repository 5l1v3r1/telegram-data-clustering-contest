<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.turkiyegazetesi.com.tr/yasam/664448.aspx"/>
    <meta property="og:site_name" content="Türkiye Gazetesi"/>
    <meta property="article:published_time" content="2019-11-23T08:14:00+00:00"/>
    <meta property="og:title" content="Ayvalık’ta motosiklet hırsızları jandarmadan kaçamadı"/>
    <meta property="og:description" content="Balıkesir’in Ayvalık ilçesinde, son zamanlarda artan motosiklet hırsızlıklarına bir yenisi daha eklendi. Ancak bu kez jandarma ekipleri motosiklet hırsızlarını kıskıvrak yakalamayı başardı."/>
  </head>
  <body>
    <article>
      <h1>Ayvalık’ta motosiklet hırsızları jandarmadan kaçamadı</h1>
      <h2>Balıkesir’in Ayvalık ilçesinde, son zamanlarda artan motosiklet hırsızlıklarına bir yenisi daha eklendi. Ancak bu kez jandarma ekipleri motosiklet hırsızlarını kıskıvrak yakalamayı başardı.</h2>
      <address>
        <time datetime="2019-11-23T08:14:00+00:00">23 Nov 2019, 08:14</time>
      </address>
      <p>Kendisine ait İzmir plakalı motosikletini evinin önüne park ettiğini, daha sonra yaptığı kontrolde motosikletinin yerinde olmadığını beyan eden L.K.C. isimli mahalle sakininin ihbarı üzerine harekete geçen Ayvalık İlçe Jandarma Komutanlığı bünyesindeki JASAT (Jandarma Suç Araştırma Timi) motosikleti çalan şahısların Y.Ç. ve E.Ç. isimli şüpheli şahıslar olduğunu belirledi. Ekipler gerçekleştirdikleri operasyonla hırsızlık zanlılarını motosiklet ile birlikte kıskıvrak yakalamayı başardı. Yakalanan iki zanlı hakkında adli işlem başlatılırken, çalıntı motosiklet de sahibine teslim edildi.<br/> </p>
    </article>
  </body>
</html>