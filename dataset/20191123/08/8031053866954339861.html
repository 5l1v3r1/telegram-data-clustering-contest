<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%cf%83%ce%bf%ce%ba%ce%b1%cf%81%ce%b9%cf%83%cf%84%ce%b9%ce%ba%cf%8c%cf%82-%cf%84%cf%81%ce%b1%cf%85%ce%bc%ce%b1%cf%84%ce%b9%cf%83%ce%bc%cf%8c%cf%82-%cf%83%cf%84%ce%bf-nba-%cf%80%ce%ac%ce%b3%cf%89.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-23T08:36:42+00:00"/>
    <meta property="og:title" content="Σοκαριστικός τραυματισμός στο NBA: «Πάγωσαν» με Κέμπα Γουόκερ! (βίντεο)"/>
    <meta property="og:description" content="Τραυματισμός που πάγωσε όλους στο Ντένβερ με τον Κέμπα Γουόκερ να γλιστράει και να πέφτει με το κεφάλι και με φόρα πάνω στον συμπαίκτη του Σέμι Οτζελέι."/>
  </head>
  <body>
    <article>
      <h1>Σοκαριστικός τραυματισμός στο NBA: «Πάγωσαν» με Κέμπα Γουόκερ! (βίντεο)</h1>
      <address>
        <time datetime="2019-11-23T08:36:42+00:00">23 Nov 2019, 08:36</time>
      </address>
      <p>
        <b>Τραυματισμός που πάγωσε όλους στο Ντένβερ με τον Κέμπα Γουόκερ να γλιστράει και να πέφτει με το κεφάλι και με φόρα πάνω στον συμπαίκτη του Σέμι Οτζελέι.</b>
      </p>
      <p>«Πάγωσαν» άπαντες στο Ντένβερ και φυσικά στη Βοστώνη, όταν είδαν τον Κέμπα Γουόκερ να χάνει την ισορροπία του και να πέφτει με δύναμη ανάμεσα σε στήθος και κοιλιά του συμπαίκτη του Σέμι Οτζελέι και στη συνέχεια να σωριάζεται στο παρκέ χωρίς να κουνιέται.</p>
      <p>Αμέσως μπήκαν μέσα οι άνθρωποι των Σέλτικς, με τον άσο της ομάδας να αποχωρεί από το γήπεδο με φορείο, ενώ του φορέθηκε και κολάρο με συμπαίκτες και αντιπάλους να κοιτούν σαστισμένοι.</p>
      <p>Ευτυχώς, οι πρώτες εκτιμήσεις δεν επιβεβαιώθηκαν, καθώς οι εξετάσεις στις οποίες υπεβλήθη ο έμπειρος άσος των «Κελτών», έδειξαν μία απλή διάσειση.</p>
      <p>Ο Γουόκερ τραυματίστηκε τρία λεπτά πριν το τέλος της πρώτης περιόδου και αμέσως οι ιατροί της ομάδας, του τοποθέτησαν «κολάρο στήριξης» στον αυχένα, προκειμένου να διακομισθεί στο νοσοκομείο, όπου διαπιστώθηκε πως απέφυγε τα χειρότερα, όπως διαβεβαίωσε και ο προπονητής της ομάδας της Βοστώνης, Μπραντ Στίβενς.</p>
      <figure>
        <iframe src="https://www.youtube.com/embed/MkVY9Ts6FdI" width="900" height="506" data-service="Youtube" scrolling="no"/>
      </figure>
      <figure>
        <iframe src="https://www.youtube.com/embed/_hgZCrfAgII" width="900" height="506" data-service="Youtube" scrolling="no"/>
      </figure>
    </article>
  </body>
</html>