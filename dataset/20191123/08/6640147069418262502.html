<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/nintendo-tokyo-primo-negozio-giapponese/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-23T08:42:00+00:00"/>
    <meta property="og:title" content="Nintendo Tokyo: inaugurato il primo negozio ufficiale dell'azienda in Giappone | Game Division"/>
    <meta property="og:description" content="Nintendo Tokyo è il primo negozio ufficiale aperto in Giappone. Oltre a console e giochi propone anche merchandise con i personaggi delle serie più famose."/>
  </head>
  <body>
    <article>
      <h1>Nintendo Tokyo: inaugurato il primo negozio ufficiale dell'azienda in Giappone | Game Division</h1>
      <address>
        <time datetime="2019-11-23T08:42:00+00:00">23 Nov 2019, 08:42</time>
      </address>
      <p>Può sembrare incredibile ma fino a ieri <b>Nintendo</b> non aveva mai avuto un <b>negozio ufficiale</b> in Giappone. L’unico punto vendita esistente si trovava infatti a New York, anche perché l’azienda giapponese aveva preferito sul mercato “casalingo”, concentrarsi di più sui <b>Pokémon Center</b>. L’inaugurazione di <b>Nintendo Tokyo,</b> avvenuta però il 22 novembre nel complesso commerciale <b>Parco</b> del quartiere Shibuya, colma quest’assenza.</p>
      <p>Oltre a vendere <b>giochi</b> e <b>console</b>, il negozio ufficiale propone anche postazioni dove poter provare gli <b>ultimi titoli</b> Nintendo, tra cui ovviamente il nuovo Ring Fit Adventure. Accanto a questo punto vendita è stato inaugurato anche il nuovo <b>Pokémon Center Shibuya </b>che è comunque <b>separato</b> da Nintendo Tokyo dato che questa catena di negozi viene gestita dalla società controllata The Pokémon Company. Ad attirare l’attenzione dei tantissimi fan è stata in particolare una riproduzione di <b>Mewtwo</b> all’interno di un’incubatrice.</p>
      <p>https://twitter.com/AsiaNews_FR/status/1198146695831281664</p>
      <slideshow>
        <figure>
          <img src="https://www.tomshw.it/images/images/2019/11/nintendo-64624.768x432.jpg"/>
        </figure>
        <figure>
          <img src="https://www.tomshw.it/images/images/2019/11/nintendo-64625.768x432.jpg"/>
        </figure>
        <figure>
          <img src="https://www.tomshw.it/images/images/2019/11/nintendo-64623.768x432.jpg"/>
        </figure>
      </slideshow>
      <p>Leggi anche: <a href="https://www.tomshw.it/videogioco/darksiders-genesis-video-primi-minuti/">Darksiders Genesis, un video mostra i primi minuti di gioco</a></p>
      <p>Nintendo Tokyo offre, come sempre in questi casi, anche un vasto <b>merchandise</b> con i suoi personaggi principali: su borracce, cuscini, asciugamano e astucci ci sono infatti oltre a Mario e Link anche i personaggi di <b>Animal Crossing </b>e <b>Splatoon</b>. Non mancano ovviamente le <b>magliette</b> con il logo del punto vendita.</p>
      <p>Il primo negozio ufficiale della Nintendo era stato aperto negli Stati Uniti e si trova nel <b>Rockfeller Center </b>di <b>New York</b>. I fan della casa di sviluppo che si troveranno in Giappone il prossimo anno potranno eventualmente anche approfittarne per visitare oltre a Nintendo Tokyo anche la sezione <b>Super Nintendo World</b> nel parco di divertimenti <b>Universal Studios Osaka</b>. L’apertura di questa nuova attrazione al momento non sembra avere una data precisa ma <b>secondo indiscrezioni</b> dovrebbe comunque avvenire prima dell’inizio delle Olimpiadi di Tokyo 2020 e quindi <b>entro il mese di luglio</b>.</p>
      <blockquote>Se avete da poco comprato Pokémon Spada e Scudo vi ricordiamo che su Amazon sono disponibili sia <a href="https://toms.it/20aiX">la guida ufficiale</a> che il <a href="https://toms.it/yDqUK">Pokédex</a> della regione di Galar.</blockquote>
    </article>
  </body>
</html>