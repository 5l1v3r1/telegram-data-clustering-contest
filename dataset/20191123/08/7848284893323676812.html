<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fcinternews.it/focus/gds-andrea-belotti-vs-romelu-lukaku-una-sfida-fra-bomber-323807"/>
    <meta property="og:site_name" content="FcInterNews.it"/>
    <meta property="article:published_time" content="2019-11-23T08:10:01+00:00"/>
    <meta property="og:title" content="GdS - Andrea Belotti vs Romelu Lukaku: una sfida fra bomber"/>
    <meta property="og:description" content="&quot;Sfida fra bomber&quot;. L'ha definita così la Gazzetta dello Sport quella di questa sera tra Andrea Belotti e Romelu Lukaku. Il capitano granata e il 9..."/>
  </head>
  <body>
    <article>
      <h1>GdS - Andrea Belotti vs Romelu Lukaku: una sfida fra bomber</h1>
      <address><time datetime="2019-11-23T08:10:01+00:00">23 Nov 2019, 08:10</time> by <a rel="author">Egle Patanè</a></address>
      <p>"Sfida fra bomber". L'ha definita così la <i>Gazzetta dello Sport </i>quella di questa sera tra <b>Andrea Belotti </b>e<b> Romelu Lukaku. </b>Il capitano granata e il 9 nerazzurro "finora si sono incrociati solo nei titoli dei giornali. Era il giugno del 2017 e nel bel mezzo del valzer degli attaccanti che piacevano a mezza Europa ballavano anche loro. Andrea Belotti alla fine rimase a Torino e dei granata oggi è il capitano-trascinatore. Romelu Lukaku disse no al Chelsea di Conte e passò al Manchester United". I due centravanti protagonisti della serata di oggi, non si sono mai incontrati sul campo e finora insieme hanno convissuto solo sui giornali, dove più e più volte si è parlato di loro. Più volte hanno avuto i destini incrociati, dal calciomercato più di tutto. "Stasera i numeri 9 che segnano di più in Serie A si ritroveranno faccia a faccia e metteranno il vestito buono, questo è certo. Perché il Toro, che ha tenuto testa alla Juve e s’è mangiato il Brescia prima della sosta, vuole alzare le marce e provare a correre ancora. E perché l’Inter, che non batte i granata da 5 partite (seconda striscia più lunga senza vittorie in campionato dopo i 6 match con la Juventus), vuole tenere il passo dei campioni d’Italia. Motivazioni diverse, da concretizzare magari proprio grazie ai due numeri 9 classe 1993. In una notte che profuma anche di Europeo 2020: Italia e Belgio sono state le uniche nazionali a vincere 10 partite su 10 nelle qualificazioni, Andrea ha segnato 4 gol per Roberto Mancini, Lukaku ne ha fatti 7 per Roberto Martinez". </p>
      <p>"Il capitano del Torino è l’uomo del sogno granata. A Brescia ha rialzato la cresta, segnando il gol numero 100 in Serie A e sbloccandosi dopo 5 partite a secco. - continua la Gazzetta dello Sport che riprende pure gli elogi elargiti dal presidente  Cairo: 'È il suo miglior inizio di stagione in carriera, sta eguagliando quel campionato bellissimo concluso con 26 gol'.  Belotti si è rivestito da “<i>trascinaToro</i>”. <b>Con il rivale Lukaku si scende a un gol ogni 110 minuti</b>. Un media super, ma c’è di più: senza le 9 reti del numero 9 (ben 7 arrivate in trasferta) l’Inter avrebbe addirittura 11 punti in meno. Romelu devastante in Serie A ma ancora a zero in Champions". Lukaku è ancora a secco di  gol Champions, ma non c'è fretta, alle porte lo Slavia, ma prima c'è da pensare al Torino e a Belotti con il quale "sarà una sfida da veri bomber". </p>
    </article>
  </body>
</html>