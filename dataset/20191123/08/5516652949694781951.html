<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/426401/o-strathgos-e-a-grhgorhs-roymanhs-dioikhths-sto-nosokomeio-rodoy"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-23T08:30:01+00:00"/>
    <meta property="og:title" content="Ο στρατηγός ε.α. Γρηγόρης Ρουμάνης διοικητής στο νοσοκομείο Ρόδου"/>
    <meta property="og:description" content="Ο στρατηγός ε.α. κ. Γρηγόρης Ρουμάνης θα είναι ο νέος διοικητής του νοσοκομείου της Ρόδου, όπως ανακοινώθηκε χθες από τον υπουργό Υγείας κ. Βασίλη Κικίλια."/>
  </head>
  <body>
    <article>
      <h1>Ο στρατηγός ε.α. Γρηγόρης Ρουμάνης διοικητής στο νοσοκομείο Ρόδου</h1>
      <h2>Ανακοινώθηκε χθες η απόφαση του υπουργού Β. Κικίλια</h2>
      <address>
        <time datetime="2019-11-23T08:30:01+00:00">23 Nov 2019, 08:30</time>
      </address>
      <p>
        <b>Ο στρατηγός ε.α. κ. Γρηγόρης Ρουμάνης θα είναι ο νέος διοικητής του νοσοκομείου της Ρόδου, όπως ανακοινώθηκε χθες από τον υπουργό Υγείας κ. Βασίλη Κικίλια.</b>
      </p>
      <p>Ο κ. Ρουμάνης, ήταν από την αρχή το φαβορί, όπως είχε γράψει πριν από μερικές εβδομάδες “H Ροδιακή” παρά το γεγονός ότι είχε επιδειχθεί έντονο ενδιαφέρον.<br/>Ο κ. Ρουμάνης υπηρέτησε στα Δωδεκάνησα ως διοικητής της 95 ΑΔΤΕ έχοντας αφήσει αρκετά καλές εντυπώσεις. Αποστρατεύτηκε στις 6 Μαρτίου του 2019.</p>
      <p>Με βάση τις πληροφορίες που υπάρχουν ο κ. Ρουμάνης χαίρει προσωπικά της εμπιστοσύνης του Πρωθυπουργού κ. Κυριάκου Μητσοτάκη και άλλων απότερων στελεχών της κυβέρνησης.</p>
      <p>Για την επιλογή του, μέτρησε επίσης το γεγονός ότι το υπουργείο Υγείας έκρινε ότι οι διοικητές των νοσοκομείων δεν πρέπει να είναι κάτοικοι της περιοχής, γεγονός που απέκλεισε τους περισσότερους ενδιαφερόμενους.</p>
      <p>Σύμφωνα με τις χθεσινές ανακοινώσεις, εκτός του κ. Ρουμάνη, στα άλλα νοσοκομεία της Δωδεκανήσου, οι διοικητές που ορίστηκαν είναι:<br/>- Στο “Ιπποκράτειο” Νοσοκομείο Κω ο κ. Αναστάσιος Τσαχουργιανίδης.</p>
      <p>- Στο “Βουβάλειο” Νοσοκομείο Καλύμνου η κ. Καλλιόπη-Μαρία Σταθοπούλου.</p>
      <p>- Στο Θεραπευτήριο Λέρου ο κ. Βασίλειος Στασινόπουλος. Οι νέοι διοικητές πρόκειται να αναλάβουν καθήκοντα εντός των προσεχών ημερών. Ο διορισμός του κ. Ρουμάνη στο νοσοκομείο “Ανδρέας Παπανδρέου”, αναμένεται με έντονο ενδιαφέρον, δεδομένου ότι υπάρχουν αρκετές εκκρεμότητες και προβλήματα για τα οποία θα κληθεί να διαχειριστεί με σκοπό την αναβάθμιση των παρεχόμενων υπηρεσιών στους κατοίκους και στους επισκέπτες του νησιού.</p>
      <related>
        <h4>Σχετικά Άρθρα</h4>
        <a href="https://www.rodiaki.gr/article/425812/klhrwnei-syntoma-gia-toys-dioikhtes-twn-nosokomeiwn"/>
      </related>
    </article>
  </body>
</html>