<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://eurosport.tvn24.pl/pilka-nozna,105/serie-a-daniel-maldini-moze-wystapic-w-barwach-milanu-jest-synem-paolo,987617.html"/>
    <meta property="og:site_name" content="TVN24"/>
    <meta property="article:published_time" content="2019-11-23T08:53:00+00:00"/>
    <meta property="og:title" content="Gra na pozycji Piątka i może zadebiutować. Syn legendy w składzie AC Milan"/>
    <meta property="og:description" content="18-letni Daniel Maldini stanie przed szansą debiutu w Serie A. Syn słynnego Paolo Maldiniego został po raz pierwszy powołany do szerokiego składu AC Milan i być może wystąpi w sobotnim meczu z Napoli."/>
  </head>
  <body>
    <article>
      <h1>Gra na pozycji Piątka i może zadebiutować. Syn legendy w składzie AC Milan</h1>
      <address>
        <time datetime="2019-11-23T08:53:00+00:00">23 Nov 2019, 08:53</time>
      </address>
      <slideshow>
        <figure>
          <img src="https://r-scale-40.dcs.redcdn.pl/scale/o2/tvn/web-content/m/p1/i/29530de21430b7540ec3f65135f7323c/9674d930-56d9-48cc-8f41-f89eb9730c68.jpg?type=1&amp;srcmode=0&amp;srcx=1/1&amp;srcy=13/50&amp;srcw=1/1&amp;srch=21/25&amp;dstw=640&amp;dsth=360&amp;quality=80"/>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/2d00f43f07911355d4151f13925ff292/a3c8d161-897b-4ead-9798-a61f79c31e25-480p.mp4"/>
          <figcaption>Serie A: Juventus - AC Milan</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/6f2688a5fce7d48c8d19762b88c32c3b/0581edb8-89f0-467b-9014-d6ee16a9f6bc-480p.mp4"/>
          <figcaption>Napoli - Atalanta 2:2. Gol Milika</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/6f2688a5fce7d48c8d19762b88c32c3b/69e05f76-fe0a-11e9-9fb7-0050569b018a-480p.mp4"/>
          <figcaption>Milik w poprzeczkę, Zieliński w słupek</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/6f2688a5fce7d48c8d19762b88c32c3b/8e10c90c-0163-437d-a696-57b1233aac53-480p.mp4"/>
          <figcaption>Milan - Lazio</figcaption>
        </figure>
        <figcaption>Czy Daniel Maldini pomoże wyjść Milanowi z kryzysu? Foto: Newspix | Video: Getty Images</figcaption>
      </slideshow>
      <h3>18-letni Daniel Maldini stanie przed szansą debiutu w Serie A. Syn słynnego Paolo Maldiniego został po raz pierwszy powołany do szerokiego składu AC Milan i być może wystąpi w sobotnim meczu z Napoli.</h3>
      <p>Daniel Maldini, który 18. urodziny obchodził w minionym miesiącu, występuje na pozycji napastnika, tej samej co Krzysztof Piątek. Młody Maldini, którego znany ojciec jest nadal dyrektorem technicznym AC Milan, ma ważny kontrakt do 2024.</p>
      <related>
        <a href="https://eurosport.tvn24.pl/pilka-nozna,105/milik-walczy-z-bolem-nie-zagra-we-wloskim-hicie,987016.html"/>
      </related>
      <p>Syn legendy chce iść w ślady ojca</p>
      <p>Legendarny Paolo Maldini, który karierę zakończył w 2009 r., zdobył z AC Milan 26 trofeów, siedmiokrotnie tytuł mistrza Włoch. W reprezentacji zagrał 126 razy, a w 74 meczach był kapitanem zespołu, z którym wystąpił między innymi w finale mundialu 1994, a w 1990 wywalczył brąz MŚ.</p>
      <p>Przed laty starcia AC Milan z Napoli uchodziły za hity włoskiej ekstraklasy, ale obecnie zespoły z Polakami w składach pogrążone są w kryzysie. W Napoli zagra zapewne Piotr Zieliński, a zabraknie klubowego kolegi i innego kadrowicza Arkadiusza Milika, który z powodu kontuzji mięśni brzucha nie wystąpił też w meczach z Izraelem (2:1) i Słowenią (3:2), kończących udane eliminacje mistrzostw Europy. Klub z Neapolu zajmuje siódme miejsce w tabeli.</p>
      <h3>Recepta na kłopoty Milanu</h3>
      <p>Milan, mający ponownie wielkie ambicje, słabo rozpoczął sezon i szybko zdecydował się na zmianę trenera. Marco Giampaolo już po siedmiu kolejkach został zastąpiony przez Stefano Piolego, ale wyników zespołu to nie poprawiło. "Rossoneri" są dopiero na 14. pozycji w tabeli z dorobkiem ledwie 13 na 36 możliwych punktów. Głównym problemem jest skuteczność, a 11 zdobytych goli to szósty najgorszy wynik w lidze. Być może sytuację tę zmieni Daniele Maldini.</p>
      <p>Mecz AC Milan - Napoli rozpocznie się w sobotę o godz. 18.</p>
      <p>Autor: mc / Źródło: eurosport.pl / PAP</p>
    </article>
  </body>
</html>