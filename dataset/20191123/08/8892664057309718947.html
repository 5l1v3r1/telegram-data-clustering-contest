<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blikk.hu/sztarvilag/sztarsztorik/elmeselte-a-vetlen-sofor-hogyan-is-tortent-xantus-barbara-autobalesete/kez0jll"/>
    <meta property="og:site_name" content="Blikk.hu"/>
    <meta property="article:published_time" content="2019-11-23T08:56:47+00:00"/>
    <meta property="og:title" content="Elmesélte a vétlen autós, hogyan is történt Xantus Barbara balesete"/>
    <meta property="og:description" content="Nagyjából egymilliós kára van annak az autósnak, aki vétlen részese volt az ütközésnek."/>
  </head>
  <body>
    <article>
      <h1>Elmesélte a vétlen autós, hogyan is történt Xantus Barbara balesete</h1>
      <address><time datetime="2019-11-23T08:56:47+00:00">23 Nov 2019, 08:56</time> by <a rel="author" href="https://www.blikk.hu/szerzo/blikk-informacio" target="_blank">Blikk-információ</a></address>
      <p>
        <i>
          <b>Nagyjából egymilliós kára van annak az autósnak, aki vétlen részese volt az ütközésnek.</b>
        </i>
      </p>
      <p>Hátulról csapódott bele a színésznő autója két másik kocsiba is egy héttel ezelőtt Budapesten, a X. kerületben. A baleset valószínűleg a színésznő hibájából következett be, a karambolban nem sérült meg senki. A <a href="https://ripost.hu/sztar/sztardzsusz/kiderult-nem-akart-rendort-hivni-a-balesethez-xantus-barbara-2168845/">Ripost</a> kereste meg a történtek után nem sokkal a színésznőt, aki nem akart részleteket elmondani az ügyről, most azonban nyilatkozott az egyik vétlen autós, Rebeka a lapnak.</p>
      <p>„Én és a párom a középső autóban ültünk. <b>Az előttünk lévő kocsi hirtelen lefékezett, mert egy busz besorolt elé. Mi megálltunk, ám ekkor belénk rohant a harmadik autó</b>. Nem tartotta be a követési távolságot. Az ütközés után egyből feltűnt, hogy a vétkes sofőr, az ismert színésznő, Xantus Barbara. Igazából nem is a személyén lepődtünk meg, hanem a reakcióján. Kiszállt az autóból és megkérdezte, működik-e az autónk, mert ő menne is tovább. Nem érdekelte, hogy megsérült-e valaki, de még egy sajnálom sem hagyta el a száját. Egyfolytában azt hajtogatta, hogy neki dolga van, nem ér rá”</p>
      <p>A pár autójában nagyjából egymilliós kár keletkezett.</p>
      <p>„<b>Barbara közölte velünk, hogy mivel nincs erre ideje, jó lenne, ha nem hívnánk rendőrt, viszont nem volt betétlapja sem. </b>Nálunk sem volt, így a párom azonnal kihívta a rendőrséget. Míg a hatóság intézkedett, a művésznő egyfolytában telefonált, egy szót sem szólt hozzánk. A rendőrök kérdésre úgy tűnt, nem is érti, hogy ő okozta a balesetet” – mesélte értetlenkedve a lány.</p>
    </article>
  </body>
</html>