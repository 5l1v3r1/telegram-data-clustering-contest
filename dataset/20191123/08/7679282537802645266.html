<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/national/story-dmk-said-political-developments-in-maharashtra-disgusting-2864077.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-23T08:40:01+00:00"/>
    <meta property="og:title" content="तमिलनाडु में विपक्षी द्रमुक ने कहा- महाराष्ट्र में राजनीतिक घटनाक्रम घृणित"/>
    <meta property="og:description" content="तमिलनाडु में विपक्षी द्रमुक ने शनिवार को महाराष्ट्र में राजनीतिक घटनाक्रम को ''घृणित करार दिया, जहां भाजपा ने राकांपा प्रमुख शरद पवार के भतीजे अजित पवार के समर्थन से सरकार बनाई। द्रमुक..."/>
  </head>
  <body>
    <article>
      <h1>तमिलनाडु में विपक्षी द्रमुक ने कहा- महाराष्ट्र में राजनीतिक घटनाक्रम घृणित</h1>
      <address><time datetime="2019-11-23T08:40:01+00:00">23 Nov 2019, 08:40</time> by <a rel="author">एजेंसी,नई दिल्ली</a></address>
      <p>तमिलनाडु में विपक्षी द्रमुक ने शनिवार को महाराष्ट्र में राजनीतिक घटनाक्रम को ''घृणित करार दिया, जहां भाजपा ने राकांपा प्रमुख शरद पवार के भतीजे अजित पवार के समर्थन से सरकार बनाई। द्रमुक कांग्रेस के नेतृत्व वाले संयुक्त प्रगतिशील गठबंधन (संप्रग) का एक प्रमुख घटक दल है।</p>
      <p>पार्टी प्रमुख एम के स्टालिन ने यहां तक कि इसे लोकतंत्र की हत्या भी कह दिया जाए, तो भी यह कम होगा। द्रमुक नेता ने एक फेसबुक पोस्ट में कहा, ''महाराष्ट्र में कोई इस राजनीति (घटनाक्रम) को घिनौना कह सकता है... यह कितनी अभद्र या घटिया राजनीति है, इसकी तुलना नहीं की जा सकती।उन्होंने पूछा कि क्या भाजपा ने ''राजनीतिक नियमों को रौंद दिया है, राज्यपाल को कठपुतली बना दिया और सत्ता में आने के लिए राष्ट्रपति कार्यालय का भी इस्तेमाल किया। क्या यह छलकपट नहीं है।</p>
      <p>राज्य के नेता प्रतिपक्ष स्टालिन ने यह भी कहा, ''ऐसा लगता है कि इसे लोकतंत्र की हत्या भी करार दिया जाए, तो भी कम होगा, इससे मामले की गंभीरता कम होगी। उन्होंने कहा, ''भारतीय लोकतंत्र का चेहरा काला कर दिया गया है। यह बहुत शर्मनाक है। गौरतलब है कि महाराष्ट्र की राजनीति में शनिवार को एक बड़ा उलटफेर देखने को मिला, जब महाराष्ट्र के राज्यपाल भगत सिंह कोश्यारी ने देवेंद्र फड़णवीस को मुख्यमंत्री पद की शपथ दिलाई। देवेंद्र फडणवीस के साथ शरद पवार के भतीजे अजित पवार ने भी उपमुख्यमंत्री पद की शपथ ली है।<br/> </p>
    </article>
  </body>
</html>