<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wall-street.ro/articol/Legal-Business/247129/mai-comunicatiile-radio-ale-jandarmilor-din-10-august-2018-vor-fi-declasificate-si-puse-la-dispozitia-diicot.html"/>
    <meta property="og:site_name" content="Wall-Street"/>
    <meta property="article:published_time" content="2019-11-23T08:21:23+00:00"/>
    <meta property="og:title" content="MAI: Comunicatiile radio ale jandarmilor din 10 august 2018 vor fi declasificate si puse la dispozitia DIICOT"/>
    <meta property="og:description" content="Comunicatiile radio ale jandarmilor din timpul protestului de la 10 august 2018 vor fi declasificate si puse la dispozitia DIICOT, a anuntat, vineri, Ministerul Afacerilor Interne, potrivit Agerpres."/>
  </head>
  <body>
    <article>
      <h1>MAI: Comunicatiile radio ale jandarmilor din 10 august 2018 vor fi declasificate si puse la dispozitia DIICOT</h1>
      <address>
        <time datetime="2019-11-23T08:21:23+00:00">23 Nov 2019, 08:21</time>
      </address>
      <p>
        <b>Comunicatiile radio ale jandarmilor din timpul protestului de la 10 august 2018 vor fi declasificate si puse la dispozitia DIICOT, a anuntat, vineri, Ministerul Afacerilor Interne, potrivit <a href="http://agerpres.ro/">Agerpres.</a></b>
      </p>
      <p>Potrivit unui comunicat al MAI, ministrul Marcel Vela a dispus conducerii Jandarmeriei Romane sa ordone ca toate unitatile care au clasificat convorbiri sa faca demersuri pentru a aviza declasificarea lor.</p>
      <p>"Ministerul Afacerilor Interne, prin Directia Generala pentru Comunicatii si Tehnologia Informatiei, a primit ultimele avize in vederea modificarii indicativelor fonice folosite de unitatile din cadrul Jandarmeriei Romane, pentru a putea astfel declasifica inregistrarea tuturor convorbirilor efectuate prin intermediul sistemului radio 'TETRA', la misiunile din perioada 10 - 11 august 2018, procedand astazi la alocarea unor indicative noi. Ministrul (...) a dispus conducerii Jandarmeriei Romane sa ordone ca toate unitatile care au clasificat convorbiri sa formeze comisiile pentru a aviza declasificarea lor in cel mai scurt timp", se precizeaza in comunicat.</p>
      <p>Conform aceleiasi surse, toate comunicatiile radio din 10 si 11 august 2018 ale Brigazii Speciale de Interventie a Jandarmeriei Romane, Directiei de Jandarmi a Municipiului Bucuresti si ale gruparilor de jandarmi mobile Craiova, Bacau si Ploiesti vor fi declasificate si puse in urmatoarea saptamana la dispozitia Parchetului de pe langa Inalta Curte de Casatie si Justitie, Sectiei Parchetelor Militare si Directiei de Investigare a Infractiunilor de Criminalitate Organizata si Terorism, in vederea utilizarii in activitatea de cercetare penala.</p>
      <p>Ministrul Afacerilor Interne anuntase, in urma cu o zi, ca este dispus sa desecretizeze convorbirile purtate prin statie de fortele de ordine care au intervenit in Piata Victoriei pe 10 august 2018.</p>
      <p>
        <a href="https://www.wall-street.ro/articol/Social/246307/trei-suspecti-retinuti-de-procurorii-diicot-intr-un-dosar-privind-obtinerea-de-credite-cu-acte-false.html">Citeste si:<br/>Trei indivizi au obtinut credite cu acte false</a>
      </p>
      <figure>
        <img src="https://img.wall-street.ro/image_thumbs/thumbs/664/664a35f4e61645a50d32db2d7f7eb70d-400x250-00-65.jpg?v=1572526795"/>
      </figure>
      <p>"Suntem dispusi (...), la cererea procurorilor, sa mai desecretizam documente militare (...), documente secretizate cu privire la comunicatiile prin statiile radio, care acum sunt secretizate si mi s-a spus ca nu pot fi desecretizate din cauza indicativelor folosite (...). Si eu am gasit solutia, o sa dau un ordin si o sa schimb toate indicativele. Si atunci indicativele de maine nu vor mai fi compatibile cu indicativele de ieri si procurorul va avea acces, si opinia publica ulterior, la toate discutiile din seara zilei de 10 august", a spus Marcel Vela la B1 TV.</p>
      <footer>Sursa foto: Agerpres Foto</footer>
    </article>
  </body>
</html>