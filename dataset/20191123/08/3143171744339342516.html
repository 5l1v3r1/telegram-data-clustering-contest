<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tempostretto.it/news/reggio-calabria-proteggere-lambiente-in-calabria-un-seminario-di-unirci-e-arpacal.html"/>
    <meta property="og:site_name" content="Tempostretto"/>
    <meta property="article:published_time" content="2019-11-23T08:35:50+00:00"/>
    <meta property="og:title" content="Reggio Calabria, “Proteggere l’ambiente in Calabria” un seminario di Unirci e Arpacal"/>
    <meta property="og:description" content="Reggio Calabria, la prossima settimana si terrà presso la facoltà di agraria il seminario realizzato in collaborazione tra Università Mediterranea e Arpacal"/>
  </head>
  <body>
    <article>
      <h1>Reggio Calabria, “Proteggere l’ambiente in Calabria” un seminario di Unirci e Arpacal</h1>
      <address><time datetime="2019-11-23T08:35:50+00:00">23 Nov 2019, 08:35</time> by <a rel="author" href="https://www.tempostretto.it/author/simone-pizzi" target="_blank">Simone Pizzi</a></address>
      <p>
        <i>Reggio Calabria, la prossima settimana si terrà presso la facoltà di agraria il seminario realizzato in collaborazione tra Università Mediterranea e Arpacal</i>
      </p>
      <p>Reggio Calabria, 23 nov – Martedì 26 Novembre alle ore 9:00 presso l’aula Seminari del Dipartimento di<br/>Agraria dell’Università Mediterranea di Reggio Calabria (località Feo di<br/>Vito) avrà luogo un seminario di studi sul tema: “Proteggere l’ambiente in<br/>Calabria”. Il seminario è promosso congiuntamente dal Dipartimento di<br/>Agraria e dall’Agenzia regionale per la protezione dell’ambiente della<br/>Calabria (Arpacal).</p>
      <p>I lavori saranno introdotti per il Dipartimento di Agraria dal Direttore<br/>Prof. Giuseppe Zimbalatti cui seguirà l’intervento della dott.ssa Giovanna<br/>Belmusto, direttrice del Dipartimento Arpacal di Reggio Calabria. Il Prof.<br/>Maurizio Badiani contribuirà a delineare i motivi di interesse verso i temi<br/>ambientali della didattica e della ricerca svolte in università e le<br/>intenzioni all’origine del seminario. Successivamente, per il Dipartimento<br/>Arpacal di Reggio Calabria, il dott. Stefano Morabito, l’ing. Elisabetta Grillea e il dott. Francesco Caridi svolgeranno tre relazioni<br/>rispettivamente incentrate sui temi: “Il ruolo delle Agenzie di Protezione Ambientale per una crescita intelligente e sostenibile”; “Verifiche impiantistiche: ambiente e non solo…”; “Tecniche diagnostiche per la<br/>misura della radioattività in matrici ambientali e alimentari”.</p>
      <p>La conclusione è prevista entro le ore 11.00. Nell’ambito dei rapporti di cordiale e proficua collaborazione da tempo instaurati tra l’Agenzia regionale per la protezione dell’ambiente della Calabria e il Dipartimento di Agraria, Mercoledì 11 dicembre gli studenti dei corsi di laurea in<br/>“Scienze forestali e ambientali” (L25e LM73-SFA) e in “Scienze e tecnologie alimentari”(LM69) svolgeranno una visita tecnica presso i laboratori Arpacal.</p>
    </article>
  </body>
</html>