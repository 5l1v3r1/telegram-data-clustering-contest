<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.forzaroma.info/rassegna-stampa/la-gazzetta-dello-sport/dubbi-pastore-e-spinazzola-florenzi-cerca-una-chance/"/>
    <meta property="og:site_name" content="Forzaroma.info"/>
    <meta property="article:published_time" content="2019-11-23T08:25:36+00:00"/>
    <meta property="og:title" content="Dubbi Pastore e Spinazzola, Florenzi cerca una chance"/>
    <meta property="og:description" content="Il Flaco convocato solo se non ci saranno rischi. A destra Santon favorito, ma il capitano è tornato rinfrancato dalla Nazionale"/>
  </head>
  <body>
    <article>
      <h1>Dubbi Pastore e Spinazzola, Florenzi cerca una chance</h1>
      <h2>Il Flaco convocato solo se non ci saranno rischi. A destra Santon favorito, ma il capitano è tornato rinfrancato dalla Nazionale</h2>
      <address><time datetime="2019-11-23T08:25:36+00:00">23 Nov 2019, 08:25</time> by <a rel="author" href="https://www.forzaroma.info/author/redazioneforzaroma/" target="_blank">Redazione</a></address>
      <p>La buona notizia, per Fonseca, è che <b>Perotti</b> ha ricominciato ad allenarsi con i compagni, quella negativa che Javier <b>Pastore</b> ha fatto lavoro differenziato. L’argentino è arrivato alla sosta stremato, dopo aver giocato praticamente un mese di fila, e oggi il tecnico lo convocherà soltanto <b>se non ci saranno rischi</b>, scrive Chiara Zucchelli su “La Gazzetta dello Sport”.</p>
      <p>A centrocampo con Veretout potrebbe esserci <b>Diawara</b>, con Mancini spostato in difesa accanto a Smalling. Tra i convocati torneranno <b>Mkhitaryan</b> e Pellegrini, con l’armeno che sta particolarmente bene e ha spinto in allenamento per avere un’occasione da titolare.</p>
      <p>L’unico vero dubbio è sulla fascia destra. <b>Spinazzola</b> è tornato ad allenarsi ieri con i compagni, molto difficilmente partirà dal primo minuto. Santon è favorito, <b>Florenzi</b> è però tornato rinfrancato nel corpo e nello spirito dalla Nazionale e potrebbe tornare ad avere un’occasione.</p>
    </article>
  </body>
</html>