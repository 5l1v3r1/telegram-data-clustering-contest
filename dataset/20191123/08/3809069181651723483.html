<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazzetta.gr/in-motion/news/article/1417707/ta-venzinokinita-agonistika-elixan-gia-ti-volkswagen"/>
    <meta property="og:site_name" content="inMotion by gazzetta.gr"/>
    <meta property="article:published_time" content="2019-11-23T08:49:59+00:00"/>
    <meta property="og:title" content="Τα βενζινοκίνητα αγωνιστικά «έληξαν» για τη Volkswagen"/>
    <meta property="og:description" content="Η γερμανική μάρκα αποφάσισε ότι δεν θα ασχοληθεί ξανά με την κατασκευή ενός αγωνιστικού μοντέλου, το οποίο θα κινείται από μοτέρ εσωτερικής καύσης. "/>
  </head>
  <body>
    <article>
      <h1>Τα βενζινοκίνητα αγωνιστικά «έληξαν» για τη Volkswagen</h1>
      <h2>Η γερμανική μάρκα αποφάσισε ότι δεν θα ασχοληθεί ξανά με την κατασκευή ενός αγωνιστικού μοντέλου, το οποίο θα κινείται από μοτέρ εσωτερικής καύσης. </h2>
      <address><time datetime="2019-11-23T08:49:59+00:00">23 Nov 2019, 08:49</time> by <a rel="author" href="http://www.gazzetta.gr/taxonomy/term/56503" target="_blank">Πέτρος Σηφαλάκης</a></address>
      <p>Η Volkswagen μας έχει καταστήσει σαφές, ότι το μέλλον της θα είναι ηλεκτρικό. Η επένδυση που έχει κάνει στην ανάπτυξη αυτής της τεχνολογίας είναι τεράστια και θα στραφεί αποκλειστικά εκεί, σε όλα τα επίπεδα. Για παράδειγμα, πήραν την απόφαση να μην ξαναφτιάξουν ένα αγωνιστικό αυτοκίνητο, το οποίο θα κινείται από βενζινοκινητήρα. Μέχρι πρότινος, η Volkswagen είχε παρουσία σε διάφορα πρωταθλήματα, όπως το WRC, ας πούμε. Τώρα, δεν θέλει να συνεχίσει σε κανένα από αυτά και τα μόνα στα οποία θα επενδύει, θα είναι πρωταθλήματα που τρέχουν ηλεκτροκίνητα αγωνιστικά! </p>
      <p>Ήδη με το ID.R έχει ξεκινήσει να καταρρίπτει διάφορα ρεκόρ, με αποτέλεσμα να το φέρνει αρκετά στην επιφάνεια τους τελευταίους μήνες και να δείξει, ότι οι προτεραιότητές της έχουν αλλάξει εντελώς. Ωστόσο, όλα τα παραπάνω δεν σημαίνουν ότι η Volkswagen Motorsport θα αποσυρθεί από τα δρώμενα των αγώνων. Για παράδειγμα, όσοι έχουν αγοράσει ένα αγωνιστικό Golf GTI TCR ή ένα Polo GTI R5 θα συνεχίζουν να υποστηρίζονται κανονικά από την ομάδα και βέβαια, θα φτιάχνουν κανονικά τα ανταλλακτικά που χρειάζονται ώστε να εξυπηρετούν τα αγωνιστικά τους που ήδη κυκλοφορούν. Απλώς, στο μέλλον, δεν θα δούμε καμία αντίστοιχη κατασκευή. </p>
    </article>
  </body>
</html>