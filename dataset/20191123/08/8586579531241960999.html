<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.yenicaggazetesi.com.tr/bakan-acikladi-istanbulun-3-4-aylik-suyu-var-257557h.htm"/>
    <meta property="og:site_name" content="Yeni Çağ Gazetesi"/>
    <meta property="article:published_time" content="2019-11-23T08:11:00+00:00"/>
    <meta property="og:title" content="Bakan açıkladı: İstanbul'un 3-4 aylık suyu var"/>
    <meta property="og:description" content="Tarım ve Orman Bakanı Pakdemirli, İstanbul'un 3-4 aylık suyu bulunduğunu duyurdu. Pakdemirli ayrıca ıspanak zehirlenmeleri ile ilgili &quot;Vatandaşlarımız ıspanağı güvenle yiyebilirler&quot; açıklamasında bulundu."/>
  </head>
  <body>
    <article>
      <h1>Bakan açıkladı: İstanbul'un 3-4 aylık suyu var</h1>
      <address><time datetime="2019-11-23T08:11:00+00:00">23 Nov 2019, 08:11</time> by <a rel="author">Yeni Çağ Gazetesi</a></address>
      <p>
        <b>Tarım ve Orman Bakanı Pakdemirli, İstanbul'un 3-4 aylık suyu bulunduğunu duyurdu. Pakdemirli ayrıca ıspanak zehirlenmeleri ile ilgili "Vatandaşlarımız ıspanağı güvenle yiyebilirler" açıklamasında bulundu.</b>
      </p>
      <p>Tarım ve Orman Bakanı Dr. Bekir Pakdemirli, katıldığı canlı yayında İstanbul'da bulunan barajlardaki doluluk oranlarıyla ilgili açıklamalarda bulundu. Pakdemirli, "İstanbul'da yaşayan vatandaşlarımız korkmasınlar. 3-4 aylık suyumuz var" ifadelerini kullandı.</p>
      <p>CNN Türk'te Hakan Çelik'in konuğu olan Tarım ve Orman Bakanı Dr. Bekir Pakdemirli, İstanbul'un su ihtiyacı ve ıspanak zehirlenmeleri ile ilgili açıklamalarda bulundu.</p>
      <p>
        <b>İSTANBUL BARAJLARINDAKİ DOLULUK ORANI</b>
      </p>
      <p>İstanbul'da yaşayan vatandaşlarımız korkmasınlar. 3-4 aylık suyumuz var. Suyumuzu israf etmeyelim, her zaman dikkatli kullanalım. Pazartesi gününden itibaren de yağışlı hava geliyor. Bugün için suyu istediğimiz gibi kullanabiliriz ama israf edeceğimiz su geleceğimizden gidiyor. Suyu verimli kullanmayı öğrenmeliyiz.</p>
      <p>
        <b>ISPANAK ZEHİRLENMELERİ</b>
      </p>
      <p>Vatandaşlarımız ıspanağı güvenle yiyebilirler. Ispanakla ilgili yaşadığımız elim olayda yabani otlar karışmış. Zehirlenmeler yabani otlar sebebiyle ortaya çıktı. Çiftçilerimizi bilinçlendirmemiz gerekiyor. Eğer tarlada ilaçlama yapılsaydı bu durum yaşanmayacaktı.</p>
      <related>
        <a href="https://www.yenicaggazetesi.com.tr/ekrem-imamoglu-15-milyar-liralik-kamusal-zarari-onledik-255324h.htm"/>
        <a href="https://www.yenicaggazetesi.com.tr/ispanak-zehirlenmelerinde-yeni-gelisme-sebebi-belli-oldu-254965h.htm"/>
        <a href="https://www.yenicaggazetesi.com.tr/ispanak-zehirlenmelerinin-sebebi-belli-oldu-254898h.htm"/>
        <a href="https://www.yenicaggazetesi.com.tr/ispanak-zehirlenmelerine-iliskin-aciklama-yapildi-254827h.htm"/>
      </related>
    </article>
  </body>
</html>