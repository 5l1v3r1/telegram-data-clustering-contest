<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tennis24.gr/akyrothike-to-filiko-fenterer-zveref-stin-kolomvia/"/>
    <meta property="og:site_name" content="Tennis24"/>
    <meta property="article:published_time" content="2019-11-23T08:20:22+00:00"/>
    <meta property="og:title" content="Ακυρώθηκε το φιλικό Φέντερερ-Ζβέρεφ στην Κολομβία"/>
    <meta property="og:description" content="Οι αντικυβερνητικές διαδηλώσεις στην Μπογκοτά, ανάγκασαν τον Φέντερερ να ανακοινώσει την μη πραγματοποίηση του αγώνα με τον Ζβέρεφ   Το βράδυ της Παρασκευής, ήταν προγραμματισμένο το τρίτο κατά σειρά φιλικό των Φέντερερ-Ζβέρεφ στη Λατινική Αμερική. Μετά το Σαντιάγκο και το Μπουένος Άιρες, οι δύο άσοι των courts, θα ταξίδευαν στην Κολομβία όπου θα έπαιζαν σε […]"/>
  </head>
  <body>
    <article>
      <h1>Ακυρώθηκε το φιλικό Φέντερερ-Ζβέρεφ στην Κολομβία</h1>
      <address>
        <time datetime="2019-11-23T08:20:22+00:00">23 Nov 2019, 08:20</time>
      </address>
      <h3>Οι αντικυβερνητικές διαδηλώσεις στην Μπογκοτά, ανάγκασαν τον Φέντερερ να ανακοινώσει την μη πραγματοποίηση του αγώνα με τον Ζβέρεφ</h3>
      <p>Το βράδυ της Παρασκευής, ήταν προγραμματισμένο το τρίτο κατά σειρά φιλικό των Φέντερερ-Ζβέρεφ στη Λατινική Αμερική.</p>
      <p>Μετά το Σαντιάγκο και το Μπουένος Άιρες, οι δύο άσοι των courts, θα ταξίδευαν στην Κολομβία όπου θα έπαιζαν σε κλαμπ της Μπογκοτά.</p>
      <p>Ωστόσο, ο Δήμαρχος της πόλης, απαγόρευσε την κυκλοφορία σε ολόκληρη την επικράτεια της Κολομβιανής πρωτεύουσας, για να αποφευχθούν ταραχές και λεηλασίες, μία ημέρα μετά τις μαζικές κινητοποιήσεις κατά του δεξιού προέδρου της χώρας Ιβάν Ντούκε.</p>
      <p>“Είμαι συντετριμένος για τους ανθρώπους της Μπογκοτά. Λόγω της απαγόρευσης της κυκλοφορίας, δεν θα μπορέσουμε το ματς που περιμέναμε εδώ και καιρό. Υποσχέθηκα σε όλους ότι ο Σάσα και εγώ, θα επιστρέψουμε στο μέλλον να δώσουμε στους Κολομβιανούς θαυμαστές μας την ευκαιρία να μας δουν να παίζουμε. Μετά τις υπέροχες αναμνήσεις που έχω από το 2012 στη Μπογκοτά, ανυπομονώ να ξανασυμβεί” έγραψε ο Φέντερερ στο twitter.</p>
      <p>Έτσι, το Σάββατο (23/11) οι Φέντερερ-Ζβέρεφ θα παίξουν στο Μεξικό και την Κυριακή (24/11) θα ολοκληρώσουν την περιοδεία τους στον Ισημερινό.</p>
      <figure>
        <iframe data-src="https://twitter.com/rogerfederer/status/1198054723242385409?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/rogerfederer/status/1198054791374659584?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>