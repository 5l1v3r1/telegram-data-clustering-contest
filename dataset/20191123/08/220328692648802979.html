<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/balgariya-obshtestvo/dnes-praznuvat-zashchitnitsite-na-khorata-407409.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-23T08:06:53+00:00"/>
    <meta property="og:title" content="Днес празнуват защитниците на хората"/>
    <meta property="og:description" content="Това е и денят на най-голямата източноправославна катедрала на Балканите- Св. Александър Невски"/>
  </head>
  <body>
    <article>
      <h1>Днес празнуват защитниците на хората</h1>
      <address><time datetime="2019-11-23T08:06:53+00:00">23 Nov 2019, 08:06</time> by <a rel="author">сс</a></address>
      <p>Днес е празник за всички, които носят името Александър. То  е от старогръцки произход и означава "защитник на хората". Празнуват Александър, Александра, Сашо, Сашка, Цанка, Цанко.</p>
      <p>Православната църква почита днес паметта на  Св. благоверен княз Александър Невски. Той е роден през 1220 г, живял по времето когато руските земи били под татарско владичество и бил княз на Новгородската област. Известен е с победата при р. Нева, където отблъснал мноборойна войска на шведите, за която бил наречен "Невски".</p>
      <p>По-късно св. Александър е ръкоположен от татарския хан за велик княз Владимирски, Киевски и Новгородски. Станал единствен защитник на православната вяра и народа против татарите. Управлява десет години и за това време направил много добри дела за вярата, Църквата и народа. В края на живота си пожелал да приеме монашество.</p>
      <p>Ден е и празника на най-голямата източноправославна катедрала на Балканския полуостров в София, носеща името на светеца – столичната Св. Алексндър Невски</p>
      <p>Днес и е празника на св. Амфилохий. Той се е родил в Кесария Кападокийска. Той бил съвременник и приятел на св. Василий Велики и св. Григорий Богослов.</p>
      <p>Преди да бъде ръкоположен за епископ, прекарал 40 години в монашество. Взел участие на Втория Вселенски събор и много съдействал за изкореняване на ересите не само в своята епархия, но и в другите църкви. Умрял в 395 г., като оставил след себе си съчинения, полезни за Църквата.</p>
    </article>
  </body>
</html>