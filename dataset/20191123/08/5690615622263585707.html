<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837370-sogodni-v-ukrayini-den-pamyati-zhertv-golodomoriv-1"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-23T08:07:00+00:00"/>
    <meta property="og:title" content="Сьогодні в Україні День пам'яті жертв голодоморів"/>
    <meta property="og:description" content="КИЇВ. 23 листопада. УНН. Сьогодні в Україні День пам'яті жертв голодоморів, щорічний національний пам'ятний день в Україні, що припадає на четверту суботу …"/>
  </head>
  <body>
    <article>
      <h1>Сьогодні в Україні День пам'яті жертв голодоморів</h1>
      <address><time datetime="2019-11-23T08:07:00+00:00">23 Nov 2019, 08:07</time> by <a rel="author">Денис Масліков</a></address>
      <p><b>КИЇВ. 23 листопада. УНН.</b> Сьогодні в Україні День пам'яті жертв голодоморів, щорічний національний пам'ятний день в Україні, що припадає на четверту суботу листопада, повідомляє <b>УНН</b>.</p>
      <p>Традиційно в цей день громадяни відвідують поминальне богослужіння і покладають символічні горщики з зерном та свічками до пам'ятників жертвам голодоморів в Україні.</p>
      <p>О 16:00 оголошується загальнонаціональна хвилина мовчання, після чого по всій Україні відбувається акція "Запали свічку", в рамках якої всі охочі несуть свічки до пам'ятників жертвам. В акції також можна взяти участь, запаливши свічку в своєму вікні.</p>
      <p>У Києві <a href="https://www.unn.com.ua/uk/news/1836944-u-kiyevi-do-dnya-pamyati-zhertv-golodomoriv-vidbudutsya-tematichni-vistavki-rekviyemi-ta-kinopokazi">до Дня пам'яті жертв голодоморів</a> відбудуться тематичні виставки, реквієми та кінопокази.</p>
      <p>У столиці до 86-их роковин трагедії <a href="https://www.unn.com.ua/uk/news/1836880-u-kiyevi-prezentuvali-masshtabniy-proekt-muzeyu-golodomoru">презентували масштабний проект</a> Музею Голодомору.</p>
      <p>Запроваджений згідно з указом Президента України Леоніда Кучми № 1310/98 від 26 листопада 1998 року як "День пам'яті жертв голодоморів". Указом Кучми № 1181/2000 від 31 жовтня 2000 року встановлювалася назва "День пам'яті жертв голодомору та політичних репресій". Указом Кучми № 797/2004 від 15 липня 2004 року встановлювалася назва "День пам'яті жертв голодоморів та політичних репресій".</p>
      <p>Указом президента Віктора Ющенка № 431/2007 від 21 травня 2007 року називається "День пам'яті жертв голодоморів".</p>
      <p>Нагадаємо, <a href="https://www.unn.com.ua/uk/news/1836648-v-ukrayini-zrosla-kilkist-lyudey-yaki-vvazhayut-golodomor-genotsidom">для 82% громадян Україні</a> Голодомор 1932-33 років є геноцидом українського народу, - на 7% більше, ніж роком раніше.</p>
    </article>
  </body>
</html>