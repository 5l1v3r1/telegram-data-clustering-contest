<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.racunalniske-novice.com/novice/dogodki-in-obvestila/windows-10-odslej-zahteva-spletno-registracijo.html?RSSb4916ad737b7339a79343bae9a24297b"/>
    <meta property="og:site_name" content="Računalniške novice"/>
    <meta property="article:published_time" content="2019-11-23T08:34:00+00:00"/>
    <meta property="og:title" content="Windows 10 odslej zahteva spletno registracijo!"/>
    <meta property="og:description" content="Operacijski sistem Windows 10 na račun številnih izboljšav močno pridobiva na priljubljenosti. K temu pa žal ne bo veliko pripomogla nova možnost vključena v novo posodobitev."/>
  </head>
  <body>
    <article>
      <h1>Windows 10 odslej zahteva spletno registracijo!</h1>
      <address>
        <time datetime="2019-11-23T08:34:00+00:00">23 Nov 2019, 08:34</time>
      </address>
      <p>Operacijski sistem Windows 10 na račun številnih izboljšav močno pridobiva na priljubljenosti. K temu pa žal ne bo veliko pripomogla nova možnost, ki je bila nedavno vključena v nadgradnjo operacijskega sistema Windows 10 Home. Še več, ta je celo spravila ob živce številne ameriške uporabnike osebnih računalnik, ki so do Microsofta celo zahtevali pojasnilo.</p>
      <p>Po opravljeni posodobitvi je namreč operacijski sistem Windows 10 Home od njih zahteval, da si morajo ustvariti Microsoftov spletni uporabniški račun. Možnost za uporabo lokalnega računa je namreč ob prvi ponastavitvi sistema postala nedostopna oziroma je bila skrita. Pri vsem tem pa je zanimivo to, da je bila možnost uporabe lokalnega računa nedostopna oziroma onemogočena le za angleško različico operacijskega sistema Windows 10 Home.</p>
      <p>Edina možnost, da se uporabnik lahko registrira z uporabo lokalnega računa je ta, da namesti novo različico operacijskega sistema Windows 10 Home brez dostopa do svetovnega spleta. Ta možnost namreč ostane skrita, če se uporabnik nemudoma prijavi v svetovni splet. Zakaj so se pri podjetju Microsoft odločili za to potezo, pa vsaj zaenkrat še ni povsem znano.</p>
      <figure>
        <iframe src="https://www.youtube.com/embed/gE9OfxulDsM" width="640" height="360" data-service="Youtube" scrolling="no"/>
      </figure>
      <footer>Povezave: <a href="https://www.microsoft.com/en-gb/software-download/windows10">Microsoft</a></footer>
    </article>
  </body>
</html>