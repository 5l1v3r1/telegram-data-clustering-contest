<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://rs.n1info.com/Svet/a546298/Makron-priznao-da-je-pogresio-s-poskupljenjem-goriva.html"/>
    <meta property="og:site_name" content="N1 Srbija"/>
    <meta property="article:published_time" content="2019-11-23T08:46:00+00:00"/>
    <meta property="og:title" content="Makron priznao da je pogrešio s poskupljenjem goriva"/>
    <meta property="og:description" content="Predsednik Francuske Emanuel Makron priznao je da je pogrešio zbog poskupljenja goriva, koje je dovelo do protesta..."/>
  </head>
  <body>
    <article>
      <h1>Makron priznao da je pogrešio s poskupljenjem goriva</h1>
      <address>
        <time datetime="2019-11-23T08:46:00+00:00">23 Nov 2019, 08:46</time>
      </address>
      <p>Predsednik Francuske Emanuel Makron priznao je da je pogrešio zbog poskupljenja goriva, koje je dovelo do protesta "Žutih prsluka" širom zemlje.</p>
      <p>Makron je u izjavi za kanal BFMTV istakao da su prošle godine morale biti preduzete mere kako bi povećali ekonomski standard ljudi s niskim i srednjim primanjima. Naglasio je da su međutim pogrešno postupili kada su umesto toga podigli cene goriva.</p>
      <p>Francuski predsednik je dodao da je trebalo uspostaviti određeni "proces tranzicije" uz istovremeno podizanje cene goriva.</p>
      <p>Dodao je da ne veruje da su ljudi koji sada izlaze na ulice isti oni koji su se pridružili protestima Žutih prsluka pre godinu dana.</p>
      <p>Prošlog vikenda u Francuskoj je <a href="http://rs.n1info.com/Svet/a544385/Zuti-prsluci-obelezavaju-prvu-godisnjicu-protesta.html"><b>obeležena prva godišnjica od početka protesta</b></a> koji su počeli kao glas pobune protiv najavljenog poskupljenja goriva, a brzo su prerasli u masovne i nemirne antivladine proteste poznate pod nazivom "Žuti prsluci".</p>
      <p>Tokom nereda na protestima u Francuskoj je poginulo najmanje 11, a povređeno je više od 4.000 osoba. Organizatori protesta su saopštili da su najmanje 24 demonstranta ostala bez oka, a petoro bez ruke.</p>
      <p>Francuska policija je tokom protesta privela 8.400 demonstranata, a oko 2.000 privedenih je zadržano u pritvoru.</p>
    </article>
  </body>
</html>