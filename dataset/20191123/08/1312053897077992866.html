<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newnotizie.it/2019/11/23/atalanta-juventus-partita-diretta-tv-streaming/"/>
    <meta property="og:site_name" content="NewNotizie"/>
    <meta property="article:published_time" content="2019-11-23T08:00:21+00:00"/>
    <meta property="og:title" content="Atalanta-Juventus, dove vedere la partita in diretta TV e in streaming?"/>
    <meta property="og:description" content="Tredicesima giornata di Serie A al via con la sfida fra Atalanta e Juventus. Il match è in programma oggi pomeriggio alle ore 15 e sarà visibile su Sky."/>
  </head>
  <body>
    <article>
      <h1>Atalanta-Juventus, dove vedere la partita in diretta TV e in streaming?</h1>
      <address><time datetime="2019-11-23T08:00:21+00:00">23 Nov 2019, 08:00</time> by <a rel="author">Andre Giove</a></address>
      <figure>
        <img src="https://www.newnotizie.it/wp-content/uploads/2019/11/atalanta-juve-415x242.jpg"/>
      </figure>
      <p>
        <b>Tredicesima giornata di Serie A al via con la sfida fra Atalanta e Juventus. Il match è in programma oggi pomeriggio alle ore 15 e sarà visibile su Sky.</b>
      </p>
      <p><b>Il primo incontro della tredicesima giornata del campionato di calcio di Serie A 2019/2020 è in programma nel primo pomeriggio di oggi: nell’anticipo delle 15, l’Atalanta di Gasperini ospita la Juventus a Bergamo.</b> Nella scorsa giornata l’Atalanta è stata fermata sullo 0-0 a Marassi dalla Sampdoria, mentre la Juventus si è imposta per 1-0 sul Milan.</p>
      <p>Gasperini è alle prese con alcuni problemi legati alle squalifiche e agli acciacchi fisici nel reparto offensivo. <b>Out per squalifica Ilicic e Malinovskyi, non convocato Zapata, in recupero dal suo lungo infortunio. In avanti dovrebbe farcela Muriel con Gomez e Pasalic sulla trequarti.</b> Sulle fasce agiranno Hateboer e Gosens. <b>Nella Juventus è out Cristiano Ronaldo, che nei giorni scorsi ha svolto solo lavoro differenziato: il tandem offensivo sarà formato da Higuain e Dybala con Ramsey sulla trequarti,</b> ma occhio alla possibilità di vedere dal primo minuto Douglas Costa. Out Alex Sandro, con De Sciglio che prenderà il suo posto a sinistra. Ballottaggio Cuadrado-Danilo a sinistra.</p>
      <p>
        <b>Le probabili formazioni:</b>
      </p>
      <p><b>Atalanta (3-4-1-2):</b> Gollini; Toloi, Palomino, Djimsiti; Hateboer, de Roon, Freuler, Gosens; Pasalic; Gomez, Muriel.</p>
      <p><b>Juventus (4-3-1-2):</b> Szczesny; Cuadrado, Bonucci, de Ligt, De Sciglio; Khedira, Pjanic, Matuidi; Ramsey; Higuain, Dybala.</p>
      <h3>Tredicesima giornata di Serie A, la Juventus di scena a Bergamo contro l’Atalanta: ecco dove poter vedere l’incontro in TV e in streaming</h3>
      <p><b>Atalanta-Juventus è un’esclusiva di Sky Sport. Sarà possibile vedere il match in diretta dalle 15 su Sky Sport Serie A, canale 202, e sul canale 251. Su Sky Go, inoltre, sarà disponibile il Live-Streaming</b> che permette di vedere i programmi Sky su pc e dispositivi mobili.</p>
      <p><b>I precedenti fra le due squadre a Bergamo sono 57:</b> il bilancio è nettamente a favore della Juventus che si è imposta 26 volte contro le 7 dei bergamaschi; il match è terminato in parità nelle restanti 24 occasioni. <b>La scorsa stagione la sfida terminò sul 2-2:</b> vantaggio della Juventus grazie a un’autorete di Djimsiti, sorpasso atalantino con la doppietta di Zapata e nuovo pareggio dei bianconeri con Cristiano Ronaldo.</p>
    </article>
  </body>
</html>