<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.cross.bg/kyrort-venetziya-pokrivi-1618613.html"/>
    <meta property="og:site_name" content="Cross"/>
    <meta property="article:published_time" content="2019-11-23T08:40:00+00:00"/>
    <meta property="og:title" content="Торнадо разруши покриви в средиземноморски курорт"/>
    <meta property="og:description" content="/КРОСС/ Два случая на торнадо бяха регистрирани в късните часове снощи по югоизточното крайбрежие на Франция.Материални щети има в средиземноморския курорт Йер. Разрушени са покриви, счупени са витрини на търговски обекти. Силният вятър е обърнал тежкотоварен камион. Не се съобщава за пострадали хора. Остава извънредното положение, обявено в редица райони в Италия заради лошото време."/>
  </head>
  <body>
    <article>
      <h1>Торнадо разруши покриви в средиземноморски курорт</h1>
      <address>
        <time datetime="2019-11-23T08:40:00+00:00">23 Nov 2019, 08:40</time>
      </address>
      <p>/КРОСС/ Два случая на торнадо бяха регистрирани в късните часове снощи по югоизточното крайбрежие на Франция.<br/>Материални щети има в средиземноморския курорт Йер. Разрушени са покриви, счупени са витрини на търговски обекти. Силният вятър е обърнал тежкотоварен камион. Не се съобщава за пострадали хора. Остава извънредното положение, обявено в редица райони в Италия заради лошото време.</p>
      <figure>
        <img src="http://www.cross.bg/../../../photo_new_gallery/2019/11/23/007f2fc5a5224c18e4aa81c1a5e374b7.jpg"/>
      </figure>
      <p>След Венеция, в критична ситуация са още Сицилия, Генуа, Савоя, Специя. На следващото си заседание правителството в Рим вероятно ще включи и други региони в списъка. Бяха отпуснати 85 милиона евро за възстановяване след наводненията във Венеция, където нивото на водата достигна 190 сантиметра. Тежка остава обстановката и на места в Гърция - в Ламия и околностите на града, които са под вода. На остров Тасос заради обилните валежи преляха реки.</p>
      <p>Пътища останаха затворени, в някои планински области количествата дъжд достигнаха до 100 литра на квадратен метър.</p>
    </article>
  </body>
</html>