<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://skaties.lv/zinas/bizness/ekonomika/petijums-jauno-noteikumu-del-eiropas-bankam-draud-apjomigs-kapitala-deficits/"/>
    <meta property="og:site_name" content="skaties.lv"/>
    <meta property="article:published_time" content="2019-11-23T08:29:00+00:00"/>
    <meta property="og:title" content="Pētījums: Jauno noteikumu dēļ Eiropas bankām draud apjomīgs kapitāla deficīts"/>
    <meta property="og:description" content="Eiropas bankām var būt nepieciešams kapitāls līdz pat 400 miljardu eiro apmērā, lai ievērotu jaunos noteikumus attiecībā uz globālās finanšu sistēmas labāku spēju uzņemties potenciālus zaudējumus, liecina Eiropas Banku federācijas uzdevumā veikts pētījums."/>
  </head>
  <body>
    <article>
      <h1>Pētījums: Jauno noteikumu dēļ Eiropas bankām draud apjomīgs kapitāla deficīts</h1>
      <address><time datetime="2019-11-23T08:29:00+00:00">23 Nov 2019, 08:29</time> by <a rel="author">LETA</a></address>
      <p>Eiropas bankām var būt nepieciešams kapitāls līdz pat 400 miljardu eiro apmērā, lai ievērotu jaunos noteikumus attiecībā uz globālās finanšu sistēmas labāku spēju uzņemties potenciālus zaudējumus, liecina Eiropas Banku federācijas uzdevumā veikts pētījums.</p>
      <p>Jaunie noteikumi, kas pazīstami kā Bāzele III, noteic, ka minimālā kapitāla prasība ierobežotu apjomu, kādā bankas kapitāla rezerves, kas aprēķinātas pēc pašas bankas riska modeļiem, var atšķirties no līmeņiem atbilstoši krietni konservatīvākiem modeļiem.</p>
      <p>Bāzeles III noteikumu mērķis ir palielināt banku spēju izturēt finanšu satricinājumus.</p>
      <p>Menedžmenta konsultāciju uzņēmuma “Copenhagen Economics” pētījums, kas tika veikts Eiropas Banku federācijas un nacionālo banku grupas lobiju uzdevumā, analizē Bāzeles III noteikumu ietekmi. pirms tie stājas spēkā Eiropā.</p>
      <p>Tāpat šajā pētījumā brīdināts par ietekmi uz reālo ekonomiku, jo jaunie noteikumi palielinātu aizdevumu izmaksas mājsaimniecībām un uzņēmumiem.</p>
    </article>
  </body>
</html>