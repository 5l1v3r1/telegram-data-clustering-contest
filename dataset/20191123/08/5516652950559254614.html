<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/426376/ta-fwta-ston-arxaggelo"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-23T08:45:35+00:00"/>
    <meta property="og:title" content="Τα φώτα στον Αρχάγγελο"/>
    <meta property="og:description" content="Στον Αρχάγγελο στρέφεται σήμερα το ενδιαφέρον του φίλαθλου κόσμου όσον αφορά την 11η αγωνιστική του πρωταθλήματος της Α’ Κατηγορίας. Εκεί, ο μέχρι τώρα μοναδικός αήττητος του πρωταθλήματος Αστέρας Παστίδας, καλείται να αντιμετωπίσει τον πάντα υπολογίσιμο Άρη και το μεγάλο στοίχημα για την ομάδα του Χρυσόστομου Χάσταλη είναι το αν θα μπορέσει να σταθεί όρθια σε μια ακόμα δύσκολη έδρα."/>
  </head>
  <body>
    <article>
      <h1>Τα φώτα στον Αρχάγγελο</h1>
      <h2>Η μεγάλη έκπληξη της φετινής Α΄ Κατηγορίας Αστέρας Παστίδας «δοκιμάζεται» από τον Άρη και όλοι περιμένουν να δουν αν θα μπορέσει να συνεχίσει το αήττητο σερί του. Διαιτητής ορίστηκε ο Αντωνάς</h2>
      <address>
        <time datetime="2019-11-23T08:45:35+00:00">23 Nov 2019, 08:45</time>
      </address>
      <p>
        <b>Στον Αρχάγγελο στρέφεται σήμερα το ενδιαφέρον του φίλαθλου κόσμου όσον αφορά την 11η αγωνιστική του πρωταθλήματος της Α’ Κατηγορίας. Εκεί, ο μέχρι τώρα μοναδικός αήττητος του πρωταθλήματος Αστέρας Παστίδας, καλείται να αντιμετωπίσει τον πάντα υπολογίσιμο Άρη και το μεγάλο στοίχημα για την ομάδα του Χρυσόστομου Χάσταλη είναι το αν θα μπορέσει να σταθεί όρθια σε μια ακόμα δύσκολη έδρα.</b>
      </p>
      <p>Όπως φαίνεται, στο σημερινό παιχνίδι αναμένεται να βρεθεί και αρκετός φίλαθλος κόσμος στις εξέδρες. Καλός αγώνας αναμένεται να γίνει και στη Λίνδο όπου ο Κλεόβουλος που είναι πάντα δυνατός θα παίξει κόντρα στον φιλόδοξο ΑΕΡΑ που θέλει να πλησιάσει όσο το δυνατόν περισσότερο στις πρώτες θέσεις.</p>
      <p>Ο Απόλλων Καλυθιών μετά από τρεις συνεχόμενες ήττες, υποδέχεται την ΑΕ Κατταβιάς και φιλοδοξεί να επιστρέψει στις επιτυχίες ενώ στην Κρεμαστή ο Κλεάνθης αντιμετωπίζει τον Διαγόρα Βατίου που μέχρι στιγμής είναι από τις ομάδες που «κλέβουν» τις εντυπώσεις. Ο εκ των πρωτοπόρων Ηρακλής Μαριτσών είναι το λογικό φαβορί απέναντι στη Δόξα Καρδάμαινας στην Κω ενώ τέλος, πολύ δύσκολο έργο αναμένεται να έχει ο ουραγός Διγενής που υποδέχεται στα Κοσκινού τον Φοίβο.</p>
      <p>Όλο το πρόγραμμα της αγωνιστικής μαζί με τους διαιτητές, τους «βοηθούς» και τους παρατηρητές είναι το ακόλουθο:<br/><b>Σάββατο 23 Νοεμβρίου</b><br/>Καρδάμαινα (12.30 μ.μ.): Δόξα Καρδάμαινας – Ηρακλής Μαριτσών (Χατζηνικολάου): Κακουλίδης, Αλέκος, Κίτσου (Αργυρίου)</p>
      <p>Καλυθιές (2.45 μ.μ.): Απόλλων Καλυθιών – ΑΕ Κατταβιάς (Περάκης): Ατσικνούδας, Καλκαβούρας, Χατζηαλεξίου (Στέργου)</p>
      <p>Αρχάγγελος (2.45μ.μ.): Άρης Αρχαγγέλου – Αστέρας Παστίδας (Δημητράς): Αντωνάς, Κόττορος, Λυριστής (Σακελλαρίδης)</p>
      <p>Λίνδος (2.45 μ.μ.): Κλεόβουλος – ΑΕΡΑ (Θωμάς): Σπάρταλης, Σταυρούλιας, Τσιβίτης (Χρυσανθής)</p>
      <p>Κρεμαστή (2.45 μ.μ.): Κλεάνθης – Διαγόρας Βατίου (Παλαιολόγος): Κυρίτσης, Φρατζοπούλου, Αυγενικού (Τσαγγάρης)</p>
      <p>Κοσκινού (2.45 μ.μ.): Διγενής – Φοίβος Κρεμαστής (Φρατζής): Πατσιόπουλος, Μοσχάτος, Καραγιάννης (Ορφανός)</p>
      <p><b>Τρίτη 26 Νοεμβρίου</b><br/>Στάδιο «Ανταγόρας» (12.30 μ.μ.): ΑΕ Κώς – ΑΕ Λέρου (Μάμμης): Δημαράκης, Αλέκος, Γιαμμουζής (Βασιλείου).</p>
    </article>
  </body>
</html>