<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.origo.hu/techbazis/20191122-philips-brilliance-439p9h-monitor.html"/>
    <meta property="og:site_name" content="Origo"/>
    <meta property="article:published_time" content="2019-11-23T08:07:00+00:00"/>
    <meta property="og:title" content="Nevetségesen óriási a Philips monitora"/>
    <meta property="og:description" content="Beépített webkamerát is kapott a félprofi monstrum."/>
  </head>
  <body>
    <article>
      <h1>Nevetségesen óriási a Philips monitora</h1>
      <address><time datetime="2019-11-23T08:07:00+00:00">23 Nov 2019, 08:07</time> by <a rel="author">Origo</a></address>
      <p>
        <b>Beépített webkamerát is kapott a félprofi monstrum.</b>
      </p>
      <p>Prémium modellel bővítette a monitorkínálatát a Philips. Az átlagon felüli, de nem rendkívüli színhűsége miatt félprofinak nevezhető Brilliance 439P9H modellbe 43 hüvelyk átlójú, 3840×1200 pixeles, 32:10 képarányú VA panel került. Az ekkora monitorok esetében megszokott módon a gyártó hajlított megjelenítőt használt, így a mérete ellenére aránylag kényelmesen áttekinthető a kijelző tartalma. A panel betekintési szögei 178 fokosak, a képfrissítési sebessége pedig 100 Hz.</p>
      <figure>
        <img src="https://cdn.nwmgroups.hu/s/img/i/1911/20191122philips-brilliance-439p9h-monitor2.jpg?w=644&amp;h=429"/>
        <figcaption>Philips Brilliance 439P9H<cite>Forrás: Philips</cite></figcaption>
      </figure>
      <p>A monitor kompatibilis a VESA DisplayHDR 400 és az AMD FreeSync technológiákkal, a 2 MP-es webkamerája pedig az infravörös érzékelőknek köszönhetően támogatja a Windows Hello arcfelismeréssel történő azonosítást. Ezek mellett Ethernet porttal és USB 3.0 hubbal is rendelkezik, az egyik USB portján keresztül a kütyük gyorstöltésére is lehetőség nyílik.</p>
      <figure>
        <img src="https://cdn.nwmgroups.hu/s/img/i/1911/20191122philips-brilliance-439p9h-monitor1.jpg?w=644&amp;h=285"/>
        <figcaption>Philips Brilliance 439P9H<cite>Forrás: Philips</cite></figcaption>
      </figure>
      <p>A termék elsőként az Egyesül Királyságban került piacra, az ajánlott fogyasztói ára 879 font, azaz olyan 342 ezer forint.</p>
      <p>
        <b>Philips Brilliance 439P9H specifikációk:</b>
      </p>
      <ul>
        <li>43 hüvelykes VA panel, 1800R sugarú hajlítás, 32:10 képarány, 3840×1200 pixel felbontás</li>
        <li>450 cd/m² maximum fényerő, 3000:1 statikus és 80 000 000:1 dinamikus kontrasztarány</li>
        <li>100 Hz-es képfrissítés, 4ms válaszidő, 178 fokos betekintési szögek</li>
        <li>sRGB: 123% / DCI-P3: 95% / AdobeRGB: 91% / NTSC: 105% színleképezés</li>
        <li>VESA DisplayHDR 400, AMD FreeSync</li>
        <li>2× DisplayPort 1.4, 1× HDMI 2.0b, 2× USB-C, gigabit Ethernet bemenetek</li>
        <li>audio jack, 4× USB 3.0 Type-A kimenetek, az egyik USB gyorstöltésre is képes</li>
        <li>2 MP-es webkamera infravörös szenzorral, Windows Hello kompatibilis</li>
      </ul>
      <related>
        <h4>TOVÁBBI CIKKEK A ROVATBÓL</h4>
        <a href="https://www.origo.hu/techbazis/20191121-xiaomi-xiao-ai-3-0-mesterseges-intelligencia.html"/>
        <a href="https://www.origo.hu/techbazis/20191121-androidx86-android-9-asztali-pc.html"/>
        <a href="https://www.origo.hu/techbazis/20191121-oneplus-8-pro-erdekessegek.html"/>
      </related>
      <p>
        <b>Ha szeretne még több érdekes techhírt olvasni, akkor kövesse az Origo Techbázis Facebook-oldalát, <a href="https://www.facebook.com/techbazis/">kattintson ide</a>!</b>
      </p>
    </article>
  </body>
</html>