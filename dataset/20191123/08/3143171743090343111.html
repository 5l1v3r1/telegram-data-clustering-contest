<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tempostretto.it/news/basket-school-messina-match-delicato-sul-campo-della-matricola-comiso.html"/>
    <meta property="og:site_name" content="Tempostretto"/>
    <meta property="article:published_time" content="2019-11-23T08:46:57+00:00"/>
    <meta property="og:title" content="Basket School Messina. Match delicato sul campo della matricola Comiso"/>
    <meta property="og:description" content="Dopo due successi interni consecutivi, la Basket School Messina viaggia alla volta di Comiso dove, affronterà la matricola terribile Olympia Basket."/>
  </head>
  <body>
    <article>
      <h1>Basket School Messina. Match delicato sul campo della matricola Comiso</h1>
      <address><time datetime="2019-11-23T08:46:57+00:00">23 Nov 2019, 08:46</time> by <a rel="author" href="https://www.tempostretto.it/author/piero-genovese" target="_blank">Piero Genovese</a></address>
      <p>
        <i>Dopo due successi interni consecutivi, la Basket School Messina viaggia alla volta di Comiso dove, affronterà la matricola terribile Olympia Basket.</i>
      </p>
      <p>Match delcato per la Basket School Messina contro Comiso, matricola del torneo serie C Silver e attualmente in testa al campionato a pari merito con Alfa Catania e Virtus Ragusa.</p>
      <p>Sette il numero vittorie conquistate finora, il “PalaDavolos” imbattuto sempre colmo di spettatori entusiasti e una squadra, affidata a Davide Ceccato, che propone un basket piacevole e redditizio, grazie anche a delle ottime individualità come Boiardi (top scorer del girone con 21.9 ppg), Occhipinti (17.3 ppg), Savarese (12.4 ppg), ai quali si aggiungono Pace (ex Amatori) e gli stranieri Hayes, Turner e Knezevic (fratello gemello dell’ex giallorosso Filip).</p>
      <p>La Basket School Messina deve confermare quanto di buono ha fatto vedere nelle ultime uscite, in cui è apparsa più equilibrata che in passato. Grazie all’intensità difensiva, unita ad una buona vena realizzativa, il team allenato da Sidoti e Paladina ha davvero la possibilità di ben figurare su uno dei parquet più ostici del girone.</p>
      <p>Il match prenderà il via domani alle ore 18.00 e sarà diretto diretta da Alex Di Mauro di Priolo Gargallo e Angelo Sapuppo di Aci Sant’Antonio.</p>
    </article>
  </body>
</html>