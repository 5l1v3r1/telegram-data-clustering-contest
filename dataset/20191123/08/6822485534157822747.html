<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980902009.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-23T08:49:00+00:00"/>
    <meta property="og:title" content="واکنش جهرمی به قرار گرفتن نامش در فهرست تحریم‌ها: به حمایت از دسترسی آزاد به اینترنت ادامه خواهم داد"/>
    <meta property="og:description" content="به گزارش الف، محمدجواد آذری جهرمی در صفحه توییتر خود نوشت: من تنها عضو باشگاه تحریمی‌ها نیستم، قبل از من استارت آپ‌ها، توسعه دهنده ها، بیماران سرطانی و کودکان ای بی هم تحریم شده اند."/>
  </head>
  <body>
    <article>
      <h1>واکنش جهرمی به قرار گرفتن نامش در فهرست تحریم‌ها: به حمایت از دسترسی آزاد به اینترنت ادامه خواهم داد</h1>
      <address>
        <time datetime="2019-11-23T08:49:00+00:00">23 Nov 2019, 08:49</time>
      </address>
      <p>وزیر ارتباطات و فناوری اطلاعات در واکنش به قرار گرفتن نامش در فهرست تحریم‌های آمریکا نوشت: من به حمایت از دسترسی آزاد به اینترنت ادامه خواهم داد و اجازه نمی‌دهم آمریکا توسعه ایران را متوقف کند.</p>
      <p>به گزارش الف، محمدجواد آذری جهرمی در صفحه توییتر خود نوشت: من تنها عضو باشگاه تحریمی‌ها نیستم، قبل از من استارت آپ‌ها، توسعه دهنده ها، بیماران سرطانی و کودکان ای بی هم تحریم شده اند.</p>
      <p>وی افزود: من به حمایت از دسترسی آزاد به اینترنت ادامه خواهم داد و اجازه نمی دهم آمریکا توسعه ایران را متوقف کند.</p>
      <figure>
        <img src="https://www.alef.ir/files/archive/originals/2019/47/161238.jpg"/>
      </figure>
      <p>گفتنی است، وزارت خزانه‌داری آمریکا روز جمعه اول آذرماه، آذری جهرمی وزیر ارتباطات و فناوری اطلاعات ایران را به دلیل «قطع اینترنت» در فهرست تحریم‌های خود قرار داد.</p>
      <p>اداره کنترل دارایی‌های خارجی وزارت خزانه‌داری در بیانیه‌ای گفته که این تحریم به دلیل «نقش» او در سانسور گسترده اینترنت توسط جمهوری اسلامی بوده است.</p>
      <p>این بیانیه می‌افزاید: دسترسی به اینترنت در ایران، که زیرنظر وزارتخانه تحت مدیریت آذری جهرمی است، بر اساس آنچه که مقام‌های ایرانی «نگرانی‌های امنیتی» به دلیل اعتراض‌های سراسری خوانده‌اند از چند روز پیش قطع است.</p>
    </article>
  </body>
</html>