<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/vesti/svet/republikanci-traze-izvestaje-o-poslovanju-hantera-bajdena/"/>
    <meta property="og:site_name" content="Krstarica"/>
    <meta property="article:published_time" content="2019-11-23T08:07:00+00:00"/>
    <meta property="og:title" content="Republikanci traže izveštaje o poslovanju Hantera Bajdena"/>
    <meta property="og:description" content="VAŠINGTON - Republikanski predsedavajući dva odbora Senata SAD zatražili su u pismu od Ministarstva finansija potencijalne izveštaje o pranju novca ili"/>
  </head>
  <body>
    <article>
      <h1>Republikanci traže izveštaje o poslovanju Hantera Bajdena</h1>
      <address><time datetime="2019-11-23T08:07:00+00:00">23 Nov 2019, 08:07</time> by <a rel="author" href="https://www.krstarica.com/author/tanjug/" target="_blank">Tanjug</a></address>
      <figure>
        <img src="https://www.krstarica.com/wp-content/uploads/2019/11/521100-750x430.jpg"/>
        <figcaption>Foto: Tanjug/Pixabay</figcaption>
      </figure>
      <p>VAŠINGTON – Republikanski predsedavajući dva odbora Senata SAD zatražili su u pismu od Ministarstva finansija potencijalne izveštaje o pranju novca ili prevarama u vezi sa poslovanjem sina bivšeg potpredsednika Džoa Bajdena sa ukrajinskom energetskom firmom.</p>
      <p>U pismu u koje je Rojters imao uvid, traže se „izveštaji o sumnjivim aktivnostima“ ili dokumenti koje finansijske institucije podnose sa Odeljenju za finansijske zločine kada se sumnja na slučaj pranja novca ili prevare.</p>
      <p>Ovim zahtevom republikanci pokušavaju da obrane predsednika Donalda Trampa od istrage o opozivu koju predvode demokrate da bi utvrdili da li je predsednik nepropisno vršio pritisak na Ukrajinu da istraži Bajdena kako bi poboljšao svoje šanse za ponovnim izborom.</p>
      <p>Predsedavajući su odredili 5. decembar kao rok za informacije vezane za Hantera Bajdena, koji je bio u upravnom odboru Burizma Holdings, koji je bio pod istragom u Ukrajini.</p>
      <p>U pismu, senatori kažu da je Burisma plaćala Hanteru Bajenu čak 50.000 dolara mesečno, a njihovi paneli istražuju „potencijalno neprimerene radnje Obamine administracije u vezi sa Burizma Holdingsom i Ukrajinom.“</p>
      <p>(Tanjug)</p>
    </article>
  </body>
</html>