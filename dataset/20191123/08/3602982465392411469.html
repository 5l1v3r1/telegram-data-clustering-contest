<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportnieuws.nl/basketbal/lakers-boeken-krappe-overwinning-op-oklahoma-verdacht-pakketje-zorgt-stress-utah-jazz/"/>
    <meta property="og:site_name" content="Sportnieuws"/>
    <meta property="article:published_time" content="2019-11-23T08:59:52+00:00"/>
    <meta property="og:title" content="Lakers boeken krappe overwinning op Oklahoma, verdacht pakketje zorgt voor stress bij Utah Jazz"/>
    <meta property="og:description" content="Met Anthony Davis als topschutter heeft Los Angeles Lakers voor de 2de keer binnen 4 dagen Oklahoma City Thunder verslagen (127-130). Utah Jazz won van Golden State Warriors (113-109), waar na de wedstrijd vooral werd gesproken over een verdacht pakketje. Een kwartier na de overwinning van Utah Jazz ontruimde de politie van Salt Lake City…"/>
  </head>
  <body>
    <article>
      <h1>Lakers boeken krappe overwinning op Oklahoma, verdacht pakketje zorgt voor stress bij Utah Jazz</h1>
      <address>
        <time datetime="2019-11-23T08:59:52+00:00">23 Nov 2019, 08:59</time>
      </address>
      <p>
        <b>Met Anthony Davis als topschutter heeft Los Angeles Lakers voor de 2de keer binnen 4 dagen Oklahoma City Thunder verslagen (127-130). Utah Jazz won van Golden State Warriors (113-109), waar na de wedstrijd vooral werd gesproken over een verdacht pakketje.</b>
      </p>
      <p>Een kwartier na de overwinning van Utah Jazz ontruimde de politie van Salt Lake City de Vivint Smart Home Arena. De meeste toeschouwers hadden het stadion al verlaten, maar spelers, coaches en media waren nog wel aanwezig. Tijdens een van de interviews kwam een woordvoerder van Utah Jazz vertellen dat iedereen het stadion zo snel mogelijk moest verlaten.<br/><br/>Uiteindelijk vond de politie een verdacht pakketje, dat leek op een schoenendoos. De honden van de explosievendienst sloegen daarop aan. Er zijn geen gewonden gevallen.<br/><b>Davis en James zijn niet te stoppen</b><br/>Anthony Davis, die met LeBron James een bijzonder productief duo vormt, kwam uit op 33 punten die bijdroegen aan de 130-127-overwinning in Oklahoma. Dinsdag wonnen de Lakers ook al met 112-107 gewonnen, in eigen huis. Ook James had een voorname rol bij de 13de zege met 23 punten en 14 assists. Shai Gilgeous-Alexander maakte 24 punten voor Oklahoma, dat van de afgelopen 6 wedstrijden er vijf verloor.<br/><br/>Door de 13de zege na 15 gespeelde duels leidt LA Lakers in de Eastern Conference, gevolgd door Denver Nuggets dat Boston Celtics de 4de nederlaag van het seizoen bezorgde.</p>
    </article>
  </body>
</html>