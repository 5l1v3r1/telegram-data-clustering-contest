<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kontrokultura.it/230418/tina-cipollari-parla-di-kiko-e-ambra-se-non-dovesse-funzionare/"/>
    <meta property="og:site_name" content="KontroKultura"/>
    <meta property="article:published_time" content="2019-11-23T08:20:24+00:00"/>
    <meta property="og:title" content="Tina Cipollari parla di Kikò e Ambra: “Se non dovesse funzionare…”"/>
    <meta property="og:description" content="Continua la love story tra Kikò Nalli e Ambra Lombardo e ad esprimere la sua opinione in merito, stavolta, è intervenuta anche Tina Cipollari. I due protagonisti sono finiti al centro di una polemica nell’ultimo periodo a causa del presunto bacio che l’avvenente professoressa avrebbe scambiato con Gaetano Arena. Entrambi hanno sempre smentito la cosa, […]"/>
  </head>
  <body>
    <article>
      <h1>Tina Cipollari parla di Kikò e Ambra: “Se non dovesse funzionare…”</h1>
      <address><time datetime="2019-11-23T08:20:24+00:00">23 Nov 2019, 08:20</time> by <a rel="author" href="https://www.kontrokultura.it/author/claudia/" target="_blank">Claudia Caputo</a></address>
      <p>Continua la love story tra <b>Kikò Nalli e Ambra Lombardo</b> e ad esprimere la sua opinione in merito, stavolta, è intervenuta anche <b>Tina Cipollari</b>. I due protagonisti sono finiti al centro di una polemica nell’ultimo periodo a causa del presunto bacio che l’avvenente professoressa avrebbe scambiato con Gaetano Arena.</p>
      <p>Entrambi hanno sempre smentito la cosa, seppur le foto parlassero chiaro, ed anche Nalli pare creda ciecamente alla sua donna. Pertanto, le cose non potrebbero andare meglio di così e l’ex moglie dell’hair-stylist non ha potuto fare a meno di commentare la questione ai microfoni del settimanale Nuovo.</p>
      <h3>L’intervista di Tina Cipollari su Nuovo</h3>
      <p>Nel corso di un’intervista, <b>Tina Cipollari</b> ha espresso la sua opinione su <b>Kikò ed Ambra</b>. In un primo momento, l’esuberante opinionista non era affatto d’accordo con questa relazione. A suo avviso, infatti, la Lombardo non rispecchiava minimamente le caratteristiche che il suo ex marito apprezzava in una donna. Con il passare del tempo, però, ha imparato a ricredersi.</p>
      <p>Durante l’ultima intervista, rilasciata al settimanale <b>Nuovo,</b> la <b>Cipollari</b> ha spiazzato tutti con le sue dichiarazioni. La Vamp di Canale 5, infatti, ha dato la sua benedizione all’ex marito e alla sua nuova compagna dicendo di augurare loro ogni bene. La donna, però, non ha potuto fare a meno di aggiungere un altro piccolo dettaglio. <b>Tina</b> ha detto che, nel caso in cui le cose tra i due non dovessero funzionare, si augura che <b>Kikò</b> riesca presto a consolarsi.</p>
      <h3>La benedizione per Kikò ed Ambra</h3>
      <p>A quanto pare, quindi, ha preso con estrema filosofia la relazione tra il suo ex e la nuova compagna. Questo probabilmente perché anche lei sta vivendo una situazione parecchio serena e tranquilla con la sua attuale fiamma Vincenzo. Anche tra loro due le cose sembrano andare alla grande.</p>
      <p>Ad ogni modo, la sua priorità restano sempre i tre figli, pertanto, anche l’ipotesi di un nuovo matrimonio deve essere ponderata con estrema attenzione. Sono premure che <b>Tina Cipollari</b> spera di riscontrare anche in <b>Kikò ed Ambra.</b> Considerando il profondo legame esistente tra Nalli e i suoi tre ragazzi, è molto probabile che sia così.</p>
    </article>
  </body>
</html>