<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/03f3d6c34dbcd861/psg-ii-ofera-un-contract-de-cinci-stele-lui-kylian-mbappe.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-23T08:50:03+00:00"/>
    <meta property="og:title" content="PSG îi oferă un contract de cinci stele lui Kylian Mbappe"/>
    <meta property="og:description" content="Paris Saint Germain face totul pentru a-l feri pe Kylian Mbappe de tentaţia Real Madrid. Jurnalistul Nicolo Schira, preluat şi de presa franceză, a publicat pe contul de twitter informaţia conform căreia PSG i-a pregătit un nou contract tânărului fotbalist francez."/>
  </head>
  <body>
    <article>
      <h1>PSG îi oferă un contract de cinci stele lui Kylian Mbappe</h1>
      <address><time datetime="2019-11-23T08:50:03+00:00">23 Nov 2019, 08:50</time> by <a rel="author">Jurnal.md</a></address>
      <p>
        <b>Paris Saint Germain face totul pentru a-l feri pe Kylian Mbappe de tentaţia Real Madrid. Jurnalistul Nicolo Schira, preluat şi de presa franceză, a publicat pe contul de twitter informaţia conform căreia PSG i-a pregătit un nou contract tânărului fotbalist francez.</b>
      </p>
      <p>Cinci ani de înţelegere şi un salariu anual de 30 de milioane de euro, plus bonusuri, e gata să îi pună pe masă campioana Franţei lui Mbappe în tentativa de a-l convinge să semneze un nou contract.</p>
      <p>Atacantul în vârstă de 20 de ani mai are contract până în 2022 cu PSG.</p>
      <p>Mbappe este al doilea în topul celor mai scumpi fotbalişti din istorie, după ce PSG i-a plătit lui Monaco 180 de milioane de euro pentru transfer.</p>
      <p>Sosit în 2017 pe Parc des Princes, Kylian Mbappe a jucat 11 meciuri şi a marcat nouă goluri în acest sezon pentru PSG, în toate competiţiile.</p>
    </article>
  </body>
</html>