<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bt.no/innenriks/i/MRv15J/mann-22-tiltalt-for-aa-ha-drept-sin-fetter-under-masseslagsmaal-i-berg"/>
    <meta property="og:site_name" content="Bergens Tidende"/>
    <meta property="article:published_time" content="2019-11-23T08:26:34+00:00"/>
    <meta property="og:title" content="Mann (22) tiltalt for å ha drept sin fetter under masseslagsmål i Bergen"/>
    <meta property="og:description" content="En 22 år gammel mann er tiltalt for å ha knivdrept sin 28 år gamle fetter under et masseslagsmål ved en bensinstasjon i Bergen i februar."/>
  </head>
  <body>
    <article>
      <h1>Mann (22) tiltalt for å ha drept sin fetter under masseslagsmål i Bergen</h1>
      <h2>En 22 år gammel mann er tiltalt for å ha knivdrept sin 28 år gamle fetter under et masseslagsmål ved en bensinstasjon i Bergen i februar.</h2>
      <address><time datetime="2019-11-23T08:26:34+00:00">23 Nov 2019, 08:26</time> by <a rel="author">NTB</a></address>
      <p>28 år gamle Said Bassam Chataya ble, ifølge tiltalen, påført flere knivstikk i overkroppen og døde av forblødning etter kort tid, skriver <a href="https://www.vg.no/nyheter/innenriks/i/0nz4V2/fetter-22-tiltalt-for-drapet-paa-said-28?utm_source=vgfront&amp;utm_content=row-1">VG</a>.</p>
      <p>Den tiltalte 22-åringen erkjenner ikke straffskyld for drap, men han erkjenner skyld for grov kroppsskade med døden til følge.</p>
      <p>– Han forårsaket dødsfallet og har aldri bestridt det, men det går på forsettet, som blir et tema under rettssaken, sier mannens forsvarer, advokat Jørgen Riple, til VG.</p>
      <p>Om kvelden 15. februar i år oppsto det et masseslagsmål utenfor Circle K ved Danmarks plass i Bergen. Et overvåkingskamera fanget opp hendelsen. Totalt tolv personer ble pågrepet i etterkant av slagsmålet, men ni av dem ble raskt løslatt.</p>
      <p>22-åringen er også tiltalt for trusler og vold i nære relasjoner. Mannen erkjenner ikke straffskyld for dette.</p>
      <related>
        <h4>Les også</h4>
        <a href="https://www.bt.no/nyheter/lokalt/i/G1WzQJ/marco-elsafadi-said-var-som-en-lillebror-for-meg"/>
        <a href="https://www.bt.no/nyheter/lokalt/i/WLQgGL/forsvarer-til-drapssiktet-fetter-jeg-tror-ikke-det-egentlig-var-men"/>
        <a href="https://www.bt.no/nyheter/lokalt/i/L0VAE1/i-dag-tok-de-farvel-med-said-bassam-chataya"/>
        <a href="https://www.bt.no/nyheter/lokalt/i/qLQAkO/det-var-flere-stikk-men-kun-ett-doedelig"/>
      </related>
      <related>
        <h4>Mest lest akkurat nå</h4>
        <a href="https://www.bt.no/btmagasinet/i/JoXlG4/karina-forstaar-ikke-vitser-thomas-gaar-midt-i-en-samtale-hvis-den-kjed"/>
        <a href="https://www.bt.no/nyheter/lokalt/i/50v6M6/vill-budkamp-om-bolig-med-krypt-solgt-for-235-millioner-over-takst"/>
        <a href="https://www.bt.no/sport/i/Vbr1Q1/hyller-branns-nye-spiss-blant-de-beste-avslutterne-jeg-har-sett"/>
        <a href="https://www.bt.no/nyheter/lokalt/i/QoXpK8/slik-blir-lysfesten-2019"/>
        <a href="https://www.bt.no/btmeninger/kommentar/i/qLx2Po/martyren-paa-ytre-hoegre"/>
        <a href="https://www.bt.no/btmeninger/debatt/i/2GgMmr/det-dummeste-jeg-har-gjort"/>
      </related>
      <ol>
        <li>
          <a href="https://www.bt.no/tag/Circle_K">Circle K</a>
        </li>
        <li>
          <a href="https://www.bt.no/tag/Drap">Drap</a>
        </li>
        <li>
          <a href="https://www.bt.no/tag/Bergen">Bergen</a>
        </li>
      </ol>
    </article>
  </body>
</html>