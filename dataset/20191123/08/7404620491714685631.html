<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mig.com.ua/vnaslidok-negodi-rjatuvalniki-evakujuvali-11-ljudej-z-ostrova-birjuchij/"/>
    <meta property="og:site_name" content="МИГ"/>
    <meta property="article:published_time" content="2019-11-23T08:47:29+00:00"/>
    <meta property="og:title" content="Внаслідок негоди рятувальники евакуювали 11 людей з острова Бірючий"/>
    <meta property="og:description" content="З 20 по 22 листопада, впродовж яких на Азовському узбережжі вирувала негода, сильні пориви східного вітру до 28 м/с, висота хвиль 15-20 дм (а це ознаки небезпечного метеорологічного явища, про яке інформували співробітники Гідрометцентру та рятувальники) призвели до підвищення рівня води на Федотові"/>
  </head>
  <body>
    <article>
      <h1>Внаслідок негоди рятувальники евакуювали 11 людей з острова Бірючий</h1>
      <address><time datetime="2019-11-23T08:47:29+00:00">23 Nov 2019, 08:47</time> by <a rel="author" href="https://mig.com.ua/author/vlad/" target="_blank">Владимир Шак</a></address>
      <p>З 20 по 22 листопада, впродовж яких на Азовському узбережжі вирувала негода, сильні пориви східного вітру до 28 м/с, висота хвиль 15-20 дм (а це ознаки небезпечного метеорологічного явища, про яке інформували співробітники Гідрометцентру та рятувальники) призвели до підвищення рівня води на Федотовій косі у смт Кирилівка Якимівського району. Так, острів Бірючий залишився відрізаним від суходолу, піщана дорога вкрита водою.</p>
      <p>Рятувальники ДСНС спільно з органами місцевої влади проводили постійний моніторинг та контроль за ситуацією. Так, 22 листопада у ході засідання штабу з ліквідації наслідків негоди у селищній раді смт Кирилівка керівництво Головного управління прийняло рішення завчасно передислокувати плаваючий транспортер з тягачем з Аварійно-рятувальної частини АРЗ СП смт Семенівка на острів для того, щоб оперативно надати допомогу населенню та провести невідкладну евакуацію у разі потреби.</p>
      <p>Прибувши на місце події, особовий склад на ПТС одразу перейшли до виконання завдань за призначенням під керівництвом т.в.о начальника Якимівського районного сектору ГУ ДСНС області капітана служби цивільного захисту Дмитра Свириденка. Загальне керівництво ліквідацією наслідків негоди здійснювала мобільна оперативна група на чолі з начальником управління реагування на НС ГУ ДСНС області підполковником служби цивільного захисту Олексієм Пугою. Завдяки оперативним і злагодженим діям та своєчасно вжитим заходам рятувальники доставили на суходіл 11 людей. Медична допомога евакуйованим не знадобилась. Органами місцевої влади організовано їх перевезення на автовокзал Кирилівки .</p>
      <p>Наразі, повідомлень про необхідність надання допомоги пов’язаної з негодою від мешканців смт Кирилівка не надходило. Інженерна техніка та особовий склад перебуватимуть на цілодобовому чергуванні на місці події до окремого розпорядження. Підрозділи Головного управління знаходяться в оперативній готовності до дій за призначенням.</p>
      <p>(<i>Zp.dsns.gov.ua</i>)</p>
    </article>
  </body>
</html>