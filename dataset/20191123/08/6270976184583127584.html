<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/23/na-zakarpatti-zbuduyut-kaskad-z-9-miniges/"/>
    <meta property="og:site_name" content="Рубрика"/>
    <meta property="article:published_time" content="2019-11-23T08:14:12+00:00"/>
    <meta property="og:title" content="На Закарпатті збудують каскад з 9 мініГЕС"/>
    <meta property="og:description" content="У селищі Великий Бичків Закарпатської області планують відновити заморожене будівництво каскаду семи малих гідроелектростанцій на річці Шопурка Загалом на 13-ти кілометрах гірської притоки Тиси інвестори мають побудувати 9 мініГЕС, передає Національний промисловий портал. Про відновлення замороженого проекту наразі йдуть переговори з представниками чеської компанії “Мавел”», яка з 1990-го року займається виробництвом турбін для ГЕС потужністю від […]"/>
  </head>
  <body>
    <article>
      <h1>На Закарпатті збудують каскад з 9 мініГЕС</h1>
      <address><time datetime="2019-11-23T08:14:12+00:00">23 Nov 2019, 08:14</time> by <a rel="author" href="https://rubryka.com/author/rubryka_admin/" target="_blank">Богдан Петришин</a></address>
      <figure>
        <img src="https://rubryka.com/wp-content/uploads/2019/11/Snymok-ekrana-2019-11-23-v-12.42.51-DP-860x580-c-1.png"/>
      </figure>
      <p>
        <b>
          <b>У селищі Великий Бичків Закарпатської області планують відновити заморожене будівництво каскаду семи малих гідроелектростанцій на річці Шопурка</b>
        </b>
      </p>
      <p>Загалом на 13-ти кілометрах гірської притоки Тиси інвестори мають побудувати 9 мініГЕС, передає <a href="https://uprom.info/">Національний промисловий портал</a>.</p>
      <p>Про відновлення замороженого проекту наразі йдуть переговори з представниками чеської компанії “Мавел”», яка з 1990-го року займається виробництвом турбін для ГЕС потужністю від 30 кВт до 30 МВт і поставляє продукцію у 43 країни світу.</p>
      <p>ГЕС дериваційного типу будуватимуть з невеликою греблею та обвідним каналом. Вся вода, яку заберуть для гідроелектростанції, повертатиметься назад у річку. У компанії запевняють, що це ніяк не вплине на якість або хімічний склад води. Проєктом також передбачено рибохід, який дозволить мігрувати іхтіофауні вгору та вниз по річці.</p>
      <p>Нові ГЕС також дозволять проводити моніторинг паводків – завчасно оцінювати масштаб та попереджати населення прибережних районів. У Закарпатській облдержадміністрації створять робочу групу для детального вивчення проблем, з якими стикнулася компанія в ході реалізації проекту.</p>
    </article>
  </body>
</html>