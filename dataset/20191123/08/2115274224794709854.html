<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.agi.it/estero/colombia_proteste_attacco-6602060/news/2019-11-23/"/>
    <meta property="og:site_name" content="Agi"/>
    <meta property="article:published_time" content="2019-11-23T08:08:00+00:00"/>
    <meta property="og:title" content="Attacco a una stazione di polizia in Colombia, uccisi tre agenti"/>
    <meta property="og:description" content="Per le autorità locali i responsabili sarebbero alcuni gruppi armati che operano nel dipartimento di Cauca e non il movimento di protesta sceso in piazza contro il presidente Ivan Duque"/>
  </head>
  <body>
    <article>
      <h1>Attacco a una stazione di polizia in Colombia, uccisi tre agenti</h1>
      <h2>Per le autorità locali i responsabili sarebbero alcuni gruppi armati che operano nel dipartimento di Cauca e non il movimento di protesta sceso in piazza contro il presidente Ivan Duque</h2>
      <address><time datetime="2019-11-23T08:08:00+00:00">23 Nov 2019, 08:08</time> by <a rel="author">AGI - Agenzia Giornalistica Italia</a></address>
      <p><b>Tre poliziotti</b> sono stati <b>uccisi</b> e altri sette sono rimasti feriti in un attacco compiuto venerdì sera a una stazione di polizia a Santander de Quilichao, in Colombia sud-occidentale. Lo hanno reso noto le autorità locali, che hanno puntato il dito contro i <b>gruppi armati</b> che operano nel dipartimento di <b>Cauca</b> e non contro il <b>movimento di protesta</b> sceso in piazza contro il presidente Ivan Duque. </p>
      <p>Intanto a Bogotà, il sindaco, Enrique Penalosa, ha esteso il <b>coprifuoco</b> a tutta la capitale per contenere rivolte e saccheggi. La restrizione era stata inizialmente decretata solo per tre zone di Bogotà dove erano stati danneggiati anche 79 autobus del servizio pubblico.</p>
      <p>Poco prima la polizia aveva disperso, con i gas lacrimogeni, nella centralissima Plaza de Boli'var, sempre nella capitale colombiana, un nuovo '<b>cacerolazo</b>', la popolare forma di protesta di chi esce in strada a fare rumore con mestoli e padelle, contro le politiche del presidente Ivan Duque, proprio mentre i manifestanti avevano iniziato la loro manifestazione. </p>
    </article>
  </body>
</html>