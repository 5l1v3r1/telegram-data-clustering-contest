<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mediaonetv.in/national/2019/11/23/never-felt-so-cheated-in-life-on-whatsapp-supriya-sule-opens-up-on-dramatic-rift-with-cousin-ajit-pawar"/>
    <meta property="og:site_name" content="Media One"/>
    <meta property="article:published_time" content="2019-11-23T08:12:33+00:00"/>
    <meta property="og:title" content="‘’എന്റെ ജീവിതത്തില്‍ ഇതുപോലെ ചതിക്കപ്പെട്ടിട്ടില്ല’’; അജിത് പവാറിന്റെ സഹോദരി"/>
    <meta property="og:description" content="പാര്‍ട്ടിയിലും കുടുംബത്തിലും വിള്ളല്‍ വീണിട്ടുണ്ടെന്നായിരുന്നു ആദ്യ സ്റ്റാറ്റസ്. "/>
  </head>
  <body>
    <article>
      <h1>‘’എന്റെ ജീവിതത്തില്‍ ഇതുപോലെ ചതിക്കപ്പെട്ടിട്ടില്ല’’; അജിത് പവാറിന്റെ സഹോദരി</h1>
      <h2>പാര്‍ട്ടിയിലും കുടുംബത്തിലും വിള്ളല്‍ വീണിട്ടുണ്ടെന്നായിരുന്നു ആദ്യ സ്റ്റാറ്റസ്. </h2>
      <address><time datetime="2019-11-23T08:12:33+00:00">23 Nov 2019, 08:12</time> by <a rel="author" href="https://www.mediaonetv.in/author/542156" target="_blank">Web Desk</a></address>
      <p>മഹാരാഷ്ട്രയില്‍ അധികാരം പിടിക്കാന്‍ ബി.ജെ.പിയുമായി കൈകോര്‍ത്ത എന്‍.സി.പി നേതാവ് അജിത് പവാറിനെ കടന്നാക്രമിച്ച് സഹോദരിയും എന്‍.സി.പി തലവന്‍ ശരത് പവാറിന്റെ മകളുമായ സുപ്രിയ സുലെ രംഗത്ത്. ബി.ജെ.പിയുടെ ദേവേന്ദ്ര ഫഡ്‌നാവിസ് ശനിയാഴ്ച പുലർച്ചെ മുഖ്യമന്ത്രിയായും അജിത് പവാര്‍ ഉപമുഖ്യമന്ത്രിയായും സത്യപ്രതിജ്ഞ ചെയ്തതിന് പിന്നാലെയാണ് രൂക്ഷ വിമര്‍ശനവുമായി സുപ്രിയ രംഗത്തുവന്നത്.</p>
      <p>ശരത് പവാറിന്റെ സഹോദരന്‍ അനന്ത് റാവു പവാറിന്റെ മകനായ അജിത് പവാറിന്റെ രാഷ്ട്രീയനീക്കം എന്‍.സി.പിയിലും കുടുംബത്തിലും വിള്ളലുണ്ടാക്കിയെന്ന് സുപ്രിയ വാട്സ്ആപ്പ് സ്റ്റാറ്റസ് പോസ്റ്റ് ചെയ്തിട്ടുണ്ട്. പാര്‍ട്ടിയിലും കുടുംബത്തിലും വിള്ളല്‍ വീണിട്ടുണ്ടെന്നായിരുന്നു ആദ്യ സ്റ്റാറ്റസ്. ഇതിന് പിന്നാലെയാണ് ചതിക്കപ്പെട്ടതിന്റെ വേദന സുപ്രിയ പങ്കുവെച്ചിരിക്കുന്നത്. “നിങ്ങൾ ജീവിതത്തിൽ ആരെയാണ് വിശ്വസിക്കുന്നത് ... എന്റെ ജീവിതത്തിൽ ഇതുപോലെ ഒരിക്കലും വഞ്ചിക്കപ്പെട്ടിട്ടില്ല... അവനെ പിന്തുണച്ചിരുന്നു, അവനെ സ്നേഹിച്ചിരുന്നു... എന്നിട്ട് എനിക്ക് എന്താ തിരിച്ച് ലഭിച്ചതെന്ന് നോക്കൂ.'' - സുപ്രിയ പറയുന്നു.</p>
      <p>ഒരാഴ്ചയിലേറെയായി രാഷ്ട്രപതിയുടെ ഭരണത്തിൻകീഴിലായിരുന്ന മഹാരാഷ്ട്രയില്‍ അതിനാടകീയതക്കൊടുവിലാണ് ബി.ജെ.പിയുടെ ദേവേന്ദ്ര ഫഡ്‌നാവിസ് മുഖ്യമന്ത്രിയായി സത്യപ്രതിജ്ഞ ചെയ്തത്. അജിത് പവാറാണ് ഉപമുഖ്യമന്ത്രി. ശിവസേന തലവന്‍ ഉദ്ദവ് താക്കറെയുടെ നേതൃത്വത്തില്‍ മഹാരാഷ്ട്രയില്‍ സര്‍ക്കാര്‍ രൂപീകരിക്കുമെന്ന് ശരദ് പവാര്‍ പ്രഖ്യാപിച്ചതിന് തൊട്ടുപിന്നാലെയായിരുന്നു സംസ്ഥാനത്തെ നാടകീയ നീക്കങ്ങള്‍.</p>
      <p>ബി.ജെ.പിയുമായി കൈകോർക്കാനുള്ള മരുമകൻ അജിത് പവാറിന്റെ തീരുമാനത്തിൽ ശരദ് പവറും ഒരുപോലെ അസ്വസ്ഥനാണ്. "ഞാൻ ഇന്ന് രാവിലെ 7 മണിക്കാണ് അജിത് പവാറിന്റെ നീക്കങ്ങളെ കുറിച്ച് അറിഞ്ഞത്. അതിനുമുമ്പ് ഇതേക്കുറിച്ച് എനിക്കറിയില്ലായിരുന്നു." എൻ.‌സി.‌പി മേധാവി വ്യക്തമാക്കി. ശരദ് പവാറിന്റെ ജ്യേഷ്ഠന്‍ അനന്ത് റാവു പവാറിന്റെ മകനാണ് അജിത് പവാര്‍.</p>
      <related>
        <a href="https://www.mediaonetv.in/national/2019/11/23/ajit-pawar-removed-as-ncp-legislative-party-leader-after-maharashtra-coup"/>
        <a href="https://www.mediaonetv.in/national/2019/11/23/presidents-rule-revoked-in-maharashtra-question"/>
        <a href="https://www.mediaonetv.in/national/2019/11/23/pawar-thakare-press-meet"/>
      </related>
    </article>
  </body>
</html>