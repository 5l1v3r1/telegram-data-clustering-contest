<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/planeta/3362875/bivsi-agent-cia-ide-u-zatvor-zbog-spijunaze-u-korist-kine-amerikanci-ga-osudili-na-19-godina-foto"/>
    <meta property="og:site_name" content="kurir.rs"/>
    <meta property="article:published_time" content="2019-11-23T08:37:00+00:00"/>
    <meta property="og:title" content="BIVŠI AGENT CIA IDE U ZATVOR ZBOG ŠPIJUNAŽE U KORIST KINE: Amerikanci ga osudili na 19 godina! (FOTO)"/>
    <meta property="og:description" content="Bivši zvaničnik američke Centralne obaveštajne agencije (CIA) osuđen je u petak na 19 godina zatvora nakon što ga je federalni sud u Virdžiniji proglasio krivim za špijunažu u korist Kine."/>
  </head>
  <body>
    <article>
      <h6 class="kicker">PRESUDA</h6>
      <h1>BIVŠI AGENT CIA IDE U ZATVOR ZBOG ŠPIJUNAŽE U KORIST KINE: Amerikanci ga osudili na 19 godina! (FOTO)</h1>
      <address>
        <time datetime="2019-11-23T08:37:00+00:00">23 Nov 2019, 08:37</time>
      </address>
      <p>
        <b>Bivši zvaničnik američke Centralne obaveštajne agencije (CIA) osuđen je u petak na 19 godina zatvora nakon što ga je federalni sud u Virdžiniji proglasio krivim za špijunažu u korist Kine.</b>
      </p>
      <p>Džeri Čuan Šing Li (55) napustio je CIA 2007. i preselio se u Hongkong.</p>
      <p>Njega su 2010. godine kontaktirala dvojica pripadnika kineske obaveštajne službe i ponudila mu više stotina hiljada američkih dolara i "doživotno" starateljstvo nad njim u zamenu za informacije do kojih je došao dok je bio u CIA, prenosi Rojters.</p>
      <figure>
        <iframe data-src="https://twitter.com/NPR/status/1198047793388171264?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Stotine hiljada dolara uplaćene su na Lijev lični bankovni račun u periodu od 2010. do 2013. godine u zamenu za informacije o CIA.</p>
      <p>Uhapšen je dok je boravio na Havajima, kada su agenti FBI u njegovoj hotelskoj sobi pronašli jedan notes koji je sadržao rukom ispisane informacije o CIA, navodi Rojters.</p>
      <figure>
        <iframe data-src="https://twitter.com/nbcwashington/status/1197964966613147648?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Kako je rečeno iz sudskih izvora, Li je raspolagao osetljivim informacijama o CIA, kao što su bankovni računi američke agencije, lokacije operativnih sastanaka, brojevi telegona i detalji o tajnim postrojenjima CIA.</p>
      <p>Kurir.rs/Tanjug</p>
      <p>Foto: Profimedia</p>
      <related>
        <h4>NE PROPUSTITE</h4>
        <a href="https://www.kurir.rs/planeta/3358929/i-asad-sumnja-u-zvanicne-verzije-dzefri-epstajn-je-ubijen-znao-je-mnoge-tajne-evo-sta-se-krije-iza-likvidacija-bin-ladena-i-bagdadija"/>
        <a href="https://www.kurir.rs/planeta/3350911/bivsa-spijunka-cia-otkriva-mnoge-tajne-radimo-stvari-koje-obican-svet-ni-ne-primeti-a-evo-zasto-uvek-stajem-na-zuto-svetlo-video"/>
        <a href="https://www.kurir.rs/planeta/3347279/iracki-obavestajci-dali-amerikacima-lokaciju-vodje-islamske-drzave-dokumenti-pronadjeni-na-tajnoj-lokaciji-u-pustinji-otkrili-kljucne-informacije-video"/>
        <a href="https://www.kurir.rs/planeta/3330283/rudi-djulijani-u-centru-skandala-oko-ukrajine-anonimni-uzbunjivac-optuzuje-trampovog-licnog-advokata-on-je-bio-kljucni-igrac-video"/>
      </related>
    </article>
  </body>
</html>