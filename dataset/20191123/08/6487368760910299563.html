<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://femina.hu/recept/ceklas-kaposztasalata/"/>
    <meta property="og:site_name" content="FEMINA"/>
    <meta property="article:published_time" content="2019-11-23T08:08:13+00:00"/>
    <meta property="og:title" content="Roppanós, édeskés, céklás káposztasaláta: tedd el most az egész téli adagot"/>
    <meta property="og:description" content="Végre együtt a két kedvenc: a káposzta és a cékla jól megférnek egymás mellett, és még felöntőlé sem kell a savanyúsághoz."/>
  </head>
  <body>
    <article>
      <h1>Roppanós, édeskés, céklás káposztasaláta: tedd el most az egész téli adagot</h1>
      <h2>Végre együtt a két kedvenc: a káposzta és a cékla jól megférnek egymás mellett, és még felöntőlé sem kell a savanyúsághoz.</h2>
      <address><time datetime="2019-11-23T08:08:13+00:00">23 Nov 2019, 08:08</time> by <a rel="author">Papp Cecília</a></address>
      <p>Nem kell választanod a káposztasaláta és a cékla közül, együtt is nagyon jók. Ráadásul egész télen könnyen hozzájuthatsz a vitaminban gazdag zöldségekhez, és jól tűrik a tárolást. Pofonegyszerű elkészíteni, nem kell semmit főzni, miközben a savanyúság áll, levet ereszt. Jól jön mindenféle húsos fogás mellé. </p>
      <h3>Céklás káposztasaláta</h3>
      <h3>Hozzávalók:</h3>
      <ul>
        <li>1 kg cékla</li>
        <li>1 fej káposzta</li>
        <li>2 db lila hagyma</li>
        <li>30 dkg cukor</li>
        <li>3 dl ecet</li>
        <li>1 fej fokhagyma</li>
        <li>1 evőkanál bors</li>
        <li>só</li>
        <li>petrezselyem</li>
      </ul>
      <hr/>
      <ul>
        <li>Elkészítési idő: <b>20 perc</b></li>
      </ul>
      <hr/>
      <h3>Elkészítés:</h3>
      <p>A káposzta külső leveleit távolítsd el, majd gyaluld le. A céklát pucold meg, alaposan mosd meg, és nagyobb lyukú reszelőn reszeld le. Rétegezd egymásra a céklát, a káposztát és a karikákra vágott hagymát. Szórd rá a cukrot, a borsot, a sót, öntsd le ecettel, és a kezeddel jól forgasd össze.<br/> </p>
      <p>Letakarva pihentesd egy napon át, közben többször kevergesd meg a salátát. Rendezd üvegekbe, rakj mindegyikbe fokhagymát, sőt friss petrezselymet is szórhatsz a tetejére, majd mehetnek is az üvegek a polcra. <br/><b><a href="https://sobors.hu/receptek/balzsamecetes-sult-cekla-recept/">A cékla balzsamecetes szirupban </a></b>is kitűnő, és nem a megszokott. </p>
    </article>
  </body>
</html>