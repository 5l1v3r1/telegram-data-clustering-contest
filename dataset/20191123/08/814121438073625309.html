<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wprost.pl/polityka/10273900/lubnauer-zrezygnuje-z-funkcji-lidera-nowoczesnej-padlo-nazwisko-polityka-ktory-moze-ja-zastapic.html"/>
    <meta property="og:site_name" content="Wprost"/>
    <meta property="article:published_time" content="2019-11-23T08:34:00+00:00"/>
    <meta property="og:title" content="Lubnauer zrezygnuje z funkcji lidera Nowoczesnej? Padło nazwisko polityka, który może ją zastąpić"/>
    <meta property="og:description" content="Kilka dni temu Katarzyna Lubnauer w rozmowie z RMF FM powiedziała, że rozważa swoją rezygnację z funkcji lidera Nowoczesnej. Polska Agencja Prasowa na Twitterze przekazała nowe informacje w sprawie."/>
  </head>
  <body>
    <article>
      <h1>Lubnauer zrezygnuje z funkcji lidera Nowoczesnej? Padło nazwisko polityka, który może ją zastąpić</h1>
      <address>
        <time datetime="2019-11-23T08:34:00+00:00">23 Nov 2019, 08:34</time>
      </address>
      <p>
        <b>Kilka dni temu Katarzyna Lubnauer w rozmowie z RMF FM powiedziała, że rozważa swoją rezygnację z funkcji lidera Nowoczesnej. Polska Agencja Prasowa na Twitterze przekazała nowe informacje w sprawie.</b>
      </p>
      <p>„Członkowie zarządu Nowoczesnej przyznają w nieoficjalnych rozmowach, że <a href="https://www.wprost.pl/tematy/10130189/katarzyna-lubnauer.html">Katarzyna Lubanuer</a> złoży w niedzielę na konwencji <a href="https://www.wprost.pl/tematy/10123337/nowoczesna.html">Nowoczesnej</a> rezygnację funkcji szefowej partii. Wówczas delegaci wybiorą nowego lidera; ma nim zostać obecny sekretarz generalny Nowoczesnej Adam Szłapka” – poinformowała Polska Agencja Informacyjna na <a href="https://www.wprost.pl/tematy/10127983/twitter.html">Twitterze</a>.</p>
      <h3>Lubnauer: Nie jestem Kim Ir Senem</h3>
      <p>– Bardzo poważnie zastanawiam się nad tym, czy nie jest najwyższy czas, by zrezygnować. Ale podejmę decyzję wtedy, kiedy będę do tego gotowa – stwierdziła kilka dni temu szefowa <a href="https://www.wprost.pl/tematy/10123337/nowoczesna.html">Nowoczesnej</a> na antenie RMF FM przypominając, że w najbliższą niedzielę odbędzie się konwencja tej partii. – Mam czas do niedzieli, żeby podjąć decyzję, co dalej – podkreśliła Katarzyna<a href="https://www.wprost.pl/tematy/10130189/katarzyna-lubnauer.html">Lubnauer</a>.</p>
      <p>Polityk potwierdza, że jeżeli do niedzieli złoży rezygnację, to w partii najprawdopodobniej odbędą się wtedy wybory. – Każdy scenariusz trzeba rozważać. Ja nie jestem przywiązana, kiedyś powiedziałam, że nie jestem Kim Ir Senem i nie zamierzam umrzeć na stanowisku przewodniczącej Nowoczesnej – stwierdziła szefowa Nowoczesnej.</p>
      <related>
        <h4>Czytaj także:</h4>
        <a href="https://www.wprost.pl/polityka/10273895/papier-toaletowy-za-darmo-tarczynski-odpowiada-partii-razem-lewactwo-to-nowotwor-demokracji.html"/>
      </related>
      <footer>Źródło: <a href="http://www.rmf24.pl/">RMF 24</a> / Twitter @PAPinformacje</footer>
    </article>
  </body>
</html>