<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.24sports.com.cy/gr/sports/podosfairo/agglia/premier-ligk/totenam/i-symboyli-toy-ser-alex-ston-moyrinio"/>
    <meta property="og:site_name" content="24sports.com.cy"/>
    <meta property="article:published_time" content="2019-11-23T08:03:00+00:00"/>
    <meta property="og:title" content="Η συμβουλή του σερ Άλεξ στον Μουρίνιο"/>
    <meta property="og:description" content="«Εμπιστοσύνη στους πιτσιρικάδες» είναι το σύνθημα που έδωσε ο Σερ Άλεξ Φέργκιουσον στον Ζοσέ Μουρίνιο, για την έναρξη της θητείας του στην Τότεναμ."/>
  </head>
  <body>
    <article>
      <h1>Η συμβουλή του σερ Άλεξ στον Μουρίνιο</h1>
      <h2>«Βάλε τους νέους να παίξουν στην Τότεναμ» του είπε...</h2>
      <address>
        <time datetime="2019-11-23T08:03:00+00:00">23 Nov 2019, 08:03</time>
      </address>
      <p>
        <b>«Εμπιστοσύνη στους πιτσιρικάδες» είναι το σύνθημα που έδωσε ο Σερ Άλεξ Φέργκιουσον στον Ζοσέ Μουρίνιο, για την έναρξη της θητείας του στην Τότεναμ.</b>
      </p>
      <p>Δεν γινόταν να μην ερωτηθεί κι εκείνος με τη σειρά του για την επιστροφή του «Special One» στους πάγκους και την Premier League, καλώντας τον να δώσει χρόνο στους νέους ποδοσφαιριστές των Σπερς, από τους οποίους, όπως δηλώνει, έχει να αντλήσει μόνο θετικά στοιχεία ενόψει συνέχειας.</p>
      <p>«Δεν υπάρχει ένας προπονητής, που να μην του αρέσει να παίζει με νεαρούς παίκτες και να τους βοηθά να εξελίσσονται. Ούτε ένας. Το καλό με τους νέους ανθρώπους είναι ότι, αν τους δώσεις μια ευκαιρία, όχι μόνο την εκμεταλλεύονται, αλλά δεν σε απογοητεύουν ποτέ. Έτσι συνέβη και με τη γενιά του 92′, ήθελαν σαν τρελοί να παίξουν μπροστά σε 75.000 κόσμο και ήταν και πέρα απ’ αυτό ήταν και πολύ καλοί άνθρωποι», δήλωσε ο Σερ Άλεεξ, μία συμβουλή που θα φανεί χρήσιμη στον Πορτογάλο τεχνικό, ο οποίος δεν φημίζεται ιδιαίτερα για την υποστήριξη ανερχόμενων ποδοσφαιριστών, με μία από τις λίγες και πιο πρόσφατες «επενδύσεις» του να είναι ο Σκοτ ΜακΤόμινεϊ, που εξελίχθηκε σε σημαντικό εργαλείο, πλέον, στα χέρια του Όλε Γκούναρ Σόλσκερ.</p>
    </article>
  </body>
</html>