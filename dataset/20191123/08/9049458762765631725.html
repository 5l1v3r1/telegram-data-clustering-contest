<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://edu.andhrajyothy.com/EduNewsArticle.aspx?SID=962504"/>
    <meta property="og:site_name" content="Andhrajyothy"/>
    <meta property="article:published_time" content="2019-11-23T08:03:02+00:00"/>
    <meta property="og:title" content="అమ్మకానికి కరెంట్‌ ఉద్యోగాలు.. రూ.3 లక్షల నుంచి 20 లక్షల దాకా రేటు"/>
    <meta property="og:description" content="అభ్యర్థుల నుంచి రిటైర్డ్‌ ఏడీఈ వసూళ్లు"/>
  </head>
  <body>
    <article>
      <h1>అమ్మకానికి కరెంట్‌ ఉద్యోగాలు.. రూ.3 లక్షల నుంచి 20 లక్షల దాకా రేటు</h1>
      <address>
        <time datetime="2019-11-23T08:03:02+00:00">23 Nov 2019, 08:03</time>
      </address>
      <ul>
        <li>
          <a href="https://edu.andhrajyothy.com/EducationCategory.aspx?TID=20">S.S.C</a>
        </li>
        <li>
          <a href="https://edu.andhrajyothy.com/EducationCategory.aspx?TID=563">INTERMEDIATE - I</a>
        </li>
        <li>
          <a href="https://edu.andhrajyothy.com/EducationCategory.aspx?TID=1201">INTERMEDIATE - II</a>
        </li>
        <li>
          <a href="https://edu.andhrajyothy.com/EducationCategory.aspx?TID=1726">CBSE X</a>
        </li>
        <li>
          <a href="https://edu.andhrajyothy.com/EducationCategory.aspx?TID=2036">CBSE XI</a>
        </li>
        <li>
          <a href="https://edu.andhrajyothy.com/EducationCategory.aspx?TID=3295">CBSE XII</a>
        </li>
        <li>
          <a href="https://edu.andhrajyothy.com/EducationCategory.aspx?TID=4267">ICSE X</a>
        </li>
        <li>
          <a href="https://edu.andhrajyothy.com/EducationCategory.aspx?TID=4399">ICSE XI</a>
        </li>
        <li>
          <a href="https://edu.andhrajyothy.com/EducationCategory.aspx?TID=4648">ICSE XII</a>
        </li>
        <li>
          <a href="https://edu.andhrajyothy.com/EducationCategory.aspx?TID=4976">EAMCET (Engg)</a>
        </li>
        <li>
          <a href="https://edu.andhrajyothy.com/EducationCategory.aspx?TID=5154">EAMCET (MEDICAL)</a>
        </li>
        <li>
          <a href="https://edu.andhrajyothy.com/EducationCategory.aspx?TID=6355">IIT-JEE(Main)</a>
        </li>
        <li>
          <a href="https://edu.andhrajyothy.com/EducationCategory.aspx?TID=6852">IIT-JEE(Advanced)</a>
        </li>
        <li>
          <a href="https://edu.andhrajyothy.com/EducationCategory.aspx?TID=6948">COMPUTER COURSES</a>
        </li>
      </ul>
      <h3>Important Links</h3>
      <ul>
        <li>
          <a href="http://www.ugc.ac.in/">University Grants Commission</a>
        </li>
        <li>
          <a href="http://www.ncte-in.org/">National Council for Teacher Education</a>
        </li>
        <li>
          <a href="http://mhrd.gov.in/">Ministry of HRD (Education)</a>
        </li>
        <li>
          <a href="http://www.du.ac.in/du/">University of Delhi</a>
        </li>
        <li>
          <a href="http://www.jnu.ac.in/">Jawaharlal Nehru University</a>
        </li>
        <li>
          <a href="https://www.ieindia.org/">The Institution of Engineers (India)</a>
        </li>
        <li>
          <a href="http://www.aicte-india.org/">All India Council of Technical Education</a>
        </li>
      </ul>
      <p>
        <b>అభ్యర్థుల నుంచి రిటైర్డ్‌ ఏడీఈ వసూళ్లు</b>
      </p>
      <p>
        <b>వల పన్ని పట్టుకున్న విజిలెన్స్‌, పోలీసులు</b>
      </p>
      <p> </p>
      <p><b>హైదరాబాద్‌, నవంబరు 22(ఆంధ్రజ్యోతి): </b>దక్షిణ తెలంగాణ విద్యుత్తు పంపిణీ సంస్థ (ఎస్పీడీసీఎల్‌)లో ఉద్యోగాలను దళారులు అమ్మకానికి పెట్టారు. నోటిఫికేషన్‌ వెలువడిన నాటి నుంచే కొందరు ఉద్యోగాలు ఇప్పిస్తామని బేరసారాలు జరుపుతున్నారు. ఒక్కో ఉద్యోగం రూ.3 లక్షల నుంచి రూ.20 లక్షల దాకా అమ్ముడుపోతోంది. సెప్టెంబరు 25న ఎస్పీడీసీఎల్‌ 2500 దాకా జూనియర్‌ లైన్‌ మెన్‌ (జేఎల్‌ఎం), 500 జూనియర్‌ అసిస్టెంట్‌ కమ్‌ కంప్యూటర్‌ ఆపరేటర్‌, 25 జూనియర్‌ పర్సనల్‌ ఆఫీసర్‌ (జేపీవో) ఉద్యోగాలకు నోటిఫికేషన్‌ విడుదల చేసింది. ఈ పోస్టులకు దరఖాస్తు చేసుకున్న అభ్యర్థుల వివరాలు సేకరించిన దళారులు ఉద్యోగాలు ఇప్పిస్తామని బేరసారాలకు దిగుతున్నారు.</p>
      <p> </p>
      <p>సమాచారం అందుకున్న ఎస్పీడీసీఎల్‌ విజిలెన్స్‌ విభాగం ఆరా తీసింది. విద్యుత్తు శాఖలో ఏడీఈగా పనిచేసి, రిటైరైన గోకుల్‌ శ్యాంసుందర్‌ ఉద్యోగాలు ఇప్పిస్తామని డబ్బులు వసూలు చేస్తున్నట్లు విజిలెన్స్‌ అధికారులు గుర్తించారు. నిరుద్యోగుల నుంచి అడ్వాన్సుగా రూ.లక్ష తీసుకుని, ఉద్యోగ ఉత్తర్వులు వచ్చిన తర్వాత రూ.2 లక్షలు ఇవ్వాలని ఒప్పందం చేసుకున్నట్లు కనుగొన్నారు. దీనిపై సైఫాబాద్‌ పోలీసులకు ఫిర్యాదు చేశారు. విజిలెన్స్‌ అధికారులు, పోలీసులు కలిసి ఉద్యోగార్థుల్లా ఒక పథకం ప్రకారం గోకుల్‌ శ్యాంసుందర్‌ను సంప్రదించారు. అతను ఒప్పందం చేసుకోవడానికి రాగా మింట్‌ కాంపౌండ్‌లో అదుపులోకి తీసుకున్నారు. ఏడుగురు అభ్యర్థుల నుంచి రూ.లక్ష చొప్పున రూ.7లక్షలు అతను వసూలు చేసినట్లు గుర్తించారు. పలు జిల్లాల్లో ఉద్యోగాల దందా జరుగుతున్నట్లు తేలింది. ప్రభుత్వ ఉద్యోగం కావడంతో అభ్యర్థు లు ఎంతైనా ఇవ్వడానికి సిద్ధపడుతుండటం గమనార్హం.</p>
      <p> </p>
      <p>
        <b>ప్రతిభ ఆధారంగానే నియామక ప్రక్రియ: ఎస్పీడీసీఎల్‌</b>
      </p>
      <p>నియామక ప్రక్రియ పారదర్శకంగా, ప్రతిభ ఆధారంగానే జరుగుతుందని ఎస్పీడీసీఎల్‌ అధికారులు వెల్లడించారు. గోకుల్‌ శ్యాంసుందర్‌ వంటి దళారులను నమ్మి మోసపోవద్దని సంస్థ చీఫ్‌ విజిలెన్స్‌ అధికారి కె.మురళీధర్‌రావు సూచించారు. కష్టపడి చదివి... అర్హత పరీక్షలో ప్రతిభ చాటిన వారే ఉద్యోగాలు పొందగలరని చెప్పారు. ఒక వేళ ఎవరైనా దళారులను ఆశ్రయించినట్లు తేలితే... పరీక్షకు కూడా అనుమతించబోమని స్పష్టం చేశారు. ఉద్యోగాలు ఇప్పిస్తామని ఎవరైనా దళారులు వస్తే విజిలెన్స్‌ విభాగానికి 040-23431143, 9440813884, 9440812984 ఫోన్‌ నంబర్లలో సమాచారం ఇవ్వాలని కోరారు.</p>
    </article>
  </body>
</html>