<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/entertainment/742953"/>
    <meta property="og:site_name" content="เดลินิวส์"/>
    <meta property="article:published_time" content="2019-11-23T08:15:00+00:00"/>
    <meta property="og:title" content="&quot;แค่นี้..ก็พอ (with you)&quot; ซิงเกิ้ลน่ารักเปิดตัว&quot;AXIS&quot;"/>
    <meta property="og:description" content="“แค่นี้..ก็พอ (with you)” ซิงเกิ้ลน่ารัก เปิดตัว 5 หนุ่มบอยแบนด์ “AXIS” ภายใต้ สังกัดน้องใหม่ “กอนโดล่า เอนเตอร์เทนเม้นท์”"/>
  </head>
  <body>
    <article>
      <h1>"แค่นี้..ก็พอ (with you)" ซิงเกิ้ลน่ารักเปิดตัว"AXIS"</h1>
      <address>
        <time datetime="2019-11-23T08:15:00+00:00">23 Nov 2019, 08:15</time>
      </address>
      <p>
        <b>“แค่นี้..ก็พอ (with you)” ซิงเกิ้ลน่ารัก เปิดตัว 5 หนุ่มบอยแบนด์ “AXIS” ภายใต้ สังกัดน้องใหม่ “กอนโดล่า เอนเตอร์เทนเม้นท์”</b>
      </p>
      <p>ค่ายเพลงน้องใหม่ Gondola Entertainment (กอนโดล่า เอนเตอร์เทนเม้นท์) ภายใต้การดูแลและบริหารงานของ “ดอร์เช่ - ธีรเดช พวงศิริ” ส่งวงบอยแบนด์น้องใหม่เอาใจวัยรุ่นไทยปี 2019 ในนาม “AXIS” (แอคซิส) พร้อมซิงเกิลเปิดตัวสุดน่ารัก ในเพลง “แค่นี้..ก็พอ (with you)” หลังปล่อยมิวสิควีดีโอในช่องทาง Youtube เพียง 10 วัน ยอดเข้าชมพุ่งกว่า 700,000 วิวไปแล้ว เรียกว่ากระแสตอบรับจากแฟนคลับดีเกินคาด<br/><br/>“AXIS” (แอคซิส) เป็นการรวมตัวของหนุ่มๆหน้าใสที่มีความสามารถทั้งการร้องและการเต้น ซึ่งได้ผ่านการออดิชั่นจากต้นสังกัดเมื่อต้นปี 2019 มีสมาชิกทั้งหมด 5 คน ได้แก่ แพน-นรวิชญ์ บวรสันติสุทธิ์ , โอ๊ต-คริษฐ์ พรรณธรรม , โจเซฟ-สิรภัทร บุญรอด , บัส-นรวิชญ์ ทรงไตร และ คอนเน็ค-ภูมิพัฒน์ พัฒนโชติช่วง เพลง “แค่นี้..ก็พอ (with you)” เป็นเพลงแนว ที-ป๊อป ฟังสบายๆ เต้นตามได้ โดยได้ทีมโปรดิวเซอร์ คือ Omelette , วงศกร รักษาพล และ Flat boy ซึ่งเป็นกลุ่มคนเบื้องหลังในวงการเพลงมาอย่างยาวนานเป็นคนทำเพลงให้</p>
      <figure>
        <img src="https://www.dailynews.co.th/admin/upload/20191122/news_rBzOOAJtxa112828_533.jpg?v=20191124071?v=6475"/>
      </figure>
      <p>สามารถรับชมมิวสิกวีดีโอเพลง “แค่นี้..ก็พอ (with you)” และติดตามผลงานของ 5 หนุ่ม “AXIS” ได้ในช่องทาง Youtube : Gondola Entertainment และ Facebook Fanpage : Gondola Entertainment ซึ่งนอกจากเพลงนี้แล้ว ทางต้นสังกัด กอนโดล่าเอนเตอร์เทนเม้นท์ และ ทีมงานยังได้เตรียมเพลงสนุกมากมายไว้ให้แฟนๆ ได้ติดตามกันต่ออีกด้วย</p>
    </article>
  </body>
</html>