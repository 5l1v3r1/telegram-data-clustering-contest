<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%cf%84%cf%81%ce%b1%ce%b3%cf%89%ce%b4%ce%af%ce%b1-%cf%83%cf%84%ce%b1-%ce%b4%ce%b9%ce%b1%ce%b2%ce%b1%cf%84%ce%ac-%ce%bd%ce%b5%ce%ba%cf%81%cf%8c%cf%82-13%cf%87%cf%81%ce%bf%ce%bd%ce%bf%cf%82-%cf%83%ce%b5.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-23T08:18:24+00:00"/>
    <meta property="og:title" content="Τραγωδία στα Διαβατά: Νεκρός 13χρονος σε τροχαίο"/>
    <meta property="og:description" content="Οδηγός και συνοδηγός τραυματίστηκαν ελαφρά"/>
  </head>
  <body>
    <article>
      <h1>Τραγωδία στα Διαβατά: Νεκρός 13χρονος σε τροχαίο</h1>
      <address>
        <time datetime="2019-11-23T08:18:24+00:00">23 Nov 2019, 08:18</time>
      </address>
      <p>Οδηγός και συνοδηγός τραυματίστηκαν ελαφρά</p>
      <p>
        <b>Τραγικό θάνατο βρήκε 13χρονος αθίγγανος, όταν το αυτοκίνητο στο οποίο επέβαινε βγήκε από την πορεία του και προσέκρουσε σε τοίχο. Σύμφωνα με πληροφορίες του thestival.gr, το δυστύχημα σημειώθηκε χθες το βράδυ, στη Συμμαχική Οδό, στα Διαβατά Θεσσαλονίκης.</b>
      </p>
      <p>Ο άτυχος 13χρονος χτύπησε στο κεφάλι και εξέπνευσε ακαριαία. Το μοιραίο αυτοκίνητο οδηγούσε ένας 19χρονος αθίγγανος ενώ στη θέση του συνοδηγού καθόταν ακόμη ένας 13χρονος.</p>
      <p>Οδηγός και συνοδηγός τραυματίστηκαν ελαφρά και αρχικώς μεταφέρθηκαν στο Κέντρο Υγείας Διαβατών. Στη συνέχεια διακομίστηκαν με ασθενοφόρα στο Ιπποκράτειο Νοσοκομείο.</p>
      <p>Ο 19χρονος οδηγός συνελήφθη και νοσηλεύεται φρουρούμενος. Περιγράφοντας στους αστυνομικούς της Τροχαίας τις συνθήκες του δυστυχήματος, <b>ισχυρίστηκε ότι έχασε τον έλεγχο του οχήματός του επειδή προσπάθησε να αποφύγει έναν μετανάστη που περπατούσε στην άκρη του δρόμου</b>.</p>
      <p>Το τροχαίο σημειώθηκε σε κοντινή απόσταση από τη δομή φιλοξενίας προσφύγων των Διαβατών.</p>
      <p>Το συγκεκριμένο τμήμα της Συμμαχικής Οδού τις νυχτερινές ώρες είναι βυθισμένο στο σκοτάδι. Δεν είναι λίγα τα περιστατικά παρασύρσεων μεταναστών που κινούνται πεζοί από και προς το πρώην στρατόπεδο Αναγνωστοπούλου.</p>
    </article>
  </body>
</html>