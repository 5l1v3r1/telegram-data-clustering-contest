<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/29a3421f82817bd7/controversatul-film-joker-va-avea-o-continuare.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-23T08:08:02+00:00"/>
    <meta property="og:title" content="Controversatul film Joker va avea o continuare"/>
    <meta property="og:description" content="Joker, una dintre cele controversate și totodată apreciate pelicule din toate timpurile, va avea parte de o continuare. O dată sigură pentru premiera „Joker 2” nu a fost încă avansată."/>
  </head>
  <body>
    <article>
      <h1>Controversatul film Joker va avea o continuare</h1>
      <address><time datetime="2019-11-23T08:08:02+00:00">23 Nov 2019, 08:08</time> by <a rel="author">Jurnal.md</a></address>
      <p>
        <b>Joker, una dintre cele controversate și totodată apreciate pelicule din toate timpurile, va avea parte de o continuare. O dată sigură pentru premiera „Joker 2” nu a fost încă avansată.</b>
      </p>
      <p>The Hollywood Reporter a scris că o continuare a filmului „Joker” ar fi în lucru la Warner Bros și că Todd Phillips va regiza, cel mai probabil, şi a doua parte a peliculei de succes, în care Joaquin Phoenix va reveni în rolul principal.</p>
      <p>Decizia a de filma o continuare vine după imensul succes de casă pe care producția lui Todd Phillips a avut-o. „Joker” a devenit săptămâna acesta filmul cu cele mai mari încasări din istorie pentru o peliculă din categoria celor interzise minorilor sub 17 ani. A strâns din bilete peste un miliard de dolari la nivel mondial.</p>
      <p>Todd Phillips a realizat „Joker” cu un buget de 62,5 milioane de dolari - o sumă considerabil mai mică în comparaţie cu bugetele de producţie ale altor adaptări cinematografice inspirate din universul benzilor desenate.</p>
      <p>Cu Joaquin Phoenix în rolul principal, filmul a fost criticat că ar fi prea violent, iar anumite voci au susţinut că ar trebui interzis. Temerile legate de eventuali imitatori ai personajului principal au adus măsuri de securitate speciale în cinematografe.</p>
      <p>În ciuda controverselor, Joker a fost distins cu trofeul Leul de Aur la festivalul de la Veneția și este considerat favorit la premiile Oscar de anul viitor.</p>
    </article>
  </body>
</html>