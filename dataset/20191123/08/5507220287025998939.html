<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80188225/"/>
    <meta property="og:site_name" content="Janam TV"/>
    <meta property="article:published_time" content="2019-11-23T08:27:14+00:00"/>
    <meta property="og:title" content="ഇടവേളയ്ക്ക് ശേഷം ഐഎസ്എൽ ഇന്ന് ആരംഭിക്കും; തെക്കിന്റെ വീരന്മാർ നേർക്കുനേർ"/>
    <meta property="og:description" content="ബംഗളൂരു: അന്താരാഷ്ട്ര ഇടവേളയ്ക്ക് ശേഷം ഇന്ത്യൻ സൂപ്പർ ലീഗ് ഫുട്ബോൾ ഇന്ന് പുനരാരംഭിക്കുന്നു. ദക്ഷിണേന്ത്യയിലെ കരുത്തൻമാരായ ബംഗളൂരു എഫ്സിയും"/>
  </head>
  <body>
    <article>
      <h1>ഇടവേളയ്ക്ക് ശേഷം ഐഎസ്എൽ ഇന്ന് ആരംഭിക്കും; തെക്കിന്റെ വീരന്മാർ നേർക്കുനേർ</h1>
      <address><time datetime="2019-11-23T08:27:14+00:00">23 Nov 2019, 08:27</time> by <a rel="author">Janam TV Web Desk</a></address>
      <p>ബംഗളൂരു: അന്താരാഷ്ട്ര ഇടവേളയ്ക്ക് ശേഷം ഇന്ത്യൻ സൂപ്പർ ലീഗ് ഫുട്ബോൾ ഇന്ന് പുനരാരംഭിക്കുന്നു. ദക്ഷിണേന്ത്യയിലെ കരുത്തൻമാരായ ബംഗളൂരു എഫ്സിയും കേരളബ്ലാസ്റ്റേഴ്സും തമ്മിലാണ് പോരാട്ടം.</p>
      <p>നിലവിലെ ചാമ്പ്യൻമാർ കൂടിയായ ബംഗളൂരുവിന് ഈ സീസണിൽ കാര്യങ്ങൾ അത്ര അനുകൂലമല്ല. ആകെ കളിച്ച നാല് മത്സരങ്ങളിൽ ഒരെണ്ണത്തിൽ മാത്രമാണ് ജയിക്കാനായത്. മൂന്ന് മത്സരങ്ങളിൽ സമനിലവഴങ്ങുകയും ചെയ്ത ടീം 6 പോയിന്റുമായി പട്ടികയിൽ അഞ്ചാം സ്ഥാനത്താണ്.</p>
      <p>അതേസമയം, നാല് മത്സരങ്ങളിൽ നിന്ന് ഒരു ജയം മാത്രമുള്ള ബ്ലാസ്റ്റേഴ്സിനും വിജയ വഴിയിൽ തിരിച്ചെത്തേണ്ടത് അനിവാര്യമാണ്. ഒരു സമനിലയും രണ്ട് തോൽവിയും വഴങ്ങിയ ബ്ലാസ്റ്റേഴ്സ് 4 പോയിന്റുമായി പട്ടികയിൽ ഏഴാം സ്ഥാനത്താണുള്ളത്.</p>
      <p>പരിക്കാണ് ബ്ലാസ്റ്റേഴ്സിന്റെ പ്രധാന വെല്ലുവിളി. പ്രതിരോധ നിരയിലെകരുത്തൻ ജെയ്റോ റോഡ്രിഗസ് ഉടൻ ടീമിലേക്ക് മടങ്ങില്ലെന്ന് ക്ലബ് തന്നെ വ്യക്തമാക്കിക്കഴിഞ്ഞു. അവസാന മത്സരത്തിൽ പരിക്കേറ്റ മെസി കഴിഞ്ഞ ദിവസങ്ങളിൽ പരിശീലനത്തിനിറങ്ങിയതും ഫോം വീണ്ടെടുത്തതും ടീമിന് ആശ്വാസം നൽകുന്നു.</p>
      <p>വൈകുന്നേരം 7.30ന് ബംഗളൂരുവിലാണ് മത്സരം.</p>
    </article>
  </body>
</html>