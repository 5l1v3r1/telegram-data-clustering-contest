<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.actualno.com/society/prognoza-za-vremeto-23-noemvri-sybota-news_1408912.html"/>
    <meta property="og:site_name" content="Actualno.com"/>
    <meta property="article:published_time" content="2019-11-23T08:00:00+00:00"/>
    <meta property="og:title" content="Прогноза за времето - 23 ноември (събота)"/>
    <meta property="og:description" content="Днес ще бъде предимно облачно с температури между 8 и 13 градуса."/>
  </head>
  <body>
    <article>
      <h1>Прогноза за времето - 23 ноември (събота)</h1>
      <address><time datetime="2019-11-23T08:00:00+00:00">23 Nov 2019, 08:00</time> by <a rel="author" href="https://www.actualno.com/editors/uid/131" target="_blank">Райко Павлов</a></address>
      <p>Днес ще бъде предимно облачно с температури между 8 и 13 градуса. Това съобщи за Агенция „Фокус“ дежурният синоптик Красимир Стоев от Националния институт по метеорология и хидрология. <br/><br/><br/>Днес над страната ще преобладава облачно време, с временни разкъсвания на облачността над Югозападна България. Преди обяд все още ще превалява на места в източната половина от страната. Североизточният вятър ще отслабне и в повечето райони ще е умерен. Минималните температури ще са между 2° и 7°. Дневните в Северна България ще са без особен дневен ход, в Южна - между 8° и 13°. Над Черноморието ще е облачно и на места ще превалява дъжд. Ще духа предимно умерен вятър от север-североизток. Максимални температури на въздуха: 12°-13°. Температура на морската вода е 17°-18°. Вълнението на морето ще бъде 3-4 бала. Над планините ще бъде предимно облачно, с временни разкъсвания на облачността над масивите от Югозападна България. Преди обяд все още на места ще има слаби превалявания. Вятърът ще отслабне и ще е до умерен от южната четвърт. Максимална температура на височина 1200 метра около 5°, на 2000 метра – около минус 1°. Атмосферното налягане е по-високо от средното за ноември – слабо ще се понижи. В неделя облачността над по-голямата част от страната ще се задържи значителна, с предимно слаби валежи на отделни места в източната половина от страната и планините. Вятърът ще бъде слаб, от изток, по Черноморието - от североизток. Минимални температури - предимно между 3° и 8°, максимални: от 4-6° в Северна до 10-12° в Южна България. По-значителни разкъсвания на облачността ще има отново над Югозападна България, но привечер, по нов процес, ще започне увеличение на облачността и в понеделник и вторник ще преобладава облачно време. От югозапад ще започнат валежи, които постепенно ще обхванат страната. Сутрешните температури ще се повишат и минималните във вторник ще бъдат между 5° и 10°, максимални – между 8° и 13°. Вятърът ще бъде предимно от изток, в източните райони временно ще се усили.</p>
    </article>
  </body>
</html>