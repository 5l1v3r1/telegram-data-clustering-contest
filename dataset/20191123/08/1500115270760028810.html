<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtlboulevard.nl/entertainment/artikel/4931576/open-brief-tegen-verdwijnen-vpro-boeken"/>
    <meta property="og:site_name" content="RTL Boulevard"/>
    <meta property="article:published_time" content="2019-11-23T08:17:47+00:00"/>
    <meta property="og:title" content="Open brief tegen verdwijnen VPRO Boeken"/>
    <meta property="og:description" content="Een groep van honderden schrijvers, journalisten, tv- en radiomakers en columnisten tekent protest aan tegen het schrappen van het tv-programma VPRO Boeken. In een ingezonden stuk in NRC spreken ze hun ontzetting uit over de beslissing van de NPO om het programma van de buis te halen en te vervangen door een breder cultuurprogramma, onder de noemer 'vernieuwing'."/>
  </head>
  <body>
    <article>
      <h1>Open brief tegen verdwijnen VPRO Boeken</h1>
      <address>
        <time datetime="2019-11-23T08:17:47+00:00">23 Nov 2019, 08:17</time>
      </address>
      <p>Een groep van honderden schrijvers, journalisten, tv- en radiomakers en columnisten tekent protest aan tegen het schrappen van het tv-programma VPRO Boeken. In een ingezonden stuk in NRC spreken ze hun ontzetting uit over de beslissing van de NPO om het programma van de buis te halen en te vervangen door een breder cultuurprogramma, onder de noemer 'vernieuwing'.</p>
      <p>"Terwijl de overheid alles in de strijd gooit tegen de ontlezing in Nederland, stopt de NPO met een programma waar wekelijks zeker tussen de 100.000 en 150.000 mensen naar kijken. Ter vergelijking: dat is ongeveer achter keer een vol Ahoy. Daar kan geen leesbevorderingsproject tegenop", betogen de ondertekenaars. Onder hen zijn Adriaan van Dis, Herman Koch, Peter Buwalda, Margriet de Moor, Kees van Kooten en Ni√±a Weijers.</p>
      <p>De opstellers van de brief vinden dat de NPO het programma moet behouden of anders een nieuw boekenprogramma moet beginnen. VPRO Boeken, dat op zondagochtend wordt uitgezonden, biedt al tientallen jaren een podium voor prominente schrijvers en dichters uit binnen- en buitenland.</p>
      <related>
        <h4>MIS DIT NIET!</h4>
        <a href="https://www.rtlboulevard.nl/entertainment/artikel/4931646/alec-baldwin-en-vrouw-blijven-gaan-voor-vijfde-kind"/>
        <a href="https://www.rtlboulevard.nl/entertainment/artikel/4931611/snollebollekes-geven-familieshow-gelredome"/>
        <a href="https://www.rtlboulevard.nl/entertainment/artikel/4931616/monic-hendrickx-weigerde-ooit-rol-om-plasscene"/>
        <a href="https://www.rtlboulevard.nl/entertainment/artikel/4931586/dutch-comic-con-trapt-weer-af-utrecht"/>
        <a href="https://www.rtlboulevard.nl/entertainment/artikel/4931591/floor-jansen-betreurt-imago-van-metal"/>
        <a href="https://www.rtlboulevard.nl/entertainment/artikel/4931561/voice-holland-weet-bijna-2-miljoen-kijkers-te-winnen"/>
      </related>
    </article>
  </body>
</html>