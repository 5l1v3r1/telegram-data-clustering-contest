<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/bu-kez-notlar-ogrencilerden-215967h.htm"/>
    <meta property="og:site_name" content="OLAY"/>
    <meta property="article:published_time" content="2019-11-23T08:44:24+00:00"/>
    <meta property="og:title" content="Bu kez notlar öğrencilerden"/>
    <meta property="og:description" content="Hüma Hatun Mesleki ve Teknik Anadolu Lisesi’nde seminer programları kapsamında, öğretmenler yemek yaptı, anaokulu öğrencileri sunulan lezzetleri oyladı. Yemek yarışmasının kazananı ise tatlılar oldu."/>
  </head>
  <body>
    <article>
      <h1>Bu kez notlar öğrencilerden</h1>
      <h2>Hüma Hatun Mesleki ve Teknik Anadolu Lisesi’nde seminer programları kapsamında, öğretmenler yemek yaptı, anaokulu öğrencileri sunulan lezzetleri oyladı. Yemek yarışmasının kazananı ise tatlılar oldu.</h2>
      <address>
        <time datetime="2019-11-23T08:44:24+00:00">23 Nov 2019, 08:44</time>
      </address>
      <p>
        <b>DERYA DEMİR PINAR</b>
      </p>
      <p>Milli Eğitim Bakanı Ziya Selçuk’un okullara ‘2023 Eğitim Vizyonu kapsamında öğretmenlerin seminerleri daha renkli yapın’ çağrısına Osmangazi Hüma Hatun Mesleki ve Teknik Anadolu Lisesi öğretmenlerinden düzenledikleri renkli etkinlik ile yanıt geldi. Seminer dönemini daha eğlenceli geçirmek amacıyla okulda bulunan 20 öğretmen, kendi yöresine ait lezzetler yaptı.</p>
      <figure>
        <img src="https://www.olay.com.tr/d/other/z-7.jpg"/>
      </figure>
      <p>Yapılan yemekler okulun bünyesinde bulunan okul öncesi öğrencileri tarafından oylandı.</p>
      <figure>
        <img src="https://www.olay.com.tr/d/other/bas8.jpg"/>
      </figure>
      <p><b>ÖĞRENCİLERİ TATTI...</b><br/><br/>Bitlis’in şemşemokundan, Giresun’un fındıklı böreğine pek çok lezzetin sunulduğu okulda, adeta yemek yarışması havası esti.<br/><br/>Yemeklerin tadına tek tek bakan öğrenciler tatlılara yüksek puan verirken, tuzlu yiyecekleri tercih etmedi. Okulda renkli görüntülere sahne olan etkinlikte konuşan Osmangazi Hüma Hatun Mesleki ve Teknik Anadolu Lisesi Müdürü Serkan Acehan, “Milli Eğitim Bakanlığı tarafından başlatılan seminer programı kapsamında öğretmenlerimiz yöresel yiyecekler yaptı.Bu kez not verenler ise öğrenciler farklılıklarımızı tanıttık. En iyi ve objektif jüri üyeliği yapabileceğini düşündüğümüz için ise bünyemizde bulunan anaokulu öğrencilerimize tadım yaptırdık. Öğrencilerimiz yaşları itibar ile en çok tatlıları beğendi." ifadelerini kullandı.</p>
    </article>
  </body>
</html>