<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.agi.it/cronaca/maltempo_genova-6602071/news/2019-11-23/"/>
    <meta property="og:site_name" content="Agi"/>
    <meta property="article:published_time" content="2019-11-23T08:33:00+00:00"/>
    <meta property="og:title" content="Su Genova sono già caduti 60 mm di pioggia, è allerta rossa"/>
    <meta property="og:description" content="Numerose strade del capoluogo ligure sono state chiuse al traffico per gli allagamenti e la protezione civile ha invitato i cittadini delle zone interessate a non uscire di casa"/>
  </head>
  <body>
    <article>
      <h1>Su Genova sono già caduti 60 mm di pioggia, è allerta rossa</h1>
      <h2>Numerose strade del capoluogo ligure sono state chiuse al traffico per gli allagamenti e la protezione civile ha invitato i cittadini delle zone interessate a non uscire di casa</h2>
      <address><time datetime="2019-11-23T08:33:00+00:00">23 Nov 2019, 08:33</time> by <a rel="author">AGI - Agenzia Giornalistica Italia</a></address>
      <p><b>Allerta rossa</b> per il <b>maltempo</b> nel centro e nel ponente della Liguria dove dalla notte ha iniziato a piovere ininterrottamente. Su <b>Genova</b> sono già caduti 60 millimetri d'acqua e sono esondati i rii Ruscarolo e Fegino, in val <b>Polcevera</b>, poco più a nord della zona interessata dal crollo del <b>ponte Morandi</b>.</p>
      <p>Numerose strade del capoluogo ligure sono state chiuse al traffico per gli <b>allagamenti</b> e la protezione civile ha invitato i cittadini delle zone interessate a non uscire di casa. Numerosi gli interventi dei vigili del fuoco, soprattutto per liberare automobilisti dai sottopassi allagati dal nubifragio particolarmente intenso tra le 2 e le 4 di notte, tra cui quello di Brin. Allagamenti sono segnalati anche a Teglia e Rivarolo. </p>
    </article>
  </body>
</html>