<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://iauto.lv/pie-stures/celu-reportieris/33309-cela-buvdarbos-uz-jurmalas-sosejas-sacies-ziemas-tehnologiskais-partraukums"/>
    <meta property="og:site_name" content="iAuto"/>
    <meta property="article:published_time" content="2019-11-23T08:46:00+00:00"/>
    <meta property="og:title" content="Ceļa būvdarbos uz Jūrmalas šosejas sācies ziemas tehnoloģiskais pārtraukums"/>
    <meta property="og:description" content="Jūrmalas šosejas (A10) būvdarbiem uz abām brauktuvēm posmā no Rīgas robežas līdz pieejām Jūrmalas caurlaižu punktam (13,41.-19,25. km) ir sācies ziemas tehnoloģiskais pārtraukums. Būvdarbi ietver arī nobrauktuvju atjaunošanu krustojuma mezglā ar Rīgas apvedceļu A5 (Salaspils–Babīte)."/>
  </head>
  <body>
    <article>
      <h1>Ceļa būvdarbos uz Jūrmalas šosejas sācies ziemas tehnoloģiskais pārtraukums</h1>
      <address><time datetime="2019-11-23T08:46:00+00:00">23 Nov 2019, 08:46</time> by <a rel="author">Latvijas Valsts Ceļi</a></address>
      <p>Jūrmalas šosejas (A10) būvdarbiem uz abām brauktuvēm posmā no Rīgas robežas līdz pieejām Jūrmalas caurlaižu punktam (13,41.-19,25. km) ir sācies ziemas tehnoloģiskais pārtraukums. Būvdarbi ietver arī nobrauktuvju atjaunošanu krustojuma mezglā ar Rīgas apvedceļu A5 (Salaspils–Babīte).</p>
      <p>Šogad ceļa sega posmā ir pārbūvēta tikai līdz asfalta saistes kārtai un atjaunotas divas krustojuma nobrauktuves, kā arī pārbūvēts ceļa apgaismojums visā posmā. Asfalta saistes kārta ne vienmēr ir tik gluda kā asfalta virskārta, kas tiks ieklāta nākamgad. Vēl nākamgad pabeigs atlikušo nobrauktuvju atjaunošanu un drošības barjeru uzstādīšanu.</p>
      <p>Būvdarbi posmā tika uzsākti 2019. gada jūnijā, tos plānots pabeigt 2020. gada septembrī. Darbus veic piegādātāju apvienība A.C.B. un Binders par līgumcenu 23 miljoni eiro (ar PVN), ko sedz valsts budžets. Būvdarbus projektēja AS Ceļuprojekts par līgumcenu 117 143 eiro (ar PVN).</p>
    </article>
  </body>
</html>