<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://agronews.ua/node/151489/"/>
    <meta property="og:site_name" content="AgroNews"/>
    <meta property="article:published_time" content="2019-11-23T08:25:00+00:00"/>
    <meta property="og:title" content="Фермери висварили нардепа від Слуги Народа за проєкт земельної реформи"/>
    <meta property="og:description" content="Житомирські фермери висварили нардепа від СН Богдана Кицака і главу Житомирської ОДА Віталія Бунечка за проєкт земельної реформи. Заявили фермери про свою незадоволеність проєктом закону про ринок землі під час зустрічі з представниками влади. Про це пише  Цензор.НЕТ. &quot;Перед тим, як..."/>
  </head>
  <body>
    <article>
      <h1>Фермери висварили нардепа від Слуги Народа за проєкт земельної реформи</h1>
      <address><time datetime="2019-11-23T08:25:00+00:00">23 Nov 2019, 08:25</time> by <a rel="author">agronews.uaode/author</a></address>
      <p><b>Житомирські фермери висварили нардепа від СН Богдана Кицака і главу Житомирської ОДА Віталія Бунечка за проєкт земельної реформи. Заявили фермери про свою незадоволеність проєктом закону про ринок землі під час зустрічі з представниками влади. Про це пише </b> <a href="https://censor.net.ua/">Цензор.НЕТ</a>.</p>
      <p>“Перед тим, як ухвалювати рішення, в яких ви не розбираєтеся, ми ж бачимо, що приходять на ток-шоу і таку маячню несуть, що слухати неможливо. І ви подивіться, який зал хоче вам це все сказати.</p>
      <p>Якщо ви не розбираєтеся, прийдіть просто і запитайте. Вам у всіх мережах писали аграрії, і просили не голосувати. Було таке? Вас просив Ружинський район, Андрушівський, Бердичівський. А ви натиснули кнопку, ви ганебно її натиснули, вам ніколи цього не забудуть. Там ні слова про фермера немає.</p>
      <p>Фермер не може сьогодні купувати землю…. Ви не порівнюйте рядового фермера і того фермера, у якого 300 тис. землі і сидить в Києві”, — заявив один з аграріїв.</p>
      <blockquote>“Сьогодні перукарі, кулінари, … приймають національний закон. Ви далеко від слуг народу, ви — ганьба народу.<br/>Я друге господарство в районі, у якого більше 450 голів худоби. Я набрався кредитів, у мене в заставі все. Я сьогодні побудував нову ферму, буквально на День працівника сільського господарства відкрив, у мене кредитів 10 мільйонів. Який ринок землі?! Який аукціон? Куди я піду?<br/><br/>Якщо ви просто не розбираєтеся, прийдіть і скажіть: “Хлопці ви поясніть це, це і це”. І ми б вам пояснили. А ви нам пообіцяли, що не будете голосувати і так підло пішли і натиснули ту кнопку. Ганьба!<br/>І ви сьогодні нас ганьбите на весь світ, що фермер за мішок цибулі або картоплі орендує земельну ділянку. Де ви таке бачили, де ви таке чули? Ви приїдьте і подивіться. І якщо це підтвердиться, то я стану на одне коліно і скажу “Вибачте, хлопці за те, що я такий засранець”,<br/>— Добре? Сьогодні так жодна влада нас не принижувала, як принизили ви нас. Хтось промоніторив, скільки сьогодні у орендаря кредитів? Хтось зробив таке?<br/>Я вам покажу всі фінансові документи.<br/><b>А ви мені після цього скажете, чи можемо ми сьогодні купувати землю. І підете до Верховної Ради і своїм “слугам” розповісте, чи може сьогодні український фермер то, що ви розповідаєте про ринок землі”</b>, — <b>висловив свою думку один з фермерів Житомирської області.</b></blockquote>
    </article>
  </body>
</html>