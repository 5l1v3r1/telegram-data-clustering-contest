<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/bursa-da-otomobil-uzaktan-kumanda-ile-30-kilometre-hiza-cikiyor-1210860.html"/>
    <meta property="og:site_name" content="Bursada Bugün"/>
    <meta property="article:published_time" content="2019-11-23T08:08:00+00:00"/>
    <meta property="og:title" content="Bursa'da otomobil uzaktan kumanda ile 30 kilometre hıza çıkıyor"/>
    <meta property="og:description" content="Bursa'da yaşayan Çağlar Şahin (24), 1986 model otomobilini uzaktan kumanda ile çalıştırarak sürücüsüz şekilde 30 kilometre hıza kadar yol alabilmesini sağladı."/>
  </head>
  <body>
    <article>
      <h1>Bursa'da otomobil uzaktan kumanda ile 30 kilometre hıza çıkıyor</h1>
      <h2>Bursa'da yaşayan Çağlar Şahin (24), 1986 model otomobilini uzaktan kumanda ile çalıştırarak sürücüsüz şekilde 30 kilometre hıza kadar yol alabilmesini sağladı.</h2>
      <address>
        <time datetime="2019-11-23T08:08:00+00:00">23 Nov 2019, 08:08</time>
      </address>
      <p><b>Bursa'da oto lastik firmasında çalışan Çağlar Şahin</b>, çocukluğundan itibaren ilgi duyduğu otomobil için bir sistem geliştirdi. 1986 model otomobiline taktığı sistemle aracını uzaktan kumanda ile çalıştırıp durdurabilen Şahin, aynı zamanda otomobilin sürücüsüz şekilde saatte 30 kilometre hıza çıkmasını sağlayabiliyor. Otomobili görenlerin çok şaşırdığını belirten Şahin, bu durumun hoşuna gittiğini söyledi.</p>
      <figure>
        <img src="https://images.bursadabugun.com/editor/haber/23112019/otomobil-uzaktan-kumanda-ile-30-kilometre-hiza-cikiyor-3075-dhaphoto5-5dd8de3a022d0.jpg"/>
      </figure>
      <p><b>ARACIN KENDİ PARÇALARI KULLANILARAK YAPILDI</b><br/><br/>Sosyal medya üzerinden Amerikan yapımı araçlar gördüğünü ve kendisine 'Ben de yapabilir miyim?' diye sorduğunu aktaran Şahin, "Uzun bir süre uğraştım. Kendi aracımda yapmayı başardım. İçerisinde herhangi bir modül, elektronik parça yok. Tamamen kendi işçiliğimizle yapılan bir araç. Aracın kendi parçalarını kullanarak yaptık" dedi.</p>
      <figure>
        <img src="https://images.bursadabugun.com/editor/haber/23112019/otomobil-uzaktan-kumanda-ile-30-kilometre-hiza-cikiyor-3075-dhaphoto4-5dd8de1bddeaa.jpg"/>
      </figure>
      <p><b>KONTROLÜ TAMAMEN KENDİSİNDE</b><br/><br/>Aracın kontrolünün tamamen elinde olduğunu ve komutları doğrultusunda aracı yönlendirdiğini vurgulayan Şahin, "Merkezi kilit motoru ve aktarım rolesi kullandım. Bunun dışında başka bir şey kullanmadım. Aracın çalışma süresi tamamen bana bağlı. Ne kadar istersem o kadar ilerliyor ve süre bazında da o kadar süre çalışıyor. İstediğim zaman aracı yürütüp istediğim zaman durdurabilirim" diye konuştu.</p>
      <figure>
        <img src="https://images.bursadabugun.com/editor/haber/23112019/otomobil-uzaktan-kumanda-ile-30-kilometre-hiza-cikiyor-3075-dhaphoto3-5dd8de4698a95.jpg"/>
      </figure>
      <p>
        <b>Çevresinden olumlu tepki aldığını dile getiren Şahin, "Aracı olan arkadaşlarımız, kendi araçlarına da aynı sistemi yapmamı istediler. Vakit olursa arkadaşlarımın araçlarına da aynı sistemi yapacağım" ifadelerini kullandı.</b>
      </p>
      <figure>
        <img src="https://images.bursadabugun.com/editor/haber/23112019/otomobil-uzaktan-kumanda-ile-30-kilometre-hiza-cikiyor-3075-dhaphoto2-5dd8de4d343b5.jpg"/>
      </figure>
    </article>
  </body>
</html>