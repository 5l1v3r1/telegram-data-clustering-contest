<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lokal.hu/2019-11-balesetet-szenvedett-berlusconi/"/>
    <meta property="og:site_name" content="lokál"/>
    <meta property="article:published_time" content="2019-11-23T08:09:09+00:00"/>
    <meta property="og:title" content="Balesetet szenvedett Berlusconi"/>
    <meta property="og:description" content="Zúzódásos sérülés miatt egy milánói klinikán ápolják Silvio Berlusconi volt olasz miniszterelnököt, a Hajrá Olaszország (FI) elnökét, aki az Európai Néppárt (PPE) zágrábi kongresszusán szenvedett kisebb balesetet - közölte a FI pénteken."/>
  </head>
  <body>
    <article>
      <h1>Balesetet szenvedett Berlusconi</h1>
      <address><time datetime="2019-11-23T08:09:09+00:00">23 Nov 2019, 08:09</time> by <a rel="author">MTI</a></address>
      <figure>
        <img src="https://www.lokal.hu/wp-content/uploads/2016/06/K_EPA20140504105-e1552122961705.jpg"/>
      </figure>
      <p>
        <b>Zúzódásos sérülés miatt egy milánói klinikán ápolják Silvio Berlusconi volt olasz miniszterelnököt, a Hajrá Olaszország (FI) elnökét, aki az Európai Néppárt (PPE) zágrábi kongresszusán szenvedett kisebb balesetet – közölte a FI pénteken.</b>
      </p>
      <p>A párt közleménye hangsúlyozza, hogy a korábbi sajtóhírekkel ellentétben Silvio Berlusconinak nem tört el sem a karja, sem a lába, és semmilyen sürgős beavatkozásra nem volt szükség. “Banális zúzódásról” van szó, ami miatt a politikus orvosi ellátásra szorult.</p>
      <p>A FI-től közölt információk szerint Silvio Berlusconi a Néppárt zágrábi találkozója végén elesett, amikor vele szelfizni akaró politikustársai tömege vette körbe. A volt olasz miniszterelnököt magánrepülőgép szállította Milánóba, ahol a La Madonnina magánklinikán ápolják. A kórházat szombaton hagyhatja el.</p>
      <p>A közlemény Silvio Berlusconi, aki szeptember végén töltötte be 83. évét, köszönetét fejezte ki az érte aggodóknak és további jó munkát kívánt az “ügyet felfújó” újságíróknak is.</p>
    </article>
  </body>
</html>