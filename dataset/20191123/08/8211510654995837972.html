<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.formulapassion.it/automoto/saloni/eicma-2019-e-davvero-ledizione-dei-record-468857.html"/>
    <meta property="og:site_name" content="FormulaPassion.it"/>
    <meta property="article:published_time" content="2019-11-23T08:30:46+00:00"/>
    <meta property="og:title" content="EICMA 2019, è davvero l’edizione dei record"/>
    <meta property="og:description" content="Il presidente del Salone Andrea Dell'Orto racconta a Il Sole 24 Ore i segreti che hanno portato a questi numeri impressionanti"/>
  </head>
  <body>
    <article>
      <h1>EICMA 2019, è davvero l’edizione dei record</h1>
      <h2>Il presidente del Salone Andrea Dell'Orto racconta a Il Sole 24 Ore i segreti che hanno portato a questi numeri impressionanti</h2>
      <address>
        <time datetime="2019-11-23T08:30:46+00:00">23 Nov 2019, 08:30</time>
      </address>
      <p><b>[Rassegna stampa]</b> L’edizione 2019 di EICMA ha riscosso grande successo, facendo segnare diversi record rispetto alle stagioni precedenti. Un ruolo fondamentale all’interno di questo Salone è stato svolto <b>dall’elettrico</b>, che nei prossimi anni sarà di vitale importanza se si vogliono ottenere nuovi record. Chi lo afferma? Andrea Dell’Orto, presidente di EICMA, che è stato intervistato ai microfoni de Il Sole 24 Ore.</p>
      <blockquote>
        <a href="https://www.formulapassion.it/automoto/saloni/eicma-2019-moto-novita-anteprime-bilancio-466383.html">EICMA da record: quasi 800 mila presenze</a>
      </blockquote>
      <p>
        <i>“È stata una edizione storica oltre che dei record. Non solo penso ai 1.887 brand presenti con un balzo di quasi il 50% sull’anno precedente ma al pubblico che ha sfiorato le 800mila persone. Non siamo mai arrivati a così tanti visitatori. Abbiamo cercato di tracciare un sentiero diverso dal passato e vogliamo che Eicma sia un salone conosciuto da tutti per la passione e le nuove tendenze che traccia. E continueremo a migliorare su questa strada, facendo emergere come la mobilità su due ruote possa essere una grande opportunità per le smart city e le città del futuro. Elettrico? Quest’anno ogni casa presentava almeno un modello di e-moto e di e-bike che stanno avendo una grande espansione anche grazie al modello della condivisione. Per lo scooter sharing nel 65-70% dei casi coinvolge mezzi elettrici. Sicurezza? Sulle moto l’elettronica ha fatto passi da gigante a partire dall’Abs e il controllo di trazione. I passeggeri possono scegliere capi con airbag e le protezioni ma hanno un costo e non è previsto nessuna defiscalizzazione o bonus che li renda accessibili. Con il precedente governo Lega-M5S c’era stata una apertura e ora con il nuovo esecutivo abbiamo ripreso i contatti con la commissione Trasporti, portando avanti il dialogo per cercare degli spazi che portino a un “bonus sicurezza” per i caschi e l’abbigliamento tecnico con protezioni omologate. Mercato? Dal Salone arrivano messaggi nettamente positivi. Eicma è la manifestazione più importante al mondo e l’Italia è il primo mercato in Europa per immatricolazioni con poco più di 233mila tra moto e scooter vendute nei primi 10 mesi dell’anno. Non ci si deve dimenticare che a Eicma si raccontano storie di impresa fatte di competenza, passione e innovazione”.</i>
      </p>
      <p>
        <b>Intervista di Enrico Netti, Il Sole 24 Ore</b>
      </p>
      <p> </p>
      <footer>RIPRODUZIONE RISERVATA</footer>
    </article>
  </body>
</html>