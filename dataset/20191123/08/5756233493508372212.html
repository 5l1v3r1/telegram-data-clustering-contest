<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/622865/%D9%85%D9%87%D8%B1%D8%A7%D9%86-%D9%85%D8%AF%DB%8C%D8%B1%DB%8C-%D8%A7%D8%B2-7-%D8%A2%D8%B0%D8%B1-%D8%A8%D9%87-%D8%AA%D9%84%D9%88%DB%8C%D8%B2%DB%8C%D9%88%D9%86-%D8%A8%D8%B1%D9%85%DB%8C-%DA%AF%D8%B1%D8%AF%D8%AF"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-23T08:49:00+00:00"/>
    <meta property="og:title" content="مهران مدیری از 7 آذر به تلویزیون برمی گردد"/>
    <meta property="og:description" content="«باغ گیلاس» یک مجموعهٔ تلویزیونی به کارگردانی مجید بهشتی است که در سال ۱۳۷۲ ساخته شد و در سال ۱۳۷۳ از شبکه یک سیما به روی آنتن رفت."/>
  </head>
  <body>
    <article>
      <h1>مهران مدیری از 7 آذر به تلویزیون برمی گردد</h1>
      <h2>با سریال باغ گیلاس؛</h2>
      <address>
        <time datetime="2019-11-23T08:49:00+00:00">23 Nov 2019, 08:49</time>
      </address>
      <p>
        <i>«باغ گیلاس» یک مجموعهٔ تلویزیونی به کارگردانی مجید بهشتی است که در سال ۱۳۷۲ ساخته شد و در سال ۱۳۷۳ از شبکه یک سیما به روی آنتن رفت.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p> سریال "باغ گیلاس" با بازی مهران مدیری، دانیال حکیمی و... از هفت آذر روی آنتن شبکه آی فیلم می رود.</p>
      <p>داستان سریال باغ گیلاس درباره دو برادر به نام‌های محسن (با بازی مهران مدیری) و امیر (با بازی عبدالرضا اکبری) است که وارثِ باغ پدرشان حاج‌ نایب هستند. اختلاف سلیقۀ آنها بر سر چگونگی استفاده از این باغ، آنها را رودرروی یکدیگر قرار می‌دهد. مادر (با بازی نیکو خردمند) و خواهر (با بازی فریبا متخصص) و برخی دوستان خانوادگی نیز وارد ماجرا می‌شوند. امیر که استاد دانشگاه است، مصمم به حفظ میراث سبز پدر است و محسن، در این فکر است تا با قطع درختان، در آنجا به ساختمان‌سازی بپردازد. امیر به گمان اینکه اگر محسن ازدواج کند، سربه‌راه خواهد شد؛ زمینهٔ ازدواج او را با دختر دایی‌اش مریم (با بازی سودابه مرادیان) فراهم می‌کند اما ... .</p>
      <p>جمشید مشایخی در نقش آقای الیاسی، فخری خوروش در نقش مرحمت، اسماعیل داورفر در نقش آقای مظفری، نیکو خردمند در نقش همسر حاج‌نایب، مهران مدیری در نقش محسن، دانیال حکیمی در نقش محمود، عبدالرضا اکبری در نقش امیر، محبوبه مقبلی در نقش عالیه، پوراندخت مهیمن در نقش شهلا، بیوک میرزایی در نقش قدیر، مهری ودادیان در نقش مادر قدیر، جلیل فرجاد در نقش عزیز، فریبا متخصص در نقش فریده، محمد سادات ابهری در نقش دکتر مهدوی و سودابه مرادیان در نقش مریم در این مجموعه نقش‌آفرینی کرده‌اند.</p>
    </article>
  </body>
</html>