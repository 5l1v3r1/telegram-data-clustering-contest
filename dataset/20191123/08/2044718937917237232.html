<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vezess.hu/vezetunk/2019/11/23/vezeto-kutyat-kapcsoltak-le-a-rendorok/"/>
    <meta property="og:site_name" content="Vezess"/>
    <meta property="article:published_time" content="2019-11-23T08:00:40+00:00"/>
    <meta property="og:title" content="Vezető kutyát kapcsoltak le a rendőrök"/>
    <meta property="og:description" content="Furcsán körözött egy autó a floridai kertvárosban, meglepő sofőr ült a volánnál."/>
  </head>
  <body>
    <article>
      <h1>Vezető kutyát kapcsoltak le a rendőrök</h1>
      <address><time datetime="2019-11-23T08:00:40+00:00">23 Nov 2019, 08:00</time> by <a rel="author" href="https://www.vezess.hu/author/vezess/" target="_blank">Vezess</a></address>
      <p>
        <b>Furcsán körözött egy autó a floridai kertvárosban, meglepő sofőr ült a volánnál.</b>
      </p>
      <p>Amikor kiérkeztek a rendőrök a floridai Port St. Lucie egyik utcájába, akkor sokáig nekik sem volt fogalmuk arról, hogy mi is történik pontosan. Annyit láttak, hogy a folyamatosan köröző autóban egy sötét alak ül. Elsőre kisgyerekre tippeltek, aztán amikor a szomszéd postaládáját és kukáit is felborította, akkor lassult annyit, hogy Anne Sabol járőr ki tudja nyitni az ajtót. És nagyon meglepődött.</p>
      <p>Az autóban ugyanis egy fekete labrador ugrott ki. Hamar kiderült, hogy a gazdája járó motorral hagyta a kocsit a ház előtt, a kutya pedig beugrott, majd rükvercbe kapcsolta az automataváltót, az autó pedig elindult.</p>
      <p>A legtöbben viccesen fogták fel az esetet, a kutya gazdája azonban csak annyit tett hozzá, hogy természetesen kifizeti az okozott károkat.</p>
      <footer>Forrás: WPTV News</footer>
    </article>
  </body>
</html>