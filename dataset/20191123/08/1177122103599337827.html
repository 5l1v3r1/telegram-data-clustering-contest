<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.timpul.md/articol/bloc-evacuat-de-urgena-la-timioara--foto-148816.html"/>
    <meta property="og:site_name" content="Timpul.md"/>
    <meta property="article:published_time" content="2019-11-23T08:21:00+00:00"/>
    <meta property="og:title" content="Bloc evacuat de urgență la Timișoara/ FOTO"/>
    <meta property="og:description" content="S-a dat alarma vineri seara în zona de sud a Timișoarei, după ce un apel la 112 anunța că în apropierea unui bloc din Calea Șagului se simțea un puternic miros de insecticid. Apelul a venit din dintr-un bloc cu patru etaje de pe Aleea Inului, iar la fața locului au ajuns imediat mai multe autospeciale ale pompierilor, dar și o echipă CBRN, care a făcut măsurători cu echipamentele din dotare."/>
  </head>
  <body>
    <article>
      <h1>Bloc evacuat de urgență la Timișoara/ FOTO</h1>
      <address>
        <time datetime="2019-11-23T08:21:00+00:00">23 Nov 2019, 08:21</time>
      </address>
      <p>
        <b>S-a dat alarma vineri seara în zona de sud a Timișoarei, după ce un apel la 112 anunța că în apropierea unui bloc din Calea Șagului se simțea un puternic miros de insecticid.<br/><br/>Apelul a venit din dintr-un bloc cu patru etaje de pe Aleea Inului, iar la fața locului au ajuns imediat mai multe autospeciale ale pompierilor, dar și o echipă CBRN, care a făcut măsurători cu echipamentele din dotare.</b>
      </p>
      <p>Cinci adulți și cinci copii au fost evacuați din bloc de echipele de intervenție pe perioada cercetărilor. La fața locului a ajuns o ambulanță SAJ tip C2 cu medic, un microbuz ISU 16 locuri, echipaj CBRN, echipaj SMURD si o autospeciala de stingere. A fost evaluată situația celor evacuași din bloc, în timp ce s-a ventilat spațiul imobilului cu motoventilatorele. Au fost anunțate Unitățile de Primiri Urgențe de la Spitalul Județean și de la Spitalul de Copii Louis Țurcanu.</p>
      <figure>
        <img src="https://realitateadetimis.net/wp-content/uploads/2019/11/alerta-interventie-insecticid-Timisoara-6.jpg"/>
      </figure>
      <p>Echipele de intervenție au făcut verificări timp de aproape o oră și jumătate, iar echipa de cercetare chimică, biologică, radiologică și nucleară a făcut măsurători, și s-a stabilit că nu există niciun pericol în bloc.</p>
      <figure>
        <img src="https://realitateadetimis.net/wp-content/uploads/2019/11/9f1ba24e1c87be276d6a960fa776db50.jpg"/>
      </figure>
      <p>„Toate forțele de intervenție se retrag. Au fost evaluați medical toți cei 10 locatari. De asemenea, a fost efectuată detecția substanțe toxice cu aparatura CBRN din dotarea ISU Timiș pe casa scării și în toate apartamentele. Nu s-au identificat substanțe toxice periculoase. Nicio persoană nu a fost transportată la spital iar toți locatarii se întorc în apartamentele lor„, au transmis reprezentanții ISU Timiș.</p>
    </article>
  </body>
</html>