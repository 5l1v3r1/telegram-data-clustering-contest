<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wall-street.ro/articol/Auto/247130/ludovic-orban-costurile-autostrazii-lugoj-deva-au-crescut-cu-250-milioane-euro-e-ceva-de-noaptea-mintii.html"/>
    <meta property="og:site_name" content="Wall-Street"/>
    <meta property="article:published_time" content="2019-11-23T08:26:56+00:00"/>
    <meta property="og:title" content="Ludovic Orban: Costurile autostrazii Lugoj-Deva au crescut cu 250 milioane euro. E ceva de noaptea mintii"/>
    <meta property="og:description" content="Premierul Ludovic Orban a declarat vineri la Bals, in judetul Olt, ca lucrarile pe lotul 2 al autostrazii Lugoj-Deva vor costa mai mult cu aproximativ 250 de milioane de euro, deoarece trebuie schimbata solutia tehnica pentru un tronson de 9 kilometri ce este tranzitat de ursi, scrie Agerpres."/>
  </head>
  <body>
    <article>
      <h1>Ludovic Orban: Costurile autostrazii Lugoj-Deva au crescut cu 250 milioane euro. E ceva de noaptea mintii</h1>
      <address>
        <time datetime="2019-11-23T08:26:56+00:00">23 Nov 2019, 08:26</time>
      </address>
      <p>
        <b>Premierul Ludovic Orban a declarat vineri la Bals, in judetul Olt, ca lucrarile pe lotul 2 al autostrazii Lugoj-Deva vor costa mai mult cu aproximativ 250 de milioane de euro, deoarece trebuie schimbata solutia tehnica pentru un tronson de 9 kilometri ce este tranzitat de ursi, scrie <a href="http://agerpres.ro/">Agerpres.</a></b>
      </p>
      <p>Pe lotul 2 de pe tronsonul Lugoj - Deja, initial s-a aprobat o documentatie tehnico-economica, pe care a existat aviz de mediu, nu a fost niciun fel de problema. S-a facut proiectul, s-a licitat, s-a semnat contractul cu constructorul, au inceput lucrarile, s-au facut o parte din lucrari, dupa care ne-am trezit...de la ursi se trage, nu? Nu stiu de ce, s-a descoperit ca-s niste ursi acolo. Si sa va spun care e rezultatul: trebuie sa schimbam solutia tehnica, iar pe cei 9 kilometri, care se pare ca-s tranzitati de ursi in mod special, pe ceilalti nu stiu de ce nu erau. Le place numai prin zona aia sa se plimbe, ursilor. Deci asta inseamna o crestere a costului lucrarii cu vreo 250 de milioane de euro. Este ceva de noaptea mintii", a spus premierul.</p>
      <p>Ludovic Orban a mentionat ca atat timp cat Comisia Europeana va accepta costurile suplimentare la acest proiect, atunci nu se vor genera pierderi pentru Romania.</p>
      <p>"Acum trebuie elucidate imprejurarile in care au fost descoperiti ursii dupa studiile de fezabilitate (...). Dar acum nu avem ce face, obiectivul nostru este sa construim. Din cate am inteles, proiectul fiind pe finantare europeana, atata timp cat cei de la Comisia Europeana accepta sa finanteze acest cost suplimentar, nu va genera pierderi pentru Romania si vom da drumul la lucrari", a aratat premierul.</p>
      <p>La randul sau, ministrul Transporturilor, Lucian Bode, a adaugat ca lotul 2 al autostrazii, in lungime de 28 de kilometri, a fost licitat de constructor la o valoare de 130 de milioane de euro, dupa care a aparut problema ursilor.</p>
      <p>
        <a href="https://www.wall-street.ro/articol/Auto/245835/dancila-trimite-corpul-de-control-la-tarom-dupa-dezvaluirile-fostei-sefe.html">Citeste si:<br/>Dancila trimite Corpul de Control la TAROM dupa dezvaluirile de ieri</a>
      </p>
      <figure>
        <img src="https://img.wall-street.ro/image_thumbs/thumbs/184/184356e48afb8edb1143dfa03f2b21ac-400x250-00-65.jpg?v=1571383758"/>
      </figure>
      <p>"Acel lot, de 28 de kilometri, a fost licitat, a demarat constructia si s-au trezit, dupa ce au semnat un contract pe undeva la 130 de milioane de euro, pe toti cei 28 de kilometri, s-au trezit cu ursii. Ursii circula pe 9 kilometri din cei 28. Si atunci ne-am trezit cu ridicarea costurilor la aproximativ inca 250 de milioane de euro. Mai concret, acolo va trebui sa finalizam documentatia si sa scoatem la licitatie acel obiectiv strict pe componenta celor 9 kilometri, unde sunt acele tuneluri", a mentionat Bode.</p>
      <p>In ceea ce priveste lotul 3 al autostrazii Lugoj-Deva, in lungime de 21,3 kilometri, ministrul Transporturilor a spus ca in zilele urmatoare va fi luata o decizie pentru ca acesta sa fie dat in trafic.</p>
      <footer>Sursa foto: : Unsplash</footer>
    </article>
  </body>
</html>