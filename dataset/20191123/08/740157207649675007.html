<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.portalsamorzadowy.pl/polityka-i-spoleczenstwo/premier-o-afrykanskim-pomorze-swin,135472.html"/>
    <meta property="og:site_name" content="Portal Samorządowy"/>
    <meta property="article:published_time" content="2019-11-23T08:44:00+00:00"/>
    <meta property="og:title" content="Premier o afrykańskim pomorze świń"/>
    <meta property="og:description" content="Staramy się przez różne działania m.in. poprzez wykładanie mat bioasekuracyjnych przeciwdziałać tej strasznej chorobie trzody chlewnej - powiedział w piątek premier Mateusz Morawiecki odpowiadając na pytanie internauty na Facebooku."/>
  </head>
  <body>
    <article>
      <h1>Premier o afrykańskim pomorze świń</h1>
      <address><time datetime="2019-11-23T08:44:00+00:00">23 Nov 2019, 08:44</time> by <a rel="author">PAP/AKC  </a></address>
      <h4>Staramy się przez różne działania m.in. poprzez wykładanie mat bioasekuracyjnych przeciwdziałać tej strasznej chorobie trzody chlewnej - powiedział w piątek premier Mateusz Morawiecki odpowiadając na pytanie internauty na Facebooku.</h4>
      <hr/>
      <p>- Udało nam się w zeszłym roku ograniczać ogniska tej choroby, teraz niestety dość niespodziewanie pokazało się jedno źródło tej choroby w zachodniej części Polski - powiedział premier. Dodał, że jest to straszna choroba, na którą zapadają też dziki i zarażają trzodę chlewną.</p>
      <p>Jak mówił, Hiszpania walczyła z ASF przez ponad 30 lat. Niestety, nie jest łatwo ją zlikwidować, bo ona się przenosi nawet na podeszwach butów, na oponach samochodów, można ją wnieść w kanapce. Podkreślił, że nie można 100 proc. skutecznie chronić się na granicach, bo ona trafiła do nas z Białorusi i Ukrainy.</p>
      <p>
        <a href="https://www.portalsamorzadowy.pl/polityka-i-spoleczenstwo/protest-rolnikow-na-podkarpaciu-domagaja-sie-m-in-skutecznej-walki-z-asf,135419.html">Czytaj też: Protest rolników na Podkarpaciu; domagają się m.in. skutecznej walki z ASF</a>
      </p>
      <p>- Na razie dość skutecznie ograniczyliśmy zakres tej choroby, tylko do części Polski" - zaznaczył premier. Dodał, że marzyłaby mu się na nią szczepionka, ale na razie "nie widać tego na horyzoncie". - Rzeczywiście (ASF) jest to poważny problem - stwierdził szef rządu.</p>
      <p>W ubiegłym tygodniu w woj. lubuskim wykryto padłe dziki zakażone ASF, dotychczas stwierdzono 22 przypadki tej choroby na tym terenie oddalonym o ponad 300 km od stref, gdzie występuje afrykański pomór świń w woj. wschodnich. Miejsce, gdzie znaleziono dziki, zostało ogrodzone, trwa przeszukiwanie terenu.</p>
      <p>
        <a href="https://www.portalsamorzadowy.pl/polityka-i-spoleczenstwo/w-czesci-wojewodztwa-wielkopolskiego-strefa-ochronna-przed-asf,135375.html">Czytaj też: W części województwa wielkopolskiego strefa ochronna przed ASF</a>
      </p>
      <p>W tym roku stwierdzono 40 ognisk choroby w stadach świń, podczas gdy w ubiegłym było ich ponad 100. Wykryto ok. 2 tys. padłych dzików na terenach województw: mazowieckiego, lubelskiego, podlaskiego i warmińsko-mazurskiego. </p>
      <footer>
        <pic src="https://pliki.ptwp.pl/pliki/00/02/15/000215.gif"/>
      </footer>
    </article>
  </body>
</html>