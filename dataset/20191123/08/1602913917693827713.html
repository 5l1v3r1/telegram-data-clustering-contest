<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/politica/peste-103-000-de-romani-au-votat-in-strainatate-pana-sambata-la-ora-10-00-18608320"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-23T08:04:09+00:00"/>
    <meta property="og:title" content="Peste 103.000 de români au votat în străinătate, până sâmbătă, la ora 10.00"/>
    <meta property="og:description" content="În a doua zi a votului în Diaspora au votat 103.989 de români la secţiile deschise în străinătate până sâmbătă, ora 10.00, iar 17.503 sunt votanţi prin corespondenţă, la cel de-al doilea tur al alegerilor prezidenţiale, potrivit BEC. Comparativ, la aceeaşi oră, la primul tur au fost 88.042."/>
  </head>
  <body>
    <article>
      <h1>Peste 103.000 de români au votat în străinătate, până sâmbătă, la ora 10.00</h1>
      <address><time datetime="2019-11-23T08:04:09+00:00">23 Nov 2019, 08:04</time> by <a rel="author" href="https://www.zf.ro/autor/ana-petrescu" target="_blank">Ana Petrescu</a></address>
      <p>În a doua zi a votului în Diaspora au votat 103.989 de români la secţiile deschise în străinătate până sâmbătă, ora 10.00, iar 17.503 sunt votanţi prin corespondenţă, la cel de-al doilea tur al alegerilor prezidenţiale, potrivit BEC. Comparativ, la aceeaşi oră, la primul tur au fost 88.042.</p>
      <p>Până sâmbătă, la ora 10.00, 103.989 de români au votat la secţiile organizate în străinătate pentru cel de-al doilea tur al prezidenţialelor, faţă de 88.042câţi au votat în primul tur la aceeaşi oră. De asemenea, 17.503 sunt votanţi prin corespondenţă, la turul al doilea al alegerilor.</p>
      <p>În total, până sâmbătă, la ora 10.00, au fost 121.492 de votanţi în Diaspora.</p>
      <p>În primul tur al scrutinului prezidenţial au fost 25.189 votanţi prin corespondenţă.</p>
      <p>Comparativ cu aceeaşi oră a primului tur, la al doilea tur al alegerilor, sunt cu 15.947 mai mulţi români care au votat în străinătate.</p>
      <p>Cei mai mulţi votanţi, până în prezent, au fost la o secţie din Londra, şi anume 978 de votanţi. Multe persoane au votat şi la Chişinău, 820 şi respectiv Bruxelles - 744. La polul opus, este Harare, Zimbabwe, unde a fost tot un singur votant, iar în Addis Abeba, Etiopia şi Luanda, Angola s-au prezentat la urne două persoane.</p>
      <p>Votul pentru cel de-al doilea tur al alegerilor pentru desemnarea Preşedintelui României a început în străinătate, vineri, 22 noiembrie, la Auckland, în Noua Zeelandă, la ora 01.00, ora României (ora 12.00 ora locală), la secţia de votare nr. 17, cea mai îndepărtată secţie de votare organizată în afara graniţelor României.</p>
      <p>Votul în cadrul celor 838 de secţii organizate în străinătate se desfăşoară pe parcursul a trei zile: vineri, 22 noiembrie 2019, în intervalul orar 12.00 – 21.00, sâmbătă, 23 noiembrie 2019, şi duminică, 24 noiembrie 2019, în intervalul orar 07.00 – 21.00.</p>
    </article>
  </body>
</html>