<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sport24.gr/football/omades/Olympiakos/olympiakos-epikindynh-eksodos-sth-nea-smurnh-prin-th-diavolovdomada.5644978.html"/>
    <meta property="og:site_name" content="www.sport24.gr"/>
    <meta property="article:published_time" content="2019-11-23T08:39:00+00:00"/>
    <meta property="og:title" content="Ολυμπιακός: Τα πλάνα για τη νίκη πριν τη διαβολοβδομάδα"/>
    <meta property="og:description" content="Ο Ολυμπιακός έχει δύσκολη έξοδο στη Νέα Σμύρνη με τον Πανιώνιο (19:30) για την 11η αγωνιστική του πρωταθλήματος και ο Πέδρο Μαρτίνς καταστρώνει τα πλάνα του για να έρθει το τρίποντο, πριν τις μάχες με Τότεναμ και ΠΑΟΚ."/>
  </head>
  <body>
    <article>
      <h1>Ολυμπιακός: Τα πλάνα για τη νίκη πριν τη διαβολοβδομάδα</h1>
      <h2>Ο Ολυμπιακός έχει δύσκολη έξοδο στη Νέα Σμύρνη με τον Πανιώνιο (19:30) για την 11η αγωνιστική του πρωταθλήματος και ο Πέδρο Μαρτίνς καταστρώνει τα πλάνα του για να έρθει το τρίποντο, πριν τις μάχες με Τότεναμ και ΠΑΟΚ.</h2>
      <address><time datetime="2019-11-23T08:39:00+00:00">23 Nov 2019, 08:39</time> by <a rel="author">Νίκος Συριώδης</a></address>
      <p>Η επόμενη εβδομάδα κρίνει πολλά για τον <a href="https://www.sport24.gr/football/omades/Olympiakos/">Ολυμπιακό</a>, έχοντας να αντιμετωπίσει την <a href="https://www.sport24.gr/football/omades/totenam/">Τότεναμ</a> του Ζοζέ Μουρίνιο στο Λονδίνο (26/11, 22:00) για την 5η αγωνιστική των ομίλων του <a href="https://www.sport24.gr/football/ChampionsLeague/">Champions League</a> και τον <a href="https://www.sport24.gr/football/omades/Paok/">ΠΑΟΚ</a> στο Φάληρο (1/12, 19:30) για την 12η αγωνιστική του <a href="https://www.sport24.gr/football/ellada/SuperLeague/">πρωταθλήματος</a>. Πριν όμως από τη "διαβολοβδομάδα", οι Πειραιώτες έχουν μια δύσκολη έξοδο στη Νέα Σμύρνη με τον Πανιώνιο (19:30)</p>
      <p>Ο Ολυμπιακός τα τελευταία χρόνια περνάει πολύ δύσκολα από την έδρα του Ιστορικού, αφού πρόπερσι με τον Φορτούνη και πέρυσι με τον Χασάν χρειάστηκε ένα γκολ στο τέλος για να αποφευχθεί η γκέλα. Ο Πέδρο Μαρτίνς γνωρίζει ότι παίζει κόντρα σε μια ομάδα που "καίγεται" για βαθμούς και η οποία θα δώσει τα πάντα, ώστε να κόψει τον δρόμο στους ερυθρόλευκους.</p>
      <h3>ΟΙ ΑΠΟΝΤΕΣ ΚΑΙ ΟΙ ΕΠΙΣΤΡΟΦΕΣ</h3>
      <p><a href="https://www.sport24.gr/football/omades/Olympiakos/olympiakos-xwris-omar-mpenzia-mesa-gkilierme-valmpoyena.5644866.html">Η παραμονή στην κορυφή του πρωταθλήματος είναι πρωτεύον στόχος για τους Πειραιώτες</a>, που μετά τη διακοπή για τις εθνικές ομάδες, ρίχνονται ξανά στη μάχη, με τους Ελαμπντελαουί και Μπενζιά να μένουν εκτός αποστολής, αλλά τους Βαλμπουενά και Γκιλιέρμε να είναι στα πλάνα του Πορτογάλου προπονητή. Απών είναι λόγω τιμωρίας και ο Αβραάμ Παπαδόπουλος, ενώ ο Μαρτίνς άφησε εκτός και τον Κούτρη.</p>
      <p>Φυσικά, εκτός πλάνων του Μαρτίνς είναι οι Χριστοδουλόπουλος, Φορτούνης, Σισέ. Ο πρώτος ωστόσο, προπονείται κανονικά με την ομάδα και περιμένει την απόφαση του προπονητή για το πότε θα τον εντάξει στην ομάδα ομαλά.</p>
      <h3>ΟΙ ΣΚΕΨΕΙΣ ΕΝΔΕΚΑΔΑΣ ΤΟΥ ΜΑΡΤΙΝΣ</h3>
      <p>Αναφορικά με τα πλάνα ενδεκάδας, στο τέρμα θα βρίσκεται ο Σα, στα δυο άκρα της άμυνας οι Γκασπάρ (δεξιά) και Τσιμίκας (αριστερά), με τους Σεμέδο και Μερια ως δίδυμο στόπερ. Στον άξονα, ο Καμαρά με τον Μπουχαλάκη αναμένεται να ξεκινήσουν, με τον Γκιλιέρμε να μένει πάγκο, ξέροντας ο Μαρτίνς ότι τον θέλει πανέτοιμο για Λονδίνο και Φάληρο, με τους Ποντένσε και Λοβέρα στα δύο άκρα της επίθεση. Όσο για τον Σουντανί θα κινείται πίσω από τον Γκερέρο, ο οποίος αναμένεται να ξεκινήσει μπροστά.</p>
      <p>Η αποστολή των "ερυθρολεύκων" έχει ως εξής: Σα, Αλέν, Καραργύρης, Γκασπάρ, Τοροσίδης, Σεμέδο, Μπα, Μεριά, Τσιμίκας, Γκιλιέρμε, Μπουχαλάκης, Καμαρά, Λοβέρα, Βαλμπουενά, Ποντένσε, Ραντζέλοβιτς, Μασούρας, Σουντανί, Ελ Αραμπί, Γκερέρο.</p>
      <p>Η αποστολή των "κυανέρυθρων" είναι η εξής: Κότνικ, Μαλέρμπ, Σταυρόπουλος, Ευαγγέλου, Σαραμαντάς, Λυμπεράκης, Παπαγεωργίου, Μασούρας, Κόρμπος, Αρσε, Οικονομίδης, Τσιλούλης, Παπανικολάου, Καμαρά, Εμμανουηλίδης, Γρίβας, Αραμπούλι, Δούμτσιος.</p>
      <p>
        <i>
          <b>Photo Credits: Eurokinissi</b>
        </i>
      </p>
    </article>
  </body>
</html>