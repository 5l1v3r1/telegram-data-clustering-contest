<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://jauns.lv/raksts/pastaiga/359703-edinburga-atverta-viesnica-kura-atgadina-skotu-rutis"/>
    <meta property="og:site_name" content="Jauns.lv"/>
    <meta property="article:published_time" content="2019-11-23T08:51:00+00:00"/>
    <meta property="og:title" content="Edinburgā atvērta viesnīca, kura atgādina skotu rūtis"/>
    <meta property="og:description" content="Ja kādu viesnīcu vispār iespējams salīdzināt ar audumu, tad &quot;Market Street Hotel Edinburgā&quot; – noteikti. Tās veidolā meistarīgi ieaustas Skotijas vēsturiskās tradīcijas – sākot no klasiskajām vecpilsētas akmens fasādēm līdz tradicionālajiem rūšu rakstiem."/>
  </head>
  <body>
    <article>
      <h1>Edinburgā atvērta viesnīca, kura atgādina skotu rūtis</h1>
      <address><time datetime="2019-11-23T08:51:00+00:00">23 Nov 2019, 08:51</time> by <a rel="author">Una Meistere | Pastaiga</a></address>
      <p>
        <b>Ja kādu viesnīcu vispār iespējams salīdzināt ar audumu, tad "Market Street Hotel Edinburgā" – noteikti. Tās veidolā meistarīgi ieaustas Skotijas vēsturiskās tradīcijas – sākot no klasiskajām vecpilsētas akmens fasādēm līdz tradicionālajiem rūšu rakstiem.</b>
      </p>
      <p>Savukārt monumentālā siena pie viesnīcas ieejas ir veltījums izžuvušajam Nora ezeram, kurš še reiz atradies, bet robustā akmens estētika uzjunda asociācijas ar Skotijas cietokšņiem un viduslaiku pilīm. Tostarp visslavenāko – Danotaras pili, kuras teju tūkstoš gadu vēsture bijusi saistīta gan ar skotu karalieni Mariju Stjuarti, gan pirmā Skotijas neatkarības kara varoni, bruņinieku Drošsirdi Viljamu Vollesu.</p>
      <figure>
        <img src="https://i.jauns.lv/t/2019/11/12/1834828/950x0.jpg?v=1574499158"/>
        <figcaption>Foto: Publicitātes foto</figcaption>
      </figure>
      <p>Market Street Hotel ir 98 numuru viesnīca, un tās interjeru veidojis Amsterdamas dizaina birojs FG Stilj, autentiskas vēstures elpu meistarīgi papildinot ar spilgtu laikmetīgumu.</p>
      <p>Numuru interjerā izmantoti galvenokārt dabiski materiāli – ozols, vietējie baltie akmeņi –, tekstils interpretē tradicionālos skotu rakstus, bet logu slēģojuma aizdarē saglabāti vecpilsētas slēģu elementi. Viesnīcas septītajā stāvā viesus gaida panorāmas šampanieša bārs Nor’ Loft.</p>
      <p>
        <b>6 Market Street<br/>designhotels.com/market –street –hotel</b>
      </p>
    </article>
  </body>
</html>