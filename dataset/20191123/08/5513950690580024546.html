<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nyheter24.se/noje/936478-danny-saucedo-om-svara-tiden-drack-nastan-varje-dag"/>
    <meta property="og:site_name" content="Nyheter24"/>
    <meta property="article:published_time" content="2019-11-23T08:48:52+00:00"/>
    <meta property="og:title" content="Danny Saucedo om svåra tiden: &quot;Drack nästan varje dag&quot;"/>
    <meta property="og:description" content="Efter uppbrottet från Molly Sandén hamnade Danny Saucedo i en destruktiv period där han drack alkohol nästan varje dag. – Jag vill inte vara där längre, och jag pallar inte, säger Danny i &quot;Så mycket bättre&quot;."/>
  </head>
  <body>
    <article>
      <h1>Danny Saucedo om svåra tiden: "Drack nästan varje dag"</h1>
      <address><time datetime="2019-11-23T08:48:52+00:00">23 Nov 2019, 08:48</time> by <a rel="author" href="https://nyheter24.se/profil/quetzala.blanco" target="_blank">Quetzala Blanco</a></address>
      <p>
        <b>Efter uppbrottet från Molly Sandén hamnade Danny Saucedo i en destruktiv period där han drack alkohol nästan varje dag. – Jag vill inte vara där längre, och jag pallar inte, säger Danny i "Så mycket bättre".</b>
      </p>
      <p>Det är i kvällens "Så mycket bättre" som <b>Danny Saucedo</b>, 33, gör en tolkning av en välkänd separationslåt. Något som kanske kändes självklart då Danny bara några månader innan inspelningen separerade från flickvännen <b>Molly Sandén</b>, 27.</p>
      <p>Danny berättar att det kändes självklart att tolka den särskilda låten med tanke på var han har befunnit sig den senaste tiden.</p>
      <p>– Man ska ju aldrig ta saker för givet men det lär man sig ju den hårda vägen, säger Danny.</p>
      <figure>
        <img src="https://cdn01.nyheter24.se/5dde16d203d802dc05/2019/11/22/1594100/molly_sanden_danny_saucedo.jpg"/>
        <figcaption>Molly Sandén och Danny Saucedo gjorde slut tidigare i år. Bildkälla: Stella Pictures.</figcaption>
      </figure>
      <h3>Alkoholen blev ett problem</h3>
      <p>Han berättar även att han den senaste tiden har befunnit sig i en väldigt destruktiv period.</p>
      <p>Efter att ha framfört sin tolkning för de andra artisterna runt middagsbordet så är <b>Magnus Uggla </b>nyfiken. Danny har nämligen ändrat ett par rader från låtens originaltext.</p>
      <p>– Jag undrar om det här med alkohol. Var det ett stort problem under den här tiden?, frågar Uggla.</p>
      <p>– Ja, jag har krökat. Alldeles för mycket. Nästan varje dag i ett halvår faktiskt, säger Danny.</p>
      <p>Uggla frågar då om det även var på eftermiddagar.</p>
      <p>– Ja, gärna eftermiddagar, säger Danny.</p>
      <figure>
        <img src="https://cdn03.nyheter24.se/156c191403d802dc05/2019/11/22/1594102/danny_saucedo.jpg"/>
        <figcaption>Danny Saucedo krökade nästan varje dag. Bildkälla: Stella Pictures.</figcaption>
      </figure>
      <h3>"Vill inte vara där längre" </h3>
      <p>Men det var inte alltid så kul, och till slut blev livsstilen ohållbar.</p>
      <p>– Dom enda vännerna man har är ju likadana. Eller dom som jag valde att kontakta var dom som var i samma båt så vi rodde ju åt helt fel till slut. Men jag vill inte vara där längre, och jag pallar inte, säger Danny.</p>
      <p>Både <b>Niklas Strömstedt</b> och Magnus Uggla frågar hur han tog sig ur det här.</p>
      <figure>
        <img src="https://cdn02.nyheter24.se/a45c330403d802dc05/2019/11/22/1594104/niklas_stromstedt_magnus_uggla.png"/>
        <figcaption>Niklas Strömstedt och Magnus Uggla i "Så mycket bättre". Bildkälla: TV4</figcaption>
      </figure>
      <p>– En person hjälpte mig som jag tycker om, säger Danny och ler.</p>
      <p>Vem det är som har hjälpt honom genom den tuffa tiden avslöjar inte Danny, <a href="https://nyheter24.se/noje/936368-anna-eriksson-24-pekas-ut-som-danny-saucedos-nya-flickvan">men vi anar att det kanske handlar om hans nya flickvän</a> <b>Anna Eriksson</b>, 24.</p>
      <p>
        <a href="https://nyheter24.se/danny-saucedo">Danny Saucedo</a>
      </p>
      <figure>
        <a href="https://nyheter24.se/profil/quetzala.blanco">
          <img src="https://cdn01.nyheter24.se/6bb99869024b004b00/profile/avatars/6_1557928660.jpg"/>
        </a>
      </figure>
      <p><a href="https://nyheter24.se/profil/quetzala.blanco">Quetzala Blanco </a><br/>quetzala.blanco@nyheter24.se</p>
    </article>
  </body>
</html>