<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/bulvar/2019/11/23/tobb-agymutet-utan-hatalmas-elszantsaggal-dolgozik-a-magyar-focilegenda"/>
    <meta property="og:site_name" content="infostart"/>
    <meta property="article:published_time" content="2019-11-23T08:04:29+00:00"/>
    <meta property="og:title" content="Több agyműtét után hatalmas elszántsággal dolgozik a magyar focilegenda"/>
    <meta property="og:description" content="Egyre erősebb Törőcsik András, az Újpest háromszoros NB I-es aranyérmes és Magyar Kupa-győztes egykori klasszis játékosa több súlyos műtét után, 64 évesen is rendszeres vendége a futballpályának."/>
  </head>
  <body>
    <article>
      <h1>Több agyműtét után hatalmas elszántsággal dolgozik a magyar focilegenda</h1>
      <address><time datetime="2019-11-23T08:04:29+00:00">23 Nov 2019, 08:04</time> by <a rel="author">Infostart</a></address>
      <h3>Egyre erősebb Törőcsik András, az Újpest háromszoros NB I-es aranyérmes és Magyar Kupa-győztes egykori klasszis játékosa több súlyos műtét után, 64 évesen is rendszeres vendége a futballpályának.</h3>
      <p>Az Újpest háromszoros NB I-es aranyérmes és Magyar Kupa-győztes egykori klasszis játékosa máig rendszeres vendége a futballpályának. Ha az idő engedi, barátjával, a gyúróként és erőnléti trénerként tevékenykedő Pintér Istvánnal a Pénzügyőr SE gyepén labdázik - <a href="https://www.blikk.hu/sport/magyar-foci/agymutetei-utan-egyre-erosebb-torocsik-andras/cn4gn4z">írja a Blikk</a>.</p>
      <p>Törőcsiket évek óta Budakeszin, a Honvéd Rehabilitációs Intézetben ápolják, miután két agyműtéten is átesett. Mindent elkövet, hogy minél jobb fizikai állapotba kerüljön, szeretne teljesen felgyógyulni, és ebben nagyon sokan segítenek neki.</p>
      <p>Törőcsik Andrásnak örökös Újpest-VIP-bérlete van, ki is használja, igyekszik mindig kimenni a gárda hazai bajnokijaira. Jól érzi magát a lelátón, ahol rendszerint találkozik barátaival, egykori csapattársaival.</p>
      <p>
        <i>Nyitókép: MTI/Koszticsák Szilárd</i>
      </p>
    </article>
  </body>
</html>