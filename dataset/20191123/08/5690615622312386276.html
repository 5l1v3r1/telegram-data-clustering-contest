<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837372-turechchina-zbirayetsya-poyednati-zrk-s-400-i-vinischuvachi-f-35"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-23T08:36:00+00:00"/>
    <meta property="og:title" content="Туреччина збирається поєднати ЗРК С-400 і винищувачі F-35"/>
    <meta property="og:description" content="КИЇВ. 23 листопада. УНН. Туреччина проробляє питання взаємодії російських комплексів С-400 і американських літаків п'ятого покоління F-35. Про це повідомляє …"/>
  </head>
  <body>
    <article>
      <h1>Туреччина збирається поєднати ЗРК С-400 і винищувачі F-35</h1>
      <address><time datetime="2019-11-23T08:36:00+00:00">23 Nov 2019, 08:36</time> by <a rel="author">Денис Масліков</a></address>
      <p><b>КИЇВ. 23 листопада. УНН.</b> Туреччина проробляє питання взаємодії російських комплексів С-400 і американських літаків п'ятого покоління F-35. Про це повідомляє <b>УНН</b> з посиланням на Анадолу.</p>
      <p>"Я сподіваюся, що ці зусилля принесуть позитивний результат. Анкара не відмовиться від одного на користь іншого. Якщо навіть російські комплекси не зможуть працювати паралельно з F-35, ми знайдемо максимально зручну формулу дій", - навело агентство слова міністра національної оборони Туреччини Хулусі Акара.</p>
      <p>Акар зазначив, що триває процес розгортання ЗРК С-400 на турецькій території та підготовка військових фахівців у Росії. Він також уточнив, що Анкарі фактично передані чотири літаки F-35.</p>
      <p>При цьому глава військового відомства підкреслив, що Туреччина не має наміру переглядати контракт щодо С-400 з Росією.</p>
      <p>"Ці комплекси заступлять на бойове чергування. Все йде згідно з наміченим планом. Хай ніхто в цьому не сумнівається", - резюмував Акар.</p>
      <p>Нагадаємо, Радник Трампа пригрозив Туреччині <a href="https://www.unn.com.ua/uk/news/1835054-radnik-trampa-prigroziv-turechchini-sanktsiyami-za-pokupku-s-400">санкціями за покупку С-400.</a></p>
    </article>
  </body>
</html>