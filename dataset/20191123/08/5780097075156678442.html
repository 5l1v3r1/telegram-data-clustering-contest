<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://km.rfi.fr/cambodia/desk-somnop-hrp-23-11-2019"/>
    <meta property="og:site_name" content="RFI"/>
    <meta property="article:published_time" content="2019-11-23T08:13:04+00:00"/>
    <meta property="og:title" content="ក្រសួង​មហាផ្ទៃ​ទុក​​ពេល​០៦​ខែ​ឲ្យ​គណបក្ស​​សិទ្ធិ​​មនុស្ស ​បញ្ជូន​ឈ្មោះ​សមាស​ភាព​ថ្នាក់​ដឹកនាំ​គណបក្ស ​ទៅ​ក្រសួង​មហាផ្ទៃ​"/>
    <meta property="og:description" content="លោក​ឧបនាយករដ្ឋ​មន្ត្រី ​ស ​ខេង​ រដ្ឋ​មន្ត្រី​ក្រសួង​មហាផ្ទៃ ​កាល​ពី​ថ្ងៃទី ​២២​ វិច្ឆិកា​ ម្សិល​មិញ​នេះ ​បាន​ចេញ​លិខិត​មួយ​ច្បាប់​ផ្ញើ​ទៅ​កាន់​ប្រធាន​គណបក្ស​សិទ្ធិ​មនុស្ស ​ដើម្បី​ពន្យា​ពេល​៦​ខែ​ ក្នុង​ការ​បញ្ជូន​បញ្ជី​ឈ្មោះ​សមាសភាព​ថ្នាក់​ដឹកនាំ​គណបក្ស​សិទ្ធិ​មនុស្ស​ទៅ​កាន់​ក្រសួង​មហាផ្ទៃ..."/>
  </head>
  <body>
    <article>
      <h1>ក្រសួង​មហាផ្ទៃ​ទុក​​ពេល​០៦​ខែ​ឲ្យ​គណបក្ស​​សិទ្ធិ​​មនុស្ស ​បញ្ជូន​ឈ្មោះ​សមាស​ភាព​ថ្នាក់​ដឹកនាំ​គណបក្ស ​ទៅ​ក្រសួង​មហាផ្ទៃ​</h1>
      <address><time datetime="2019-11-23T08:13:04+00:00">23 Nov 2019, 08:13</time> by <a rel="author">វ៉ា សំណព្វ</a></address>
      <p>
        <b>លោក​ឧបនាយករដ្ឋ​មន្ត្រី ​ស ​ខេង​ រដ្ឋ​មន្ត្រី​ក្រសួង​មហាផ្ទៃ ​កាល​ពី​ថ្ងៃទី ​២២​ វិច្ឆិកា​ ម្សិល​មិញ​នេះ ​បាន​ចេញ​លិខិត​មួយ​ច្បាប់​ផ្ញើ​ទៅ​កាន់​ប្រធាន​គណបក្ស​សិទ្ធិ​មនុស្ស ​ដើម្បី​ពន្យា​ពេល​៦​ខែ​ ក្នុង​ការ​បញ្ជូន​បញ្ជី​ឈ្មោះ​សមាសភាព​ថ្នាក់​ដឹកនាំ​គណបក្ស​សិទ្ធិ​មនុស្ស​ទៅ​កាន់​ក្រសួង​មហាផ្ទៃ ​ស្រប​តាម​បទប្បញ្ញត្តិមាត្រា ​២៦ ​(ថ្មី) ​នៃ​ច្បាប់​ស្តីពី​គណបក្ស​នយោបា​យ​។ ​គណបក្ស​នេះ ​មាន​រយៈ​ពេល​៦​ខែ​ទៀត ​ចាប់​ពី​ថ្ងៃជូន​ដំណឹង​នេះ ​រហូត​ដល់​ខែ ​មិថុនា ​ឆ្នាំ​ ២០២​០​។ ​ក៏​ប៉ុន្តែ​មហាជន​មួយ​ចំនួន​បាន​ដាក់​ជា​សំណួរ​ថា ​តើ​គណបក្ស​សិទ្ធិ​មនុស្ស​រស់​ឡើង​វិញ​ហើយ​ បន្ទាប់​ពី​គណបក្ស​នេះ ​បាន​ស្នើ​សុំរំលាយ​ខ្លួន​ឯង​រួច​ទៅ​ហើយ​នោះ​?​ ហើយ​ថា​តើ​ គណបក្ស​នេះ​ នឹង​មក​ជំនួស​អតីត​គណបក្ស​សង្គ្រោះ​ជាតិ​ឬ?​</b>
      </p>
      <p>​ជុំវិញ​សំណួរ​នេះ ​លោក​ សឺន ​ស៊ូប៊ែរ ​អតីត​ប្រធាន​គណបក្ស​សិទ្ធិ​មនុស្ស ​ក៏​បាន​បង្ហាញ​ការ​ងឿង​ឆ្ងល់​ដូចគ្នា​នេះ​ដែរ​។ ​ក៏​ប៉ុន្តែ​លោក​​ ប្រាក់​​ សំអឿន​​ អគ្គនាយក​​​រដ្ឋបាល​​​នៃក្រសួង​​មហាផ្ទៃ ​បាន​​បញ្ជាក់​​ប្រាប់​​វិទ្យុ​​បារាំង​​អន្តរ​ជាតិ​​ RFI ថា ​គណបក្ស​នេះ ​នៅ​មិន​ទាន់​បំពេញ​លក្ខខ័ណ្ឌ​ត្រឹម​ត្រូវ​ដើម្បី​រំលាយ​ខ្លួន​ឯង​នៅ​ឡើយ​ទេ​។ ​ដោយ​ឡែក​ជុំវិញ​ការ​ស្នើ​សុំ​ពន្យា​ពេល​៦​ខែនេះ​ គឺ​ធ្វើ​ឡើង​តាម​ការ​ស្នើ​សុំរ​បស់​អគ្គលេខាធិការ​គណបក្ស​សិទ្ធិ​មនុស្ស​ តែ​ប៉ុណ្ណោះ​។</p>
      <p>សូម​ស្តាប់​ប្រសាសន៍​របស់​លោក​ សឺន ស៊ូប៊ែរ​ និង​លោក​ ប្រាក់​ សំអឿន​៖</p>
    </article>
  </body>
</html>