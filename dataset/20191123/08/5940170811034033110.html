<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.24sports.com.cy/gr/sports/podosfairo/kypros/a-katigoria/apoel/apoel-alert-ness"/>
    <meta property="og:site_name" content="24sports.com.cy"/>
    <meta property="article:published_time" content="2019-11-23T08:47:00+00:00"/>
    <meta property="og:title" content="ΑΠΟΕΛ: ALERT-ness"/>
    <meta property="og:description" content="Οι «γαλαζοκίτρινοι» αγωνίζονται απόψε στις 18.00 κόντρα στην ομάδα που κατά την περσινή περίοδο αναμετρήθηκαν σε δύο παιχνίδια, αδυνατώντας να την κερδίσουν. Ο Τόμας Ντολ σχηματίζει το «παζλ» με μοναδικό στόχο το τρίποντο."/>
  </head>
  <body>
    <article>
      <h1>ΑΠΟΕΛ: ALERT-ness</h1>
      <h2>Ζητούμενο η σοβαρότητα και η απαραίτητη ετοιμότητα στον αποψινό αγώνα…</h2>
      <address><time datetime="2019-11-23T08:47:00+00:00">23 Nov 2019, 08:47</time> by <a rel="author">Τάσος Χρυσοστόμου</a></address>
      <p>
        <b>Οι «γαλαζοκίτρινοι» αγωνίζονται απόψε στις 18.00 κόντρα στην ομάδα που κατά την περσινή περίοδο αναμετρήθηκαν σε δύο παιχνίδια, αδυνατώντας να την κερδίσουν. Ο Τόμας Ντολ σχηματίζει το «παζλ» με μοναδικό στόχο το τρίποντο.</b>
      </p>
      <p>Η περσινή ήττα από την Πάφο στον εντός έδρας αγώνα με 1-2 πρέπει να λειτουργήσει ως αφύπνιση το μυαλό των ποδοσφαιριστών του Γερμανού κόουτς. Το γεγονός ότι αυτή η ομάδα νίκησε την Ομόνοια μέσα στην έδρα της, την ίδια ώρα που δυσκόλεψε ΑΕΚ και Απόλλωνα είναι στοιχεία που τεκμηριώνουν την πιο πάνω άποψη.</p>
      <p>Οι πρωταθλητές οφείλουν να παρουσιαστούν σοβαροί από το πρώτο λεπτό δείχνοντας την ανάλογη σοβαρότητα. Το δημιουργικό κομμάτι είναι αυτό που θα καθορίσει και την εξέλιξη του αγώνα. Η ατομική ποιότητα σε συνδυασμό με την απρόβλεπτη κίνηση κάποιων παικτών μπορούν να κάνουν πιο εύκολη την δουλεία, καθώς οι φιλοξενούμενοι αναμένεται να κατεβούν στον γήπεδο με αμυντικό προσανατολισμό χτυπώντας στις αντεπιθέσεις.</p>
      <aside>Δύσκολο να μπεις στο μυαλό των παικτών…</aside>
      <p>Ο Τόμας Ντολ είδε με ικανοποίηση τους παίκτες του να επιστρέφουν στον Αρχάγγελο και τρίβει τα χέρια του καθώς ο ΑΠΟΕΛ πάει για πρώτη φορά σε αγώνα σχεδόν εντελώς γεμάτος. Μοναδική απουσία αυτή του Ζοαζίνιο στο αριστερό άκρο.</p>
      <p>Ο ΑΠΟΕΛ αναμένεται να αγωνιστεί με τριάδα στην άμυνα και 5αδα ή 4αδα στο κέντρο. Ας ξεκινήσουμε λοιπόν από τα βασικά, οι Ντράγκαν Μιχαΐλοβιτς, Πραξιτέλης Βούρος, Βούγιαντιν Σάβιτς, Λούκας Σόουζα, Αντρέ Βιντιγκάλ, Λίνους Χαλένιους.</p>
      <p>Θέση κάτω από τα δοκάρια διεκδικεί ο Βάτερμαν, καθώς ο Μπέλετς ίσως χρειαστεί να πάρει ανάσες εν όψει Ντούντελατζ και Ομόνοιας. Την τριάδα στην άμυνα θα απαρτίσουν οι Σάβιτς, Βούρος και Γιώργος Μερκής. Ο Νικόλας Ιωάννου λόγω απουσίας Ζοαζίνιο θα αγωνιστεί στο αριστερό άκρο ως μπακ χαφ. Από την άλλη πλευρά αναμένεται να δούμε τον Μιχαϊλοβιτς.</p>
      <p>Όσο αφορά την μεσαία γραμμή αν ο ΑΠΟΕΛ αγωνιστεί με 5αδα, οι υπόλοιποι τρεις θα είναι οι Γκέτζογλου, Σόουζα, Άλεφ. Αν προτιμηθεί η δυάδα τότε ένας εκ των Άλεφ ή Γκέτζογλου θα μείνει εκτός. Στην επίθεση τα πράγματα είναι περίπλοκα. Ο Εφραίμ πιθανόν να αγωνιστεί βασικός όπως και ο Τάμαρι. Την πόρτα της ενδεκάδας χτυπά και ο Ντε Βινσέντι Φαίνεται ότι ο Βιντιγκάλ θα μείνει στον πάγκο. Ενώ ίσες πιθανότητες έχουν οι Χαλένιους και Πάβλοβιτς. Ίσως ο Σουηδός να έχει τα στοιχεία που χρειάζονται για αυτό το παιχνίδι.</p>
    </article>
  </body>
</html>