<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090200613/%D8%AA%D8%B1%D8%AF%D8%AF-%D8%AE%D9%88%D8%AF%D8%B1%D9%88%D9%87%D8%A7%DB%8C-%D8%AE%D9%88%D8%AF%D8%B1%D8%A7%D9%86-%D9%87%DB%8C%D9%88%D9%86%D8%AF%D8%A7%DB%8C-%D8%AF%D8%B1-%D8%B3%D8%A6%D9%88%D9%84"/>
    <meta property="og:site_name" content="ایسنا"/>
    <meta property="article:published_time" content="2019-11-23T08:27:11+00:00"/>
    <meta property="og:title" content="تردد خودروهای خودران هیوندای در سئول"/>
    <meta property="og:description" content="شرکت خودروسازی کره‌ای &quot;هیوندای&quot; اخیرا قراردادی با شهر سئول امضا کرده است و طی آن قرار است آزمایشات خودروهای خودران خود را از ماه دسامبر سال جاری در این شهر آغاز کند."/>
  </head>
  <body>
    <article>
      <h1>تردد خودروهای خودران هیوندای در سئول</h1>
      <address><time datetime="2019-11-23T08:27:11+00:00">23 Nov 2019, 08:27</time> by <a rel="author">مسعود جعفرشعار</a></address>
      <p>شرکت خودروسازی کره‌ای "هیوندای" اخیرا قراردادی با شهر سئول امضا کرده است و طی آن قرار است آزمایشات خودروهای خودران خود را از ماه دسامبر سال جاری در این شهر آغاز کند.</p>
      <p><b>به گزارش ایسنا، </b>شرکت خودروسازی هیوندای کره‌جنوبی برای آغاز یک برنامه آزمایشی برای آزمایش خودروهای خودران خود در خیابان‌های شهر با نمایندگان شهر سئول پایتخت کره جنوبی قراردادی امضا کرده است.</p>
      <p>سایت "بیزینس کره" اعلام کرد که شرکت هیوندای تا ماه دیگر آزمایش خودروهای خودران خود را در خیابان‌های شهر سئول آغاز خواهد کرد. براساس این قرارداد، این شهر قرار است سیگنالینگ ترافیکی و زیرساخت‌های جاده ای لازم برای حرکت وسایل نقلیه خودران برای حرکت در خیابان‌های شهر را فراهم کند. همه این‌ها در حالی است که هیوندای ماه آینده شش خودروی برقی خودران هیدروژنی خود را نیز آزمایش خواهد کرد.</p>
      <p>بنابر گزارش‌ها این شرکت احتمالا تا سال ۲۰۲۱ حداقل ۱۵ خودرو خودران دیگر را توسعه خواهد داد. خودروهای خودران هیوندای از ماه آینده در ۲۳ خیابان حرکت خواهند کرد و از منطقه گانگام شهر سئول نیز رد خواهند شد. سپس هر لحظه اطلاعات ترافیکی شهر به روز شده و سایر داده‌ها هر ثانیه از طریق شبکه ارتباطات سیار سطح شهر جمع آوری شده و در اختیار این خودروها قرار می‌گیرند. وسایل نقلیه خودران هیوندای از این اطلاعات استفاده می‌کنند تا با خیال راحت در مرکز شهر حرکت کنند. شرکت هیوندای و سئول امیدوارند تا سال ۲۰۲۴ یک زیرساخت کاملاً عملیاتی برای رانندگی در سراسر شهر سئول برقرار کنند.</p>
      <p>انتهای پیام</p>
    </article>
  </body>
</html>