<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/europa-legnagyobb-csokilopasa-ketszazezer-tabla-milkaval-tunt-el-egy-kamion/187197"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-23T08:30:00+00:00"/>
    <meta property="og:title" content="Európa legnagyobb csokilopása – Kétszázezer tábla Milkával tűnt el egy kamion"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Európa legnagyobb csokilopása – Kétszázezer tábla Milkával tűnt el egy kamion</mark>
      </h1>
      <address><time datetime="2019-11-23T08:30:00+00:00">23 Nov 2019, 08:30</time> by <a rel="author">Bors</a></address>
      <p>
        <b>A kontinens egyik legnagyobb csokilopási ügyébe keveredett egy magyar fuvarozási vállalkozás. </b>
        <b>A kontinens egyik legnagyobb csokilopási ügyébe keveredett egy magyar fuvarozási vállalkozás.</b>
      </p>
      <p>A rejtélyes ügy szereplője egy, a világhírű Milka csokoládémárkát forgalmazó cég. Ez a vállalkozás adott megbízást a svájci határhoz közel fekvő, ausztriai Bludenzben lévő osztrák vállalatnak, hogy szállítsanak a nevükben a csokiból hatalmas mennyiségben Belgiumba.</p>
      <figure>
        <img src="http://media.borsonline.hu/cikk/20/192811/gallery-picture/645w/2032302_milka-chocolate-camion-71.jpg"/>
      </figure>
      <p>A fuvarozó vállalkozó egy magyar szállítónak adta ki a feladatot, aki egy cseh cégnek passzolta át a munkát. A megbeszélt időre meg is érkezett a cseh rendszámú kamion, beparkolt a bludenzi gyárba, majd kisvártatva 20 tonnányi Milkával, azaz nagyjából kétszázezer táblával a rakterében elindult Belgiumba. De azóta sem a kamion, sem a sofőr nem került elő. <br/>A sofőr hamis dokumentumokkal és hamis rendszámmal szerezte meg az árut – mondta el az FN1Todaynek Sabine Reinthaler, az LPD Tyros rendőrségi szóvivője, aki hozzátette, hogy bizonyos, hogy a csokizsákmányt viszonteladásra szánják.</p>
      <p>Úgy tűnik, már jóval korábban, előre kitervelték az édességlopást, ugyanis november 15-e óta nem akadtak a nyomukra:</p>
      <p>– A rendőrség nyomoz az ügyben, azonban nagyon nehéz felgöngyölíteni a szálakat, mivel a leadott adataik mindegyike hamis volt – magyarázta a szóvivő.</p>
    </article>
  </body>
</html>