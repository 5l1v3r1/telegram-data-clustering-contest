<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.timpul.md/articol/-putin-sustine-ca-rusia-detine-un-sistem-de-propulsie-a-rachetelor-fara-egal-in-lume-148819.html"/>
    <meta property="og:site_name" content="Timpul.md"/>
    <meta property="article:published_time" content="2019-11-23T08:45:00+00:00"/>
    <meta property="og:title" content="Putin sustine ca Rusia detine un sistem de propulsie a rachetelor „fara egal in lume”"/>
    <meta property="og:description" content="Presedintele rus Vladimir Putin a calificat drept fara egal pe plan mondial ‘noul sistem de propulsie a rachetelor’ in timpul testarii caruia si-au pierdut viata in august cinci angajati ai Agentiei nucleare ruse (Rosatom). Presedintele rus a adaugat ca Moscova va continua sa perfectioneze acest tip de armament, informeaza agentia de presa Interfax in pagina sa electronica. „Faptul in sine de a detine astfel de tehnologii unicat constituie astazi cea mai importanta garantie fiabila a mentinerii pacii pe planeta”, a spus Putin joi, in cadrul ceremoniei desfasurate la Kremlin in cursul careia a inmanat ‘Ordinul pentru curaj’ vaduvelor specialistilor Rosatom care si-au pierdut viata in timpul testului din luna august, decorati postmortem."/>
  </head>
  <body>
    <article>
      <h1>Putin sustine ca Rusia detine un sistem de propulsie a rachetelor „fara egal in lume”</h1>
      <address>
        <time datetime="2019-11-23T08:45:00+00:00">23 Nov 2019, 08:45</time>
      </address>
      <p>
        <b>Presedintele rus Vladimir Putin a calificat drept fara egal pe plan mondial ‘noul sistem de propulsie a rachetelor’ in timpul testarii caruia si-au pierdut viata in august cinci angajati ai Agentiei nucleare ruse (Rosatom).<br/><br/>Presedintele rus a adaugat ca Moscova va continua sa perfectioneze acest tip de armament, informeaza agentia de presa Interfax in pagina sa electronica.<br/><br/>„Faptul in sine de a detine astfel de tehnologii unicat constituie astazi cea mai importanta garantie fiabila a mentinerii pacii pe planeta”, a spus Putin joi, in cadrul ceremoniei desfasurate la Kremlin in cursul careia a inmanat ‘Ordinul pentru curaj’ vaduvelor specialistilor Rosatom care si-au pierdut viata in timpul testului din luna august, decorati postmortem.</b>
      </p>
      <p>Adresandu-se familiilor victimelor, Putin a mentionat ca este vorba despre ‘cele mai avansate si fara egal in lume idei si solutii tehnice, un tip de armament destinat sa asigure suveranitatea, securitatea Rusiei in deceniile urmatoare’.</p>
      <p>„Cu totii suntem mandri de ei si ne vom aminti de ei mereu”, a spus presedintele rus, adaugand ca acestia ‘au avut, intr-adevar, o misiune speciala’.</p>
      <p>La 8 august, Ministerul rus al Apararii a comunicat ca pe o platforma de testare de la baza Nionoksa (regiunea Arhanghelsk) s-a produs un incident soldat cu victime umane.</p>
      <p>Rosatom a anuntat ulterior ca a avut loc o explozie in timpul unor teste pe o platforma maritima a unei ‘surse de energie cu radioizotopi’ pentru rachete. In urma tragediei, cinci angajati ai Rosatom si doi militari si-au pierdut viata, fiind raniti alti trei tehnicieni ai Agentiei nucleare ruse si trei militari.</p>
      <p>Autoritatile din Severodvinsk au anuntat la 8 august, iar mai tarziu si Agentia meteorologica de stat rusa (Rosghidromet) ca, in ziua incidentului, nivelul radiatiilor a inregistrat o scurta crestere la Severodvinsk, iar ulterior a revenit la normal.</p>
      <p>Dupa acest incident, zona golfului Dvina de la Marea Alba, in apropierea caruia s-a produs explozia, a fost inchis pentru inot timp de o luna, aminteste Interfax.</p>
      <p>La 13 august, presedintele american Donald Trump nota pe Twitter ca, potrivit datelor Washingtonului, explozia produsa la baza militara din regiunea Arhanghelsk are legatura cu racheta rusa Skyfall.</p>
      <p>Mai tarziu, tot in august, presedintele rus Vladimir Putin a declarat ca incidentul de langa Severodvinsk a avut loc in timpul unor lucrari la un tip de armament promitator.</p>
      <p>In octombrie, Departamentul de Stat american a indicat ca explozia de la Nionoksa s-a produs nu in cursul unor teste, ci in timpul ridicarii unei rachete de croaziera de tipul Skyfall (9M730 Burevestnik ) de pe fundul Oceanului Arctic. A existat ‘o reactie nucleara necontrolata, care a dus la o scurgere radioactiva intr-un moment in care expertii rusi recuperau racheta de pe fundul oceanului’, a afirmat un reprezentant al Departamentului de Stat, citat de Interfax.</p>
      <p>https://protv.md/</p>
    </article>
  </body>
</html>