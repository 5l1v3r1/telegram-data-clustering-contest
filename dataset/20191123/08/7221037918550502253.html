<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.medyafaresi.com/haber/guleda-cankel-cinayetinde-ihmal-raporu-suleyman-soyluya-sunuldu/927521"/>
    <meta property="og:site_name" content="medya faresi"/>
    <meta property="article:published_time" content="2019-11-23T08:51:00+00:00"/>
    <meta property="og:title" content="Güleda Cankel cinayetinde ihmal raporu Süleyman Soylu'ya sunuldu"/>
    <meta property="og:description" content="Türkiye'yi sarsan Güleda Cankel, eski sevgilisi tarafından vahşice öldürüldü. Cankel'in, '17 saat süren bir cinayete’ kurban gitmesen ilişkin hazırlanan rapor İçişleri Bakanı Süleyman Soylu’ya sunuldu."/>
  </head>
  <body>
    <article>
      <h1>Güleda Cankel cinayetinde ihmal raporu Süleyman Soylu'ya sunuldu</h1>
      <h2>Türkiye'yi sarsan Güleda Cankel, eski sevgilisi tarafından vahşice öldürüldü. Cankel'in, '17 saat süren bir cinayete’ kurban gitmesen ilişkin hazırlanan rapor İçişleri Bakanı Süleyman Soylu’ya sunuldu.</h2>
      <address>
        <time datetime="2019-11-23T08:51:00+00:00">23 Nov 2019, 08:51</time>
      </address>
      <p>Raporda, “Zafer Pehlivan ifadesi alınarak savcılığa iletildi. Savcılık talimatla ifadesini aldığı şüpheliyi, yine talimatla serbest bıraktı. Pehlivan polis otosuyla ‘şehri terk etmesi’ için otogara götürüldü. Güleda da evine bırakıldı.” ifadeleri yer aldı.</p>
      <p>Hürriyet’te yer alan haberde hayatta kalabilmek için 17 saat mücadele veren Güleda Cankel’in ölümünün ardından görevli polisler ve sağlık personeli ile ilgili “ihmal” soruşturması başlatıldı. Soruşturma kapsamında görevli polislerin ifadeleri alındı, ilk incelemenin ardından rapor hazırlandı. Soylu, kendisine sunulan rapordaki detayları paylaştı.</p>
      <h3>Darp olayını görenler polisi aradı</h3>
      <p>Rapora göre Zafer Pehlivan’ın, Güleda Cankel’i kaldığı apartın önünde darp etmesi, çevredekilerin ihbarı üzerine olay yerine polis ve sağlık ekiplerinin gitmesiyle başlayan süreçte yaşananlar soruşturma dosyasına şöyle yansıdı: Kadına şiddet yönüyle şahısa (Zafer Pehlivan) gözaltı işlemi yapılmış, mağdur ile (Güleda) polis merkezine götürülmüştür.</p>
      <p>İfadeleri alındıktan sonra tutanaklar tutulmuştur. Mağdur kişi (Güleda) şikâyetçi olmamasına rağmen ‘koruma verelim’ denilmiş, ancak ‘Hayır ben koruma istemiyorum’ diyerek reddetmiştir. Gözaltı işlemi yapılan şüphelinin (Zafer Pehlivan) ifadesi alınarak savcılığa iletilmiştir. Savcılık ise talimatla ifadesini aldığı şüpheliyi, yine talimatla saat 03.32’de serbest bırakmıştır.</p>
      <h3>"Şehri terk etmesi” istendi</h3>
      <p>Şüpheli Zafer Pehlivan’ın savcılık talimatıyla serbest bırakılmasının ardından polis otosuna alınarak şehirlerarası otogara götürüldüğü, “şehri terk etmesinin” istendiği; Güleda’nın ise başka bir polis otosuyla evine bırakıldığı raporda yer aldı.</p>
    </article>
  </body>
</html>