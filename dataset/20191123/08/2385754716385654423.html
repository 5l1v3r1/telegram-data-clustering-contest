<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/sports/all-other-sports/volleyball/598712/antedrase-kai-pire-to-ntermpi-i-omonoia"/>
    <meta property="og:site_name" content="SIGMALIVE"/>
    <meta property="article:published_time" content="2019-11-23T08:32:00+00:00"/>
    <meta property="og:title" content="Αντέδρασε και πήρε το ντέρμπι η Ομόνοια"/>
    <meta property="og:description" content="Η 6η αγωνιστική πιστοποίησε ότι το φετινό πρωτάθλημα ΟΠΑΠ Ανδρών Α Κατηγορίας ίσως θα είναι το καλύτερο των τελευταίων ετών. Η εκπληκτική Ανόρθωση που..."/>
  </head>
  <body>
    <article>
      <h1>Αντέδρασε και πήρε το ντέρμπι η Ομόνοια</h1>
      <address><time datetime="2019-11-23T08:32:00+00:00">23 Nov 2019, 08:32</time> by <a rel="author">SigmaliveSports</a></address>
      <p>Η 6η αγωνιστική πιστοποίησε ότι το φετινό πρωτάθλημα ΟΠΑΠ Ανδρών Α Κατηγορίας ίσως θα είναι το καλύτερο των τελευταίων ετών. Η εκπληκτική Ανόρθωση που θυμίζει εποχές 2014, μπήκε «σφήνα» ανάμεσα στο δίδυμο Ομόνοιας και Green Air Παφιακού και κερδίζοντας το ΑΠΟΕΛ με 3-0 στο «Θεμιστόκλειο» βρίσκεται ισόβαθμη στην κορυφή με τον Green Air Παφιακό. Η ομάδα της Πάφου όμως που έχασε 2-3 από την Ομόνοια στο μεγάλο ντέρμπι στο «Ελευθερία» και δέχθηκε την πρώτη της ήττα ευνοείται λόγω μιας παραπάνω νίκης.  Η Ομόνοια έμεινε παρά τη νίκη της 3η. Η N. Papas Group Νέα Σαλαμίνα κέρδισε με δυσκολία στο Παραλίμνι την Υπεραγορά Κόκκινος Ε.Ν.Π.με 3-0  και είναι στην τετράδα. Τέλος, η Αναγέννηση Δερύνειας κέρδισε στο «Σπύρος Κυπριανού» την ΑΕ Καραβά με 0-3 σετ και βρίσκεται μια ανάσα από την 4η θέση.<br/><br/><b>Κέρδισε το ντέρμπι… αλλά είναι τρίτη</b><br/><br/>«ΤΑΣΣΟΣ ΠΑΠΑΔΟΠΟΥΛΟΣ ΕΛΕΥΘΕΡΙΑ»: ΟΜΟΝΟΙΑ – Green Air ΠΑΦΙΑΚΟΣ 3-2 (27-25, 13-25, 25-18, 22-25, 15-10)<br/><br/>Η Ομόνοια κέρδισε το μεγάλο ντέρμπι των διεκδικητών του τίτλου τα τελευταία χρόνια αφού κέρδισε μετά από μάχη 130’ τον Green Air Παφιακό με 3-2 σετ στο Στάδιο «Τάσσος Παπαδόπουλος – Ελευθερία».Ωστόσο, η πορεία της Ανόρθωσης αφήνει την Ομόνοια στην 3η θέση ένα πόντο πίσω από τον Green Air Παφιακό (δέχθηκε την πρώτη ήττα) και την Ανόρθωση που ισοβαθμούν στην κορυφή.<br/><br/>Το ντέρμπι άρχισε με τις δυο ομάδες να παίζουν αναγνωριστικό βόλεϊ. Ο Green Air Παφιακός ανέβηκε και προηγήθηκε 11-18. Η Ομόνοια όμως με μεγάλο σερί το γύρισε και προηγήθηκε 21-20 ανακτώντας ψυχολογία. Το σετ εξελίχθηκε όπως σχεδόν όλα τα Ομόνοια – Green Air Παφιακός αφού κρίθηκε στους έξτρα πόντους  με τις αλλαγές των Αλεξίου, Ελευθερίου να είναι καταλυτικές με το «τριφύλλι» να επιβάλλεται σε 31’ 27-25 και να γράφει το 1-0 σετ.<br/><br/>Ο Green Air Παφιακός μπήκε καλύτερα στο δεύτερο σετ παρά την «ψυχρολουσία» του 0-1 και προηγήθηκε 03-05. Oι Παφίτες προοδευτικά προηγήθηκαν με ντάμπλ – σκορ 06-12 δείχνοντας ότι είχαν αυτοκυριαρχία στο σετ. Η Ομόνοια δεν τα παράτησε και μείωσε 11-16 βάζοντας πίεση στην ομάδα του Α. Κωνσταντίνου. Ωστόσο, αυτό αποδείχθηκε «μαγική εικόνα» αφού ο Green Air Παφιακός «πάτησε γκάζι» και με εκπληκτικό σερί 02-09 κέρδισε σε 24’ το σετ 13-25 ισοφαρίζοντας 1-1 το μεγάλο ντέρμπι.<br/><br/>Στο τρίτο σετ οι δυο πρωτοπόροι μπήκαν στο παρκέ του «Ελευθερία» με στόχο να επιβληθούν 04-04. Ακολούθησε ένα εντυπωσιακό ντεμαράζ από την Ομόνοια και με τη συμβολή του Προδρόμου οι «πράσινοι» έγραψαν σερί 07-01 και προηγήθηκαν 11-05. Μια μικρή αναλαμπή από τον Green Air Παφιακό έφερε το σκορ στο 11-08, αλλά το τάϊμ – άουτ από τον Σάββα Σάββα διαμόρφωσε νέα δεδομένα με την Ομόνοια να ξεφεύγει ξανά 14-08. Οι «πράσινοι» κατάφεραν να υπερισχύσουν και να κερδίσουν το σετ 25-18 σε 29’ εξασφαλίζοντας το προβάδισμα με 2-1 σετ.<br/><br/>Στην απόλυτη ισορροπία ήταν το τέταρτο σετ. Οι δυο ομάδες συμβάδιζαν στο σκορ 09-09  με τον Green Air Παφιακό να εξασφαλίζει μικρό προβάδισμα 18-20 και την Ομόνοια να μειώνει στον πόντο 20-21. Η ομάδα του Αντώνη Κωνσταντίνου όμως πήρε εκ νέου προβάδισμα ασφαλείας 21-24 για να κερδίσει 22-25 σε 28’ και να ισοφαρίσει 2-2 τα σετ.<br/><br/>Η Ομόνοια  άρχισε καλύτερα το τάϊ – μπρέικ και προηγήθηκε 05-03. Αυτό ισοδυναμούσε με ψυχολογικό προβάδισμα αφού οι «πράσινοι» με τους Αλεξίου και Α. Πετρακκίδη στην εξάδα  προηγήθηκαν 10-06. Το 13-08 έδειχνε να βάζει γερά θεμέλια νίκης για τους «πράσινους» που ολοκλήρωσαν το σετ νικηφόρα με 15-10 σε 18’ κερδίζοντας το μεγάλο ντέρμπι με 3-2 σετ.<br/><br/>ΟΜΟΝΟΙΑ (Σ. ΣΑΒΒΑ):Ruiz, Αlves, Α. Πετρακκίδης, Αντωνιάδης, Reinaldo, Σ. Πετρακκίδης – Λίμπερο: Πλατρίτης. – Αλλαγές: Αλεξίου, Ελευθερίου,Προδρόμου.<br/><br/>Green Air ΠΑΦΙΑΚΟΣ(ΑΝΤ. ΚΩΝΣΤΑΝΤΙΝΟΥ):Schalev, Caetano, Παφίτης, Verissimo, Οικονομίδης, Knezevic – Λίμπερο: Παπαχριστοδούλου  - Αλλαγές: Ανδρέου.<br/><br/>Διαιτητές: Χρ. Μαϊφόσιης – Σ. Φλουρής<br/><br/>Επόπτες: M. Προκοπίου – Ν. Τζιακούρης<br/><br/>Σημειωτές: I. Τοφής – Κ. Σουρουλλάς<br/><br/>Παρατηρητής Διαιτησίας: Π. Τοφή<br/><br/>Παρατηρητής Αγώνα: Α. Κεφάλας<br/><br/><b>«Απόρθητο φρούριο»</b><br/><br/>«ΘΕΜΙΣΤΟΚΛΕΙΟ»: ΑΝΟΡΘΩΣΗ –ΑΠΟΕΛ 3-0 (25-17, 25-21, 25-22)<br/><br/>Σε «απόρθητο φρούριο» μετέτρεψε η Ανόρθωση φέτος το «Θεμιστόκλειο». Η «Μεγάλη Κυρία» κέρδισε στο ένα από τα δυο ντέρμπι της 6ης αγωνιστικής το ΑΠΟΕΛ με 3-0 και πλην του προβαδίσματος που απέκτησε έναντι των «γαλαζοκιτρίνων» δημιούργησε διπλάσια διαφορά ασφαλείας 14 έναντι 07 βαθμοί. Παράλληλα, η νίκη της επιτρέπει να βλέπει ακόμα ψηλότερα από την τετράδα αφού είναι στη κορυφή ισόβ;αθμη με τον Green Air Παφιακό. Το ΑΠΟΕΛ έχασε (γνώρισε την τέταρτή του ήττα και έμεινε στην 6η θέση. Ο αγώνας κράτησε 90’.<br/><br/>Η Ανόρθωση ήταν αισθητά καλύτερη στο πρώτο σετ. Προηγήθηκε με νταμπλ – σκορ 12-06 με το ΑΠΟΕΛ να μειώνει 16-11. Η ομάδα του Χριστοφιδέλη κατάφερε να ξεφύγει 23-16 για να κερδίσει τελικά σε 27’ 25-17 και προηγήθηκε αυτής του Λάϊου 1-0 σετ.<br/><br/>Πολύ «κλειστό» ήταν το δεύτερο σετ στα αρχικά του στάδια με τις δυο ομάδες να προσπαθούν να αλληλοεξοντωθούν (06-07 το ΑΠΟΕΛ, 08-07 η Ανόρθωση). Ο αγώνας είχε «άγρια ομορφιά» με το ΑΠΟΕΛ να προηγείται 12-13, αλλά η Ανόρθωση απάντησε άμεσα 15-13.Ένα σερί από την ομάδα του Γ. Λάϊου 01-03 έφερε το ντέρμπι στα ίσια 16-16. Η «Μεγάλη Κυρία» με τη δύναμη της έδρας κατάφερε να προηγηθεί 23-20 για να ολοκληρώσει το σετ σε 31’ κερδίζοντας 25-21. Το 2-0 αποτελούσε παρακαταθήκη νίκης.<br/><br/>Η «Μεγάλη Κυρία» με την ψυχολογία στα ύψη προηγήθηκε 04-02 και έβαλε το ΑΠΟΕΛ να «τρέχει». Η ομάδα του Λάϊου προηγήθηκε όμως 07-08 δείχνοντας ότι είχε δυνάμεις. Η Ανόρθωση βρήκε τον ρυθμό της και αφού προηγήθηκε 19-17 δεν κοίταξε ξανά πίσω κερδίζοντας 25-22 σε 32’ και τον αγώνα 3-0 σετ.<br/><br/>ΑΝΟΡΘΩΣΗ (Κ. ΧΡΙΣΤΟΦΙΔΕΛΗΣ): Romanutti, Σαββίδης, Torres, Ηaapakoski, Strugarevic, Χριστοφόρου – Λίμπερο: Χαραλαμπίδης. – Αλλαγές: Δημητρίου, Χρυσοστόμου<br/><br/>ΑΠΟΕΛ(Γ. ΛΑIΟΣ): Κασαμπαλής, Juarez, Χρυσοστόμου, Γεωργίου, Velickovic, Ευσταθίου – Λίμπερο: Παντελή.<br/><br/>Διαιτητές: Γ. Παπαγεωργίου – Μ. Αντώρκας<br/><br/>Επόπτες: Ι. Μιτσής – Μ. Πιττάλης<br/><br/>Σημειωτές: E. Σιαπάνη – Δ. Πέτρου<br/><br/>Παρατηρητής Διαιτησίας: Γ. Σοφοκλέους<br/><br/>Παρατηρητής Αγώνα: Α. Καλλής<br/><br/><b>Τα χρειάστηκε… αλλά τα κατάφερε</b><br/><br/>ΓΗΠΕΔΟ ΠΑΡΑΛΙΜΝΙΟΥ: Υπεραγορά Κόκκινος Ε.Ν.Π.- N. Papas Group ΝΕΑ ΣΑΛΑΜΙΝΑ 0-3 (23-25, 22-25, 16-25)<br/><br/>Ο τίτλος του κειμένου αποτυπώνει τα όσα εξελίχθησαν στο Γήπεδο Παραλιμνίου μεταξύ Yπεραγορά Κόκκινος Ε.Ν.Π. και N. Papas Group Νέα Σαλαμίνα. Οι «ερυθρόλευκοι» κέρδισαν με 0-3 και βρίσκονται σε αστερισμό τετράδας, τους «βυσσινί» που πλην του τρίτου σετ ήταν ισοδύναμοι δείχνοντας ότι με τον Νίκο Ρουμελιώτη άλλαξαν παραστάσεις. Ο αγώνας στο Παραλίμνι είχε διάρκεια 80’<br/><br/>Η Υπεραγορά Κόκκινος Ε.Ν.Π. άρχισε πολύ καλά τον αγώνα και είχε μικρό προβάδισμα μέχρι τριών πόντων 15-12. Η N. Papas Group Νέα Σαλαμίνα με ανατροπή κέρδισε το σετ με 23-25 σε 26’ και προηγήθηκε 0-1 σετ.<br/><br/>Οι «βυσσινί» δεν πτοήθηκαν από τον τρόπο που έχασαν το πρώτο σετ και έδειξαν να κυριαρχούν στο δεύτερο 14-09. Οι «ερυθρόλευκοι» όμως έκαναν ένα σερί 03- 07 και μείωσαν στον πόντο 17-16. Η N. Papas Group Nέα Σαλαμίνα είχε εκ νέου λύσεις και προηγήθηκε με τρεις πόντους 19-22 για να κερδίσει τελικά το σετ 22-25 και σε 28’ να διαμορφώσει το 0-2 στο Παραλίμνι.<br/><br/>Υπεραγορά Κόκκινος Ε.Ν.Π. και N.Papas Group Νέα Σαλαμίνα συνέχισαν να προσφέρουν πολύ ωραίες στιγμές και στο τρίτο σετ. Μετά το αρχικό 05-05 η ομάδα του Culiberti προηγήθηκε με «βραχεία κεφαλή» 07-08. Οι «ερυθρόλευκοι» είχαν σταθερά το προβάδισμα 13-16. Στη συνέχεια η N. Papas Group Νέα Σαλαμίνα έκανε ο,τι ήθελε και με σερί 03-09 κέρδισε σε 25’ το σετ με 16-25 και τον αγώνα με 0-3 σετ.<br/><br/>Λεζ. Φάση από τον αγώνα Yπεραγορά Κόκκινος Ε.Ν.Π. - N.Papas Group Νέα Σαλαμίνα.<br/><br/>Υπεραγορά Κόκκινος Ε.Ν.Π.(Ν. ΡΟΥΜΕΛΙΩΤΗΣ): Cubrilo, Dusan, Nascimento, Πέτρου, Milkov, Παπανδρέου – Λίμπερο: Ελευθερίου. – Αλλαγές: Παπέττας, Στέκας.<br/><br/>N. Papas Group ΝΕΑ ΣΑΛΑΜΙΝΑ(T. GULIBERTI): Guzman, A. Xρυσοστόμου, Brook, Σιαπάνης, Dulchev, Zηκάκης – Λίμπερο: Αντωνίου.<br/><br/>Δαιτητές: A. Κωνσταντινίδης – Κ. Κογιώνης<br/><br/>Επόπτες: A. Ζορλής – Π. Σαράντης<br/><br/>Σημειωτές: Π. Θεοδώρου – Μ. Καραγιάννη<br/><br/>Παρατηρητής Αγώνα: Γ. Στεφανίδης<br/><br/><b>Κέρδισε και έβαλε… τα νιάτα</b><br/><br/>«ΣΠΥΡΟΣ ΚΥΠΡΙΑΝΟΥ»: ΑΕ ΚΑΡΑΒΑ – ΑΝΑΓΕΝΝΗΣΗ ΔΕΡΥΝΕΙΑΣ 0-3 (16-25, 19-25, 15-25)<br/><br/>Η νίκη στο «Σπύρος Κυπριανού» επί της ΑΕ Καραβά ήταν εκ των ουκ άνευ για την Αναγέννηση. Ωστόσο, οι «πράσινοι» κέρδισαν εκτός από τον αγώνα και το τρίποντο που τους διατηρεί κοντά στην τετράδα και παίκτες αφού χρησιμοποιήθηκαν οι νεαροί πλείστοι διεθνείς. Η Αναγέννηση κέρδισε με 0-3 μετά από ορθολογική εμφάνιση ενώ η ΑΕ Καραβά έμεινε στην 8η θέση με 00 βαθμούς. Ο αγώνας κράτησε 75’<br/><br/>Η Αναγέννηση Δερύνειας ήταν πολύ ανώτερη στο πρώτο σετ. Οι «πράσινοι» ξέφυγαν 11-18 και με ορθή διαχείριση κέρδισε 16-25 σε 25’ στο πρώτο σετ ανοίγοντας το σκορ.<br/><br/>Η ομάδα της Δερύνειας ξεκίνησε και το δεύτερο σετ όμως η ΑΕ Καραβά προσπαθούσε να μείνει στο σετ 12-16. Οι Δερυνειώτες ξέφυγαν ξανά 16-23 για να κερδίσουν σε 26’ 19-25 και να προηγηθούν με 0-2 σετ.<br/><br/>Τα δεδομένα δεν άλλαξαν ποσώς στο τρίτο σετ. Η Αναγέννηση έλεγξε πλήρως το σετ και προηγήθηκε 09-16 και 14-24 για να κερδίσει 15-25 και τον αγώνα με 0-3 σετ σε 24’ Ο κόουτς Γ. Μέλκα χρησιμοποίησε στο τρίτο σετ πολλούς νεαρούς πλείστοι εκ των οποίων είναι διεθνείς με τις μικρές Εθνικές.<br/><br/>ΑΕ ΚΑΡΑΒΑ(MOLCHANOV): Φιλοκράτους, Kaminski, Ramma, Rodolpho, Παναγιωτίδης, Μιχαήλ – Λίμπερο: Μιλτιάδους.<br/><br/>ΑΝΑΓΕΝΝΗΣΗ ΔΕΡΥΝΕΙΑΣ(Γ. ΜΕΛΚΑ): Payan, Αποστόλου, Tόφιας, Tondorovic, Kαραγιάννης, Garchet – Λίμπερο: Παπαϊωάννου. – Αλλαγές: Fellahoglu, Ιακώβου, Σιόκουρος, Βερεής, Κούρμουζος.<br/><br/>Διαιτητές: Μ. Γρηγορίου – Δ. Κουκούνης<br/><br/>Επόπτες: Γ. Παύλου – Α. Αντωνίου<br/><br/>Σημειωτές: E. Eυαγγελίδου – Μ. Παπαμιχαήλ<br/><br/>Παρατηρητής Αγώνα: Β. Γεωργίου<br/><br/><b>ΒΑΘΜΟΛΟΓΙΑ (6Η ΑΓΩΝΙΣΤΙΚΗ)</b><br/><br/>   Green Air Παφιακός (17-07) 14<br/>   Ανόρθωση (16-08) 14<br/>   Ομόνοια (16-07) 13<br/>   N. Papas Group Νέα Σαλαμίνα (14-10) 11<br/>   Αναγέννηση Δερύνειας (14-11) 10<br/>   ΑΠΟΕΛ (08-14) 07<br/>   Υπεραγορά Κόκκινος Ε.Ν.Π. (03-15) 03<br/>   ΑΕ Καραβά (02-18) 00</p>
    </article>
  </body>
</html>