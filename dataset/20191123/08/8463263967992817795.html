<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportowefakty.wp.pl/koszykowka/855683/nba-gwiazdy-spotkaly-sie-w-hollywood-kawhi-leonard-mial-ostatnie-slowo-clippers-"/>
    <meta property="og:site_name" content="WP SportoweFakty"/>
    <meta property="article:published_time" content="2019-11-23T08:02:03+00:00"/>
    <meta property="og:title" content="NBA. Gwiazdy spotkały się w Hollywood. Kawhi Leonard miał ostatnie słowo! Clippers pokonali Rockets"/>
    <meta property="og:description" content="Los Angeles Clippers podejmowali Houston Rockets i zgodnie z przewidywaniami to spotkanie dostarczyło wielu wrażeń. Triumfowali gospodarze (122:119), którzy zanotowali świetny finisz"/>
  </head>
  <body>
    <article>
      <h1>NBA. Gwiazdy spotkały się w Hollywood. Kawhi Leonard miał ostatnie słowo! Clippers pokonali Rockets</h1>
      <address><time datetime="2019-11-23T08:02:03+00:00">23 Nov 2019, 08:02</time> by <a rel="author" href="https://sportowefakty.wp.pl/autor/patryk-pankowiak" target="_blank">Patryk Pankowiak</a></address>
      <h4>Los Angeles Clippers podejmowali Houston Rockets i zgodnie z przewidywaniami to spotkanie dostarczyło wielu wrażeń. Triumfowali gospodarze (122:119), którzy zanotowali świetny finisz</h4>
      <related>
        <a href="https://sportowefakty.wp.pl/koszykowka/855627/nba-giannis-antetokounmpo-z-monstrualnym-triple-double-mial-rekordowe-15-asyst"/>
      </related>
      <p>To miał być hit i faktycznie tak było.  popisał się niesamowitym trafieniem trzy punkty z faulem i chociaż przestrzelił dodatkowy rzut wolny, Houston Rockets prowadzili 113:109. Było też 117:112, bo skuteczne próby dodali  i . Trener  poprosił o time-out, a jego Los Angeles Clippers mieli minutę, aby odwrócić losy spotkania. Wydawało się, że będzie o to niezwykle ciężko. </p>
      <p>Wypełniona w całości hala <a href="https://sportowefakty.wp.pl/koszykowka/staples-center">Staples Center</a> zamarła w niepewność, ale <a href="https://sportowefakty.wp.pl/koszykowka/paul-george">Paul George</a> i <a href="https://sportowefakty.wp.pl/koszykowka/lou-williams">Lou Williams</a> szybko przywrócili uśmiech na twarze swoich kibiców. Gospodarze trafili dwa razy zza łuku z rzędu i prowadzili 118:117 na 31 sekund przed końcem. Wtedy znów przypomniał o sobie Harden, który w swoim stylu wymusił faul i wykorzystał dwa wolne (119:118). Przewinił wtedy <a href="https://sportowefakty.wp.pl/koszykowka/kawhi-leonard">Kawhi Leonard</a>, ale to on miał powiedzieć ostatnie słowo. </p>
      <p>MVP ostatnich Finałów znów udowodnił, że presja to obce mu słowo. Leonard, kryty przez P.J. Tucker trafił z półdystansu i doprowadził do stanu 120:119. Obrońca nie miał żadnych szans, to było markowe zagranie dwukrotnego mistrza NBA. <a href="https://sportowefakty.wp.pl/koszykowka/mike-dantoni">Mike D'Antoni</a> nie przerwał meczu i niewiele 16 sekund przed końcem dał swoim zawodnikom improwizować. </p>
      <p>Los Angeles Clippers szybko podwoili Jamesa Hardena, a piłka trafiła w ręce <a href="https://sportowefakty.wp.pl/koszykowka/russell-westbrook">Russella Westbrooka</a>. 31-latek był niepilnowany, ale jego 23-procent skuteczności za trzy w aktualnym sezonie znalazło potwierdzenie w tym ostatnim rzucie. Westbrook spudłował niespełna cztery sekundy przed końcem, a Paul George dwoma wolnymi ustalił wynik spotkania na 122:119. </p>
      <p>Kawhi Leonard zanotował 24 punkty, a 26 miał ich z ławki rezerwowych niezawodny Lou Williams. Clippers triumfowali dziesiąty raz przed własnymi kibicami w 11 dotychczasowym występie. Ich aktualny bilans, to 11-5 - dokładnie taki sam, jak Houston.</p>
      <p>Drużyna z Hollywood zrewanżowała się Rockets za porażkę w ich pierwszym bezpośrednim starciu, ale wtedy nieobecny był rehabilitujący się George. Skrzydłowy w piątek miał problemy z trafianiem (4/15 z gry, 3/10 za trzy), ale w sumie zdobył cenne 19 punktów, osiem zbiórek i siedem asyst.</p>
      <p>James Harden, odcinany przez rywali oddał tylko 16 rzutów, ale trafił z nich dziewięć, w tym 5 na 11 zza łuku. Leworęczny MVP z 2018 roku dodał 14 na 18 celnych wolnych, co dało mu w sumie 37 punktów. "Brodacz" miał także osiem zbiórek oraz 12 asyst. Clint Capela zapisał przy swoim nazwisku 17 "oczek" i zebrał 19 piłek.</p>
      <p>Zawiódł Russell Westbrook i nie chodzi tylko o ostatni chybiony rzut. Popełnił on sześć na 15 strat drużyny, a ponadto wykorzystał tylko 9 na 22 oddane próby z pola, w tym 1 na 7 zza łuku. Dla Houston to piąta w sumie, a czwarta porażka w meczu wyjazdowym. </p>
      <p><a href="https://sportowefakty.wp.pl/koszykowka/luka-doncic">Luka Doncić</a> znów czarował, a jego Dallas Mavericks rozbili Cleveland Cavaliers 143:101 i odnieśli czwarty sukces z rzędu. 20-latek w 28 minut zapisał przy swoim nazwisku 30 punktów, siedem zbiórek oraz 14 asyst. Trzeba przyznać, że to całkiem niezły dorobek. Słoweniec zaimponował <a href="https://sportowefakty.wp.pl/koszykowka/dirk-nowitzki">Dirkowi Nowitzkiemu</a>, który w towarzystwie właściciela klubu, <a href="https://sportowefakty.wp.pl/koszykowka/mark-cuban">Marka Cubana</a> oglądał w pierwszym rzędzie piątkowe spotkanie.</p>
      <p>Philadelphia 76ers zachowali status niepokonanych na własnym parkiecie (6-0), bo odprawili San Antonio Spurs w stosunku 115:104. <a href="https://sportowefakty.wp.pl/koszykowka/demar-derozan">DeMar DeRozan</a> starał się ze wszystkich sił, ale jego 29 "oczek" na niewiele się zdało, bo po drugiej stronie było sześciu zawodników, którzy zdobyli 10 lub więcej punktów. Przewodził tej grupie <a href="https://sportowefakty.wp.pl/koszykowka/tobias-harris">Tobias Harris</a> (26), a <a href="https://sportowefakty.wp.pl/koszykowka/ben-simmons">Ben Simmons</a> miał triple-double: 10 "oczek", 10 zbiórek i 13 asyst. Dla Spurs i trenera <a href="https://sportowefakty.wp.pl/koszykowka/gregg-popovich">Gregga Popovicha</a> to już ósma porażka z rzędu.</p>
      <p>Ciekawie było też z udziałem drugiego zespołu z Miasta Aniołów. Mowa o "Jeziorowcach". <a href="https://sportowefakty.wp.pl/koszykowka/frank-vogel">Frank Vogel</a> powiedział mu w trakcie meczu, że ma przestać się wahać. <a href="https://sportowefakty.wp.pl/koszykowka/anthony-davis">Anthony Davis</a> zastosował się do tych słów i 24 ze swoich 33 punktów zdobył w drugiej połowie starcia z Oklahoma City Thunder, dzięki czemu jego Los Angeles Lakers pokonali rywali 130:127. Skrzydłowy trafił m.in. istotny rzut za trzy z faulem i wyprowadził drużynę z Hollywood na prowadzenie 126:121 w końcówce spotkania.</p>
      <p>- Kiedy zbyt dużo się zastanawiam często przestrzelam rzuty. Gdy się nie waham wydaje mi się, że wszystko funkcjonuje po prostu lepiej i jest bardziej naturalne - komentował Anthony Davis, który zanotował także 11 zbiórek i siedem asyst. <a href="https://sportowefakty.wp.pl/koszykowka/lebron-james">LeBron James</a> dodał 23 punkty oraz miał 14 kluczowych podań, a dla purpurowo-złotych jest to drugi triumf nad Thunder w przeciągu trzech dni. </p>
      <p>
        <b>Czytaj także: <a href="https://sportowefakty.wp.pl/koszykowka/855609/nba-gwiazda-orlando-magic-z-powaznym-urazem-kostki-nikola-vucevic-wypada-z-gry">Gwiazda Orlando Magic z poważnym urazem kostki. Nikola Vucević wypada z gry</a></b>
        <br/>
        <b>Czytaj także: <a href="https://sportowefakty.wp.pl/koszykowka/855768/ebl-defensywa-dala-zwyciestwo-polski-cukier-torun-zatrzymal-lidera-pge-spojni-st">Defensywa dała zwycięstwo. Polski Cukier Toruń zatrzymał lidera PGE Spójni Stargard</a></b>
      </p>
      <p>
        <b>Wyniki:</b>
      </p>
      <p><a href="https://sportowefakty.wp.pl/koszykowka/detroit-pistons">Detroit Pistons</a> - <a href="https://sportowefakty.wp.pl/koszykowka/atlanta-hawks">Atlanta Hawks</a> <b>128:103 (33:23, 43:34, 31:27, 21:19)</b><br/>(Griffin 24, Drummond 23, Brown 14 - Bembry 22, Hunter 18, Parker 14)</p>
      <p><a href="https://sportowefakty.wp.pl/koszykowka/washington-wizards">Washington Wizards</a> - <a href="https://sportowefakty.wp.pl/koszykowka/charlotte-hornets">Charlotte Hornets</a><b> 125:118 (33:34, 29:34, 28:28, 35:22)</b><br/>(Beal 30, Bryant 21, Bertans 20 - Bridges 31, Rozier 19, Graham 19, Monk 19)</p>
      <p><a href="https://sportowefakty.wp.pl/koszykowka/new-jersey-nets">Brooklyn Nets</a> - <a href="https://sportowefakty.wp.pl/koszykowka/sacramento-kings">Sacramento Kings</a><b> 116:97 (26:23, 30:26, 30:21, 30:27)</b><br/>(Dinwiddie 23, Harris 22, Temple 18 - Barnes 18, Hield 16, James 14)</p>
      <p><a href="https://sportowefakty.wp.pl/koszykowka/philadelphia-76ers">Philadelphia 76ers</a> - <a href="https://sportowefakty.wp.pl/koszykowka/san-antonio-spurs">San Antonio Spurs</a><b> 115:104 (29:22, 30:30, 28:28, 28:24)</b><br/>(Harris 26, Embiid 21, Horford 18 - DeRozan 29, Gay 22, Aldridge 17)</p>
      <p><a href="https://sportowefakty.wp.pl/koszykowka/chicago-bulls">Chicago Bulls</a> - <a href="https://sportowefakty.wp.pl/koszykowka/miami-heat">Miami Heat</a> <b>108:116 (16:34, 27:33, 24:18, 41:31)</b><br/>(LaVine 15, Young 12, White 12, Harrison 10, Arcidiacono 10 - Butler 27, Nunn 21, Dragic 16, Adebayo 16)</p>
      <p><a href="https://sportowefakty.wp.pl/koszykowka/oklahoma-city-thunder">Oklahoma City Thunder</a> - <a href="https://sportowefakty.wp.pl/koszykowka/los-angeles-lakers">Los Angeles Lakers</a> <b>127:130 (33:34, 34:32, 36:40, 24:24)</b><br/>(Gilgeous-Alexander 24, Adams 22, Paul 18 - Davis 33, James 23, Caldwell-Pope 17)</p>
      <p><a href="https://sportowefakty.wp.pl/koszykowka/dallas-mavericks">Dallas Mavericks</a> - <a href="https://sportowefakty.wp.pl/koszykowka/cleveland-cavaliers">Cleveland Cavaliers</a> <b>143:101 (29:26, 37:16, 45:29, 32:30)</b><br/>(Doncic 30, Jackson 19, Porzingis 17 - Gerland 23, Osman 18, Sexton 14)</p>
      <p><a href="https://sportowefakty.wp.pl/koszykowka/denver-nuggets">Denver Nuggets</a> - <a href="https://sportowefakty.wp.pl/koszykowka/boston-celtics">Boston Celtics</a> <b>96:92 (27:13, 18:21, 25:23, 26:35)</b><br/>(Murray 22, Jokic 18, Barton 15 - Brown 22, Tatum 16, Smart 15)</p>
      <p><a href="https://sportowefakty.wp.pl/koszykowka/utah-jazz">Utah Jazz</a> - <a href="https://sportowefakty.wp.pl/koszykowka/golden-state-warriors">Golden State Warriors</a> <b>113:109 (30:28, 35:23, 25:21, 23:37)</b><br/>(Mitchell 30, Conley 27, Bogdanovic 17 - Burks 20, Spellman 18, Robinson 17, Bowman 17)</p>
      <p><a href="https://sportowefakty.wp.pl/koszykowka/los-angeles-clippers">Los Angeles Clippers</a> - <a href="https://sportowefakty.wp.pl/koszykowka/houston-rockets">Houston Rockets</a> <b>122:119 (31:23, 24:28, 25:33, 42:35)</b><br/>(Williams 26, Leonard 24, George 19 - Harden 37, Westbrook 22, Capela 17)</p>
      <p>WP SportoweFakty</p>
    </article>
  </body>
</html>