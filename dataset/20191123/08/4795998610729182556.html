<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://t24.com.tr/haber/ibb-nin-yeni-imar-muduru-atandi,849311"/>
    <meta property="og:site_name" content="T24"/>
    <meta property="article:published_time" content="2019-11-23T08:09:00+00:00"/>
    <meta property="og:title" content="İBB’ye yeni imar müdürü atandı"/>
    <meta property="og:description" content="Yeni isim Ramazan Gülten oldu"/>
  </head>
  <body>
    <article>
      <h1>İBB’ye yeni imar müdürü atandı</h1>
      <h2>Yeni isim Ramazan Gülten oldu</h2>
      <address>
        <time datetime="2019-11-23T08:09:00+00:00">23 Nov 2019, 08:09</time>
      </address>
      <p>İstanbul Büyükşehir Belediye (İBB) Başkanı <b>Ekrem İmamoğlu</b>, imar müdürlüğüne yeni atama yaptı. İBB'nin yeni imar müdürü, şehir plancısı olan ve Şehir Plancıları Odası'nın aktif üyesi <b>Ramazan Gülten</b> oldu.<br/>Görevden alınan <b>Yunus Emre Küçük</b>, 2014 yılında imar müdürü olarak atanmıştı.</p>
      <figure>
        <img src="https://media-cdn.t24.com.tr/media/library/2019/11/1574496991330-ramazan-16-9-1574496209.jpg"/>
      </figure>
      <h3>Ramazan Gülten kimdir?</h3>
      <p>18 Temmuz 1982 doğumlu Ramazan Gülten ilk, orta ve lise öğrenimini Karaman´da tamamladı. 2006 yılında Yıldız Teknik Üniversitesi, Şehir ve Bölge Planlama Bölümü’nden mezun oldu. Mezuniyetin ardından özel bir firmada şehir plancısı olarak çalıştı. 2007-2008 yılları arasında Üsküdar Belediyesi’nde, 2009- 2017 yılları arasında Bursa Büyükşehir Belediyesi’nde şehir plancısı olarak görev yapan Gülten, 2017-2019 yılları arasında ise Çanakkale Kepez Belediyesi’nde İmar ve Şehircilik Müdürü olarak çalıştı. 2012 yılından itibaren TMMOB Şehir Plancıları Odası Bursa Şube Yönetim Kurulu’nda yönetim kurulunda çeşitli görevlerde bulundu. 2018 yılında ise Çanakkale İl Temsilcisi olarak görev yaptı.<br/> <br/> </p>
    </article>
  </body>
</html>