<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vg.hu/penzugy/hitel/nott-a-babavaro-tamogatas-iranti-erdeklodes-1887075/"/>
    <meta property="og:site_name" content="Világgazdaság"/>
    <meta property="article:published_time" content="2019-11-23T08:57:00+00:00"/>
    <meta property="og:title" content="Nőtt a babaváró támogatás iránti érdeklődés"/>
    <meta property="og:description" content="A Duna House adatai szerint, a cég hitelcentruma által közvetített babaváró támogatások döntő többségét továbbra is ingatlanvásárlásra költik a fiatal családok."/>
  </head>
  <body>
    <article>
      <h1>Nőtt a babaváró támogatás iránti érdeklődés</h1>
      <address><time datetime="2019-11-23T08:57:00+00:00">23 Nov 2019, 08:57</time> by <a rel="author">MTI</a></address>
      <p>Az elmúlt hónapokban nőtt a babaváró támogatás iránti érdeklődés Duna House adatai szerint, a cég hitelcentruma által közvetített babaváró támogatások döntő többségét továbbra is ingatlanvásárlásra költik a fiatal családok.</p>
      <aside>A támogatást kérvényezők 42,1 százaléka nyilatkozott úgy, hogy jövőbeli ingatlancéljaira szeretné igényelni a babavárót, míg további 15,7 százalék a már meglévő lakását, házát újítaná vagy korszerűsítené az összegből.</aside>
      <p>Az őszi ingatlanpiacon egyértelműen érezhető a babavárós vevők megjelenése, akik nagyon sok esetben önerőként vagy a hiteles rész kiegészítéseként használják fel a támogatást – közölte társaság.</p>
      <figure>
        <img src="https://www.vg.hu/wp-content/uploads/2019/07/family26102051280-e1563812790621.jpg"/>
        <figcaption>Fotó: Pixabay</figcaption>
      </figure>
      <p>A több mint 1000 fős mintán végzett vizsgálat alapján</p>
      <aside>a válaszadók 9,2 százaléka a banki hitelét szeretné teljes mértékben kiváltani, ami a részleges előtörlesztőkkel (3,5 százalék) együtt meghaladja a 10 százalékot.</aside>
      <p>Állampapírt a babavárók 5,3 százaléka tervezett vásárolni a kapott összegből, ami csökkenést mutat.</p>
      <p>A felmérésben résztvevők kisebb része a gyermekük részére előtakarékosság céljából igényli a támogatást, valamint autót is csak néhányan terveznek vásárolni a megítélt összegből.</p>
    </article>
  </body>
</html>