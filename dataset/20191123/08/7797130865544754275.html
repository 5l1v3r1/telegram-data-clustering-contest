<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://rs.n1info.com/Vesti/a546294/Entoni-Godfri-o-resenju-za-Kosovo.html"/>
    <meta property="og:site_name" content="N1 Srbija"/>
    <meta property="article:published_time" content="2019-11-23T08:25:00+00:00"/>
    <meta property="og:title" content="Godfri: Nametnuto kosovsko rešenje ne bi bilo trajno"/>
    <meta property="og:description" content="Američki ambasador u Srbiji Entoni Godfri rekao je da je cilj Amerike da ohrabri dijalog Beograda i Prištine, kao i..."/>
  </head>
  <body>
    <article>
      <h1>Godfri: Nametnuto kosovsko rešenje ne bi bilo trajno</h1>
      <address>
        <time datetime="2019-11-23T08:25:00+00:00">23 Nov 2019, 08:25</time>
      </address>
      <p>Američki ambasador u Srbiji Entoni Godfri rekao je da je cilj Amerike da ohrabri dijalog Beograda i Prištine, kao i da rešenje kosovskog pitanja koje bi bilo nametnuto sa strane ne bi bilo dugotrajno.</p>
      <p>"Što se Kosova tiče svako rešenje koje može da bude trajno će biti rešenje do kojeg dođu obe strane same, sa kojim obe strane mogu da žive i koje vodi do regionalne stabilnosti", rekao je Godfri prilikom posete Radio televiziji Srbije, javila je ta medijska kuća.</p>
      <p>Prema njegovim rečima, "bilo koje rešenje koje je nepošteno, neurovnoteženo ili nametnuto sa strane neće biti dugotrajno".</p>
      <p>"Naš cilj je da ohrabrimo dijalog, ponudimo podstek i ukažemo na to koliko bi ljudi koji žive u ovom regionu imali koristi od toga da se nađe rešenje", rekao je Godfri.</p>
    </article>
  </body>
</html>