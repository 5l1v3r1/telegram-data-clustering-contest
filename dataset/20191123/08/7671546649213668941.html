<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnevnik.si/1042914842"/>
    <meta property="og:site_name" content="Dnevnik"/>
    <meta property="article:published_time" content="2019-11-24T08:31:00+00:00"/>
    <meta property="og:title" content="Sence nad Balkanom razburjajo zaradi napak in prizorov spolnosti"/>
    <meta property="og:description" content="Težko pričakovana druga sezona srbske serije Sence nad Balkanom te dni navdušuje lokalno občinstvo."/>
  </head>
  <body>
    <article>
      <h1>Sence nad Balkanom razburjajo zaradi napak in prizorov spolnosti</h1>
      <address><time datetime="2019-11-24T08:31:00+00:00">24 Nov 2019, 08:31</time> by <a rel="author">Špela Žagar</a></address>
      <p>
        <b>Težko pričakovana druga sezona srbske serije Sence nad Balkanom te dni navdušuje lokalno občinstvo.</b>
      </p>
      <p>Da ima resnično pozorne in zveste gledalce, pa dokazujejo poročila o napakah, ki so jih gledalci odkrili med gledanjem serije.</p>
      <p>Občinstvo je prve napake v seriji odkrilo že v prvi epizodi druge sezone, ko so v ozadju opazili Iskrino televizijsko anteno loga 3, ki v času, ko se odvija serija, torej v letih 1933 in 1934, še ni obstajala. Številni so se na račun pozornega iskanja napak tudi pošalili in v posnetke iz serije dodali podobe avtomobilov, kot sta mini cooper in smart.</p>
      <p>Bolj kot zgodovinske napake pa razburjajo prizori spolnih odnosov. Teh je bilo že v prvi sezoni kar nekaj, trenutno pa srbske medije najbolj vznemirja prizor med igralcema <b>Natašo Ninković</b> in <b>Andrijo Kuzmanovićem</b>, ki ga je časnik <i>Kurir</i> že opisal za najboljši seksualni prizor na srbski televiziji vseh časov.</p>
      <p>Poleg prizora s Kuzmanovićem, ki tudi sicer velja za enega najprivlačnejših igralcev v seriji, občinstvo navdušujejo igralske sposobnosti <b>Alekseja Bjelogrlića</b>, sina režiserja, igralca in avtorja serije <b>Dragana Bjelogrlića</b>. Tudi mladi Bjelogrlić je namreč v seriji dobil svoj prizor s seksom, in sicer z <b>Milico Tomašević</b>, srbsko televizijsko voditeljico oddaje <i>Luda narodna noć</i>. Tako Tomaševićeva kot Ninkovićeva v seriji igrata prostitutko, zaradi česar je bila serija deležna kritik, da naj bi bili ženski liki pretirano stereotipizirani.</p>
      <related>
        <h4>Preberite sorodne prispevke</h4>
        <a href="https://www.dnevnik.si/1042914774/magazin/znanost-in-tehnologija/video-foto-musk-predstavil-teslin-cudaski-poltovornjak"/>
        <a href="https://www.dnevnik.si/1042914690/magazin/estrada/severina-sele-lani-izvedela-kdo-je-objavil-njen-film"/>
      </related>
    </article>
  </body>
</html>