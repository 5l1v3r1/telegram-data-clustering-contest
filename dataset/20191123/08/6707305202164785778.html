<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dilei.it/benessere/dieta-con-barbabietole/658656/"/>
    <meta property="og:site_name" content="DiLei"/>
    <meta property="article:published_time" content="2019-11-23T08:47:01+00:00"/>
    <meta property="og:title" content="Dieta con le barbabietole: ti depuri e fai il pieno di fibre"/>
    <meta property="og:description" content="Ricche di zuccheri sani, fibre e acqua, le barbabietole sono delle eccellenti alleate della forma fisica. Scopriamo come introdurle nella dieta."/>
  </head>
  <body>
    <article>
      <h1>Dieta con le barbabietole: ti depuri e fai il pieno di fibre</h1>
      <h2>Ricca di fibre e di acqua, la barbabietola è un elisir di salute fantastico e può essere gustata sia cruda, sia cotta</h2>
      <address>
        <time datetime="2019-11-23T08:47:01+00:00">23 Nov 2019, 08:47</time>
      </address>
      <p><b>Aggiungere le barbabietole al proprio schema alimentare</b> rappresenta una buona idea per <b>depurare l’organismo</b> e per<b> ottimizzare l’apporto di fibre</b>. Ricordiamo che stiamo parlando della <b>barbabietola rossa</b>, nota anche con il nome scientifico di <i>Beta Vulgaris</i>, da distinguere da quella bianca, che viene utilizzata per la produzione dello zucchero.</p>
      <p>Con <b>19 calorie ogni 100 grammi di prodotto</b>, la barbabietola rossa si contraddistingue per il notevole <b>contenuto d’acqua</b>. Non a caso, ribadiamo, costituisce un’ottima alternativa naturale per depurare l’organismo.</p>
      <p>Particolarmente benefica in caso di <b>anemia</b> o nelle situazioni in cui è necessario migliorare l’efficienza dei globuli rossi nel sangue, la barbabietola è anche un’eccellente<b> fonte di fibre</b>, principi nutritivi importanti per <b>ottimizzare la funzionalità intestinale</b> e,di conseguenza, per <b>combattere il gonfiore addominale</b> e la stipsi che lo provoca. Non dimentichiamo poi che le fibre assumono un ruolo decisivo quando si tratta di <b>stabilizzare i livelli di colesterolo cattivo LDL</b>.</p>
      <p>Contraddistinta da proprietà rimineralizzanti e rinfrescanti, la<b> barbabietola rossa</b> è un’<b>alleata speciale della salute</b> anche per via del suo contenuto di <a href="https://dilei.it/benessere/arancia-vitamina-c-effetti-colesterolo/655329/">vitamina C</a>. Degna di nota è pure la presenta di <a href="https://dilei.it/benessere/cibi-piu-ricchi-vitamina-b/570591/">vitamine del gruppo B</a> (B1, B2 e B3 nello specifico).</p>
      <p>Conosciuta anche con il nome di <b>rapa rossa</b>, ha delle controindicazioni che è bene conoscere. Come ricordato dagli <a href="https://www.humanitas.it/enciclopedia/alimenti/verdure/barbabietola-rossa">esperti di Humanitas</a>, la barbabietola rossa è caratterizzata dalla presenza di <b>sali minerali</b> – in particolare fosforo – e <b>ossalati</b>.</p>
      <p>Alla luce di questo aspetto, la sua assunzione non è raccomandata a chi ha una predisposizione a soffrire di <a href="https://dilei.it/salute/calcoli-renali-acqua-scegliere/587930/">calcoli renali</a> (in ogni caso, prima di introdurle nella dieta è consigliabile <b>consultare il proprio medico curante</b>).</p>
      <p>A questo punto, è naturale chiedersi quali siano le <b>idee migliori per gustare la barbabietola rossa</b>. Rammentiamo innanzitutto che <b>può essere consumata sia cruda, sia cotta</b> (si può lessare, così come cuocere al forno o in padella).</p>
      <p>Le ricette specifiche sono tantissime! Nel caso della <b>barbabietola cruda</b>, ci si può sbizzarrire con <b>insalate miste colorate e salutari</b>, caratterizzate anche dalla presenza di carote e <a href="https://dilei.it/benessere/dieta-cavolfiori/654865/">cavolfiori</a> (giusto per fare due esempi). Per quel che concerne le alternative per gustare la <b>barbabietola cotta</b>, è possibile citare i <b>risotti</b>, ma anche le <b>torte salate</b>, le <b>crocchette di barbabietola</b> e il <b>pesto</b> (sì, si può preprare anche con questa pianta).</p>
      <related>
        <h4>Leggi anche</h4>
        <a href="https://dilei.it/benessere/dieta-barbabietole/562456/"/>
        <a href="https://dilei.it/cucina/barbabietola-rossa-sapete-perche-fa-cosi-bene/497267/"/>
        <a href="https://dilei.it/benessere/dieta-rossa/600076/"/>
        <a href="https://dilei.it/benessere/tutta-la-frutta-e-verdura-sugli-scaffali-a-febbraio/425324/"/>
        <a href="https://dilei.it/benessere/bietola-conoscete-i-suoi-benefici-e-le-controindicazioni/522524/"/>
      </related>
    </article>
  </body>
</html>