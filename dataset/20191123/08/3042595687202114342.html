<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagbladet.no/nyheter/64-mrd-fattigere-pa-n-dag/71852760"/>
    <meta property="og:site_name" content="Dagbladet.no"/>
    <meta property="article:published_time" content="2019-11-23T08:46:57+00:00"/>
    <meta property="og:title" content="6,4 mrd. «fattigere» på én dag"/>
    <meta property="og:description" content="Katastrofal lansering av ny Tesla-truck."/>
  </head>
  <body>
    <article>
      <h1>6,4 mrd. «fattigere» på én dag</h1>
      <h2>Katastrofal lansering av ny Tesla-truck.</h2>
      <address><time datetime="2019-11-23T08:46:57+00:00">23 Nov 2019, 08:46</time> by <a rel="author">NTB I</a></address>
      <p>Tesla-sjef Elon Musk finner stadig på nye ting. I går lanserte han en pickup med en noe uvanlig form til pickup å være. Markedet synes ikke å like denne, skriver <a href="https://www.forbes.com/sites/hayleycuccinello/2019/11/22/elon-musk-net-worth-cybertruck/#140989f773aa">Forbes</a>.</p>
      <figure>
        <img src="https://dbstatic.no/71852774.jpg?imageId=71852774&amp;width=512&amp;height=308"/>
        <figcaption><b>NY BIL:</b> Teslas pickup. Foto: NTB Scanpix Vis mer</figcaption>
      </figure>
      <p>Tesla-aksjen gikk raskt ned med seks prosent, som igjen fører til at Musks formue gikk ned med 768 millioner dollar på en dag, ifølge Forbes.</p>
      <p>
        <b>Det betyr like i underkant av 6,4 milliarder norske kroner.</b>
      </p>
      <p>Tesla-aksjen fikk unngjelde etter lanseringen av pickupen natt til fredag. Den nye Tesla-modellen får mer spott enn ros, og pickupen blir blant annet beskrevet som «veldig, veldig rar», skriver <a href="https://www.nbcnews.com/business/autos/tesla-shares-plunge-6-percent-after-disastrous-launch-electric-pickup-n1089826?cid=sm_npd_nn_tw_ma&amp;fbclid=IwAR0cdm7c-8ZBcKzQ_2UuwpNYMpyUyY2L4qjW-oMXETznvBtfIGJOP-HbBlc">NBC news</a>.</p>
      <p>Aksjen til Tesla var ned med mer enn 6 prosent gjennom store deler av dagen. NBC peker på at Tesla lenge har satset på at deres kule biler skal utkonkurrere andre elektriske bilmodeller. Pickupen Cybertruck ser ut til å ha fått en heller kjølig mottakelse.</p>
      <p>Presentasjonen av den futuristiske modellen gikk ikke helt etter planen. Bilen ble utsatt for flere prøvelser for å vise hvor robust den er. Bilen ble både slått på med slegge og skutt på med pistol.</p>
      <p>
        <b>Det gikk imidlertid ikke helt veien da det ble kastet en stålkule mot bilens såkalte «uknuselige» vinduer. En rute knuste, og en pinlig berørt Musk slo fast at det kanskje ble tatt litt for hardt i.</b>
      </p>
      <p>Det gikk imidlertid ikke bedre da det ble gjort et nytt forsøk. En ny rute ble ødelagt.</p>
      <p>- Det gikk ikke, sa en ukomfortabel Musk, som måtte fullføre presentasjonen med de to rutene synlig ødelagt.</p>
    </article>
  </body>
</html>