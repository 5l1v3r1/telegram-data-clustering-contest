<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1549278.html/%D9%85%D8%AD%D8%B1%D9%88%D9%85%DB%8C%D8%AA-%D8%AA%D9%85%D8%A7%D9%85%DB%8C-36-%D8%AF%D8%A7%D9%88%D8%B1-%D8%A8%D9%88%DA%A9%D8%B3-%D8%AF%D8%B1-%D8%A7%D9%84%D9%85%D9%BE%DB%8C%DA%A9-%D8%B1%DB%8C%D9%88"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-23T08:55:00+00:00"/>
    <meta property="og:title" content="محرومیت تمامی 36 داور بوکس در المپیک ریو"/>
    <meta property="og:description" content="کارگروه بوکس کمیته بین‌المللی المپیک اعلام کرد همه 36 داور حاضر در بازی‌های 2016 ریو از قضاوت در المپیک توکیو محروم هستند."/>
  </head>
  <body>
    <article>
      <h1>محرومیت تمامی 36 داور بوکس در المپیک ریو</h1>
      <address>
        <time datetime="2019-11-23T08:55:00+00:00">23 Nov 2019, 08:55</time>
      </address>
      <p>کارگروه بوکس کمیته بین‌المللی المپیک اعلام کرد همه 36 داور حاضر در بازی‌های 2016 ریو از قضاوت در المپیک توکیو محروم هستند.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ با اعلام کمیته بین‌المللی المپیک (IOC) همه 36 داور بازی‌های المپیک 2016 ریو از حضور در بازی‌های المپیک 2020 توکیو محروم شدند.</p>
      <p>در مقابل، داوران المپیک توکیو از سوی اتحادیه جهانی بوکس انتخاب می‌شوند تا این اطمینان حاصل شود که این افراد معیارها را رعایت کرده و می‌دانند چه کاری باید انجام دهند.   واتانابه مدیر کارگروه بوکس IOC در این باره گفت: هدف اصلی کارگروه بوکس در IOC این است که از نتایج شفاف ورزشی و بازی جوانمردانه مطمئن شود.   بوکس با اشتباهات داوری در بازی‌های المپیک 2016 ریو مورد تمسخر قرار گرفت. لیو بوکسور سبک وزن چینی داوران را متهم به دزدیده شدن رویایش کرد. بوکسورهای اهل قزاقستان و اتریش هم درباره داوری نظرهای مشابهی داشتند.   همه 36 داور حاضر در بازی‌های المپیک 2016 ریو به حالت تعلیق درآمدند و تعدادی از آنها قبل از پایان بازی به خانه‌هایشان بازگردانده شدند، با این حال تحقیقات اتحادیه جهانی بوکس در سال 2017 شواهدی را در خصوص دستکاری نتایج نشان نداد. با این شرایط IOC با معیارهای جدید برای انتخاب داوران، همه داوران المپیک ریو را برای قضاوت در بازی‌های توکیو رد کرد.   کارگروه بوکس IOC در نظر دارد تا شفافیت و درستی را در ورزش نشان دهد که رد کردن داوران المپیک ریو برای قضاوت در بازی‌های 2020 شروع کار است.   منبع: فارس انتهای پیام/</p>
    </article>
  </body>
</html>