<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.extra.cz/hruzne-detaily-vrazdy-premysla-h-57-a-marie-d-72-jejich-tela-nasli-v-retezech"/>
    <meta property="og:site_name" content="eXtra.cz"/>
    <meta property="article:published_time" content="2019-11-23T08:07:00+00:00"/>
    <meta property="og:title" content="Hrůzné detaily vraždy Přemysla H. (†57) a Marie D. (†72): Jejich těla našli v řetězech"/>
    <meta property="og:description" content="Od července policisté pátrali po Přemyslovi H. (†57) a Marii D. (†72). Začátkem září byl vůz, v němž pár odjížděl z Prahy, nalezen v Maďarském městě Ostřihom a byl politý neznámou chemikálií. Policie už tehdy oznámila, že pár je pravděpodobně po smrti. Na konci října byla těla pohřešovaných osob potápěči nalezena na dně vodní nádrže Švihov, známé spíše jako Želivka. Policie nyní odhalila další detaily zrůdné vraždy, za kterou stála touha po majetku."/>
  </head>
  <body>
    <article>
      <h6 class="kicker">mord</h6>
      <h1>Hrůzné detaily vraždy Přemysla H. (†57) a Marie D. (†72): Jejich těla našli v řetězech</h1>
      <address><time datetime="2019-11-23T08:07:00+00:00">23 Nov 2019, 08:07</time> by <a rel="author">Eliška Reiglová</a></address>
      <p>
        <b>Od července policisté pátrali po Přemyslovi H. (†57) a Marii D. (†72). Začátkem září byl vůz, v němž pár odjížděl z Prahy, nalezen v Maďarském městě Ostřihom a byl politý neznámou chemikálií. Policie už tehdy oznámila, že pár je pravděpodobně po smrti. Na konci října byla těla pohřešovaných osob potápěči nalezena na dně vodní nádrže Švihov, známé spíše jako Želivka. Policie nyní odhalila další detaily zrůdné vraždy, za kterou stála touha po majetku.</b>
      </p>
      <p>Z vraždy <a href="https://www.extra.cz/tema/premysl-h">Přemysla H.</a> a <a href="https://www.extra.cz/tema/marie-d">Marie D.</a> byl obviněn čtyřiadvacetiletý student Tomáš, který si společně se svým stejně starým přítelem Jiřím pronajímal pokoj ve vile paní Marie. Vila má hodnotu zhruba 50 milionů korun a poté, co pár zmizel, byly policií zjištěny snahy o její převod na firmy, za kterými stáli právě mladíci.</p>
      <p>Policie zveřejnila záběry z prohledávání Želivky, na jejímž dně byla těla pohřešovaného páru nalezena. Vrah si na zmizení těl dal opravdu záležet, Marii a Přemysla do vodní nádrže vhodil svázané v řetězech. Zatím není jasné, jak dlouho jsou partneři po smrti, prohledávání vod však nekončí. <b>„Z vody byla vytažena těla, ale další věci zůstaly pod hladinou. Takže potápěči nyní dohledávají a zajišťují další stopy,“</b> uvedl pro server Blesk.cz policejní mluvčí Jan Daněk.</p>
      <p>Student obviněný z vraždy sedí ve vazbě, s policií však odmítá spolupracovat. Jeho komplic Jiří je na svobodě vyšetřován pouze z podvodu.</p>
    </article>
  </body>
</html>