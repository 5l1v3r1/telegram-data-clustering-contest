<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.to10.gr/podosfero/la-liga/777390/souares-endiaferousa-prooptiki-mls/"/>
    <meta property="og:site_name" content="to10.gr"/>
    <meta property="article:published_time" content="2019-11-23T08:08:56+00:00"/>
    <meta property="og:title" content="Σουάρες: «Ενδιαφέρουσα προοπτική το MLS»"/>
    <meta property="og:description" content="Ο Λουίς Σουάρες δεν θα ήταν αρνητικός στο να αγωνιστεί στο MLS αν δεν είχε πρόβλημα η οικογένειά του."/>
  </head>
  <body>
    <article>
      <h1>Σουάρες: «Ενδιαφέρουσα προοπτική το MLS»</h1>
      <h2>Ο Λουίς Σουάρες δεν θα ήταν αρνητικός στο να αγωνιστεί στο MLS αν δεν είχε πρόβλημα η οικογένειά του.</h2>
      <address><time datetime="2019-11-23T08:08:56+00:00">23 Nov 2019, 08:08</time> by <a rel="author">to10.gr</a></address>
      <p>Τα χρόνια περνούν για τον Λουίς Σουάρες που τον Ιανουάριο θα γίνει 33 ετών και τα σενάρια για τον διάδοχό του στην Μπαρτσελόνα είναι ουκ ολίγα. Έστω κι όχι τόσο άμεσα. Και ο ίδιος όμως φαίνεται πως δεν θα ήταν αρνητικός σε μια νέα εμπειρία με τον Ουρουγουανό να μην κλείνει την πόρτα στο MLS όπως άφησε να εννοηθεί σε δηλώσεις του.</p>
      <p>Παράλληλα ο Σουάρες σχολίασε και τη «μάχη» του τίτλου στην Premier League με τον άσο της Μπάρτσα να θεωρεί πολύ δύσκολο να μην πάρει φέτος το πρωτάθλημα η Λίβερπουλ.</p>
      <p>
        <a href="https://www.to10.gr/basket/euroleague/777210/allos-enas-kalos-panathinaikos-enas-allos-panathinaikos/">
          <i>Άλλος ένας καλός Παναθηναϊκός, ή ένας άλλος Παναθηναϊκός;</i>
        </a>
      </p>
      <p>
        <b>Αναλυτικά:</b>
      </p>
      <p>
        <b>Για τον τίτλο που είχαν χάσει όταν ήταν παίκτης της Λίβερπουλ:</b>
      </p>
      <p>«Είναι δύσκολο να μιλήσεις για πρωτάθλημα στην Πρέμιερ Λιγκ, διότι η σεζόν είναι πολύ μεγάλη. Η Λίβερπουλ έχει ένα καλό πλεονέκτημα αυτή τη στιγμή και έτσι όπως παίζει φέτος, είναι περίπλοκο το σενάριο, που θα την κάνει να χάσει από τα χέρια της το τρόπαιο. Αλλά όλοι ξέρουμε πως είναι το ποδόσφαιρο».</p>
      <p>
        <b>Για τα όσα είχε αποκαλύψει ο φίλος του Λοδέιρο και για την προοπτική του MLS:</b>
      </p>
      <p>«Το MLS είναι μια διοργάνωση που έχει μεγαλώσει πολύ τα τελευταία χρόνια, αποκτώντας πολλούς ταλαντούχους νεαρούς παίκτες, εκτός από βετεράνους. Αυτό δείχνει πως θέλει να γιγαντωθεί και όχι απλά να γίνει ο προορισμός «γερασμένων» αστέρων.</p>
      <p>Δεν υποσχέθηκα κάτι, απλά είχα μια συζήτηση μαζί του. Δεδομένου ότι είχα την τύχη να απολαύσω τις επιτυχίες σε κορυφαίο επίπεδο, το επόμενο που θα κοιτάξω είναι η σταθερότητα για την οικογένεια μου. Αυτό κάνει τις ΗΠΑ και το MLS μια ενδιαφέρουσα περίπτωση.»</p>
      <p>
        <b>
          <a href="https://www.to10.gr/podosfero/la-liga/777390/souares-endiaferousa-prooptiki-mls/#dcomments">
            <b>ΓΡΑΨΤΕ ΤΟ ΣΧΟΛΙΟ ΣΑΣ...</b>
          </a>
        </b>
      </p>
    </article>
  </body>
</html>