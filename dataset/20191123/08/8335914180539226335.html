<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vesti.bg/bulgaria/hladno-vreme-kakva-e-obstanovkata-sled-snega-kyde-e-naj-studeno-6102456"/>
    <meta property="og:site_name" content="Vesti"/>
    <meta property="article:published_time" content="2019-11-23T08:42:00+00:00"/>
    <meta property="og:title" content="Хладно време, каква е обстановката след снега, къде е най-студено"/>
    <meta property="og:description" content="В Пампорово пак вали сняг, валежите днес ще са на места, утре ще има дъжд също само в някои части"/>
  </head>
  <body>
    <article>
      <h1>Хладно време, каква е обстановката след снега, къде е най-студено</h1>
      <h2>В Пампорово пак вали сняг, валежите днес ще са на места, утре ще има дъжд също само в някои части</h2>
      <address><time datetime="2019-11-23T08:42:00+00:00">23 Nov 2019, 08:42</time> by <a rel="author">Виолета Русенова</a></address>
      <aside>
        <a href="https://vbox7.com/emb/external.php?vid=fc7dcd0db8&amp;autoplay=1">Видео</a>
      </aside>
      <p>Пътищата в района на Пампорово са проходими при зимни условия. Цяла нощ снегопочистващата техника са почиствали пътните платна. Два снегорина обработват снега. Опесъчава се участъкът между Чепеларе и Смолян. Алтернативният път За Смолян между Кричим и Девин е затворен заради ремонт, предаде <a href="https://nova.bg/news/view/2019/11/23/269489/%D0%BA%D0%B0%D0%BA%D0%B2%D0%B0-%D0%B5-%D0%BE%D0%B1%D1%81%D1%82%D0%B0%D0%BD%D0%BE%D0%B2%D0%BA%D0%B0%D1%82%D0%B0-%D0%BD%D0%B0-%D0%BF%D0%B0%D0%BC%D0%BF%D0%BE%D1%80%D0%BE%D0%B2%D0%BE-%D1%81%D0%BB%D0%B5%D0%B4-%D0%BF%D1%8A%D1%80%D0%B2%D0%B8%D1%8F-%D1%81%D0%BD%D1%8F%D0%B3">NOVA</a>.</p>
      <p>Има свличане на скални маси на няколко места по пътния участък между Бачково и Наречен. Подаден е сигнал в АПИ. Пътищата в районите на Пещера и Батак са почистени. Остава опасността от падащи камъни в планинската част на област Пазарджик. Имало е случай на закъсал товарен автомобил, който бил с летни гуми.</p>
      <p>И в момента в курорта вали сняг. Областната управа в Смолян следи нивата на язовирите и реките.</p>
      <p>
        <a href="https://www.vesti.bg/bulgaria/dnes-dyzhd-kakvo-vreme-ni-ochakva-prez-noemvri-6101490">Днес дъжд, какво време ни очаква през ноември</a>
      </p>
      <p>Пътищата се обработват от снегорини на снегопочистващата фирма. На места са хлъзгави и заледени, но са проходими. Между Чепеларе и Смолян продължава опесъчаването на пътя в този час, докато на пътя между Бачково и Наречен има свлечена земна маса и скали.</p>
      <p>От Агенция "Пътна инфраструктура" почистват платната. На места има и мъгли, а по основните пътища има позиционирани екипи на Пътна полиция и Охранителна полиция с включена сигнализация за по-добра видимост. Това съобщиха от полицията.</p>
      <p>Алтернативният път за Смолян през Кричим и Девин е затворен заради ремонт, а обходният маршрут е Асеновград - Смолян. Областната управа в Смолян следи състоянието на реките и язовирите в региона.</p>
      <figure>
        <img src="https://m4.netinfo.bg/media/images/40993/40993082/655-402-sniag.jpg"/>
        <figcaption>
          <cite>Източник: Nova.bg</cite>
        </figcaption>
      </figure>
      <p>Пътищата в Пазарджишко са проходими при зимни условия, въпреки че в планинската част на целия регион остава опасността от падащи камъни и от скали. </p>
      <p><b>През почивните дни</b> ще има разкъсана облачност, валежи ще има на малко места, ще бъде хладно.</p>
      <p><b>В съботния</b> ден ще има и облаци, и слънце, но ще бъде студено – дневните температури ще бъдат между 4 и 10 градуса. Най-студено ще бъде в Северна България, където дневните температури ще бъдат около 4-6 градуса, а в североизточните райони все още ще превалява дъжд. По Черноморието също ще вали, а температурите там ще достигнат до 12 градуса. Такива ще бъдат градусите и в Югозападна България, но там няма да вали, а ще има повече слънце. ЗА района на София минималната температура ще бъде около 4 градуса, а максималната около 10 градуса.</p>
      <p><b>В неделя</b> ще има разкъсана облачност, ще вали слаб дъжд по Черноморието и в крайните северозападни райони. Дневните температури ще бъдат между 10 и 14 градуса – в Северозападна и Североизточна България около 7-8 градуса, със слаби валежи. По Черноморието също са възможни слаби превалявания, а температурите там ще бъдат около 12-14 градуса. Във вътрешността на страната няма да вали, а в югозападните райони температурите ще достигнат до 15 градуса. В София ще има разкъсана облачност, с температури – сутрешни – около 4 градуса, дневни – около 12 градуса.</p>
      <p>
        <i>Следете ни навсякъде и по всяко време с мобилното приложение на Vesti.bg. Можете да го изтеглите от<u> <a href="https://play.google.com/store/apps/details?id=bg.vesti">Google Play</a></u> и <u><a href="https://itunes.apple.com/mk/app/vesti-bg/id495932400">AppStore</a></u>.</i>
      </p>
      <p>
        <i>За още актуални новини от Vesti.bg последвайте страницата ни в <u><a href="https://www.instagram.com/vesti.bg_/">Instagram</a></u></i>
      </p>
      <related>
        <h4>По темата</h4>
        <a href="https://www.vesti.bg/bulgaria/akciia-zima-proverki-po-pytishtata-na-avtomobilite-6102454"/>
        <a href="https://www.vesti.bg/bulgaria/opasno-vreme-dnes-kyde-valia-sniag-6102398"/>
        <a href="https://www.vesti.bg/sviat/vetrove-poroi-v-bylgariia-italiia-na-kolene-zaradi-vremeto-6102444"/>
      </related>
    </article>
  </body>
</html>