<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/622853/%D8%B4%D8%B1%D8%A7%DB%8C%D8%B7-%D8%A7%D8%B3%D8%AA%D8%AE%D8%AF%D8%A7%D9%85-%D9%86%D9%87%D8%B6%D8%AA%DB%8C-%D9%87%D8%A7-%D8%AD%D9%82%E2%80%8C%D8%A7%D9%84%D8%AA%D8%AF%D8%B1%DB%8C%D8%B3%E2%80%8C%D9%87%D8%A7-%D9%88-%D9%85%D8%B1%D8%A8%DB%8C%D8%A7%D9%86-%D9%BE%DB%8C%D8%B4-%D8%AF%D8%A8%D8%B3%D8%AA%D8%A7%D9%86%DB%8C"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-23T08:25:00+00:00"/>
    <meta property="og:title" content="شرایط استخدام نهضتی ها، حق‌التدریس‌ها و مربیان پیش دبستانی"/>
    <meta property="og:description" content="علی الهیار ترکمن معاون برنامه ریزی و توسعه منابع وزارت آموزش و پرورش گفت: آیین نامه جذب حق‌التدریسی‌ها و نیروهای نهضت سوادآموزی در دولت تصویب شده است و در هفته جاری به ادارات کل استان‌ها ابلاغ می شود."/>
  </head>
  <body>
    <article>
      <h1>شرایط استخدام نهضتی ها، حق‌التدریس‌ها و مربیان پیش دبستانی</h1>
      <address>
        <time datetime="2019-11-23T08:25:00+00:00">23 Nov 2019, 08:25</time>
      </address>
      <p>
        <i>علی الهیار ترکمن معاون برنامه ریزی و توسعه منابع وزارت آموزش و پرورش گفت: آیین نامه جذب حق‌التدریسی‌ها و نیروهای نهضت سوادآموزی در دولت تصویب شده است و در هفته جاری به ادارات کل استان‌ها ابلاغ می شود.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <figure>
        <img src="https://aftabnews.ir/files/fa/news/1398/9/2/362290_430.jpg"/>
      </figure>
      <p>معاون برنامه ریزی و توسعه منابع وزارت آموزش و پرورش از اعلام و ابلاغ شیوه نامه جذب معلمان حق‌التدریس، مربیان پیش دبستانی و نیروهای نهضتی در هفته جاری خبر داد.</p>
      <p>علی الهیار ترکمن، با بیان اینکه آیین نامه جذب حق‌التدریسی‌ها و نیروهای نهضت سوادآموزی در آموزش و پرورش از سوی دولت تصویب شده و از سوی هیئت تطبیق قوانین دولت در مجلس نیز مورد تایید قرار گرفته است اظهار کرد: شیوه نامه مربوطه را در هفته جاری به ادارات کل استان‌ها ابلاغ می‌کنیم و وارد فرایند اجرا می‌شویم.</p>
      <p>وی درباره مشمولان این مصوبه گفت: در قانون ۴ گروه هدف داریم؛ معلمان حق‌التدریس قبل از سال ۹۱، مربیان پیش دبستانی، آموزشیاران نهضت سوادآموزی و آموزش‌دهندگان مستمری که با نهضت سواد آموزی همکاری داشته‌اند.</p>
      <p>معاون برنامه ریزی و توسعه منابع وزارت آموزش و پرورش افزود: برای دو گروه نهضتی‌ها، آزمونی برگزار می‌شود که شرط قانون است. آنها بعد از قبولی در آزمون برای طی یک دوره آموزش مهارتی وارد دانشگاه فرهنگیان شده و سپس بکارگیری می‌شوند.</p>
      <p>الهیار ادامه داد: حق‌التدریس‌ها و مربیان پیش دبستانی واجد شرایط بر اساس نیاز، جنس، رشته و مقطع تحصیلی نیز باید در دوره آموزشی یک ساله دانشگاه فرهنگیان شرکت کنند.</p>
    </article>
  </body>
</html>