<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.formulapassion.it/motorsport/formula-e/qualifiche-eprix-diriyah-2-sims-bmw-pole-risale-buemi-male-vandoorne-mercedes-468860.html"/>
    <meta property="og:site_name" content="FormulaPassion.it"/>
    <meta property="article:published_time" content="2019-11-23T08:30:04+00:00"/>
    <meta property="og:title" content="ePrix Diriyah/2: Sims e BMW ancora in pole"/>
    <meta property="og:description" content="Seconda pole position per BMW con Sims nelle qualifiche della Formula E a Diriyah. Buemi (Nissan) 2°, di Grassi (Audi) 3°. Mercedes lontane"/>
  </head>
  <body>
    <article>
      <h1>ePrix Diriyah/2: Sims e BMW ancora in pole</h1>
      <h2>Le qualifiche della Formula E in Arabia Saudita si confermano feudo della Casa tedesca, al terzo centro in due anni. Risalgono Nissan e Audi con Buemi e di Grassi, mentre affonda Vandoorne con Mercedes.</h2>
      <address><time datetime="2019-11-23T08:30:04+00:00">23 Nov 2019, 08:30</time> by <a rel="author">Matteo Sala</a></address>
      <p>Come nella migliore tradizione della <b>Formula E,</b> cambia tutto nel volgere di un giorno sulla pista di Diriyah. Alle spalle di Alexander <b>Sims</b>, che si è regalato un’altra <b>pole</b> position, le qualifiche del secondo ePrix stagionale hanno definito una griglia di partenza rivoluzionata rispetto alle gerarchie emerse venerdì, con il solo Jerome D’Ambrosio confermatosi nella Super Pole.</p>
      <figure>
        <iframe src="https://www.youtube.com/embed/y3lMTNMio0U" width="675" height="380" data-service="Youtube" scrolling="no"/>
      </figure>
      <p>Accanto alla <b>BMW</b> iFE20 del pilota britannico, giunto alla terza partenza al palo consecutiva (alle due di Diriyah si aggiunge quella nell’ePrix di New York della passata stagione), scatterà infatti Sebastien <b>Buemi</b>, staccato di 220 millesimi. Dopo il ritiro di ieri, lo svizzero di casa <b>Nissan</b> spera di lasciarsi alle spalle i problemi di affidabilità e cercherà di confermarsi quantomeno sul podio, forte di una IM02 apparsa decisamente competitiva su questo tracciato. Fortuna opposta per il compagno di squadra Rowland, ieri ottimo 4°, chiamato oggi a risalire il gruppo dalla diciottesima casella dello schieramento.</p>
      <p>Ad aprire la seconda fila sarà, un altro campione di Formula E, Lucas <b>Di Grassi</b>, autore del terzo tempo (+0”308) con la sua <b>Audi</b> e-tron FE06, davanti a Mitch Evans <b>**</b> su Jaguar. Al polo opposto della griglia i rispettivi compagni di squadra, con Abt 15° e Calado 22°.</p>
      <p>Terza fila per D’Ambrosio, che ha vinto anche oggi il confronto interno di casa Mahindra con Wehrlein (15°), e Antonio Felix <b>da Costa</b> (DS Techeetah) il più veloce nella fase a gruppi, che dopo un primo settore record ha commesso qualche sbavatura di troppo. Undicesimo, dopo il <a href="https://www.formulapassion.it/motorsport/formula-e/risultato-libere-eprix-diriyah-2-da-costa-vola-vergne-crash-468807.html">crash della mattinata</a>, il campione in carica della Formula E, <b>Vergne</b>. Per lui però, a qualifiche concluse, è arrivata anche l’ulteriore ‘mazzata’ di<b> 20 posizioni di penalità</b> e una sanzione di 10 secondi in gara per il cambio delle batterie.</p>
      <slideshow>
        <figure>
          <img src="https://www.formulapassion.it/wp-content/uploads/2019/11/Formula-E-Diriyah-2019_20-DS-pole-sims-bmw-665x444.jpg"/>
        </figure>
        <figure>
          <img src="https://www.formulapassion.it/wp-content/uploads/2019/11/Formula-E-Diriyah-2019_20-DS-Nissan-Buemi-666x374.jpg"/>
        </figure>
        <figure>
          <img src="https://www.formulapassion.it/wp-content/uploads/2019/11/Formula-E-Diriyah-2019_20-Audi-Di-Grassi-1.jpg"/>
        </figure>
      </slideshow>
      <p>Settimo e ottavo posto rispettivamente per Bird e Mortara, con l’altra BMW di Maximilian Gunther e la Porsche di Lotterer a chiudere al top ten. Naufragato il team ufficiale <b>Mercedes</b>, con <b>Vandoorne</b> 12° a De Vries addirittura ultimo.</p>
      <p>Oltre a Sims, a punti anche per Bird, D’Ambrosio, Da Costa e Buemi, autori del miglior tempo nei rispettivi gruppi di qualifica. La gara scatterà alle 13 italiane, con diretta su Eurosport 1 e in chiaro su Mediaset (canale 20).</p>
      <p>
        <b>Formula E – ePrix Diriyah/2 – Qualifiche</b>
      </p>
      <table bordered="">
        <tr>
          <td valign="bottom">
            <b>Pos.</b>
          </td>
          <td valign="bottom">
            <b>Pilota</b>
          </td>
          <td valign="bottom">
            <b>Team</b>
          </td>
          <td valign="bottom">
            <b>Vettura</b>
          </td>
          <td valign="bottom">
            <b>Tempo</b>
          </td>
        </tr>
        <tr>
          <td valign="bottom">1</td>
          <td valign="bottom">Alexander SIMS</td>
          <td valign="bottom">BMW i Andretti</td>
          <td valign="bottom">BMW iFE.20</td>
          <td valign="bottom">1’11”476</td>
        </tr>
        <tr>
          <td valign="bottom">2</td>
          <td valign="bottom">Sébastien BUEMI</td>
          <td valign="bottom">Nissan e.dams</td>
          <td valign="bottom">Nissan IM02</td>
          <td valign="bottom">1’11”696</td>
        </tr>
        <tr>
          <td valign="bottom">3</td>
          <td valign="bottom">Lucas DI GRASSI</td>
          <td valign="bottom">Audi</td>
          <td valign="bottom">Audi e-tron FE06</td>
          <td valign="bottom">1’11”784</td>
        </tr>
        <tr>
          <td valign="bottom">4</td>
          <td valign="bottom">Mitch EVANS<b>**</b></td>
          <td valign="bottom">Jaguar</td>
          <td valign="bottom">Jaguar I-Type IV</td>
          <td valign="bottom">1’11”929</td>
        </tr>
        <tr>
          <td valign="bottom">5</td>
          <td valign="bottom">Jérôme D’AMBROSIO</td>
          <td valign="bottom">Mahindra</td>
          <td valign="bottom">Mahindra M6Electro</td>
          <td valign="bottom">1’12”093</td>
        </tr>
        <tr>
          <td valign="bottom">6</td>
          <td valign="bottom">Antonio Félix DA COSTA</td>
          <td valign="bottom">DS Techeetah</td>
          <td valign="bottom">DS E-TENSE FE20</td>
          <td valign="bottom">1’14”134</td>
        </tr>
        <tr>
          <td valign="bottom">7</td>
          <td valign="bottom">Sam BIRD</td>
          <td valign="bottom">Virgin</td>
          <td valign="bottom">Audi e-tron FE06</td>
          <td valign="bottom">1’12”007</td>
        </tr>
        <tr>
          <td valign="bottom">8</td>
          <td valign="bottom">Edoardo MORTARA</td>
          <td valign="bottom">Venturi</td>
          <td valign="bottom">Mercedes-Benz EQ Silver Arrow 01</td>
          <td valign="bottom">1’12”008</td>
        </tr>
        <tr>
          <td valign="bottom">9</td>
          <td valign="bottom">Maximilian GÜNTHER</td>
          <td valign="bottom">BMW i Andretti</td>
          <td valign="bottom">BMW iFE.20</td>
          <td valign="bottom">1’12”051</td>
        </tr>
        <tr>
          <td valign="bottom">10</td>
          <td valign="bottom">André LOTTERER</td>
          <td valign="bottom">Porsche</td>
          <td valign="bottom">Porsche 99X Electric</td>
          <td valign="bottom">1’12”153</td>
        </tr>
        <tr>
          <td valign="bottom">11</td>
          <td valign="bottom">Jean-Éric VERGNE<b>*</b></td>
          <td valign="bottom">DS Techeetah</td>
          <td valign="bottom">DS E-TENSE FE20</td>
          <td valign="bottom">1’12”327</td>
        </tr>
        <tr>
          <td valign="bottom">12</td>
          <td valign="bottom">Stoffel VANDOORNE</td>
          <td valign="bottom">Mercedes</td>
          <td valign="bottom">Mercedes-Benz EQ Silver Arrow 01</td>
          <td valign="bottom">1’12”422</td>
        </tr>
        <tr>
          <td valign="bottom">13</td>
          <td valign="bottom">Robin FRIJNS</td>
          <td valign="bottom">Virgin</td>
          <td valign="bottom">Audi e-tron FE06</td>
          <td valign="bottom">1’12”454</td>
        </tr>
        <tr>
          <td valign="bottom">14</td>
          <td valign="bottom">Pascal WEHRLEIN</td>
          <td valign="bottom">Mahindra</td>
          <td valign="bottom">Mahindra M6Electro</td>
          <td valign="bottom">1’12”635</td>
        </tr>
        <tr>
          <td valign="bottom">15</td>
          <td valign="bottom">Daniel ABT</td>
          <td valign="bottom">Audi</td>
          <td valign="bottom">Audi e-tron FE06</td>
          <td valign="bottom">1’12”642</td>
        </tr>
        <tr>
          <td valign="bottom">16</td>
          <td valign="bottom">Felipe MASSA</td>
          <td valign="bottom">Venturi</td>
          <td valign="bottom">Mercedes-Benz EQ silver Arrow 01</td>
          <td valign="bottom">1’12”656</td>
        </tr>
        <tr>
          <td valign="bottom">17</td>
          <td valign="bottom">Oliver ROWLAND</td>
          <td valign="bottom">Nissan e.dams</td>
          <td valign="bottom">Nissan IM02</td>
          <td valign="bottom">1’12”660</td>
        </tr>
        <tr>
          <td valign="bottom">18</td>
          <td valign="bottom">Oliver TURVEY</td>
          <td valign="bottom">NIO 333</td>
          <td valign="bottom">NIO FE-005</td>
          <td valign="bottom">1’12”671</td>
        </tr>
        <tr>
          <td valign="bottom">19</td>
          <td valign="bottom">Neel JANI</td>
          <td valign="bottom">Porsche</td>
          <td valign="bottom">Porsche 99X Electric</td>
          <td valign="bottom">1’12”732</td>
        </tr>
        <tr>
          <td valign="bottom">20</td>
          <td valign="bottom">Brendon HARTLEY</td>
          <td valign="bottom">GEOX Dragon</td>
          <td valign="bottom">Penske EV-4</td>
          <td valign="bottom">1’13”182</td>
        </tr>
        <tr>
          <td valign="bottom">21</td>
          <td valign="bottom">MA Qing Hua</td>
          <td valign="bottom">NIO 333</td>
          <td valign="bottom">NIO FE-005</td>
          <td valign="bottom">1’13”205</td>
        </tr>
        <tr>
          <td valign="bottom">22</td>
          <td valign="bottom">James CALADO</td>
          <td valign="bottom">Jaguar</td>
          <td valign="bottom">Jaguar I-Type IV</td>
          <td valign="bottom">1’13”430</td>
        </tr>
        <tr>
          <td valign="bottom">23</td>
          <td valign="bottom">Nico MÜLLER</td>
          <td valign="bottom">GEOX Dragon</td>
          <td valign="bottom">Penske EV-4</td>
          <td valign="bottom">1’13”703</td>
        </tr>
        <tr>
          <td valign="bottom">24</td>
          <td valign="bottom">Nyck DE VRIES</td>
          <td valign="bottom">Mercedes</td>
          <td valign="bottom">Mercedes-Benz EQ Silver Arrow 01</td>
          <td valign="bottom">1’14”082</td>
        </tr>
      </table>
      <p><b>*</b> <b>Vergne</b> penalizzato di 20 posizioni e 10″ (da scontare in gara) per sostituzione della batteria (conseguenza dell’incidente della mattinata)</p>
      <p><b>**</b> <b>Evans</b> partirà dalla sesta posizione dopo che i commissari hanno cancellato il tempo ottenuto dal neozelandese nel corso della Superpole: la sua Jaguar era stata trovata sottopeso.</p>
      <footer>RIPRODUZIONE RISERVATA</footer>
    </article>
  </body>
</html>