<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/POLITICS/glava-dbr-truba-skazav-koli-vin-zbirayetsya-yti-z-posadi-330657_.html"/>
    <meta property="og:site_name" content="DT.ua"/>
    <meta property="article:published_time" content="2019-11-23T08:24:00+00:00"/>
    <meta property="og:title" content="Глава ДБР Труба сказав, коли він збирається йти з посади"/>
    <meta property="og:description" content="Якщо стоїть питання про те, чи піду я, - так... - сказав Труба"/>
  </head>
  <body>
    <article>
      <h1>Глава ДБР Труба сказав, коли він збирається йти з посади</h1>
      <h2>"Якщо стоїть питання про те, чи піду я, - так... - сказав Труба</h2>
      <address>
        <time datetime="2019-11-23T08:24:00+00:00">23 Nov 2019, 08:24</time>
      </address>
      <p>Глава ДБР <a href="https://dt.ua/POLITICS/glava-dbr-truba-poyasniv-rol-portnova-v-byuro-rozsliduvan-330644_.html"><b>Роман Труба вважає</b></a>, що підстав для його звільнення, незважаючи на голосування депутатів, зараз немає. Та й взагалі голосували не для цього.</p>
      <p>Директор Державного бюро розслідувань повідомив, що готовий залишити свій пост... через три роки. Про це держчиновник заявив в ефірі програми "Свобода слова Савіка Шустера".</p>
      <p>За словами Труби, зараз мова не про недовіру директору ДБР, а про перезавантаження цього органу влади.</p>
      <p>"Якщо стоїть питання про те, піду я, - так, але бажано через три роки", - заявив директор ДБР.</p>
      <p>Також чиновник додав, що свідчити про певні результати роботи Державного бюро розслідування можна буде через рік. Крім цього, умови гарантій незалежності ДБР прописані в законі про Державне бюро розслідувань, серед яких є інформація про конкурс на посаду директора органу.</p>
      <p>Нагадаємо, на цьому тижні Роман Труба заявив, що не буде подавати у відставку через оприлюднення аудіозапису з його кабінету, якийчиновник назвав "фейком і провокацією".</p>
      <p>Нагадаємо, <b><a href="https://zn.ua/POLITICS/rada-prinyala-v-pervom-chtenii-prezidentskiy-zakonoproekt-o-gbr-332941_.html">президентський законопроект про ДБР</a></b> був прийнятий у першому читанні 17 жовтня.</p>
      <p>Зазначимо, що ДБР отримало у спадок всю підслідність Генпрокуратури, включно зі злочинами чиновників, суддів, прокурорів, правоохоронців, а також військовослужбовців. Надпотужний правоохоронний "монстр" може переслідувати навіть керівництво НАБУ і САП. Інакше кажучи, контроль над ДБР в недоброчесних політичних руках може значно ускладнити життя як політикам, так і антикорупційних органів. Проте поки не ускладнив, переважно із-за неефективного керівництва цією установою. Плацдарм його неефективності закладений ще в ході прийняття профільного Закону про ДБР.</p>
      <p>Детальніше <a href="https://dt.ua/internal/sim-falshivih-not-trubi-315730_.html"><b>читайте в матеріалі Олександра Леменова "Сім фальшивих нот Труби"</b></a> у тижневику "Дзеркало тижня. Україна".</p>
      <footer>За матеріалами: <a href="https://dt.ua/go/aHR0cDovL3ppay51YS8=">Телеканал ZIK</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>