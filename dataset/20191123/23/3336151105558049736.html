<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://odatv.com/ataturkun-unutulan-kitabi-23111930.html"/>
    <meta property="og:site_name" content="OdaTV"/>
    <meta property="article:published_time" content="2019-11-23T23:35:00+00:00"/>
    <meta property="og:title" content="Atatürk'ün unutulan kitabı"/>
    <meta property="og:description" content="“Güneş-Dil Teorisi: Ulus Dil Yazıları – Etimoloji, Morfoloji ve Fonetik Bakımından Türk Dili” adıyla kitaplaştırdı."/>
  </head>
  <body>
    <article>
      <h1>Atatürk'ün unutulan kitabı</h1>
      <h2>“Güneş-Dil Teorisi: Ulus Dil Yazıları – Etimoloji, Morfoloji ve Fonetik Bakımından Türk Dili” adıyla kitaplaştırdı.</h2>
      <address>
        <time datetime="2019-11-23T23:35:00+00:00">23 Nov 2019, 23:35</time>
      </address>
      <p>Atatürk’ün 2 Kasım – 7 Aralık 1935 tarihleri arasında Ulus gazetesinin “Ulus’a Dil Yazıları” başlıklı köşede imzasız yazılar yayımlanır. Bu yazıları Cenevre’de okuyan Afet İnan,  15 Kasım’da Atatürk’e bir mektup gönderir:</p>
      <p>“…Gönderdiğiniz kılavuz ve dil kitabını aldım, teşekkür ederim. Ulus gazetesindeki dil yazıları sizin bulduklarınıza benziyor…”</p>
      <p>Atatürk, Afet İnan’ın bu mektubuna şu cevabı verir:</p>
      <p> “…Ben bildiğin gibi dil ile meşgul oluyorum. Sen giderken basılmış olan ilk broşürü tashih ve tadil ettirerek yeniden bastırttım. Bunun bir de ufak özetini broşür halinde bütün Ulus okurlarına dağıttılar. Sen de almış olacaksın. Bunlardan sana yeniden beşer tane gönderiyorum. Bunlarla beraber şimdiye kadar teorinin tatbikatı olmak Üzere Ulus'a yazdığım yazıların da kupürlerini toplu olarak gönderiyorum. Henüz basılmamış olanların suretleri de beraberdir. Buna dair arada çıkacak bazı arkadaşların yazıları da enteresan olacaktır. Bunları takip edecek olan yazıları sen toplar ve hepsini incelersin. Bence Güneş-Dil Teorisi isabet etmiştir. Hint-Avrupa dillerine de tatbiki mümkündür. Sen kendin gönderdiğim tatbikat notlarıyla teoriyi kavramaya çalış. Anlaşılmayan yerleri sor, izah edeyim. Ondan sonra belki lengüistik profesörünle beraber inceler ve eleştirir, onun da görüşünü bana bildirirsin. Kısa dediğim broşürü senin için Fransızcaya tercüme ettiriyorum, göndereceğim…”</p>
      <p>
        <b>UNUTULAN KİTAP</b>
      </p>
      <p>Alaca Yayınları, Atatürk’ün Afet İnan’a gönderdiği cevap mektubunda bahsettiği Ulus gazetesindeki yazıları ve Ulus okurlarına özet olarak verilen ekin tamamını içeren 1935 yılında Ulus Basımevinden çıkan “Etimoloji, Morfoloji ve Fonetik Bakımından Türk Dili” kitabının tıpkıbasımını, “Güneş-Dil Teorisi: Ulus Dil Yazıları – Etimoloji, Morfoloji ve Fonetik Bakımından Türk Dili” adıyla kitaplaştırdı.</p>
      <p>Atatürk’ün bizzat kaleme aldığı Güneş-Dil Teorisince Millet, Ulus, Dua, Allah, Cenup, Hâdise, Sabah, Öğle… gibi kırkı aşkın sözcüğü incelediği ve Güneş-Dil Teorisinin de ana hatlarını anlattığı bu kitap, Atatürk’ün yeni bir eseridir.</p>
      <p>
        <b>Doğu Polat</b>
      </p>
      <p>
        <b>Odatv.com</b>
      </p>
      <figure>
        <a href="https://www.odakitap.com/gunes-dil-teorisi-kitabi-mustafa-kemal-ataturk">
          <img src="https://odatv.com/images2/2019_11/2019_11_23/yeni_banner_2(1).jpg"/>
        </a>
      </figure>
      <p><a href="https://twitter.com/share?ref_src=twsrc%5Etfw">Tweet<br/></a><br/>4,672 Bu habere tepkiniz:</p>
      <p> </p>
    </article>
  </body>
</html>