<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webcafe.bg/id_1335988564_Infarkten_obrat_kachi_Flamengo_na_varha_v_Yujna_Amerika"/>
    <meta property="og:site_name" content="webcafé"/>
    <meta property="article:published_time" content="2019-11-23T23:46:00+00:00"/>
    <meta property="og:title" content="Инфарктен обрат качи Фламенго на върха в Южна Америка"/>
    <meta property="og:description" content="Копа Америка е в ръцете на бразилците след драма в края"/>
  </head>
  <body>
    <article>
      <h1>Инфарктен обрат качи Фламенго на върха в Южна Америка</h1>
      <address><time datetime="2019-11-23T23:46:00+00:00">23 Nov 2019, 23:46</time> by <a rel="author" href="https://www.webcafe.bg/author/id_4_Sportcafe" target="_blank">Sportcafe</a></address>
      <figure>
        <img src="https://images.webcafe.bg/2019/11/24/barbosacopa/1170x780.jpg"/>
        <figcaption>Барбоса размахва фланелката си след втория си гол в мача. Малко по-късно героят беше изгонен<cite>Снимка: © Getty Images</cite></figcaption>
      </figure>
      <p>Фламенго спечели Копа Либертадорес след драматичен обрат в края срещу Ривър Плейт и победа с 2:1.</p>
      <p>Два гола на Габриел Барбоса в 89-ата и 92-ата минута донесоха трофея на бразилците срещу миналогодишния победител.</p>
      <p>За пръв път в историята на турнира титлата се реши само в един финален мач и той предложи много емоции пред 80 000 зрители в Лима.</p>
      <p>В 14-ата минута Рафаел Боре откри за Ривър Плейт и до почивката аржентинците бяха по-добри. През втората част Фламенго тръгна да обръща мача и направи невероятен пропуск малко преди да изтече час игра.</p>
      <p>В края обаче дойдоха минутите на централния нападател Барбоса. Той първо изравни след триходова комбинация, която го изведе на празна врата. В 92-ата минута голмайсторът се възползва от зле изчистена топка и от воле в пеналта разстреля Армани за 2:1.</p>
      <p>Накрая в типично южноамерикански стил се стигна до нерви и спречквания на терена, довели и до два червени картона. Първо беше изгонен Есекиел Паласиос от аржентинците, а после героят на мача Барбоса също видя червения цвят.</p>
      <p>Това обаче вече нямаше значение, защото секунди по-късно реферът даде последния съдийски сигнал и феновете на най-популярния бразилски клуб можеха да започват празненствата.</p>
      <p>Това е втора Копа Либертадорес на сметката на Фламенго, като първата беше преди цели 38 години.</p>
      <related>
        <a href="https://www.webcafe.bg/sportcafe/futbol-svyat/id_955578171_Rivar_Pleyt_sreshtu_Flamengo_Vreme_za_maje"/>
      </related>
    </article>
  </body>
</html>