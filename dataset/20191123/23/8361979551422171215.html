<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/events/zelenskiy-vidznachiv-derzhavnimi-nagorodami-inozemciv-za-vnesok-u-vshanuvannya-pam-yati-zhertv-golodomoru-50055339.html"/>
    <meta property="og:site_name" content="НВ"/>
    <meta property="article:published_time" content="2019-11-23T23:26:00+00:00"/>
    <meta property="og:title" content="Зеленський відзначив держнагородами іноземців за внесок у вшанування пам’яті жертв Голодомору"/>
    <meta property="og:description" content="Президент України Володимир Зеленський за вагомий внесок у вшанування пам’яті жертв Голодомору відзначив державними нагородами чотирьох іноземців."/>
  </head>
  <body>
    <article>
      <h1>Зеленський відзначив держнагородами іноземців за внесок у вшанування пам’яті жертв Голодомору</h1>
      <h2>Президент України Володимир Зеленський за вагомий внесок у вшанування пам’яті жертв Голодомору відзначив державними нагородами чотирьох іноземців.</h2>
      <address>
        <time datetime="2019-11-23T23:26:00+00:00">23 Nov 2019, 23:26</time>
      </address>
      <p>Про це йдеться у відповідному <a href="https://www.president.gov.ua/documents/8652019-30649">указі</a> глави держави, оприлюдненому на сайті Офісу президента.</p>
      <p>Читайте також:<br/><a href="https://nv.ua/ukr/ukraine/politics/zelenskiy-vshanuvav-pam-yat-zhertv-golodomoru-video-novini-ukrajini-50055306.html">&amp;nbspНе зможемо це забути. І не зможемо це пробачити: Зеленський вшанував пам’ять жертв Голодомору — відео</a></p>
      <p>Зазначається, що державні нагороди вручені «за вагомий внесок у вшанування пам’яті жертв геноциду українського народу — Голодомору 1932−1933 років в Україні та подвижницьку діяльність, спрямовану на висвітлення правди про Голодомор».</p>
      <p>Орден княгині Ольги III ступеня від Зеленського отримали радник Канцелярії уряду Литви Діана Варнайтє, польський режисер, голова Європейської академії кіно Агнєшка Голланд та польський історик, журналістка газети Washington Post Енн Елізабет Епплбом.</p>
      <p>Також Зеленський нагородив відзнакою президента України — Хрестом Івана Мазепи — голову Асоціації прибалтійських українців міста Клайпеда литовця Леоніда Трегуба.</p>
      <p>23 листопада в Україні - День пам’яті жертв Голодомору. Цього дня Україна вшановує пам’ять загиблих і постраждалих від штучного голоду 1932−1933 років.</p>
      <p>У листопаді 2006 року Верховна Рада України визнала Голодомор 1932−1933 років геноцидом українського народу.</p>
      <p>Україна з посиланням на дані науково-демографічної експертизи стверджує, що загальна кількість людських втрат від Голодомору 1932−33 років становить майже 4 мільйони чоловік, а втрати українців в частині ненароджених становлять понад 6 млн.</p>
      <p>Читайте також:<br/><a href="https://nv.ua/ukr/ukraine/events/lyudojidstvo-pid-chas-golodomoru-istorichni-fakti-novini-ukrajini-50055304.html">&amp;nbsp«Людоїдство переходить у звичку»: що чекісти звітували про Голодомор</a></p>
    </article>
  </body>
</html>