<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/sport/fudbal/3363229/vukanovic-posle-gola-na-cairu-prijaju-mi-pohvale-milojevica-i-navijaca"/>
    <meta property="og:site_name" content="kurir.rs"/>
    <meta property="article:published_time" content="2019-11-23T23:49:00+00:00"/>
    <meta property="og:title" content="VUKANOVIĆ POSLE GOLA NA ČAIRU: Prijaju mi pohvale Milojevića i navijača"/>
    <meta property="og:description" content="Crvena zvezda trijumfovala je u utakmici sa Radničkim iz Niša (0:2), a fudbaler beograđana Aleksa Vukanović za klupski sajt je preneo utiske posle nove pobede u prvenstvu."/>
  </head>
  <body>
    <article>
      <h6 class="kicker">linglong superliga</h6>
      <h1>VUKANOVIĆ POSLE GOLA NA ČAIRU: Prijaju mi pohvale Milojevića i navijača</h1>
      <address>
        <time datetime="2019-11-23T23:49:00+00:00">23 Nov 2019, 23:49</time>
      </address>
      <p>
        <b>Crvena zvezda trijumfovala je u utakmici sa Radničkim iz Niša (0:2), a fudbaler beograđana Aleksa Vukanović za klupski sajt je preneo utiske posle nove pobede u prvenstvu.</b>
      </p>
      <p>- Najvažnije je da smo osvojili tri boda. Idemo dalje. Već nas u utorak očekuje utakmica Lige šampiona protiv Bajerna. Zadovoljni smo trijumfom nad Radničkim, kao i prolaskom u Kupu. Cela ekipa radi dobro i veoma je bitno što ulazimo u kontinuitet pobeda. Želim da se zahvalim i navijačima koji su nas bodrili svih 90 minuta i što su ponovo pokazali da su naš 12. igrač – istakao je Vukanović.</p>
      <p>Strelac drugog gola u pobedi nad Radničkim pohvalio je ceo kolektiv koji je danas trijumfovao timskom igrom i zalaganjem na terenu. - Ponosan na celu ekipu, uspeli smo da pobedimo što je bitno. Ulazimo u seriju pobeda i mislim da je to pravi put za nas. Drago mi je zbog gola koji mi mnogo znači. Prijaju pohvale koje stižu sa svih strana, naročito od trenera Milojevića. Spremni smo i za okršaj u utorak, a pozvao bih navijače da dođu i da nam ponovo daju vetar u leđa, kao i da svojim navijanjem ostave bez daha svakog aktera – zaključio je Aleksa Vukanović.</p>
      <p>Kurir sport/crvenazvezdafk.com</p>
    </article>
  </body>
</html>