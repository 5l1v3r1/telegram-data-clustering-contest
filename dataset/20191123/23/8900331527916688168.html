<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ajax1.nl/ten-hag-na-interlandbreak-lastig-om-er-weer-in-te-komen/"/>
    <meta property="og:site_name" content="Ajax1.nl"/>
    <meta property="article:published_time" content="2019-11-23T23:11:00+00:00"/>
    <meta property="og:title" content="Ten Hag: “Na interlandbreak lastig om er weer in te komen”"/>
    <meta property="og:description" content="Erik ten Hag is tevreden met de 4-1-zege op Heracles Almelo. De hoofdtrainer laat weten dat het altijd lastig is om weer te beginnen na een interlandperiode. Zeker als een selectie veel internationals heeft. “Na een interlandperiode is het altijd lastig om er weer in te komen. Dus ik ben tevreden met een 4-1-zege”, begint […]"/>
  </head>
  <body>
    <article>
      <h1>Ten Hag: “Na interlandbreak lastig om er weer in te komen”</h1>
      <address><time datetime="2019-11-23T23:11:00+00:00">23 Nov 2019, 23:11</time> by <a rel="author">Jelmer Jager</a></address>
      <p>Erik ten Hag is tevreden met de 4-1-zege op Heracles Almelo. De hoofdtrainer laat weten dat het altijd lastig is om weer te beginnen na een interlandperiode. Zeker als een selectie veel internationals heeft. “Na een interlandperiode is het altijd lastig om er weer in te komen. Dus ik ben tevreden met een 4-1-zege”, begint hij tegenover de <i>NOS</i>.</p>
      <p>“Tegen Heerenveen en RKC hebben we het zelf al eens ervaren. Dit weekend zag je het bijvoorbeeld weer bij Liverpool (2-1-zege op Crystal Palace, red.) en Borussia Dortmund (3-3-gelijkspel tegen Paderborn, red.). Na een interlandbreak is het lastig voor teams met veel internationals om er weer in te komen. We hebben het vandaag goed gedaan tegen een prima tegenstander.”</p>
      <p>Ten Hag zag dat zijn ploeg een aantal keer goed onder de druk van Heracles wist uit te spelen. “We speelden tegen een moedig spelend Heracles. Ze probeerden hoog druk te zetten en dan moeten wij tot oplossingen zien te komen. En dat hebben we gedaan. Zeker na rust kregen ze er geen druk meer op. Maar ook voor rust als we er door heen speelden lag er een zee aan ruimte. Dan kan je ze killen. Een aantal keer speelden we er heel goed onderuit, waaronder de 1-0. Dat was een aanval uit het boekje.”</p>
      <related>
        <a href="https://www.ajax1.nl/schuurs-jongensdroom-hopelijkmag-ik-woensdag-beginnen/"/>
      </related>
    </article>
  </body>
</html>