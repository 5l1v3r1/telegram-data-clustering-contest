<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641701/%D8%AD%D9%81%D8%AA%D8%B1-%D8%A8%D8%B1-%D9%81%D8%B1%D8%A7%D8%B2-%D9%BE%D8%A7%DB%8C%D8%AA%D8%AE%D8%AA-%D9%84%DB%8C%D8%A8%DB%8C-%D9%BE%D8%B1%D9%88%D8%A7%D8%B2-%D9%85%D9%85%D9%86%D9%88%D8%B9-%D8%A7%D8%B9%D9%84%D8%A7%D9%85-%DA%A9%D8%B1%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-23T23:43:00+00:00"/>
    <meta property="og:title" content="حفتر بر فراز پایتخت لیبی «پرواز ممنوع» اعلام کرد"/>
    <meta property="og:description" content="سخنگوی نیروهای وفادار به خلیفه حفتر می‌گوید از امشب بر فراز طرابلس پرواز ممنوع برقرار می‌شود."/>
  </head>
  <body>
    <article>
      <h1>
        <a href="https://www.bultannews.com/fa/news/641701/%D8%AD%D9%81%D8%AA%D8%B1-%D8%A8%D8%B1-%D9%81%D8%B1%D8%A7%D8%B2-%D9%BE%D8%A7%DB%8C%D8%AA%D8%AE%D8%AA-%D9%84%DB%8C%D8%A8%DB%8C-%D9%BE%D8%B1%D9%88%D8%A7%D8%B2-%D9%85%D9%85%D9%86%D9%88%D8%B9-%D8%A7%D8%B9%D9%84%D8%A7%D9%85-%DA%A9%D8%B1%D8%AF">حفتر بر فراز پایتخت لیبی «پرواز ممنوع» اعلام کرد</a>
      </h1>
      <h2>سخنگوی نیروهای وفادار به خلیفه حفتر می‌گوید از امشب بر فراز طرابلس پرواز ممنوع برقرار می‌شود.</h2>
      <address><time datetime="2019-11-23T23:43:00+00:00">23 Nov 2019, 23:43</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، نیروهای تحت فرماندهی «خلیفه حفتر» که در شرق لیبی قدرت را به دست دارند و هفته‌هاست که تلاش می‌کنند «طرابلس»، پایتخت را به کنترل خود درآوردند، شنبه شب بر فراز این شهر «پرواز ممنوع» اعلام کردند.</p>
      <p>به نوشته پایگاه خبری شبکه «الجزیره»، سخنگوی نیروهای وفادار به حفتر گفته است که این پرواز ممنوع از امشب در سرتاسر طرابلس به جز فرودگاه «معیتیقه» اعمال می‌شود.</p>
      <p>بر اساس این بیانیه، این پرواز ممنوع برای تمام هواپیماهای محلی، مسافربری خارجی و نظامی اعمال می‌شود.</p>
      <p>مشخص نیست که حفتر و نیروهایش تا چه حد امکان اجرای این پرواز ممنوع را دارند و با هواپیماهای ناقض این دستور چه برخوردی می‌کنند.</p>
      <p>حفتر که مورد حمایت برخی از کشورها از جمله امارات عربی متحده، مصر، عربستان سعودی و فرانسه قرار دارد، در تلاش است تا با ورود به طرابلس، دولت «فائز سراج» را که مورد حمایت سازمان ملل متحد قرار دارد، سرنگون کند.</p>
      <p>بنا بر اعلام سازمان ملل، از زمان آغاز حملات حفتر به طرابلس، بیش از ۲۵۰ نفر که اغلب آن‌ها غیرنظامی بوده‌اند، کشته شده‌اند. هزاران نفر هم مجبور به ترک محل زندگی خود شده‌اند. سازمان ملل از کشورهای حامی حفتر خواسته به نقض تحریم تسلیحاتی لیبی پایان داده و از ارسال سلاح به این کشور خودداری کنند.</p>
    </article>
  </body>
</html>