<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fcinternews.it/l-avversario/baselli-in-mixed-linter-e-una-buona-squadra-si-vince-e-si-perde-tutti-insieme-323881"/>
    <meta property="og:site_name" content="FcInterNews.it"/>
    <meta property="article:published_time" content="2019-11-23T23:12:02+00:00"/>
    <meta property="og:title" content="Baselli in mixed: &quot;L’Inter è una buona squadra, si vince e si perde tutti insieme&quot;"/>
    <meta property="og:description" content="Intervenuto in zona mista dopo il match contro l'Inter, Daniele Baselli commenta la prestazione del Torino partendo dall'infortunio di Belotti: &quot;Belotti sicuramente è un giocatore..."/>
  </head>
  <body>
    <article>
      <h1>Baselli in mixed: "L’Inter è una buona squadra, si vince e si perde tutti insieme"</h1>
      <address><time datetime="2019-11-23T23:12:02+00:00">23 Nov 2019, 23:12</time> by <a rel="author">Stefano Bertocchi</a></address>
      <p>Intervenuto in zona mista dopo il match contro l'Inter, <b>Daniele Baselli </b>commenta la prestazione del Torino partendo dall'infortunio di <b>Belotti</b>: "Belotti sicuramente è un giocatore importante per noi, ma siamo una squadra che non si basa sul singolo. È entrato Zaza e ha avuto tante occasioni. L’Inter è una buona squadra, si vince e si perde tutti insieme”.</p>
      <p><b>Quest’anno soffrite parecchio:</b><br/>“Lo scorso anno concedevamo poco, calciavamo tanto in porta. Abbiamo concesso occasioni che non vanno concesse, non ce le possiamo permettere in Serie A”.</p>
      <p><b>Come stai? </b><br/>“Non sono al 100%, non è nemmeno una settimana che mi alleno, ma ho stretto i denti e ho dato tutto quello che avevo. Ero a disposizione, non è un alibi il fatto che non fossi al 100%”.</p>
      <p><b>Quanto pesa la fascia?</b><br/>“È un onore portarla, l’hanno avuta grandi campioni. Dispiace perché a noi non piace perdere e immagino neanche ai tifosi, devono starci vicini in questi momenti”.</p>
      <p><b>Vi danno fastidio i fischi? </b><br/>“È il nostro lavoro, dobbiamo accettare sia i complimenti che le critiche. Ce le prendiamo e guardiamo avanti. Cercheremo di tornare a far sorridere i tifosi”.</p>
    </article>
  </body>
</html>