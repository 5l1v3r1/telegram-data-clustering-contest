<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.irafina.gr/i-zoi-tis-eftichias-papagiannopoulou-ginete-tenia-me-tin-kariofillia-karampeti/"/>
    <meta property="og:site_name" content="irafina"/>
    <meta property="article:published_time" content="2019-11-23T23:49:38+00:00"/>
    <meta property="og:title" content="Η ζωή της Ευτυχίας Παπαγιαννοπούλου γίνεται ταινία με την Καρυοφυλλιά Καραμπέτη"/>
    <meta property="og:description" content="Η συναρπαστική ζωή της μεγάλης Ελληνίδας στιχουργού Ευτυχίας Παπαγιαννοπούλου έγινε κινηματογραφική ταινία. Πρόκειται για την πολυαναμενόμενη και μεγαλύτερη ελληνική κινηματογραφική παραγωγή του 2019, σε σκηνοθεσία Αγγελου Φραντζή και σενάριο Κατερίνας Μπέη όπου πρωταγωνιστούν οι Καρυοφυλλιά Καραμπέτη, Κάτια Γκουλιώνη, Πυγμαλίων Δαδακαρίδης, Θάνος Τοκάκης και Ντίνα Μιχαηλίδου. Τίτλος της ταινίας «Ευτυχία» και η πρεμιέρα στις σκοτεινές αίθουσες […]"/>
  </head>
  <body>
    <article>
      <h1>Η ζωή της Ευτυχίας Παπαγιαννοπούλου γίνεται ταινία με την Καρυοφυλλιά Καραμπέτη</h1>
      <address>
        <time datetime="2019-11-23T23:49:38+00:00">23 Nov 2019, 23:49</time>
      </address>
      <p>Η συναρπαστική ζωή της μεγάλης Ελληνίδας στιχουργού Ευτυχίας Παπαγιαννοπούλου έγινε κινηματογραφική ταινία.</p>
      <p>Πρόκειται για την πολυαναμενόμενη και μεγαλύτερη ελληνική κινηματογραφική παραγωγή του 2019, σε σκηνοθεσία Αγγελου Φραντζή και σενάριο Κατερίνας Μπέη όπου πρωταγωνιστούν οι Καρυοφυλλιά Καραμπέτη, Κάτια Γκουλιώνη, Πυγμαλίων Δαδακαρίδης, Θάνος Τοκάκης και Ντίνα Μιχαηλίδου. Τίτλος της ταινίας «Ευτυχία» και η πρεμιέρα στις σκοτεινές αίθουσες έχει οριστεί για τις 19 Δεκεμβρίου.</p>
      <p>Βασισμένη στον ταραχώδη βίο και το σπουδαίο έργο που κληρονόμησε η ελληνική μουσική από τη μεγαλειώδη πένα της στιχουργού Ευτυχίας Παπαγιαννοπούλου, η ταινία, σε σενάριο της Κατερίνας Μπέη, αντλεί έμπνευση από τα πάθη και τις αδυναμίες αυτής της πληθωρικής, αντισυμβατικής και πρωτοπόρου γυναίκας, που άφησε ανεξίτηλο το σημάδι της στο λαϊκό τραγούδι. Η μοναδική της προσωπικότητα αποτυπώθηκε στους στίχους της που έγιναν μερικές από τις μεγαλύτερες και διαχρονικότερες επιτυχίες, όπως τα «Περασμένες μου αγάπες», «Όνειρο απατηλό», «Είμαι αϊτός χωρίς φτερά», «Ηλιοβασιλέματα», «Η φαντασία», «Είσαι η ζωή μου», «Μαντουμπάλα», «Στ΄ Αποστόλη το κουτούκι», «Πετραδάκι, πετραδάκι», «Μου σπάσανε τον μπαγλαμά», «Δύο πόρτες έχει η ζωή» («Το τελευταίο βράδυ μου»), «Ρίχτε στο γυαλί φαρμάκι».</p>
      <p>Ο ιδιοσυγκρασιακός σκηνοθέτης συναντά την ασυμβίβαστη Ευτυχία στο πρόσωπο της Καρυοφυλλιάς Καραμπέτη και της Κάτιας Γκουλιώνη, που υποδύονται τη στιχουργό σε δύο διαφορετικές ηλικίες.</p>
      <figure>
        <iframe src="https://www.youtube.com/embed/ZmXre8IsuLA" width="560" height="315" data-service="Youtube" scrolling="no"/>
      </figure>
      <p>Στο πλάι αυτής της καθαρόαιμης καλλιτέχνιδας στέκονταν οι πιο κοντινοί της άνθρωποι χάρη στους οποίους κατόρθωνε να ισορροπεί το δημιουργικό της δαιμόνιο με την αιρετική -για την εποχή- προσωπικότητα και ζωή της. Τους ρόλους αυτούς αναλαμβάνουν οι Ντίνα Μιχαηλίδου, Πυγμαλίων Δαδακαρίδης, Θάνος Τοκάκης, Παύλος Ορκόπουλος, Ευαγγελία Συριοπούλου, Λίλα Μπακλέση, Ευγενία Σαμαρά και Γιάννης Δρακόπουλος. Γνωστές προσωπικότητες του καλλιτεχνικού κόσμου της εποχής ζωντανεύουν μέσα από ένα επιτελείο γνωστών ηθοποιών, όπως οι Ανδρέας Κωνσταντίνου, Αντώνης Λουδάρος, Κρατερός Κατσούλης, η Ματθίλδη Μαγγίρα, Χρύσα Ρώπα, Χάρης Μαυρουδής, Λεωνίδας Κακούρης, Κατερίνα Διδασκάλου και ο τραγουδοποιός Φοίβος Δεληβοριάς.</p>
      <p>Σύνοψη</p>
      <p>Ένα κορίτσι, μικροπαντρεμένο, ταξιδεύει από το Αϊδίνι στην Ελλάδα με τη μητέρα και τις δύο της κόρες. Στο πλοίο του ξενιτεμού παίρνει απόφαση να μην αφήσει τη ζωή να την προσπεράσει, αλλά να τη ζήσει, όπως θέλει. Και τη ζει! Γράφει ακατάπαυστα σε ό,τι πιάνει το μελάνι, από χαρτοπετσέτες και κουτιά από τσιγάρα μέχρι υπόλοιπα λογαριασμών. Καπνίζει, ερωτεύεται με πάθος, χαρτοπαίζει με θράσος σε πολυτελή σαλόνια, αλλά και σε παράνομα υπόγεια. Μία δασκάλα που γίνεται ηθοποιός στα μπουλούκια και στο θέατρο, μία ποιήτρια που γίνεται η μεγαλύτερη Ελληνίδα στιχουργός του λαϊκού τραγουδιού. Συνεργάζεται με όλες τις διάσημες μουσικές προσωπικότητες της χώρας, από τον Βασίλη Τσιτσάνη και τον Απόστολο Καλδάρα, ως τον Μανώλη Χιώτη, τον Αντώνη Ρεπάνη και τον Μάνο Χατζιδάκι, υψώνοντας θαρραλέα ανάστημα, σε έναν σκληρό και τυπικά ανδροκρατούμενο κόσμο.</p>
      <figure>
        <img src="https://www.monopoli.gr/wp-content/uploads/2019/07/gwKMrXSg.jpeg"/>
      </figure>
      <p>Σκηνοθεσία: Άγγελος Φραντζής</p>
      <p>Σενάριο: Κατερίνα Μπέη</p>
      <p>Παίζουν: Καρυοφυλλιά Καραμπέτη, Κάτια Γκουλιώνη, Πυγμαλίων Δαδακαρίδης, Θάνος Τοκάκης, Ντίνα Μιχαηλίδου, Παύλος Ορκόπουλος, Ευαγγελία Συριοπούλου, Λίλα Μπακλέση, Ανδρέας Κωνσταντίνου, Ευγενία Σαμαρά, Γιάννης Δρακόπουλος, Αντώνης Λουδάρος, Κρατερός Κατσούλης, Ματθίλδη Μαγγίρα, Χρύσα Ρώπα, Φοίβος Δεληβοριάς, Χάρης Μαυρουδής, Λεωνίδας Κακούρης, Κατερίνα Διδασκάλου</p>
      <p>Διεύθυνση Φωτογραφίας: Γιάννης Δρακουλαράκος</p>
      <p>Μοντάζ: Λάμπης Χαραλαμπίδης</p>
      <p>Μουσική: Μίνως Μάτσας</p>
      <p>Καλλιτεχνική διεύθυνση: Μιχάλης Σαμιώτης, Γιάννης Παπαδόπουλος</p>
      <p>Ήχος: Νίκος Μπουγιούκος</p>
      <p>Μιξάζ: Κώστας Βαρυμποπιώτης</p>
      <p>Casting Directors: Σοφία Δημοπούλου, Φραγκίσκος Ξυδιανός</p>
      <p>Κοστούμια: Ιουλία Σταυρίδου</p>
      <p>Μακιγιάζ: Δήμητρα Γιατράκου</p>
      <p>Hair stylist: Κωνσταντίνος Σαββάκης</p>
      <p>Παραγωγός: Διονύσης Σαμιώτης</p>
      <p>Εκτέλεση παραγωγής: Κώστας, Λαμπρόπουλος, Γιώργος Κυριάκος, Ναταλύ Δούκα</p>
      <p>Μια παραγωγή της Tanweer Productions</p>
      <p>Συμπαραγωγή: COSMOTE TV, Splendidway Universe, Viewmaster Films</p>
      <p>Εκτέλεση Παραγωγής: Viewmaster Films</p>
      <p>Με την υποστήριξη του ΕΚΟΜΕ</p>
      <p>Tραγούδι: «Ευτυχία»</p>
      <p>Μουσική: Μίνως Μάτσας</p>
      <p>Στίχοι: Σοφία Καψούρου</p>
      <p>Τραγουδιστές: Γιώργος Νταλάρας, Ελεονώρα Ζουγανέλη, Κώστας Τριανταφυλλίδης, Μαρία Κίτσου</p>
      <p>Ενορχήστρωση: Μίνως Μάτσας</p>
      <p>Το soundtrack της ταινίας «Ευτυχία» θα κυκλοφορήσει ψηφιακά από τη MINOS-EMI, a Universal Music Company.</p>
      <p>Σκηνοθέτης: Άγγελος Φραντζής («Ακίνητο Ποτάμι», «Σύμπτωμα», «Μέσα στο Δάσος», «Το Όνειρο του Σκύλου», «Polaroid»)</p>
      <p>Σεναριογράφος: Κατερίνα Μπέη («Θηλυκή Εταιρεία»)</p>
      <figure>
        <img src="https://www.kontranews.gr/sites/default/files/field/image/%CE%95%CF%85%CF%84%CF%85%CF%87%CE%AF%CE%B1.jpg"/>
      </figure>
      <p>Χαρακτήρες – Ηθοποιοί:</p>
      <p>Ευτυχία Παπαγιαννοπούλου – Καρυοφυλλιά Καραμπέτη («Ο Εργένης», «Ελεύθερη Κατάδυση», τηλεοπτικές σειρές «Βαμμένα Κόκκινα Μαλλιά», «Ο Κίτρινος Φάκελος») και Κάτια Γκουλιώνη (βραβείο γυναικείας ερμηνείας της Ελληνικής Ακαδημίας Κινηματογράφου για την ταινία «Πολυξένη: Μια Ιστορία από την Πόλη», «Ακίνητο Ποτάμι», «Σύμπτωμα»)</p>
      <p>Μαριόγκα (μητέρα της Ευτυχίας) – Ντίνα Μιχαηλίδου («Πολίτικη Κουζίνα», τηλεοπτικές σειρές «Το Νησί» «Η Λέξη που δε Λες»)</p>
      <p>Γιώργος Παπαγιαννόπουλος (δεύτερος σύζυγος της Ευτυχίας) – Πυγμαλίων Δαδακαρίδης («Έτερος Εγώ», τηλεοπτική σειρά «Πενήντα-Πενήντα»)</p>
      <p>Λουκάς (επιστήθιος φίλος της Ευτυχίας) – ο τιμημένος με βραβείο Χορν Θάνος Τοκάκης («Νήσος», τηλεοπτικές σειρές «Στο Παρά Πέντε», «Ντόλτσε Βίτα»)</p>
      <p>Κώστας Νικολαϊδης (πρώτος σύζυγος της Ευτυχίας) – Παύλος Ορκόπουλος («Νήσος», τηλεοπτικές σειρές «Στο Παρά Πέντε», «Άγριες Μέλισσες»)</p>
      <p>Μαίρη (κόρη της Ευτυχίας) – Ευαγγελία Συριοπούλου («Τέλειοι Ξένοι», τηλεοπτική σειρά «Έλα στην θέση μου»)</p>
      <p>Καίτη (κόρη της Ευτυχίας) – Λίλα Μπακλέση, («Το Αγόρι Τρώει το Φαγητό του Πουλιού», τηλεοπτική σειρά «Ταμάμ»)</p>
      <p>Ρέα (εγγονή της Ευτυχίας) – Ευγενία Σαμαρά (τηλεοπτικές σειρές «Η Εκδρομή», «Ερωτας Μετά»)</p>
      <p>Μανέλης – Γιάννης Δρακόπουλος («Οίκτος», « Το σοι»)</p>
      <p>Αλεξίου – Ανδρέας Κωνσταντίνου («Το Τελευταίο Σημείωμα», «Μικρά Αγγλία», «Ακίνητο Ποτάμι», «Άγριες Μέλισσες)</p>
      <p>Μάνος Χατζιδάκις – Αντώνης Λουδάρος («Μια Μέλισσα τον Αύγουστο»)</p>
      <p>Μανώλης Χιώτης – Κρατερός Κατσούλης («Το Έτερον Ήμισυ», «Το Κλάμα Βγήκε απ’ τον Παράδεισο»)</p>
      <p>Ρένα Βλαχοπούλου – Ματθίλδη Μαγγίρα («Γαμήλιο Πάρτι», «Εφάπαξ»)</p>
      <p>Σωτηρία Μπέλλου – Χρύσα Ρώπα («Οι Γαμπροί της Ευτυχίας», τηλεοπτική σειρά «Οικογένεια Βλάπτει»)</p>
      <p>Απόστολος Καλδάρας – Χάρης Μαυρουδής («Λουκουμάδες με Μέλι»)</p>
      <p>Βασίλης Τσιτσάνης – Λεωνίδας Κακούρης (« Επιστροφή», «Άγριες Μέλισσες»)</p>
      <p>Μαρίκα Κοτοπούλη – Κατερίνα Διδασκάλου («Άγριες Μέλισσες»)</p>
      <p>Κονφερασιέ – Φοίβος Δεληβοριάς</p>
    </article>
  </body>
</html>