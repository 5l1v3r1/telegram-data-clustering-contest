<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sport.hotnews.ro/stiri-fotbal-23509971-budescu-parut-bataie-joc-nationala-probabil-nu-mai-merg-cand-fiu-chemat.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-11-23T23:10:00+00:00"/>
    <meta property="og:title" content="Budescu: &quot;Mi s-a părut o bătaie de joc la națională. Probabil nu o să mai merg când o să fiu chemat&quot;"/>
    <meta property="og:description" content="Chemat de Cosmin Contra pentru dubla cu Suedia și Spania, Constantin Budescu nu a evoluat nici măcar un minut și ia în calcul să nu mai onoreze convocările la echipa naţională a României."/>
  </head>
  <body>
    <article>
      <h1>Budescu: "Mi s-a părut o bătaie de joc la națională. Probabil nu o să mai merg când o să fiu chemat"</h1>
      <address><time datetime="2019-11-23T23:10:00+00:00">23 Nov 2019, 23:10</time> by <a rel="author">Diana Ene</a></address>
      <p><b>Chemat de Cosmin Contra pentru dubla cu Suedia și Spania, Constantin Budescu nu a evoluat nici măcar un minut și ia în calcul să nu mai onoreze convocările la echipa naţională a României. "Mi s-a părut o bătaie de joc la națională. Probabil nu o să mai merg când o să fiu chemat", a declarat jucătorul de la Astra. </b><br/><br/>"Mi s-a părut o bătaie de joc ceea ce s-a întâmplat la echipa naţională. Vreau să fie ultima întrebare despre acest lucru, cum cred că o să fie şi ultima mea apariţie la Mogoşoaia. Depinde foarte mult de ce o să se întâmple în continuare.<br/><br/>Nu mă retrag, că nu e vorba de retragere la mine, am două-trei meciuri la echipa naţională. Dar probabil nu o să mai merg pe acolo când o să fiu chemat", <b>a declarat Constantin Budescu, potrivit Telekom Sport.<br/></b><br/>Întrebat dacă venirea lui Marius Şumudică la naţională l-ar face să se răzgândească, Budescu a răspuns: "V-am spus că în mare măsură depinde de ce o să se întâmple acolo, dar în mare proporţie nu cred că o să mai merg pe acolo".<br/><br/>Tehnicianul Bogdan Andone este însă de părere că Budescu şi Denis Alibec pot ajuta naţionala: "Eu sper ca el să nu ia această decizie. Cred că el şi Alibec pot să ajute echipa naţională. S-a văzut şi în această seară că cei doi şi Gabi Tamaş sau Răduţ şi Vali Gheorghe au arătat că pot face diferenţa".</p>
    </article>
  </body>
</html>