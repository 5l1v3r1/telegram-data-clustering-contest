<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://odatv.com/samanyolu-sarkisi-boyle-yola-cikti--23111902.html"/>
    <meta property="og:site_name" content="OdaTV"/>
    <meta property="article:published_time" content="2019-11-23T23:35:00+00:00"/>
    <meta property="og:title" content="Samanyolu şarkısı böyle yola çıktı"/>
    <meta property="og:description" content="Samanyolu'nun aslında bir film müziğinden doğduğunu biliyor muydunuz? "/>
  </head>
  <body>
    <article>
      <h1>Samanyolu şarkısı böyle yola çıktı</h1>
      <h2>Samanyolu'nun aslında bir film müziğinden doğduğunu biliyor muydunuz? </h2>
      <address>
        <time datetime="2019-11-23T23:35:00+00:00">23 Nov 2019, 23:35</time>
      </address>
      <p>Sanatçı Berkant’ın yorumuyla hafızalara kazınan “Samanyolu”nun aslında bir film müziğinden doğduğunu biliyor muydunuz? Türkçe dışında üç dilde söylenmiş tek yerli beste olan “Samanyolu”nun platonik bir aşkı anlatan hikâyesi, Türkiye popüler müzik tarihinin yetkin isimlerinden Murat Meriç’in kaleminden “Hayat Dudaklarda Mey”de okuyucuyla buluşuyor!    </p>
      <p>Şarkının enstrümantal teması ilk olarak, aynı adlı filmin içinde geçiyor ve çıkışıyla büyük sükse yapıyor. Orhan Aksoy’un yönettiği, başrollerinde Hülya Koçyiğit ve Ediz Hun’un oynadığı film, Zülal ile Nejat’ın aşkını anlatıyor. Nejat, Zülal’i hiç bitmeyen bir aşkla severken Zülal onu züppe arkadaşlarının önünde rencide etmekten çekinmiyor. Düğümün çözüldüğü sahne, Zülal’in evlendiği gece Nejat durup dururken dünya evine girecek kıza açılıyor ama cevabını alıyor: “Sana karşı daima bir kardeş sevgisi besledim. Acını anlıyorum ama günün birinde evleneceğimi bilmen, kendini buna hazırlaman lâzımdı. Elbette seçeceğim erkek, mevkî ve şahsiyetiyle iftihar edeceğim biri olacaktı.” Filmde bu sahnenin hemen öncesinde duyulan şarkının enstrümantal teması, sonlara doğru Zülal ve Nejat’ın kavuştuğu sahnede bir kere daha duyuluyor. Film gösterime girdiği anda “Samanyolu”nun yolculuğu da başlıyor.</p>
      <p>
        <b>Odatv.com</b>
      </p>
      <figure>
        <a href="https://www.odakitap.com/hayat-dudaklarda-mey-memleketin-anason-kokan-sarkilari-2-kitap-takim-kutulu-kitabi-murat-meric">
          <img src="https://odatv.com/images2/2019_11/2019_11_23/yeni_banner_2.jpg"/>
        </a>
      </figure>
      <p><a href="https://twitter.com/share?ref_src=twsrc%5Etfw">Tweet<br/></a><br/>2,648 Bu habere tepkiniz:</p>
      <p> </p>
      <related>
        <h4>İLGİLİ HABERLER</h4>
        <a href="https://odatv.com/yalcin-kucuk-parayi-buldu-1507131200.html"/>
      </related>
    </article>
  </body>
</html>