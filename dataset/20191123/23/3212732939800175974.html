<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mynet.com/real-madrid-3-real-sociedad-1-mac-sonucu-235140-myspor"/>
    <meta property="og:site_name" content="Mynet Spor"/>
    <meta property="article:published_time" content="2019-11-23T23:18:37+00:00"/>
    <meta property="og:title" content="Real Madrid: 3 - Real Sociedad: 1 (Maç sonucu)"/>
    <meta property="og:description" content="İspanya 1. Futbol Ligi'nin (La Liga) 14. haftasında Real Madrid, sahasında oynadığı maçta Real Sociedad'ı 3-1 yendi."/>
  </head>
  <body>
    <article>
      <h1>Real Madrid: 3 - Real Sociedad: 1 (Maç sonucu)</h1>
      <h2>İspanya 1. Futbol Ligi'nin (La Liga) 14. haftasında Real Madrid, sahasında oynadığı maçta Real Sociedad'ı 3-1 yendi.</h2>
      <address><time datetime="2019-11-23T23:18:37+00:00">23 Nov 2019, 23:18</time> by <a rel="author">Mynet</a></address>
      <p>Konuk ekip, karşılaşmanın 2'inci dakikasında Willian Jose'nin golüyle 1-0 öne geçti.</p>
      <p>Real Madrid, 37'inci dakikada Karim Benzema ile beraberliği yakalarken, takımlar soyunma odasına 1-1'lik skorla gitti.</p>
      <p>İkinci yarıda Federico Valverde'nin 48'inci dakikadaki golüyle öne geçen Real Madrid, 74'üncü dakikada Luka Modriç ile farkı artırarak sahadan 3-1 galip ayrıldı.</p>
      <p>Bu skorla Real Madrid puanını 28'e çıkarırken, Real Sociedad 23 puanda kaldı.</p>
      <p>La Liga'da Barcelona averajla Real Madrid'in üzerinde lider durumda bulunuyor.</p>
      <p>Ligin 10. haftasında, 26 Ekim'de oynanması gereken Barcelona-Real Madrid maçının güvenlik sebebiyle 18 Aralık'a ertelenmesinden dolayı her iki takımın da birer maçı eksik durumda.</p>
      <h3>REAL MADRİD TARAFTARLARINDAN BALE'YE TEPKİ</h3>
      <p>Diğer yandan, Real Madrid'te 67'inci dakikada Rodrygo'nun yerine oyuna giren Gareth Bale'ye, Santiago Bernabeu Stadı'nı dolduran taraflar büyük tepki gösterdi.</p>
      <p>En son 5 Ekim'de maça çıkan Bale, 49 gün sonra takıma geri döndü. Galli futbolcunun takımdan ayrılmak istediği yönünde basında çıkan haberlerden dolayı Real Madrid taraftarları, topa her dokunuşunda Bale'yi ıslıkladı.</p>
      <p>Bu arada, 14'üncü hafta maçında deplasmanda Granada ile karşılaşan Atletico Madrid ise 1-1 berabere kalarak, puanını 25'e çıkardı. (AA)</p>
    </article>
  </body>
</html>