<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.ro/sport/bogdan-andone-baietii-au-demonstrat-inca-o-data-ca-meritau-mai-mult-la-echipa-nationala-1922400723432019112319178711"/>
    <meta property="og:site_name" content="News.ro"/>
    <meta property="article:published_time" content="2019-11-23T23:07:43+00:00"/>
    <meta property="og:title" content="Bogdan Andone: Băieţii au demonstrat încă o dată că meritau mai mult la echipa naţională"/>
    <meta property="og:description" content="Tehnicianul formaţiei Astra Giurgiu, Bogdan Andone, a declarat sâmbătă seară, după meciul cu FCSB, scor 3-1, că această victorie este în totalitate meritul jucătorilor săi, care au demonstrat că ”meritau mai mult la echipa naţională”."/>
  </head>
  <body>
    <article>
      <h1>Bogdan Andone: Băieţii au demonstrat încă o dată că meritau mai mult la echipa naţională</h1>
      <address><time datetime="2019-11-23T23:07:43+00:00">23 Nov 2019, 23:07</time> by <a rel="author">Leila Bolat</a></address>
      <p>
        <b>Tehnicianul formaţiei Astra Giurgiu, Bogdan Andone, a declarat sâmbătă seară, după meciul cu FCSB, scor 3-1, că această victorie este în totalitate meritul jucătorilor săi, care au demonstrat că ”meritau mai mult la echipa naţională”.</b>
      </p>
      <p>“Nu mi-am imaginat un astfel de rezultat sau scenariu. Mă bucur că băieţii au muncit, au avut spirit de sacrificiu şi determinare. E meritul lor în totalitate. Au dat dovadă de inspiraţie, au avut maturitate şi au demonstrat încă o dată că meritau mai mult la echipa naţională. Nu a fost un meci special absolut deloc. Nimeni nu are absolut nimic de demonstrat. La FCSB m-am simţit foarte bine. Nu este simplu la Astra, dar încercăm să creăm o atmosferă bună şi este o atmosferă bună la echipă. Sunt şi momente când stăm la un pahar de vin sau la un grătar împreună”, a spus antrenorul Astrei la Digi Sport.</p>
      <p>Formaţia Astra Giurgiu a învins, sâmbătă seară, pe Arena Naţională, cu scorul de 3-1, echipa FCSB, într-un meci din etapa a XVII-a a Ligii I, în care gazdele au condus cu 1-0.</p>
      <p>FCSB a deschis scorul în minutul 19, prin Gnohere. Pentru Astra au marcat Alibec ’30, ’60 şi Enache ‘90+6.</p>
      <footer>Articolul de mai sus este destinat exclusiv informării dumneavoastră personale. Dacă reprezentaţi o instituţie media sau o companie şi doriţi un acord pentru republicarea articolelor noastre, va rugăm să ne trimiteţi un mail pe adresa <a href="mailto:abonamente@news.ro">abonamente@news.ro</a>.</footer>
    </article>
  </body>
</html>