<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/article/743155"/>
    <meta property="og:site_name" content="เดลินิวส์"/>
    <meta property="article:published_time" content="2019-11-23T23:00:00+00:00"/>
    <meta property="og:title" content="เช็กดวงประจำวันที่ 24 พฤศจิกายน 2562"/>
    <meta property="og:description" content="สุริยคติกาล วันที่ 24 พฤศจิกายน พ.ศ. 2562 ค.ศ. 2019 จันทรคติกาล ตรงกับวันอาทิตย์ แรม 13 ค่ำ เดือน 12 ปีกุน เอกศก จุลศักราช 1381"/>
  </head>
  <body>
    <article>
      <h1>เช็กดวงประจำวันที่ 24 พฤศจิกายน 2562</h1>
      <address>
        <time datetime="2019-11-23T23:00:00+00:00">23 Nov 2019, 23:00</time>
      </address>
      <figure>
        <img src="https://www.dailynews.co.th/admin/upload/20191123/news_uqRKQXpQMn113136_533.jpg?v=201911241012"/>
      </figure>
      <p>
        <b>สุริยคติกาล วันที่ 24 พฤศจิกายน พ.ศ. 2562 ค.ศ. 2019 จันทรคติกาล ตรงกับวันอาทิตย์ แรม 13 ค่ำ เดือน 12 ปีกุน เอกศก จุลศักราช 1381</b>
      </p>
      <p><i><b>สุริยคติกาล</b></i> วันที่ 24 พฤศจิกายน พ.ศ. 2562 ค.ศ. 2019 <i><b>จันทรคติกาล</b></i> ตรงกับวันอาทิตย์ แรม 13 ค่ำ เดือน 12 ปีกุน เอกศก จุลศักราช 1381 <i><b>อาทิตย์อุทัย</b></i> เวลา 06.22 น. <i><b>เที่ยงจริง </b></i>เวลา 12.04 น. <i><b>อาทิตย์ตก </b></i>เวลา 17.47 น. <i><b>จันทร์ขึ้น</b></i> เวลา 04.31 น.<br/><br/><i><b>วันนี้ </b></i>เวลา 00.00-11.54 น. ดาวจันทร์(2)เสวยจิตรานักษัตรฤกษ์ที่ 14 ประกอบด้วยเทศาตรีแห่งฤกษ์หรือเวสิโยแห่งฤกษ์ เทศาตรี แปลว่า ข้ามถิ่น หมายถึง ฤกษ์พ่อค้าข้ามถิ่น เวลา 11.55-24.00 น. ดาวจันทร์ (2) เสวยสวาตินักษัตรฤกษ์ที่ 15 ประกอบด้วยเทวีแห่งฤกษ์ เทวี แปลว่า นางพญา หมายถึง สตรีผู้มีฐานะและตำแหน่งสูง อาทิตย์ (1)-เป็นวันอุบาทว์ตามกาลโยค เวลา 00.00-11.54 น.-ทำการมงคลได้ตามฤกษ์บนหมวดเทศาตรีฤกษ์ เวลา 11.55-24.00 น.-ห้ามทำการมงคล ทิศที่เป็นมงคล-ทิศทักษิณ (ใต้) เป็นศรี (4) ทิศอัปมงคล-ทิศอุดร (เหนือ) เป็นกาลี (6) สีประจำวัน-สีแดง (1) สีสิริมงคล-สีเขียวสด (4) สีอัปมงคล-สีฟ้า น้ำเงิน (6) ราศีที่ดาวศรีสถิต-ราศีตุล (ดาว 4) ราศีที่ดาวกาลีสถิต-ราศีธนู (ดาว 6)<br/><br/><i><b>เกิดวันนี้ เด็กชาย</b></i> เป็นคนซื่อตรงรักความยุติธรรม สร้างหลักฐานได้เร็ว จะมั่งคั่งด้วยทรัพย์สินเงินทอง มีความก้าวหน้าทางสังคม มีมิตรสหายมาก มีการศึกษาดี รับผิดชอบสูง รักษาคำพูด คารมคมคาย เจรจาเป็นเลิศ เฉลียวฉลาด ผู้ใหญ่ช่วยเหลือ ชอบต่อสู้ มักจากถิ่นที่อยู่ไปอยู่ที่อื่น <i><b>เด็กหญิง</b></i> จะเป็นคนเจ้าระเบียบ มีความรับผิดชอบสูง ชอบการสมาคมเพื่อนฝูงมาก ติดต่อเจรจาทางการค้าดี คู่ครองช่วยเสริมเรื่องฐานะความเป็นอยู่ พูดจริงทำจริง จิตใจสูง มีผู้อุปถัมภ์ ชอบการศึกษา รักศิลปะการตกแต่ง วัยเด็กจะต่อสู้แต่อนาคตจะดี เป็นคนมีเหตุผล</p>
      <figure>
        <img src="https://www.dailynews.co.th/admin/upload/20191123/news_WTWvNijroJ113126_533.jpg?v=201911241012?v=5939"/>
      </figure>
      <p><i><b>เกิดวันอาทิตย์ </b></i>มีการเดินทางใกล้ ๆ จะได้คบหาสมาคมกับคนแปลก ๆ คนต่างถิ่นต่างแดน การงานประสบความสำเร็จ จะได้รับผลประโยชน์ที่พึงพอใจ มีคนโจษขานกันเรื่องการทำงาน ควรควบคุมอารมณ์ของตนให้ได้ มีโอกาสได้ศึกษาอบรมเพิ่มเติม ควรดูแลสุขภาพให้ดี ระวังของร้อนของแหลมคม ได้คบหาสมาคมกับผู้ใหญ่ มีการใช้จ่ายฟุ่มเฟือยอย่างไม่มีเหตุผล มีการปรับปรุงเปลี่ยน แปลงที่อยู่อาศัยให้ดีขึ้น จะได้รับของฝากของขวัญ<br/><br/><i><b>เกิดวันจันทร์ </b></i>การที่เป็นคนอ่อนไหวต่อความรักจึงควรยับยั้งชั่งใจให้ดี เพราะมักจะมีเรื่องวุ่นวายในเรื่องรัก ๆ ใคร่ ๆ อยู่เสมอ การกล้าคิด กล้าพูด กล้าทำ จะสามารถแก้ไขปัญหาได้ อย่าทำเรื่องเล็กให้เป็นเรื่องใหญ่ ระวังจะมีปากเสียงกับคนรัก ความรักควรเอาใจเขามาใส่ใจเรา ควรวาง แผนการใช้จ่ายให้ดี มีปัญหาเรื่องบริวารมีคนต่างถิ่นเข้ามาคบหาสมาคมด้วย มักจะใช้จ่ายเงินหมดไปในระยะเวลาอันรวดเร็ว จึงไม่ค่อยมีเงินเก็บ<br/><br/><mark><i><b>เกิดวันอังคาร</b></i> </mark>มีการริเริ่มโครงการใหม่ ๆ จะได้ทำงานเกี่ยวกับเด็ก ๆ และสตรี มีงานจากทางไกลเข้ามาให้ทำมากขึ้น พี่น้องเพื่อนฝูงยังให้การสนับสนุน การงานที่ทำอยู่จะมีการปรับปรุงเปลี่ยนแปลงให้ดีขึ้นในระบบงานใหม่ จะได้ใช้ความรู้ความสามารถมากขึ้น เป็นที่ไว้วางใจของผู้ใหญ่และเพื่อนร่วมงานให้เป็นตัวแทน มีผลงานเป็นที่พึงพอใจ จะได้ตำแหน่งที่ดีและมีความก้าวหน้า ควรควบคุมอารมณ์ให้ดี การมีโทสะจะทำให้มีปัญหาได้ง่าย<br/><br/><mark><i><b>เกิดวันพุธ </b></i></mark>ควรมีความรอบคอบในการใช้จ่าย รายจ่ายส่วนมากจะเป็นเรื่องเพศตรงข้าม ค่าภาษีสังคมและกิจกรรมสาธารณประโยชน์ การลงทุนและการสำรองจ่ายควรจะพิจารณาให้รอบคอบ ทรัพย์สินเงินทองที่เก็บออมไว้มักต้องถูกนำออกมาใช้ จะได้หุ้นส่วนหรือเพื่อนร่วมงานที่ดี ผู้ใหญ่ให้ลาภ มีความเห็นขัดแย้งกับคนใกล้ชิด ระวังเรื่องอาหารการกินอาจทำให้เจ็บป่วย ได้อยู่ท่ามกลางคนมีความรู้ จะพูดจาอะไรมักมีคนเข้าใจผิด<br/><br/><i><b>เกิดวันพฤหัสบดี </b></i>การงานประสบความสำเร็จ มีผลงานนำมาซึ่งรายได้และผลประโยชน์ มีการเดินทางเร่งด่วน มีงานที่จะต้องทำให้เรียบร้อยภายใต้เวลาที่จำกัด จะได้พบเพื่อนเก่าในอดีต ควรรักษาผลงานเก่า ๆ เอาไว้ ไม่ควรเปลี่ยนแปลงตามการยั่วยุของเพื่อนฝูงโดยไม่รู้แนวทางอนาคต การงานจะมีการปรับปรุงให้ดีขึ้นมีลาภที่คนให้ด้วยความศรัทธา คนทางไกลมาหาเพื่อขอความช่วยเหลือ จะได้แสดงความรู้ความสามารถ การงานดำเนินไปได้ด้วยดี<br/><br/><i><b>เกิดวันศุกร์ </b></i>การบริหารจัดการทางการเงินและทรัพย์สินที่ดีทำให้มีเงินทองไหลมาเทมา มีโอกาสได้ช่วยเหลือบุคคลอื่นบ้าง ไม่ควรให้ใครกู้ยืมเงินโดยไม่มีหลักประกันที่มั่นคง การใช้จ่ายควรประหยัดและเก็บออมไว้บ้าง จะได้รับการสนับสนุนจากผู้ใหญ่และเพื่อนร่วมงานด้วยดี การงานมีลู่ทางแจ่มใส จะได้รับของมีค่าโดยไม่คาดฝัน คนใกล้ชิดจะเดินทาง มีชื่อเสียงเกียรติยศ พูดไม่เข้าหูคน การเจรจาเป็นผล การเงินส่งผลดี<br/><br/><i><b>เกิดวันเสาร์ </b></i>มีโอกาสได้ใช้ความรู้ความสามารถ การกล้าคิด กล้าพูด กล้าทำ จะทำให้ประสบความสำเร็จในการทำงานได้ไม่ยาก สามารถแก้ปัญหาเฉพาะหน้าได้ดี ทำอะไรสำเร็จลุล่วงได้อย่างรวดเร็ว มีโอกาสได้ศึกษาอบรมมีความรู้เพิ่มเติม สิ่งที่ต้องการขายแต่ยังขายไม่ได้ก็จะขายได้ ปัญหาหนักอกได้คลี่คลายลง มีการสะสางงานเก่าที่คั่งค้าง มีช่องทางในการทำมาหากินเพิ่มขึ้น การงานประสบความสำเร็จ มีการเดินทางไปสถานที่สำคัญเข้าวัดเข้าวา.</p>
    </article>
  </body>
</html>