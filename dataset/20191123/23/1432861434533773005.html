<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/worldfootball/italy/inter-prodylzhava-gonitbata-s-yuventus-sled-uspeh-nad-torino-1409140.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-23T23:58:00+00:00"/>
    <meta property="og:title" content="Интер продължава гонитбата с Ювентус след успех над Торино"/>
    <meta property="og:description" content="Отборът на Интер победи тимът на Торино с 0:3 при гостуването си на стадион „Олимпико“ Двубоят бе от 13-тия кръг на Италианската Серия А"/>
  </head>
  <body>
    <article>
      <h1>Интер продължава гонитбата с Ювентус след успех над Торино</h1>
      <address><time datetime="2019-11-23T23:58:00+00:00">23 Nov 2019, 23:58</time> by <a rel="author">Sportlive.bg</a></address>
      <p>Отборът на Интер победи тимът на Торино с 0:3 при гостуването си на стадион „Олимпико“. Двубоят бе от 13-тия кръг на Италианската Серия А. Провеждането на срещата бе под сериозен въпрос, заради обилния дъжд, който се изсипа над Торино в днешната вечер. Все пак мачът се игра и Интер спечели с 0:3 след голове на Лаутаро Мартинес, Стефан Де Врай и Ромелу Лукаку.</p>
      <p>Антонио Конте бе направил няколко промени в стартовия състав, като Квадво Асамоа и Стефано Сенси получиха почивка преди важния мач на Интер срещу Славия Прага в Шампионската лига. „Нерадзурите“ организираха начален натиск в търсене на първи гол в мача. Той не закъсня е дойде в 12-тата минута. Един от редовните голмайстори за селекцията на Антонио Конте до момента през сезона Лаутаро Мартинес открива резултата. Аржентинецът отбеляза в мрежата на Салваторе Сиригу след асистенция на Матиас Весино – 0:1! Малко след попадението голмайсторът на Торо Андреа Белоти получи контузия и трябваше да бъде заменен от Симоне Дзадза. Интер продължи с атакуващата игра и в средата на първата част стигна до втори гол. В 32-рата минута бранителят Стефан Де Врай реализира след подаване от Кристиано Бираги – 0:2! Малко преди края на първата част Антонио Конте също трябва да извърши принудителна смяна, след като Николо Барела трябва да напусне и на негово място се появява Борха Валеро.</p>
      <p>Втората част започва по същия начин, по който завърши първата. Традиционният реализатор за Интер Ромелу Лукаку покачва резултата на 0:3. Асистенцията за гола е на Марсело Брозович. Тук общо взета и малкото останала интрига в срещата приключва. Междувременно това бе 10-ти гол на Лукаку в 13 мача през този сезон. След 3-тото попадение темпото на игра леко спадна, като от Интер започнаха да мислят и за предстоящия мач срещу Славия Прага в Шампионската лига. Така срещата приключи при класическа победа за тима на Антонио Конте.</p>
      <p>С победата Интер събира актив от 34 точки. „Нерадзурите“ продължават да са на втората позиция на точка зад шампиона Ювентус. Торино е на 12-тото място с 14 пункта.</p>
      <p> </p>
      <related>
        <h4>Още по темата</h4>
        <a href="https://www.sportlive.bg/worldfootball/italy/Konte-ima-seriozni-iziskvaniq-i-syveti-za-seksualniq-zhivot-na-igrachite-si-1408877.html"/>
        <a href="https://www.sportlive.bg/worldfootball/italy/Konte-dava-pochivka-na-trima-sreshtu-Torino-1408536.html"/>
        <a href="https://www.sportlive.bg/worldfootball/france/PSZh-vadi-70-miliona-za-Ikardi-prez-qnuari-1408428.html"/>
        <a href="https://www.sportlive.bg/worldfootball/italy/Yuventus-i-Inter-vlizat-v-spor-za-branitel-na-Manchestyr-Yunajted-1407816.html"/>
        <a href="https://www.sportlive.bg/worldfootball/italy/Inter-si-haresa-alternativa-na-Lukaku-vyv-Visshata-liga-1408895.html"/>
      </related>
    </article>
  </body>
</html>