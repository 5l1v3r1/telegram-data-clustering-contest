<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/svyat/pendarovski-ako-ne-byakh-prezident-i-az-bikh-se-izselil-ot-makedoniya_news711044.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-23T23:15:00+00:00"/>
    <meta property="og:title" content="Пендаровски: Ако не бях президент и аз бих се изселил от Македония"/>
    <meta property="og:description" content="Според него Западните Балкани освен от икономическите проблеми страдат и от абсолютната зависимост от помощта на ЕС"/>
  </head>
  <body>
    <article>
      <h1>Пендаровски: Ако не бях президент и аз бих се изселил от Македония</h1>
      <h2>Според него Западните Балкани освен от икономическите проблеми страдат и от абсолютната зависимост от помощта на ЕС</h2>
      <address>
        <time datetime="2019-11-23T23:15:00+00:00">23 Nov 2019, 23:15</time>
      </address>
      <p>https://blitz.bg/svyat/pendarovski-ako-ne-byakh-prezident-i-az-bikh-se-izselil-ot-makedoniya_news711044.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1574543733-fkhkhkh.jpg"/>
      </figure>
      <p>
        <b>Ако не бях президент и аз бих се изселил от своята страна, заяви президентът на Македония Стево Пендаровски на форум в Нови Сад, предаде Макфакс.</b>
      </p>
      <p>Шансът да задържи младите хора в региона е страните от Западните Балкани да започнат да използват собствените си ресурси и да предложат автономни регионални инициативи, създавайки нещо като малък ЕС, заяви Пендаровски.</p>
      <p>„Те имат само един живот, всички имаме само един живот и никой не е луд да го прекара, докато преговаря с ЕС години наред, като средната заплата в страната е 400 евро. Ако не бях президент, аз самият бих се изселил от моята собствена страна “, каза Пендаровски.</p>
      <p>Според него Западните Балкани освен от икономическите проблеми страдат и от абсолютната зависимост от помощта на ЕС.</p>
      <p>„Ако не получим помощ от ЕС, все едно не знаем какво да правим. Трудно е да се отървем от този манталитет, въпреки че има изключения. Идеята и креативността на хората в региона не се използват дори в рамките на 10 процента “, казва Пендаровски.</p>
      <p>Припомняйки, че ЕС не одобри започването на преговорите за присъединяване, Пендаровски заяви: „Променихме името на страната, само за да стане част от ЕС, но Съюзът не го взе предвид и това е голям удар за всички хора в моята страна“.</p>
    </article>
  </body>
</html>