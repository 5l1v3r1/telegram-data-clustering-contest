<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.extra.cz/ze-zacatku-byl-opakem-favorita-marek-lambora-jako-prince-ovladl-finale-tvare"/>
    <meta property="og:site_name" content="eXtra.cz"/>
    <meta property="article:published_time" content="2019-11-23T23:14:00+00:00"/>
    <meta property="og:title" content="Ze začátku byl opakem favorita: Marek Lambora jako Prince ovládl finále Tváře"/>
    <meta property="og:description" content="Prvním vystoupením všechny ohromil, poté se mu ale příliš nedařilo a v posledních dílech jako by vystřelil ke hvězdám. Marek Lambora se stal vítězem show Tvoje tvář má známý hlas, výhru si vysloužil dokonalým napodobením zpěváka Prince."/>
  </head>
  <body>
    <article>
      <h6 class="kicker">výhra</h6>
      <h1>Ze začátku byl opakem favorita: Marek Lambora jako Prince ovládl finále Tváře</h1>
      <address><time datetime="2019-11-23T23:14:00+00:00">23 Nov 2019, 23:14</time> by <a rel="author">Eliška Reiglová</a></address>
      <slideshow>
        <figure>
          <img src="https://www.extra.cz/images/thumbs/86/7e/867e04d-247635-78194170-2561555583957707-172065-0d0000000-0d0000000-1d0000000-0d7960340-sector_2560x0-shrink.jpg"/>
          <figcaption>
            <cite>TV Nova</cite>
          </figcaption>
        </figure>
        <figure>
          <img src="https://www.extra.cz/images/thumbs/5d/e4/5de419a-247614-76990134-2561547510625181-664292-2560x0-shrink.jpg"/>
          <figcaption>Tahle maska se skutečně povedla!<cite>TV Nova</cite></figcaption>
        </figure>
        <figure>
          <img src="https://www.extra.cz/images/thumbs/3a/9d/3a9debe-247615-73416043-2561547613958504-552575-2560x0-shrink.jpg"/>
          <figcaption>Roman Zach předvedl Lionela Richieho.<cite>TV Nova</cite></figcaption>
        </figure>
        <figure>
          <img src="https://www.extra.cz/images/thumbs/88/cb/88cba96-247617-76646827-2561548303958435-259243-2560x0-shrink.jpg"/>
          <figcaption>Roman Zach podal přesvědčivý výkon.<cite>TV Nova</cite></figcaption>
        </figure>
        <figcaption>
          <a href="https://www.extra.cz/ze-zacatku-byl-opakem-favorita-marek-lambora-jako-prince-ovladl-finale-tvare/galerie/4">+ Dalších 10 fotografií</a>
        </figcaption>
      </slideshow>
      <p>
        <b>Prvním vystoupením všechny ohromil, poté se mu ale příliš nedařilo a v posledních dílech jako by vystřelil ke hvězdám. Marek Lambora se stal vítězem show Tvoje tvář má známý hlas, výhru si vysloužil dokonalým napodobením zpěváka Prince.</b>
      </p>
      <p>Dnešní večer show <a href="https://www.extra.cz/tema/tvoje-tvar-ma-znamy-hlas">Tvoje tvář má známý hlas</a> uzavíral několik týdnů, během nichž se slavné osobnosti snažily napodobit ty ještě slavnější a zazpívat písně zpěváků a zpěvaček ze všech koutů světa. O první místo nakonec bojovala <a href="https://www.extra.cz/tema/katerina-marie-fialova">Kateřina Marie Fialová</a> s Markem Lamborou, málokomu však nebylo jasné, kdo opravdu vyhraje.</p>
      <p><a href="https://www.extra.cz/tema/marek-lambora">Marek Lambora</a> si na poslední večer vybral zpěváka Prince a podal skvělý výkon, kterým dokonce porazil i Fialovou, která předvedla známou zpěvačku Siu a vysloužila si potlesk vestoje nejen od poroty, ale i od přítomných diváků.</p>
      <related>
        <a href="https://www.extra.cz/debbi-lambora-zach-a-fialova-kdo-ma-nejvetsi-sanci-vyhrat-tvoje-tvar-ma-znamy-hlas"/>
      </related>
      <p>Člověka by až zmátla radost Kateřiny, která se z výhry svého kolegy snad radovala víc, než by se radovala z té svojí. Lamborovi k výhře gratulovali i <a href="https://www.extra.cz/tema/roman-zach">Roman Zach</a> s <a href="https://www.extra.cz/tema/debbi">Debbi</a>, kteří skončili na třetím a čtvrtém místě. Vyhrál podle vás skutečně ten nejlepší?</p>
    </article>
  </body>
</html>