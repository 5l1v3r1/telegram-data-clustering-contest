<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.matichon.co.th/sport/boxing/news_1766063"/>
    <meta property="og:site_name" content="มติชนออนไลน์"/>
    <meta property="article:published_time" content="2019-11-23T23:13:36+00:00"/>
    <meta property="og:title" content="‘เพชรสงวน’ ไล่แทงเข่าส่ง ‘รุ่งเพชร’ ร่วง พลิกชนะทีเคโอยก4 ศึกเกียรติเพชร ซูเปอร์ไฟต์"/>
    <meta property="og:description" content="มวยไทยศึก “เกียรติเพชร ซูเปอร์ไฟต์” จัดโดย “ชุ้น เกียรติเพชร”พีรพงศ์ ธีระเดชพงศ์ ที่เวทีมวยลุมพินี เมื่อวันที่ 23 พฤศจิกายน คู่เอกเป็นการพบกันระหว่าง เพชรสงวน เอราวัณ ในฝ่ายแดง พบ รุ่งเพชร เพชรเจริญ ในฝ่ายน้ำเงิน พิกัด 120 ปอนด์ สถิติ ยังไม่เคยพบกัน"/>
  </head>
  <body>
    <article>
      <h1>‘เพชรสงวน’ ไล่แทงเข่าส่ง ‘รุ่งเพชร’ ร่วง พลิกชนะทีเคโอยก4 ศึกเกียรติเพชร ซูเปอร์ไฟต์</h1>
      <address><time datetime="2019-11-23T23:13:36+00:00">23 Nov 2019, 23:13</time> by <a rel="author">matichon</a></address>
      <p>มวยไทยศึก “เกียรติเพชร ซูเปอร์ไฟต์” จัดโดย “ชุ้น เกียรติเพชร”พีรพงศ์ ธีระเดชพงศ์ ที่เวทีมวยลุมพินี เมื่อวันที่ 23 พฤศจิกายน คู่เอกเป็นการพบกันระหว่าง เพชรสงวน เอราวัณ ในฝ่ายแดง พบ รุ่งเพชร เพชรเจริญ ในฝ่ายน้ำเงิน พิกัด 120 ปอนด์ สถิติ ยังไม่เคยพบกัน</p>
      <p>ผลการชกไฟต์นี้ปรากฏว่า เพชรสงวน ซึ่งตกเป็นรองก่อนในช่วงยกแรกๆ แต่ในยก 4 ไล่เดินหน้าแทงเข่าชุด จน รุ่งเพชร ออกอาการจุก ก่อนที่ เพชรสงวน แทงเข่าซ้ายเต็มชายโครงส่ง รุ่งเพชร ร่วงไปกองกับพื้น จนกรรมการสั่งยุติการชก และชูมือให้ เพชรสงวน พลิกชนะทีเคโอ</p>
      <p>ด้านผลมวยคู่อื่น <br/>เพชรดารา ศิษย์ดร.พิมพ์ แพ้คะแนน เสาร์ เพชรเกษม<br/>ปาฏิหารย์ ภ.หลักบุญ ชนะน็อค ศักดิ์ชัย หลุ่งประดู่ไหมไทย ยก 4 <br/>จ้าวจ๋อ กีล่าสปอร์ต แพ้คะแนน วันพิชิต อ.ประเสริฐ</p>
    </article>
  </body>
</html>