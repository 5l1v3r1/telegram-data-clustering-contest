<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980902204.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-23T23:31:00+00:00"/>
    <meta property="og:title" content="گانتز: نتانیاهو به دنبال شعله‌ور کردن جنگ داخلی است"/>
    <meta property="og:description" content=" به گزارش فارس، «بنی گانتز» رهبر حزب آبی و سفید رژیم صهیونیستی روز شنبه در سخنانی بار دیگر «بنیامین نتانیاهو» نخست وزیر رژیم صهیونیستی را برای تشکیل کابینه فراگیر فراخواند."/>
  </head>
  <body>
    <article>
      <h1>گانتز: نتانیاهو به دنبال شعله‌ور کردن جنگ داخلی است</h1>
      <address>
        <time datetime="2019-11-23T23:31:00+00:00">23 Nov 2019, 23:31</time>
      </address>
      <p>رهبر حزب آبی و سفید رژیم صهیونیستی روز شنبه هشدار داد که بنیامین نتانیاهو به دنبال شعله ور کردن جنگ داخلی در سرزمین‌های اشغالی است.</p>
      <p> به گزارش فارس، «بنی گانتز» رهبر حزب آبی و سفید رژیم صهیونیستی روز شنبه در سخنانی بار دیگر «بنیامین نتانیاهو» نخست وزیر رژیم صهیونیستی را برای تشکیل کابینه فراگیر فراخواند.</p>
      <p>به گزارش شبکه 13 رژیم صهیونیستی، گانتز گفت: «نتانیاهو یک قهرمان اسرائیل است، اما یک قهرمان واقعی نباید شهروندان اسرائیلی را گروگان نبرد قانونی خود کند.»</p>
      <p>وی در ادامه با درخواست برای تشکیل کابینه فراگیر به نخست وزیری خود، گفت: «من برای دو سال اول، نخست وزیر خواهم بود و اگر نتانیاهو [در فرآیند قضایی] پیروز شد، وی باز خواهد گشت. [بدین ترتیب] از برگزاری انتخابات مجدد جلوگیری خواهد شد.»</p>
      <p>رهبر حزب آبی و سفید اضافه کرد که نتانیاهو به دنبال شعله‌ور کردن جنگ داخلی بوده است. او از هم‌حزبی‌های نتانیاهو خود به صراحت مخالفت خود با رفتارهای نتانیاهو را ابراز کنند.</p>
      <p>در حالی که نتانیاهو هفته گذشته رسما به «رشوه‌خواری»، «کلاهبرداری» و «خیانت در امانت» متهم شد،‌ بحران تشکیل کابینه در سرزمین‌های اشغالی همچنان پس از برگزاری انتخابات سراسری دوم باقی مانده و احزاب لیکود و آبی و سفید در مذاکرات برای تشکیل کابینه فراگیر با بن‌بست مواجه شده‌اند.</p>
      <p>حزب آبی و سفید از لیکود خواسته بدون احزاب مذهبی و هریدی صهیونیست وارد کابینه شود، درخواستی که از سوی لیکود رد شده است.</p>
      <p>رئیس رژیم صهیونیستی نیز اخیرا از رؤسای دو حزب آبی و سفید و لیکود خواست تا اختلافات را کنار گذاشته و کابینه فراگیر را تشکیل دهند.</p>
    </article>
  </body>
</html>