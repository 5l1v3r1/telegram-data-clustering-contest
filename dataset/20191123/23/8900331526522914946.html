<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ajax1.nl/labyad-genoot-zeker-als-je-met-deze-jongens-mag-spelen/"/>
    <meta property="og:site_name" content="Ajax1.nl"/>
    <meta property="article:published_time" content="2019-11-23T23:11:00+00:00"/>
    <meta property="og:title" content="Labyad genoot: “Zeker als je met deze jongens mag spelen”"/>
    <meta property="og:description" content="Zakaria Labyad begon zaterdagavond opnieuw in de basis en genoot van zijn teamgenoten. Hakim Ziyech en Daley Blind strooiden zo nu en dan met heerlijke passes. Uit drie van die passes werd ook gescoord, waaronder één keer door Labyad. “Ik heb me zeker vermaakt vandaag. Als je met deze jongens mag spelen dan vermaak je […]"/>
  </head>
  <body>
    <article>
      <h1>Labyad genoot: “Zeker als je met deze jongens mag spelen”</h1>
      <address><time datetime="2019-11-23T23:11:00+00:00">23 Nov 2019, 23:11</time> by <a rel="author">Jelmer Jager</a></address>
      <p>Zakaria Labyad begon zaterdagavond opnieuw in de basis en genoot van zijn teamgenoten. Hakim Ziyech en Daley Blind strooiden zo nu en dan met heerlijke passes. Uit drie van die passes werd ook gescoord, waaronder één keer door Labyad. “Ik heb me zeker vermaakt vandaag. Als je met deze jongens mag spelen dan vermaak je je wel. Ze waren weer fantastisch. In de rust zei ik tegen Blind dat ik veel ruimte voor me had. In de tweede helft gaf hij hem perfect”, geniet de aanvaller voor de camera van <i>AT5</i>.</p>
      <p>In de 75<sup>e</sup> minuut moest hij met kramp het veld verlaten. “Ik heb vanaf minuut één gas proberen te geven voor het team. Rond minuut 75 was de tank toen leeg, met kramp als gevolg. Hoe meer wedstrijden je speelt, hoe sterker je wordt. Dat ritme mis ik nog een beetje. Dus dan kan ik beter vanaf minuut één alles geven en eventueel plaatsmaken voor een vervanger, dan rustig beginnen. We hebben genoeg kwaliteit in de selectie die dan kunnen invallen.”</p>
      <p>Labyad zag de bezoekers Ajax flink onder druk zetten en deelt daarvoor complimenten uit aan de Heraclieden. “Heracles kwam met veel vertrouwen hier heen. In de eerste helft speelden we eigenlijk in een te laag tempo, waardoor we niet echt onder hun druk uit konden spelen. Dat lag deels aan onszelf natuurlijk. Maar je moet Heracles er ook de complimenten voor geven. Uiteindelijk pakten we het goed op en winnen we met 4-1.”</p>
      <related>
        <a href="https://www.ajax1.nl/ten-hag-na-interlandbreak-lastig-om-er-weer-in-te-komen/"/>
      </related>
    </article>
  </body>
</html>