<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.karar.com/guncel-haberler/drift-yapan-surucuye-5-bin-578-lira-ceza-1392782"/>
    <meta property="og:site_name" content="Karar.com"/>
    <meta property="article:published_time" content="2019-11-23T14:50:00+00:00"/>
    <meta property="og:title" content="Drift yapan sürücüye 5 bin 578 lira ceza"/>
    <meta property="og:description" content="Amasya'da 'drift' yapan sürücüye 5 bin 578 lira para cezası uygulandı. - Para cezası uygulanan sürücünün ehliyetine iki ay süreyle el konuldu, aracı da 2 ay süreyle trafikten menedildi."/>
  </head>
  <body>
    <article>
      <h1>Drift yapan sürücüye 5 bin 578 lira ceza</h1>
      <address>
        <time datetime="2019-11-23T14:50:00+00:00">23 Nov 2019, 14:50</time>
      </address>
      <p>
        <b>Amasya'da 'drift' yapan sürücüye 5 bin 578 lira para cezası uygulandı. - Para cezası uygulanan sürücünün ehliyetine iki ay süreyle el konuldu, aracı da 2 ay süreyle trafikten menedildi.</b>
      </p>
      <p>Amasya'da A.G.'nin kullandığı otomobilin Savadiye Kavşağı'nda drift yaparak ilerlediğini gören bekçiler durumu polise bildirdi.</p>
      <p>Çevredeki güvenlik kamera görüntülerinden sürücünün drift yaptığını tespit eden ekipler, kovalamaca sonucu otomobili Şeyhcui Mahallesi'nde durdurdu.</p>
      <p>Sürücü A.G.'ye 'trafiği tehlikeye düşürmek' suçundan 5 bin lira, polisin dur ikazına uymadığı için 235 lira, araç sigortası olmadığı için 108 lira, sürücü belgesini yanında bulundurmadığı için de 235 lira cezai işlem uyguladı.</p>
      <p>Sürücünün ehliyetine iki ay süreyle el koyan polis, aracı da iki ay trafikten men etti.</p>
      <p>
        <b>AMASYA/AA</b>
      </p>
      <related>
        <a href="https://www.karar.com/guncel-haberler/yasadigin-sehirde-neler-oluyor-tikla-ogren-386780"/>
      </related>
    </article>
  </body>
</html>