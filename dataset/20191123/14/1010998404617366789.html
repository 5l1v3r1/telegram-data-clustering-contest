<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/bulgaria/gkpp-ivajlovgrad-sprja-rabota-zaradi-tehnicheski-problem-v-sistemata-na-grackite-vlasti.html"/>
    <meta property="og:site_name" content="bTV Новините"/>
    <meta property="article:published_time" content="2019-11-23T14:41:00+00:00"/>
    <meta property="og:title" content="ГКПП „Ивайловград” спря работа заради технически проблем в системата на гръцките власти"/>
    <meta property="og:description" content="Интензивен трафик по границите с Румъния, Турция и Гърция"/>
  </head>
  <body>
    <article>
      <h1>ГКПП „Ивайловград” спря работа заради технически проблем в системата на гръцките власти</h1>
      <h2>Интензивен трафик по границите с Румъния, Турция и Гърция</h2>
      <address><time datetime="2019-11-23T14:41:00+00:00">23 Nov 2019, 14:41</time> by <a rel="author" href="https://btvnovinite.bg/author/?author=2001685" target="_blank">btvnovinite.bg</a></address>
      <p>От 12:30 ч. на ГКПП „Ивайловград - Кипринус“ временно е преустановено пропускането на автомобили и в двете посоки поради технически проблем в системата на гръцките власти, съобщават ГД „Гранична полиция“.<br/><br/><b>На границата с Румъния</b>: трафикът е интензивен на ГКПП „Силистра“, на изход за товарни автомобили. Поради лоши метеорологични условия ферибота на ГКПП „Сомовит - Никопол“ не работи.<br/><b><br/>На границата с Република Турция</b>: на ГКПП „Капитан Андреево“ и ГКПП „Лесово“ трафикът е силно интензивен на изход за товарни автомобили.<br/><br/><b>На границата с Република Гърция</b><b>:</b> на ГКПП „Кулата“ трафикът е интензивен на вход за товарни автомобили. Поради извършване на ремонтни работи на ГКПП „Кулата“ е възможно да има промени в организацията на движението на товарните автомобили през пункта. Трасетата ще се ремонтират поетапно, без да се спира преминаването на превозни средства.<br/><br/><b>На българо-сръбската и на границата със Северна Македония</b>: трафикът е нормален на всички гранични контролно-пропускателни пунктове.<br/><br/>На 24 ноември 2019 г. за времето от 9 ч. до 13 ч. на ГКПП „Кардам - Негру вода“ ще бъде спряно електрозахранването и преустановено извършването на гранични проверки поради извършване на ремонтни дейности. Препоръчва се използването на алтернативни маршрути.</p>
    </article>
  </body>
</html>