<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/geopolitics/parnas-rozpovist-pro-shokina-i-respublikanciv-novini-ukrajini-50055301.html"/>
    <meta property="og:site_name" content="НВ"/>
    <meta property="article:published_time" content="2019-11-23T14:06:00+00:00"/>
    <meta property="og:title" content="Парнас дасть публічні свідчення про зустрічі ексгенпрокурора Шокіна з республіканцями США"/>
    <meta property="og:description" content="Партнер адвоката Рудольфа Джуліані, виходець з СРСР Лев Парнас дасть публічні свідчення про зустрічі екс-генпрокурора України Віктора Шокіна з представниками Республіканської партії США."/>
  </head>
  <body>
    <article>
      <h1>Парнас дасть публічні свідчення про зустрічі ексгенпрокурора Шокіна з республіканцями США</h1>
      <h2>Партнер адвоката Рудольфа Джуліані, виходець з СРСР Лев Парнас дасть публічні свідчення про зустрічі екс-генпрокурора України Віктора Шокіна з представниками Республіканської партії США.</h2>
      <address>
        <time datetime="2019-11-23T14:06:00+00:00">23 Nov 2019, 14:06</time>
      </address>
      <p>Про це повідомляє <a href="https://edition.cnn.com/2019/11/22/politics/nunes-vienna-trip-ukrainian-prosecutor-biden/index.html">CNN</a>.</p>
      <p>Парнас має намір розповісти, як минулого року республіканець Девін Нуньєс і Шокін обговорювали можливість знайти компроментуючу інформацію про колишнього віцепрезидента США Джо Байдена.</p>
      <p>«Нуньєс розмовляв з Шокіним про термінову необхідність розслідування щодо Burisma, Джо Байдена та Хантера, а також про будь-яке українське втручання у вибори 2016 року», — заявив адвокат Парнаса.</p>
      <p>Він додав, що Парнас працював над тим, щоб налагодити контакти між Нуньєсом і українськими чиновниками, які могли б допомогти з пошуком компромату на Байдена.</p>
      <p>На сьогодні Нуньєс є одним з ключових союзників президента Дональда Трампа в Конгресі.</p>
      <p>Нагадаємо, вихідцям з СРСР Ігорю Фруману і Льву Парнасу <a href="https://nv.ua/ukr/world/countries/lev-parnas-i-igor-fruman-biznesmenam-visunuli-zvinuvachennya-50047402.html">раніше було висунуто обвинувачення в змові</a> з метою залучення коштів неназваного бізнесмена з Росії на фінансування виборчої кампанії президента США. Вони також тривалий час допомагали Джуліані зібрати компромат на опонента Трампа, кандидата в президенти від Демократичної партії Джо Байдена, чий син, Хантер Байден, був членом ради директорів української газової компанії Burisma.</p>
      <p>Після висування їм офіційних звинувачень Трамп публічно заявив, що не знає Парнаса і Фрумана.</p>
      <p>Читайте також:</p>
      <figure>
        <img src="https://images.weserv.nl/?url=https://nv.ua/system/opinion_authors/avatars/000/008/322/original/ffe7172c2f8e4abb60f9036a659914fb.png&amp;stamp=1&amp;q=85&amp;w=115"/>
      </figure>
      <p>Іван Яковина<br/>Справа Трампа тріщить по швах</p>
      <p>Однак, як з’ясували розслідувачі з CNN KFile, проаналізувавши фотографії публічних заходів, оприлюднених в соцмережах Facebook, Instagram і на інших онлайн-ресурсах, Трамп перетинався з Фруманом і Парнасом щонайменше 10 разів в період з березня 2014 року по грудень 2018 року.</p>
      <p>10 жовтня 2019 року в США <a href="https://nv.ua/ukr/world/countries/igor-fruman-i-lev-parnas-u-ssha-zatrimali-blizkih-do-dzhuliani-biznesmeniv-novini-svitu-50047293.html">Парнаса і Фрумана заарештували</a>.</p>
      <p>Читайте також:</p>
      <ul>
        <li>
          <a href="https://nv.ua/ukr/world/countries/impichment-trampa-lev-parnas-gotoviy-svidchiti-v-kongresi-ssha-novini-svitu-50051609.html">Імпічмент Трампа: українсько-американський бізнесмен Парнас готовий свідчити в Конгресі США</a>
        </li>
        <li>
          <a href="https://nv.ua/ukr/world/geopolitics/impichment-trampa-parnas-poperedzhav-kijiv-pro-zamorozhuvannya-viyskovoji-dopomogi-ssha-novini-svitu-50052720.html">Парнас попереджав Київ про блокування військової допомоги США, якщо не буде розпочато розслідування справи Байдена — NYT</a>
        </li>
      </ul>
    </article>
  </body>
</html>