<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3159191_1.html"/>
    <meta property="og:site_name" content="Novsport"/>
    <meta property="article:published_time" content="2019-11-23T14:43:00+00:00"/>
    <meta property="og:title" content="Майк Райли призна за още четири грешки на ВАР"/>
    <meta property="og:description" content="Отмененият гол на Арсенал и дузпата на Юнайтед срещу Норич са сред тях"/>
  </head>
  <body>
    <article>
      <h1>Майк Райли призна за още четири грешки на ВАР</h1>
      <address><time datetime="2019-11-23T14:43:00+00:00">23 Nov 2019, 14:43</time> by <a rel="author">Спортал</a></address>
      <p>Шефът на съдиите в Англия Майк Рейли призна за четири грешни намеси на ВАР, с които са били неправилно отменени решенията на реферите на терена в последните мачове в Премиър лийг. Една от най-фрапантните от тях бе отмененият гол на Сократис, с който Арсенал можеше да победи Кристъл Палас. Мартин Аткинсън първоначално зачете попадението, но след намесата на ВАР то беше отменено заради спорно нарушение на Калъм Чембърс в атака. В крайна сметка това костваше две точки на "топчиите", след като срещата завърши 2:2.<br/><br/>Друга грешна намеса бе една от спорните дузпи, които получи Манчестър Юнайтед в гостуването на Норич. Тя бе отсъдена след намесата на ВАР заради падане на Даниел Джеймс след контакт с Бен Годфри.<br/><br/>Третата грешна намеса на ВАР, според Райли, е при дузпата, която бе отсъдена за нарушение на Майкъл Кийн срещу Аарън Конъли в двубоя между Евертън и Брайтън. Главният рефер даде сигнал играта да продължи, но след намесата на ВАР бе отсъден 11-метров наказателен удар.<br/><br/>Последната ситуация бе за дузпа на Жерард Деулофеу в срещата с Челси след минимален контакт с Жоржиньо.</p>
    </article>
  </body>
</html>