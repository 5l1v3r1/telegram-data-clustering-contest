<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/vesti/politika/3363047/bosko-jaksic-o-namenskoj-industriji-aferu-krusik-plasirali-rusi-hoce-da-destabilizuju-vlast-u-srbiji"/>
    <meta property="og:site_name" content="kurir.rs"/>
    <meta property="article:published_time" content="2019-11-23T14:46:00+00:00"/>
    <meta property="og:title" content="BOŠKO JAKŠIĆ O NAMENSKOJ INDUSTRIJI: Aferu Krušik plasirali Rusi, hoće da destabilizuju vlast u Srbiji"/>
    <meta property="og:description" content="Moguće je da je afera Krušik lansirana iz Rusije, kako bi se poslala poruka da imaju kapacitet da destabilišu vlasti u Srbiji, ocenjuje spoljnopolitički analitičar Boško Jakšić.Jakšić je, komentarišući uveravanja predsednika Vučića da ruski predsednik Vladimir ..."/>
  </head>
  <body>
    <article>
      <h6 class="kicker">spoljno politički analitičar</h6>
      <h1>BOŠKO JAKŠIĆ O NAMENSKOJ INDUSTRIJI: Aferu Krušik plasirali Rusi, hoće da destabilizuju vlast u Srbiji</h1>
      <address>
        <time datetime="2019-11-23T14:46:00+00:00">23 Nov 2019, 14:46</time>
      </address>
      <p>Moguće je da je afera "Krušik" lansirana iz Rusije, kako bi se poslala poruka da imaju kapacitet da destabilišu vlasti u Srbiji, ocenjuje spoljnopolitički analitičar Boško Jakšić.</p>
      <p>Jakšić je, komentarišući uveravanja predsednika Vučića da ruski predsednik Vladimir Putin nije znao za ovu aferu, rekao da je "moguće da Putin nije znao za to, zato što je to deo rutine", jer, kaže, takva vrsta obaveštajnog rada stalno postoji, pa i kada su odnosi u uzlaznoj liniji, kao što jesu između Beograda i Moskve.</p>
      <p>Ne vidim ništa neobično u tome da se prikupljaju obaveštajni podaci, kaže Jakšić, a pitanje je samo zasto je ova afera sada obelodanjena.</p>
      <related>
        <h4>NE PROPUSTITE</h4>
        <a href="https://www.kurir.rs/vesti/politika/3362981/uzivo-vucic-u-novom-sadu-djilas-pokazao-samo-osminu-dokumenta-mine-prodate-kompaniji-u-poljskoj"/>
      </related>
      <p>Jakšić je rekao i da nije saglasan sa komentarima da je ta špijunska afera "lansirana ne bi li se prikrila i zatrpala afera 'Krušik' ili doktorska disertacija Siniše Malog".</p>
      <p>"Špijunska afera" ide, smatra on, na mnogo više nivoe, geostrateških opredeljivanja Srbije.</p>
      <p>"Moj utisak je da su aferu 'Krušik' lansirali Rusi, da pokažu da imaju kapacitet destabilizacije ove vlasti. Otkrivanje ove afere je upozorenje Beogradu da ne preteruje suviše u tim vrstama poslova sa Bliskim Istokom i Amerikom. A, onda, ako postavimo pitanje zašto je objavljena špijunska afera tako brzo, to je odgovor Beograda Moskvi. To je poruka 'I mi možemo da odgovorimo, da napravimo štetu ruskim interesima", ocenio je Jakšić.</p>
      <p>(Kurir.rs/Tanjug)</p>
      <related>
        <h4>NE PROPUSTITE</h4>
        <a href="https://www.kurir.rs/vesti/politika/3359845/evo-gde-je-lider-szs-ubacio-partiju-djilas-suruje-s-trgovcem-oruzjem"/>
        <a href="https://www.kurir.rs/vesti/drustvo/3358883/gde-su-otisli-podaci-krusika-uzbunjivac-tajna-dokumenta-davao-trgovcu-oruzjem"/>
        <a href="https://www.kurir.rs/vesti/politika/3358793/vucic-odbacio-sve-navode-da-je-u-sukobu-sa-stefanovicem-sto-ste-lagali-narod-i-urusavali-nam-namensku-industriju"/>
        <a href="https://www.kurir.rs/vesti/drustvo/3358357/prava-pozadina-afere-krusik-majka-uzbunjivaca-radi-za-trgovca-oruzjem"/>
      </related>
    </article>
  </body>
</html>