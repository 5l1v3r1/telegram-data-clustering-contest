<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.innnews.co.th/regional-news/news_539343/"/>
    <meta property="og:site_name" content="INNnews"/>
    <meta property="article:published_time" content="2019-11-23T14:27:42+00:00"/>
    <meta property="og:title" content="วิถีชีวิตของคนอีสานบ้านเฮาสุ่มดักปลาในนาข้าว"/>
    <meta property="og:description" content="วิถีชีวิตของคนอีสาน เมื่อย่างเข้าเดือนพฤศจิกายน ช่วงปลา…"/>
  </head>
  <body>
    <article>
      <h1>วิถีชีวิตของคนอีสานบ้านเฮาสุ่มดักปลาในนาข้าว</h1>
      <h2>วิถีชีวิตของคนอีสานบ้านเฮา ลัดเลาะตามทุ่งนา สุ่มดักปลาในนาข้าว ที่เกี่ยวเสร็จแล้ว นำมาทำอาหารและทำปลาร้า ไว้รับประทานได้ทั้งปี</h2>
      <address>
        <time datetime="2019-11-23T14:27:42+00:00">23 Nov 2019, 14:27</time>
      </address>
      <p>วิถีชีวิตของคนอีสาน เมื่อย่างเข้าเดือนพฤศจิกายน ช่วงปลายฝนต้นหนาว หลังจากเก็บเกี่ยวข้าวหอมมะลิเสร็จเรียบร้อยแล้ว โดยเฉพาะที่ชุมชนหมู่บ้าน สำโรง หมู่ที่ 10 ต.ศรีณรงค์ อ.ชุมพลบุรี จ.สุรินทร์ ได้เดินลัดเลาะตามทุ่งนา เพื่อจับปลาในนาข้าว ที่ชาวนาเขาเก็บเกี่ยวเสร็จแล้ว เพื่อนำมาทำอาหารและบางส่วนนำมาปลาร้า ส่วนใหญ่ที่ได้ก็จะเป็นปลาช่อน ตัวเล็กๆ ปลาหมออีกบางส่วน เอามาแผท้องตากแดด เพื่อเป็นปลาแดดเดียวไว้รับประทานได้หลายวัน</p>
      <p>จากการสอบถาม นางสาวสายรุ้ง เพชรสุระ ได้กล่าวว่าปีนี้ในเขตพื้นที่อำเภอชุมพลบุรีประสบปัญหาภัยแล้งจึงทำให้ปลาในนาข้าวมีขนาดตัวที่ไม่โตส่วนมากจะมีเฉพาะปลาช่อนปลาหมอตัวเล็กๆ แม้แต่ตัวจะเล็กอย่างน้อยมันก็เป็นอาหารชั้นดีสำหรับคนอีสานอย่างพวกเรา เพราะการจับปลาแบบนี้ก็จะมีเฉพาะเดือนพฤศจิกายนเท่านั้นเพราะหลังจากเก็บเกี่ยวข้าวหอมมะลิเสร็จน้ำก็เริ่มจะแห้งปลาเล็กปลาน้อยก็ทยอยมารวมกันทำให้บริเวณน้ำแคบลงจึงทำให้การจับปลาเป็นเรื่องไม่ยาก ตนเองมาหาจับปลาก็ไม่มีอุปกรณ์อะไรมีแค่เพียงมือเปล่าๆ เพราะน้ำแค่นี้คงไม่ต้องใช้เครื่องมืออะไร ส่วนที่ตัวใหญ่ๆ ก็เอาไปขายสร้างรายได้พอได้ค่าน้ำค่าไฟค่าลูกไปโรงเรียน ซึ่งมันก็ถือว่าแบ่งเบาภาระได้เยอะพอสมควรและเราก็ไม่ต้องไปซื้อ ปลาที่ตลาดมากิน</p>
      <figure>
        <img src="https://www.innnews.co.th/wp-content/uploads/2019/11/%E0%B8%AA%E0%B8%B8%E0%B8%A3%E0%B8%B4%E0%B8%99%E0%B8%97%E0%B8%A3%E0%B9%8C3-1.jpg"/>
      </figure>
      <p> </p>
      <p>ส่วนอุปกรณ์ที่เอามาใส่ก็เป็นแค่เพียงตะกร้าธรรมดา ไม่ต้องมีอะไรมากหนาแน่น เพราะเหตุจากภัยแล้งปลาจึงตัวเล็ก ซึ่งเป็นภูมิปัญญาชาวบ้านที่มีมาช้านาน จวบจนถึงปัจจุบัน เพราะ การหาปลาแบบนี้ แหวกตอฟางไปเรื่อยๆ ก็เจอตัวปลาเองไปตรงนั้นทีตรงนี้ทีก็พอแล้วสำหรับอาหารมื้อเย็นของแต่ละวันสุขใดไหนเล่าจะเท่าบ้านเกิด</p>
      <figure>
        <img src="https://www.innnews.co.th/wp-content/uploads/2019/11/%E0%B8%AA%E0%B8%B8%E0%B8%A3%E0%B8%B4%E0%B8%99%E0%B8%97%E0%B8%A3%E0%B9%8C2-1.jpg"/>
      </figure>
    </article>
  </body>
</html>