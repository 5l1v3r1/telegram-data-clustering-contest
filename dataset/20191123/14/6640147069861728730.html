<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/dreams-nuovi-indizi-lancio-imminente/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-23T14:00:00+00:00"/>
    <meta property="og:title" content="Dreams, dall'Australia nuovi indizi su un possibile lancio imminente | Game Division"/>
    <meta property="og:description" content="Dreams, esclusiva per PlayStation 4 di Media Molecule, è stato recentemente classificato in Australia. Il lancio del titolo è oramai imminente?"/>
  </head>
  <body>
    <article>
      <h1>Dreams, dall'Australia nuovi indizi su un possibile lancio imminente | Game Division</h1>
      <address>
        <time datetime="2019-11-23T14:00:00+00:00">23 Nov 2019, 14:00</time>
      </address>
      <p>Ottime notizie in vista per tutti coloro che stanno attivamente aspettando <b>Dreams</b>, titolo esclusivo per <b>PlayStation 4</b> attualmente in lavorazione presso <b>Media Molecule</b> e ad oggi ancora senza una data di lancio ben definita.</p>
      <p><b>Dreams</b> ha infatti recentemente ricevuto il rating in <b>Australia</b> e ciò altro non può significare che un lancio dell’opera più o meno imminente. <b>Dreams</b> ha ottenuto una classificazione PG, a causa di leggera violenza, oltre che delle interazioni online richieste dal titolo. Il prodotto di <b>Media Molecule</b> è indirizzato soprattutto alla creazione di mondi e livelli da parte dei giocatori ma, considerando l’impossibilità da parte dell’ente di classificazione di esaminare per forza di cose in fondo tali meccaniche, è abbastanza ovvio come tale rating sia basato quindi soprattutto sulla componente single-player dell’opera.</p>
      <p>Leggi anche: <a href="https://www.tomshw.it/videogioco/pokemon-spada-e-scudo-colonna-sonora/">Pokémon Spada e Scudo, Masuda non ha contribuito alla colonna sonora dei titoli</a></p>
      <figure>
        <img src="https://www.tomshw.it/images/images/2018/12/dreams-11985.jpg"/>
      </figure>
      <p>Tale classificazione sembra andare di pari passo con quanto emerso nei giorni scorsi.<a href="http://www.tomshw.it/videogioco/dreams-data-di-uscita-svelata/"> Come vi avevamo raccontato</a>, infatti, alcune indiscrezioni vorrebbero <b>Dreams</b> in uscita nella sua versione completa il prossimo <b>14 febbraio 2020.</b></p>
      <p>In attesa di saperne di più a riguardo e di venire quindi a conoscenza dell’effettiva data di lancio dell’attesissimo titolo di <b>Media Molecule</b> potete scoprire di più su <b>Dreams</b> e sulle sue grandi potenzialità creative in <a href="http://www.tomshw.it/videogioco/dreams-intervista-media-molecule/">questa nostra intervista</a> direttamente dalla <b>Milan Games Week 2o19.</b></p>
      <p>Che ne pensate di questa notizia, avete avuto modo di provare la beta del titolo e di seguire i vari aggiornamenti di <b>Media Molecule</b>? <b>Dreams</b> vi ispira o ritenete che l’idea alla base dell’opera sia fin troppo ambiziosa? Fateci sapere cosa ne pensate direttamente nei commenti sotto questa notizia.</p>
      <blockquote>Per giocare a <b>Dreams</b> una volta che sarà finalmente rilasciato nella sua versione completa avrete assolutamente bisogno di una <b>PlayStation 4</b>: recuperatela fin da ora ad un ottimo prezzo su Amzon comodamente <a href="https://toms.it/bmpU0">a questo indirizzo.</a></blockquote>
    </article>
  </body>
</html>