<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.polsatnews.pl/wiadomosc/2019-11-23/w-mazowieckiem-wydobyto-30-bomb-lotniczych-trafily-na-poligon/"/>
    <meta property="og:site_name" content="Polsat News"/>
    <meta property="article:published_time" content="2019-11-23T14:46:00+00:00"/>
    <meta property="og:title" content="W Mazowieckiem wydobyto 30 bomb lotniczych. Trafiły na poligon"/>
    <meta property="og:description" content="W sobotę w południe zakończyła się akcja wydobycia i wywiezienia 30 bomb lotniczych znalezionych w pobliżu stacji PKP Sadowne Węgrowskie (Mazowieckie) - powiedziała rzecznik Komendy Powiatowej Policji w Węgrowie sierż. szt. Monika Księżopolska."/>
  </head>
  <body>
    <article>
      <h1>W Mazowieckiem wydobyto 30 bomb lotniczych. Trafiły na poligon</h1>
      <address>
        <time datetime="2019-11-23T14:46:00+00:00">23 Nov 2019, 14:46</time>
      </address>
      <p>
        <b>W sobotę w południe zakończyła się akcja wydobycia i wywiezienia 30 bomb lotniczych znalezionych w pobliżu stacji PKP Sadowne Węgrowskie (Mazowieckie) - powiedziała rzecznik Komendy Powiatowej Policji w Węgrowie sierż. szt. Monika Księżopolska.</b>
      </p>
      <p>Niewybuchy znaleziono w piątek około godziny 15 przy trasie kolejowej Warszawa - Białystok w pobliżu stacji PKP Sadowne Węgrowskie - podała policja.</p>
      <p>- Pracownicy kolei budujący drogę wewnętrzną wykopali z ziemi ponad 30 bomb lotniczych pochodzących najprawdopodobniej z okresu II wojny światowej - przekazał aspirant Marcin Góral z Komendy Powiatowej Policji w Węgrowie.</p>
      <p>Dodał, że teren tego znaleziska został odgrodzony i zabezpieczony przez policjantów.</p>
      <p>
        <a href="https://www.polsatnews.pl/wiadomosc/2019-11-09/iran-ostrzega-ze-moze-produkowac-dowolny-uran-takze-ten-do-glowic/">
          <b>ZOBACZ: Iran ostrzega, że może produkować dowolny uran. Także ten do bomby atomowej</b>
        </a>
      </p>
      <p>W sobotę około godziny 9 rano ma miejsce przyjechał patrol saperski. Około godziny 12 saperzy zakończyli swoje prace. Niewybuchy zostały przewiezione na poligon wojskowy i tam zostaną zneutralizowane.</p>
      <p>- Podczas akcji wydobycia niewybuchów nie było potrzeby ewakuacji mieszkańców oraz wstrzymywania pociągów - przekazał w sobotę aspirant Marcin Góral , który dodał, że prace były wykonywane w przerwach między kursami pociągów.</p>
      <p>
        <a href="https://www.polsatnews.pl/wideo/dzis-pogrzeb-21-latka-z-konina-rodzina-apeluje-o-spokoj_6760073/">WIDEO - Dziś pogrzeb 21-latka z Konina. Rodzina apeluje o spokój</a>
      </p>
      <figure>
        <img src="https://r.dcs.redcdn.pl/http/o2/redefine/cp/j2/j2cvuxk3ekuj3ne2um98413cquvb7mmh.jpg"/>
      </figure>
    </article>
  </body>
</html>