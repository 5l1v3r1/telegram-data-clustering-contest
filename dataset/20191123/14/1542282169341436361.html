<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gr.euronews.com/2019/11/23/kokteil-molotof-kai-dakrigona-sti-bagdati"/>
    <meta property="og:site_name" content="euronews"/>
    <meta property="article:published_time" content="2019-11-23T14:31:37+00:00"/>
    <meta property="og:title" content="Κοκτέιλ μολότοφ και δακρυγόνα στη Βαγδάτη"/>
    <meta property="og:description" content="Επεισόδια ξέσπασαν μεταξύ διαδηλωτών και δυναμεων ασφαλείας στην ιρακινή πρωτεύουσα. Τέσσερις νεκροί και δεκάδες τραυματίες."/>
  </head>
  <body>
    <article>
      <h1>Κοκτέιλ μολότοφ και δακρυγόνα στη Βαγδάτη</h1>
      <address><time datetime="2019-11-23T14:31:37+00:00">23 Nov 2019, 14:31</time> by <a rel="author">Euronews </a></address>
      <figure>
        <img src="https://static.euronews.com/articles/stories/04/31/79/38/773x435_cmsv2_d5fc500f-d396-539e-a318-0353cc7a1b96-4317938.jpg"/>
      </figure>
      <p>Συγκρούσεις ξέσπασαν στη Βαγδάτη όταν διαδηλωτές προσπάθησαν να προσεγγίσουν το κτίριο της Ιρακινής Κεντρικής Τράπεζας στο κέντρο της πρωτεύουσας. Οι δυνάμεις ασφάλειας έκαναν χρήση δακρυγόνων ενώ οι διαδηλωτές έριχναν βομβες μολότοφ και πέτρες. Πολλοί διαδηλωτές υπέστησαν τραυματισμούς από τα δακρυγόνα.Την Παρασκευή οι δυνάμεις ασφαλείας άνοιξαν πυρ και έριξαν δακρυγόνα εναντίον διαδηλωτών σε κεντρική γέφυρα της Βαγδάτης με αποτέλεσμα 4 άνθρωποι να χάσουν τη ζωή τους και δεκάδες να τραυματισθούν.</p>
      <p>Το Ουμ Κασρ,το κύριο λιμάνι εμπορευμάτων του Ιράκ ξαναλειτούργησε μετά την επιχείρηση των δυνάμεων ασφαλείας εναντίον των διαδηλωτών που είχαν μπλοκάρει την είσοδο. Οι εξαγωγές πετρελαίου του Ιράκ δεν έχουν επηρεαστεί καθως πραγματοποιούνται κυρίως από κοντινές υπεράκτιες πλατφόρμες.</p>
      <p>Συνομιλίες με τον ιρακινό πρωθυπουργό θα έχει ο αντιπρόεδρος των Ηνωμένων Πολιτειών Μάικ Πενς που πραγματοποιεί την πρώτη επίσκεψή του στο Ιράκ ενω θα συναντηθεί με Αμερικανούς στρατιώτες, που βρίσκονται στη βάση Άιν αλ Άσαντ, στο δυτικό τμήμα της χώρας.</p>
      <p>Το Ιράκ βρίσκεται αντιμέτωπο, εδώ και δύο μήνες, με τη φονικότερη κοινωνική κρίση μετά την πτώση το 2003 του δικτάτορα Σαντάμ Χουσεϊν, στον απόηχο της αμερικανικής εισβολής. Από την 1η Οκτωβρίου, τουλάχιστον 330 άνθρωποι, οι περισσότεροι διαδηλωτές, έχουν σκοτωθεί στις ταραχές.</p>
      <p>Οι διαδηλωτές ζητούν την ανατροπή μιας πολιτικής τάξης που θεωρείται διεφθαρμένη και υπηρετεί ξένες δυνάμεις, ενώ πολλοί Ιρακινοί υποφέρουν από φτώχεια χωρίς εργασία, υγειονομική περίθαλψη ή εκπαίδευση.</p>
      <p>Οι διαδηλωτές στη Βαγδάτη ελέγχουν τμήματα τριών μεγάλων γεφυρών που οδηγούν στην οχυρωμένη Πράσινη Ζώνη της πρωτεύουσας, όπου βρίσκονται κυβερνητικά κτίρια και ξένες πρεσβείες.</p>
    </article>
  </body>
</html>