<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.naciodigital.cat/noticia/191576/cacar/nazis/impedir/quart/reich/eua/dels/anys/70/aixi/sera/nova/serie/amazon/amb/al/pacino"/>
    <meta property="og:site_name" content="www.naciodigital.cat"/>
    <meta property="article:published_time" content="2019-11-23T14:33:00+00:00"/>
    <meta property="og:title" content="Caçar nazis per impedir el Quart Reich als EUA dels anys 70: així serà la nova sèrie d'Amazon amb Al Pacino"/>
    <meta property="og:description" content="Un repartiment revolucionari per a una trama, que s'estrenarà el 2020, sobre la postguerra mundial, els alts funcionaris nazis que van escapar i la venjança"/>
  </head>
  <body>
    <article>
      <h1>Caçar nazis per impedir el Quart Reich als EUA dels anys 70: així serà la nova sèrie d'Amazon amb Al Pacino</h1>
      <h2>Un repartiment revolucionari per a una trama, que s'estrenarà el 2020, sobre la postguerra mundial, els alts funcionaris nazis que van escapar i la venjança</h2>
      <address>
        <time datetime="2019-11-23T14:33:00+00:00">23 Nov 2019, 14:33</time>
      </address>
      <p>Molts dirigents nazis del III Reich alemany van escapar de les urpes dels Aliats un cop va concloure la Segona Guerra Mundial. Els responsables de l'Holocaust, de la guerra a bona part del planeta, de milions de morts, víctimes, ferits i torturats van fugir a través de diverses rutes que la majoria connectaven amb Amèrica del Nord i Amèrica del Sud.</p>
      <figure>
        <iframe src="https://www.youtube.com/embed/ckhyNipq5t0" width="640" height="360" data-service="Youtube" scrolling="no"/>
      </figure>
      <p>Durant anys, investigadors judicials i policials van intentar caçar-los per portar-los davant la justícia. Amazon Prime Video agafa totes aquestes premisses pel guió d'una de les sèries que promet més de cara l'any 2020, amb la producció de l'oscaritzat i guardonat Jordan Peele. Al Pacino és la cara més visible d'una trama que girarà al voltant d'alts funcionaris de l'administració dels Estats Units que estan conspirant per a crear un Quart Reich, la continuació del nazisme a Alemanya però al país nord-americà.<br/><br/>Un grup de persones es dedicarà a caçar aquests nazis per posar fi a la seva conspiració. Actors i actrius com Logan Lerman, Carol Kane, Saul Rubinek, Lena Olin o James Legros conformen un repartiment revulsiu i revolucionari en una aposta per a una producció que promet ser una sorpresa positiva pels amants de les sèries.</p>
      <p>
        <a href="https://www.naciodigital.cat/registre">Fes-te subscriptor</a>
      </p>
    </article>
  </body>
</html>