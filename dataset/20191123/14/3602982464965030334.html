<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportnieuws.nl/veldrijden/europees-kampioene-kastelijn-heerst-start-tot-finish-ambiancecross/"/>
    <meta property="og:site_name" content="Sportnieuws"/>
    <meta property="article:published_time" content="2019-11-23T14:33:16+00:00"/>
    <meta property="og:title" content="Europees kampioene Kastelijn heerst van start tot finish in Ambiancecross"/>
    <meta property="og:description" content="De Nederlandse Yara Kastelijn heeft met overmacht de Ambiancecross gewonnen. De Europees kampioene, die rijdt voor de ploeg 777, reed vrijwel van start tot finish voorop.  Wereldkampioene Sanne Cant pakte achter Kastelijn de 2e plek. De Belgische hield haar landgenote Laura Verdonschot en de Italiaanse Alice Maria Arzuffi achter zich. Veel Nederlandse toppers afwezig Kastelijn…"/>
  </head>
  <body>
    <article>
      <h1>Europees kampioene Kastelijn heerst van start tot finish in Ambiancecross</h1>
      <address><time datetime="2019-11-23T14:33:16+00:00">23 Nov 2019, 14:33</time> by <a rel="author">https://www.facebook.com/SjorsTanis1</a></address>
      <p>
        <b>De Nederlandse Yara Kastelijn heeft met overmacht de Ambiancecross gewonnen. De Europees kampioene, die rijdt voor de ploeg 777, reed vrijwel van start tot finish voorop. </b>
      </p>
      <p>Wereldkampioene Sanne Cant pakte achter Kastelijn de 2e plek. De Belgische hield haar landgenote Laura Verdonschot en de Italiaanse Alice Maria Arzuffi achter zich.<br/><br/><b>Veel Nederlandse toppers afwezig</b><br/>Kastelijn was eerder dit seizoen al de beste in de Superprestigecross van Gavere, de Koppenbergcross en het Europees kampioenschap in het Italiaanse Silvelle. Onder anderen de Nederlandse toprensters Annemarie Worst, Ceylin del Carmen Alvarado en Lucinda Brand ontbraken in Wachtebeke. Zij spaarden zich voor de wereldbekerwedstrijd van zondag in Koksijde.</p>
    </article>
  </body>
</html>