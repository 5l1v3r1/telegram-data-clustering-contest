<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/96d3775739bf587b/google-va-plati-un-premiu-de-pana-la-1-5-milioane-de-euro-cine-il-poate-obtine-si-ce-trebuie-sa-faca.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-23T14:36:07+00:00"/>
    <meta property="og:title" content="Google va plăti un premiu de până la 1,5 milioane de euro; Cine îl poate obține și ce trebuie să facă"/>
    <meta property="og:description" content="Google mărește considerabil sumele pe care este dispus să le plătească celor ce descoperă vulnerabilități în sistemul de operare Android."/>
  </head>
  <body>
    <article>
      <h1>Google va plăti un premiu de până la 1,5 milioane de euro; Cine îl poate obține și ce trebuie să facă</h1>
      <address><time datetime="2019-11-23T14:36:07+00:00">23 Nov 2019, 14:36</time> by <a rel="author">Jurnal.md</a></address>
      <p>
        <b>Google mărește considerabil sumele pe care este dispus să le plătească celor ce descoperă vulnerabilități în sistemul de operare Android.</b>
      </p>
      <p>Când Google a introdus propriul program de recompensare pentru depistarea vulnerabilităţilor sistemului Android, cea mai mare sumă care putea fi primită era de 38.000 de dolari.</p>
      <p>Suma a crescut odată cu popularitatea sistemului Android. Au fost realizate tot mai multe teste, care au scos la lumină din ce în ce mai multe vulnerabilităţi. Pe acest fond, Google a anunțat în această săptămână cel mai mare premiu pentru descoperirea acestora, de 1,5 milioane de dolari.</p>
      <p>Google va plăti această sumă pentru descoperirea modului în care un hacker poate implementa un cod fără să aibă acces fizic la dispozitiv, poate executa codul după ce dispozitivul a fost restartat, sau poate accesa cipul de securitate al dispozitivului.</p>
      <p>Sesizarea unei vulnerabilităţi care să îndeplinească aceste condiţii va fi plătită de către Google cu până un milion de euro, scrie Mediafax. Dacă sesizarea este făcută pentru una din versiunile anterioare ale Android, compania va acorda un bonus de 50% care duce la suma maximă de 1,5 milioane de dolari.</p>
    </article>
  </body>
</html>