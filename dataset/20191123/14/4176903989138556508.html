<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/sport/totenhem-slavio-na-debiju-morinja/"/>
    <meta property="og:site_name" content="Krstarica"/>
    <meta property="article:published_time" content="2019-11-23T14:50:04+00:00"/>
    <meta property="og:title" content="Totenhem slavio na debiju Morinja"/>
    <meta property="og:description" content="Fudbaleri Totenhema pobedili su danas u gostima ekipu Vest Hema sa 3:2, u utakmici 13. kola Premijer lige. Totenhem, koji je sa klupe na ovom meču"/>
  </head>
  <body>
    <article>
      <h1>Totenhem slavio na debiju Morinja</h1>
      <address><time datetime="2019-11-23T14:50:04+00:00">23 Nov 2019, 14:50</time> by <a rel="author" href="https://www.krstarica.com/author/beta/" target="_blank">Beta</a></address>
      <figure>
        <img src="https://www.krstarica.com/wp-content/uploads/2019/11/80d7077e.640x360_rss-750x430.jpg"/>
        <figcaption>Foto: Beta</figcaption>
      </figure>
      <p>Fudbaleri Totenhema pobedili su danas u gostima ekipu Vest Hema sa 3:2, u utakmici 13. kola Premijer lige.</p>
      <p>Totenhem, koji je sa klupe na ovom meču predvodio novi trener Žoze Morinjo, do 49. minuta je već imao prednost od 3:0.Heung-Min Son je bio strelac u 36, Lukas u 43. i Hari Kejn u 49. minutu.</p>
      <p>Vest Hem je do kraja meča uspeo da ublaži poraz golovima Majkla Antonija u 73. i Andjela Ogbone u 96. minutu.</p>
      <p>Totenhem je upisao četvrtu pobedu od početka sezone, a prvu posle pet kola i trenutno je šesti na tabeli sa 17 bodova, dok je Vest Hem na 16. poziciji sa četiri boda manje.</p>
      <p>U narednom kolu Premijer lige, Totenhem dočekuje Bornmut, dok Vest Hem gostuje Čelsiju.</p>
      <p>(Beta)</p>
    </article>
  </body>
</html>