<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tenisovysvet.cz/article/detail/10742--cesky-jedou-tri-nase-tenistky-jsou-nominovane-na-oceneni-wta-za-uplynuly-rok"/>
    <meta property="og:site_name" content="Tenisový svět"/>
    <meta property="article:published_time" content="2019-11-23T14:00:00+00:00"/>
    <meta property="og:title" content="Češky jedou! Tři naše tenistky jsou nominované na ocenění WTA za uplynulý rok"/>
    <meta property="og:description" content="Organizace WTA oznámila nominace na ocenění za uplynulou tenisovou sezonu v celkem v pěti kategoriích. Mezi vybranou společnost se dostaly i tři české tenistky! Karolína Plíšková je ve hře o cenu pro nejlepší hráčku roku, Barbora Strýcová s Tchjwankou Sie útočí na nejlepší deblový pár a Karolína Muchová se může stát nováčkem roku."/>
  </head>
  <body>
    <article>
      <h1>Češky jedou! Tři naše tenistky jsou nominované na ocenění WTA za uplynulý rok</h1>
      <address>
        <time datetime="2019-11-23T14:00:00+00:00">23 Nov 2019, 14:00</time>
      </address>
      <p>
        <b>Organizace WTA oznámila nominace na ocenění za uplynulou tenisovou sezonu v celkem v pěti kategoriích. Mezi vybranou společnost se dostaly i tři české tenistky! Karolína Plíšková je ve hře o cenu pro nejlepší hráčku roku, Barbora Strýcová s Tchjwankou Sie útočí na nejlepší deblový pár a Karolína Muchová se může stát nováčkem roku.</b>
      </p>
      <p>Karolína Plíšková se dostala mezi pětici aspirantek na ocenění nejlepší hráčky roku celkově potřetí. Světová dvojka navázala na sezony 2016 a 2017, nicméně nejspíš ani v letošním roce neuspěje. V konkurenci letošních grandslamových vítězek Japonky Ósakaové (Australian Open), Australanky Bartyové (Roland Garros), Rumunky Halepové (Wimbledon) a Kanaďanky Andreescuové (US Open) to bude mít velmi těžké. </p>
      <p>Plíšková by v případě vítězství v této anketě mohla navázat na osm let starý triumf Petry Kvitové, která se stala nejlepší hráčkou roku a zároveň získala ocenění za největší pokrok.</p>
      <p>Kanaďanka Bianca Andreescuová je kromě hlavní ankety ještě v nominaci na cenu nováčka roku. Mezi šestici nominovaných se dostala také Karolína Muchová, která zakončila snovou sezonu na 21. pozici světového žebříčku.</p>
      <p>Třetí českou zástupkyní v závěrečných anketách WTA je Barbora Strýcová. Wimbledonská šampionka usiluje s tchajwanskou parťačkou Sie na ocenění o nejlepší deblový pár roku. </p>
      <p>Výsledky vzejdou na základně hlasování novinářů a budou oznámeny 11. prosince.</p>
      <p><b>Hráčka roku</b> – KAROLÍNA PLÍŠKOVÁ, Bianca Andreescuová (CAN), Ashleigh Bartyová (AUS), Simona Halepová (ROU), Naomi Ósakaová (JPN)</p>
      <p><b>Nováček roku</b> – KAROLÍNA MUCHOVÁ, Bianca Andreescuová (CAN), Coco Gauffová (USA), Jelena Rybakinová (RUS), Iga Swiateková (POL), Dajana Jastremská (UKR)</p>
      <p><b>Nejlepší deblový pár roku</b> – STRÝCOVÁ – Sie (TPE), Mertensová (BEL) – Sabalenková (BLR), Mladenovicová (FRA) – Babosová (HUN), Čang (CHN) – Stosurová (AUS) </p>
      <p><b>Největší průlom</b> – Amanada Anisimová (USA), Sofia Keninová (USA), Alison Riskeová (USA), Belinda Bencicová (SUI), Čeng Saj-saj (CHN), Donna Vekičová (CRO)</p>
      <p><b>Comeback roku</b> – Světlana Kuzněcovová (RUS), Belinda Bencicová (SUI), Bethanie Matteková-Sandsová (USA)</p>
      <footer>Jan Havlovic, foto: Twitter – We Are Tennis</footer>
    </article>
  </body>
</html>