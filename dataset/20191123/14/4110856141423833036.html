<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.real.gr/athlitismos/arthro/gia_katharoaimo_ekstrem_psaxnei_stin_agora_o_ibits-589133/"/>
    <meta property="og:site_name" content="Real.gr"/>
    <meta property="article:published_time" content="2019-11-23T14:30:00+00:00"/>
    <meta property="og:title" content="Οι συστάσεις του Μαρτίνς στους παίκτες του Ολυμπιακού και «ο νούμερο ένα κίνδυνος του Πανιωνίου»"/>
    <meta property="og:description" content="Ο Μουαμέρ Τάνκοβιτς 'κλείνει' στη Τζένοα. O Σουηδός εξτρέμ ήταν ψηλά στη λίστα της ΑΕΚ, όμως το έντονο ενδιαφέρον από τη Serie A έβαλε πολύ δύσκολα στην Ένωση, καθώς ο 24χρονος έχει υψηλές φιλοδοξίες."/>
  </head>
  <body>
    <article>
      <h1>
        <a href="https://www.real.gr/athlitismos/arthro/oi_systaseis_tou_martins_stous_paiktes_tou_olympiakou_kai_o_noumero_ena_kindynos_tou_panioniou-589132/">Οι συστάσεις του Μαρτίνς στους παίκτες του Ολυμπιακού και «ο νούμερο ένα κίνδυνος του Πανιωνίου»</a>
      </h1>
      <address><time datetime="2019-11-23T14:30:00+00:00">23 Nov 2019, 14:30</time> by <a rel="author">filathlos.gr</a></address>
      <p>
        <b>Ο Μουαμέρ Τάνκοβιτς «κλείνει» στη Τζένοα. O Σουηδός εξτρέμ ήταν ψηλά στη λίστα της ΑΕΚ, όμως το έντονο ενδιαφέρον από τη Serie A έβαλε πολύ δύσκολα στην Ένωση, καθώς ο 24χρονος έχει υψηλές φιλοδοξίες.</b>
      </p>
      <p>Ο Τάνκοβιτς βρέθηκε στο Γένοβα, πέρασε τις καθιερωμένες ιατρικές εξετάσεις και πολύ σύντομα αναμένεται να ανακοινωθεί από την ομάδα. Προς το παρόν δεν έχει γίνει γνωστό το ποσό που θα καταβάλλουν στη Χάμαρμπι οι Ιταλοί, αλλά οι πληροφορίες κάνουν λόγο για μια συμφωνία κοντά στο 1 εκατ. ευρώ. Χρήματα που δείχνουν ικανοποιητικά για τους Σουηδούς, δεδομένου ότι ο Τάνκοβιτς το καλοκαίρι έμενε ελεύθερος.</p>
      <p>Η ΑΕΚ είχε ψάξει για τα καλά την υπόθεση του διεθνή Σουηδού εξτρέμ που είχε ξεχωρίσει με τη φανέλα της Χάμαρμπι. Όμως, από την αρχή είχε φανεί πως η περίπτωση του Τάνκοβιτς δεν ήταν εύκολο να προχωρήσει. Γι’ αυτό άλλωστε και ο Ίλια Ίβιτς «δουλεύει» κι άλλες λύσεις για τα άκρα του δικεφάλου.</p>
      <p>Ο Σέρβος τεχνικός διευθυντής εκτιμά πως η Ένωση θα πρέπει να πάει σε μια όσο το δυνατόν πιο ασφαλή επιλογή, προκειμένου να βρει τον ποδοσφαιριστή με εκείνα τα χαρακτηριστικά που θέλει και να μην κάνει μια κίνηση απλά για να την κάνει.</p>
      <p>Ο Ίβιτς έχει βάλει μπροστά την αναζήτηση για τον παίκτη που θέλει να εντάξει στο ρόστερ της ομάδας, χωρίς να υπάρχει αυτή τη στιγμή βασικός στόχος.</p>
      <p>Η περίπτωση του Αμάτο Τσιτσιρέτι, που αγωνίζεται στη δεύτερη ομάδα της Νάπολι, υπάρχει στην ατζέντα του, αλλά δεν φαίνεται να τον ενθουσιάζει και έτσι ο 26χρονος Ιταλός εξτρέμ παραμένει σε δεύτερο πλάνο για τον δικέφαλο.</p>
      <p>Ο Τσιτσιρέτι δεν διαθέτει τα στοιχεία εκείνα που έχει θέσει ως προτεραιότητα ο Ίβιτς για τη θέση του εξτρέμ. Ο Ιταλός είναι ένα δεκάρι που παίζει και στην πτέρυγα, τη στιγμή που ο τεχνικός διευθυντής της ΑΕΚ θέλει να αποκτηθεί ένας καθαρόαιμος εξτρέμ. Ένας παίκτης γραμμής που θα «πατάει», όμως, περιοχή και θα μπορεί να βοηθήσει τόσο στη δημιουργία όσο και στο σκοράρισμα.</p>
      <p>Ο Ίβιτς εκτιμά πως η Ένωση έχει ανάγκη από έναν ποδοσφαιριστή με αυτά τα στοιχεία. Γι’ αυτό και οι Κιτρινόμαυροι δεν πρόκειται να προχωρήσουν στην απόκτηση ενός ποδοσφαιριστή που θα διαθέτει παρόμοια αγωνιστικά στοιχεία με τους υπάρχοντες, παρά μόνο ενός παίκτη που θα προσδώσει το κάτι διαφορετικό στο παιχνίδι τους, ανεβάζοντας παράλληλα επίπεδο την ομάδα.</p>
    </article>
  </body>
</html>