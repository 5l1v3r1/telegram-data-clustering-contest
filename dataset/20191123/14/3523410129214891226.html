<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641566/%D9%84%D9%88%DA%A9%D8%A7%DA%A9%D9%88-%D9%85%D8%B7%D9%85%D8%A6%D9%86%D9%85-%D8%B2%D9%84%D8%A7%D8%AA%D8%A7%D9%86-%D8%A8%D9%87-%D8%A7%DB%8C%D8%AA%D8%A7%D9%84%DB%8C%D8%A7-%D8%A8%D8%A7%D8%B2%D9%85%DB%8C%E2%80%8C%DA%AF%D8%B1%D8%AF%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-23T14:09:00+00:00"/>
    <meta property="og:title" content="لوکاکو: مطمئنم زلاتان به ایتالیا بازمی‌گردد"/>
    <meta property="og:description" content="مهاجم بلژیکی اینتر با بیان اینکه خیلی چیزها از زلاتان یاد گرفته است تاکید کرد این بازیکن به لیگ ایتالیا باز خواهد گشت."/>
  </head>
  <body>
    <article>
      <h1>
        <a href="https://www.bultannews.com/fa/news/641566/%D9%84%D9%88%DA%A9%D8%A7%DA%A9%D9%88-%D9%85%D8%B7%D9%85%D8%A6%D9%86%D9%85-%D8%B2%D9%84%D8%A7%D8%AA%D8%A7%D9%86-%D8%A8%D9%87-%D8%A7%DB%8C%D8%AA%D8%A7%D9%84%DB%8C%D8%A7-%D8%A8%D8%A7%D8%B2%D9%85%DB%8C%E2%80%8C%DA%AF%D8%B1%D8%AF%D8%AF">لوکاکو: مطمئنم زلاتان به ایتالیا بازمی‌گردد</a>
      </h1>
      <h2>مهاجم بلژیکی اینتر با بیان اینکه خیلی چیزها از زلاتان یاد گرفته است تاکید کرد این بازیکن به لیگ ایتالیا باز خواهد گشت.</h2>
      <address><time datetime="2019-11-23T14:09:00+00:00">23 Nov 2019, 14:09</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، روملو لوکاکو مهاجم بلژیکی که در منچستریونایتد در کنار زلاتان بازی کرد، از ابتدای فصل جاری در تیم اینتر به بازی گرفته شد و توانسته است عملکرد خوبی نیز ارائه دهد. </p>
      <p>لوکاکو با تمجید از زلاتان ایبراهیمویچ گفت: دوران کوتاهی که ما در یونایتد در کنار هم داشتیم خیلی برای من مفید بود. من چیزهای زیادی از او یاد گرفتم. من قبلا البته از اینتر خاطرات خوبی داشتم و مهاجم‌هایی مثل رونالدو و آدریانو بازیکنان مورد علاقه من بودند و وقتی هم که سولسشایر تصمیم گرفت من را به جای نوک در کناره‌ها به بازی بگیرد، فهمیدم دورانم در این تیم به سر رسیده است.</p>
      <p>او در ادامه صحبت‌های خود گفت: از کونته خیلی تشکر می‌کنم که به من اعتماد کرده است و باعث شده است من پیشرفت کنم. او و مورینیو بهترین مربی‌هایی بودند که من در فوتبال داشتم و خیلی از این دو مربی تشکر می‌کنم. خوشحال شدم وقتی فهمیدم مورینیو سرمربی تاتنهام شده است و مطمئن هستم تا سال‌های آینده تاتنهام حتما جام خواهد برد.</p>
    </article>
  </body>
</html>