<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.real.gr/politiki/arthro/mpogdanos_kseronisia_stin_ellada_gia_metanastes_na_kseperasoume_ta_kompleks_kai_ta_tampou_binteo-589129/"/>
    <meta property="og:site_name" content="Real.gr"/>
    <meta property="article:published_time" content="2019-11-23T14:00:00+00:00"/>
    <meta property="og:title" content="Κικίλιας: Θα ενταθεί ο έλεγχος για τον αντικαπνιστικό – Προανήγγειλε μειώσεις στα φάρμακα"/>
    <meta property="og:description" content="Υπέρ της μετακίνησης μεταναστών και προσφύγων σε ξερονήσια, τάχθηκε ο Κωνσταντίνος Μπογδάνος, σημειώνοντας μεταξύ άλλων πως 'δεν μπορεί ο Έλληνας να έχει ίσα δικαιώματα με τον μετανάστη, τι να κάνουμε, έτσι είναι'."/>
  </head>
  <body>
    <article>
      <h1>
        <a href="https://www.real.gr/politiki/arthro/kikilias_tha_entathei_o_elegxos_gia_ton_antikapnistiko_proaniggeile_meioseis_sta_farmaka-589079/">Κικίλιας: Θα ενταθεί ο έλεγχος για τον αντικαπνιστικό – Προανήγγειλε μειώσεις στα φάρμακα</a>
      </h1>
      <address><time datetime="2019-11-23T14:00:00+00:00">23 Nov 2019, 14:00</time> by <a rel="author">Real.gr</a></address>
      <p>
        <b>Υπέρ της μετακίνησης μεταναστών και προσφύγων σε ξερονήσια, τάχθηκε ο Κωνσταντίνος Μπογδάνος, σημειώνοντας μεταξύ άλλων πως «δεν μπορεί ο Έλληνας να έχει ίσα δικαιώματα με τον μετανάστη, τι να κάνουμε, έτσι είναι».</b>
      </p>
      <p>Σε συνέντευξη που παραχώρησε στο Kontra Channel και ερωτηθείς σχετικά ο βουλευτής της ΝΔ, απάντησε: «Σοβαρά στην Ελλάδα ξερονήσια. Έχουμε πάρα πολλά. Δεν μπορεί μια ζωή να μας κατατρύχουν ορισμένα ταμπού και κάποιου είδους μετεμφυλιακά ή μεταδιδακτορικά κόμπλεξ».</p>
      <p>Στην παρατήρηση του δημοσιογράφου ότι “ναι, αλλά η μισή Ελλάδα μαρτύρησε σε αυτά τα ξερονήσια”, ο κ. Μπογδάνος σχολίασε πως “ναι, αλλά εσείς κι εγώ ανήκουμε σε μία άλλη γενιά, πρέπει να πάμε παρακάτω”. Στη συνέχεια, ανέφερε πως γνωρίζει "ότι η στόχευση δεν ήταν για ξερονήσια, ήταν για νησιά αραιοκατοικημένα”.</p>
      <p>Νωρίτερα, ο Κωνσταντίνος Μπογδάνος είχε εκφράσει τη θέση ότι “εμείς θέλουμε να διαφυλάξουμε τον τρόπο ζωής μας, την εθνική μας ταυτότητα, τα ήθη, τα έθιμα, τις αξίες, την θρησκευτική μας πίστη που εκφράζει την συντριπτική πλειονότητα του ελληνικού λαού, δεν είμαστε όμως οι άνθρωποι που ρίχνουμε στο ψαχνό σε άοπλους, ακόμη και αν πρόκειται για εισβολείς, που ενδεχομένως θα μπορούσαν να συνιστούν και απειλητικά στοιχεία. Το γεγονός όμως ότι το λιμενικό για πρώτη φορά μετά από καιρό έριξε στις μηχανές των δουλεμπόρων, χωρίς να ανοίξει μύτη, χωρίς να υπάρξει ατύχημα -είναι το τελευταίο πράγμα που θέλουμε- καλά έκαναν και το έκαναν”.</p>
      <p>Δείτε το επίμαχο απόσπασμα μετά το 19:40:</p>
      <figure>
        <iframe src="https://www.youtube.com/embed/SS-ZWqWvNY8" width="640" height="360" data-service="Youtube" scrolling="no"/>
      </figure>
    </article>
  </body>
</html>