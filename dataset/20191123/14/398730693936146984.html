<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dn.se/kultur-noje/musiksajten-festivalrykten-lagger-ner/"/>
    <meta property="og:site_name" content="DN.SE"/>
    <meta property="article:published_time" content="2019-11-23T14:26:02+00:00"/>
    <meta property="og:title" content="Musiksajten Festivalrykten lägger ner"/>
    <meta property="og:description" content="I tio år har Festivalrykten rapporterat om musiklivet, publicerat intervjuer och recenserat spelningar och skivor. Nu går musiksajten i graven."/>
  </head>
  <body>
    <article>
      <h1>Musiksajten Festivalrykten lägger ner</h1>
      <address><time datetime="2019-11-23T14:26:02+00:00">23 Nov 2019, 14:26</time> by <a rel="author" href="https://www.dn.se/av/kajsa-haidl/" target="_blank">Kajsa Haidl</a></address>
      <p>
        <b>I tio år har Festivalrykten rapporterat om musiklivet, publicerat intervjuer och recenserat spelningar och skivor. Nu går musiksajten i graven.</b>
      </p>
      <p>Beskedet om nedläggning kommer på tioårsdagen av sajtens lansering 2009. Men innan man försvinner, kommer redaktionen att summera decenniets bästa musik. Hemsidan kommer även fortsättningsvis att ligga uppe som ett arkiv. </p>
      <p><b>I ett inlägg på Facebook</b> skriver chefredaktören Magnus Olsson:</p>
      <p>”Tillsammans skapade vi en plattform som växte från en liten blogg till vad skivbolagen kallade 'Pitchfork of Sweden' – kan man få ett bättre erkännande som musikmagasin?”</p>
      <p>Den 31 januari kommer sajten att ha en avskedsfest på Debaser.</p>
    </article>
  </body>
</html>