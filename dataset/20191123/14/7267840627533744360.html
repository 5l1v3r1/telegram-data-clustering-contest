<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavnoe.ua/news/n357009803-na-lvovschine-bolee-200-shkolnikov-prishli-v-gosti-k-pogranichnikam-(video)"/>
    <meta property="og:site_name" content="Главное™"/>
    <meta property="article:published_time" content="2019-11-23T14:41:00+00:00"/>
    <meta property="og:title" content="На Львовщине более 200 школьников пришли в гости к пограничникам (видео)"/>
    <meta property="og:description" content="Діти з різних шкіл Львівщини завітали до Кінологічного навчального центру аби більше дізнатися про професію сильних та впевнених у собі людей - прикордонників. Понад 200 школярів прибули до навчального центру та на власні очі побачили як військовослужб..."/>
  </head>
  <body>
    <article>
      <h1>На Львовщине более 200 школьников пришли в гости к пограничникам (видео)</h1>
      <address>
        <time datetime="2019-11-23T14:41:00+00:00">23 Nov 2019, 14:41</time>
      </address>
      <p>Діти з різних шкіл Львівщини завітали до Кінологічного навчального центру аби більше дізнатися про професію сильних та впевнених у собі людей - прикордонників.</p>
      <p>Понад 200 школярів прибули до навчального центру та на власні очі побачили як військовослужбовці готують до служби чотирилапих охоронців кордону.</p>
      <p>Юні патріоти під час цікавої та захоплюючої екскурсії територією центру відвідали музей, ознайомились з озброєнням та технікою, що використовується в охороні державного кордону і, звичайно, змогли пофотографуватись.</p>
      <p>Але найбільше усі чекали зустрічі з чотирилапими помічниками прикордонників – службовими собаками, які викликали шквал позитиву серед школярів. Для юних гостей кінологи влаштували показовий виступ, під час якого чотирилапі помічники продемонстрували всю майстерність та навики у пошуку та затриманні порушників кордону, виявленні зброї, вибухівки та наркотичних речовин.</p>
      <p>Усі отримали вдосталь позитивних емоцій і вражень. Такі заходи є водночас і розважальними, і пізнавальними та надовго залишаються у пам’яті підростаючого покоління. З посмішками на обличчях школярі залишали територію центру і дякували прикордонникам за неймовірно цікаву екскурсію.</p>
      <figure>
        <iframe src="https://www.youtube.com/embed/WGGM22n6NE4" width="640" height="360" data-service="Youtube" scrolling="no"/>
      </figure>
      <related>
        <h4>Читайте также:</h4>
        <a href="https://glavnoe.ua/news/n357009801-pogranichniki-provodjat-sluzhebnoe-rassledovanie-po-faktu-primenenija-oruzhija-voennosluzhaschimi-chernovickogo-otrjada"/>
      </related>
    </article>
  </body>
</html>