<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportky.zoznam.sk/c/220885/shiffrinova-prekonala-stenmarkov-rekord-pekne-slova-na-adresu-slovenskej-rivalky"/>
    <meta property="og:site_name" content="Športky.sk"/>
    <meta property="article:published_time" content="2019-11-23T14:55:00+00:00"/>
    <meta property="og:title" content="Shiffrinová prekonala Stenmarkov rekord: Pekné slová na adresu slovenskej rivalky"/>
    <meta property="og:description" content="LEVI - Slovenská lyžiarka Petra Vlhová nedokončila druhé kolo sobotného slalomu Svetového pohára. Vo fínskom Levi po prvom kole viedla, ale chyba za úvodným medzičasom ju stála šancu na víťazstvo. To ..."/>
  </head>
  <body>
    <article>
      <h1>Shiffrinová prekonala Stenmarkov rekord: Pekné slová na adresu slovenskej rivalky</h1>
      <address>
        <time datetime="2019-11-23T14:55:00+00:00">23 Nov 2019, 14:55</time>
      </address>
      <p>LEVI - Slovenská lyžiarka Petra Vlhová nedokončila druhé kolo sobotného slalomu Svetového pohára. Vo fínskom Levi po prvom kole viedla, ale chyba za úvodným medzičasom ju stála šancu na víťazstvo. To si vybojovala Američanka Mikaela Shiffrinová pred Švajčiarkou Wendy Holdenerovou (+1,78 s) a Rakúšankou Katharinou Truppeovou (+1,94), ktorá sa premiérovo v kariére dostala na pódium.</p>
      <anchor name="galeria">
        <slideshow>
          <figure>
            <img src="https://sportky.zoznam.sk/cacheImg/obr/1200px/petra-vlhova-mikaela-shiffrinova-531017.jpg"/>
            <figcaption>Slovenská lyžiarka Petra Vlhová (uprostred) sa rozpráva s Američankou Mikaelou Shiffrinovou<cite><b>Zdroj:</b> TASR/AP/Alessandro Trovati</cite></figcaption>
          </figure>
          <figure>
            <img src="https://sportky.zoznam.sk/cacheImg/obr/1200px/mikaela-shiffrinova-levi-531013.jpg"/>
            <figcaption>Američanka Mikaela Shiffrinová sa teší v cieli po 2. kole slalomu vo Svetovom pohári žien vo fínskom Levi<cite><b>Zdroj:</b> TASR/AP/Alessandro Trovati</cite></figcaption>
          </figure>
          <figure>
            <img src="https://sportky.zoznam.sk/cacheImg/obr/1200px/mikaela-shiffrinova-levi-531011.jpg"/>
            <figcaption>Američanka Mikaela Shiffrinová sa teší v cieli po 2. kole slalomu vo Svetovom pohári žien vo fínskom Levi<cite><b>Zdroj:</b> TASR/AP/Alessandro Trovati</cite></figcaption>
          </figure>
          <figure>
            <img src="https://sportky.zoznam.sk/cacheImg/obr/1200px/petra-vlhova-levi-531009.jpg"/>
            <figcaption>Petra Vlhová vo fínskom Levi<cite><b>Zdroj:</b> TASR/AP/Martti Kainulainen</cite></figcaption>
          </figure>
        </slideshow>
        <p> Dvadsaťštyriročná Shiffrinová dosiahla 61. prvenstvo v pretekoch SP, z toho 41. v slalome, ktorým sa v tejto disciplíne osamostatnila na čele historického poradia od Švéda Ingemara Stenmarka. <i><b>"Nemyslela som na víťazstvo a nikto sa ma na to ani nepýtal. Petra lyžuje veľmi dobre napriek ťažkému štartu sezóny, keď sa musela vyrovnať s chorobou. Išla agresívne, je veľmi silná fyzicky i mentálne. Mala som šťastie, ale podala som aj dobrý výkon, takže som spokojná,"</b></i> povedala Američanka vo vysielaní Eurosportu.</p>
        <footer><b>Zdroj:</b> TASR<br/><b>Foto:</b> TASR/AP/Alessandro Trovati</footer>
        <related>
          <h4>SÚVISIACE ČLÁNKY</h4>
          <a href="https://sportky.zoznam.sk/c/220867/slovaci-pripravte-sa-na-maximalny-vykon-take-nieco-petra-zaziva-po-dlhsom-case"/>
          <a href="https://sportky.zoznam.sk/c/220857/petra-vlhova-v-slalome-zien-v-levi"/>
          <a href="https://sportky.zoznam.sk/c/220803/slovensko-sa-uz-tesi-na-popredne-umiestnenia-fialkova-otvara-sezonu-vlhova-v-oblubenom-slalome"/>
          <a href="https://sportky.zoznam.sk/c/220785/vlhova-sa-pusta-do-premieroveho-slalomu-sezony-budeme-stastni-ak-sa-dostane-na-podium"/>
        </related>
      </anchor>
    </article>
  </body>
</html>