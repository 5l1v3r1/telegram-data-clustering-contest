<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/kypriako/598749/v-palmas-sto-sigmalive-pame-me-sygkratimeni-aisiodoksia-sto-verolino"/>
    <meta property="og:site_name" content="SIGMALIVE"/>
    <meta property="article:published_time" content="2019-11-23T14:58:00+00:00"/>
    <meta property="og:title" content="Β. Πάλμας στο Sigmalive: Πάμε με συγκρατημένη αισιοδοξία στο Βερολίνο"/>
    <meta property="og:description" content="Με συγκρατημένη αισιοδοξία αλλά χωρίς να παραγνωρίζονται οι αντικειμενικές δυσκολίες που υπάρχουν ένεκα της τουρκικής στάσης, σε μια σειρά κρίσιμων θεμάτων..."/>
  </head>
  <body>
    <article>
      <h1>Β. Πάλμας στο Sigmalive: Πάμε με συγκρατημένη αισιοδοξία στο Βερολίνο</h1>
      <address><time datetime="2019-11-23T14:58:00+00:00">23 Nov 2019, 14:58</time> by <a rel="author">Τάσος Χριστοδούλου</a></address>
      <p>Με συγκρατημένη αισιοδοξία αλλά χωρίς να παραγνωρίζονται οι αντικειμενικές δυσκολίες που υπάρχουν ένεκα της τουρκικής στάσης, σε μια σειρά κρίσιμων θεμάτων μεταβαίνει στο Βερολίνο ενόψει της <a href="https://www.sigmalive.com/news/kypriako/598360/tholo-to-topio-ena-penthimero-prin-to-verolinovideo">τριμερούς συνάντησης της 25ης Νοεμβρίου</a> ο Πρόεδρος της Δημοκρατίας, δήλωσε στο Sigmalive, ο Υφυπουργώς Παρά τω Προέδρω, Βασίλης Πάλμας.</p>
      <p>Ο κ. Πάλμας υπογράμμισε ότι είναι γνωστή η αρνητική προσέγγιση της Τουρκίας γύρω από βασικές πτυχές του Κυπριακού ωστόσο δεν υπάρχει άλλη οδός πέραν από τον εποικοδομητικό διάλογο όπου θα οδηγήσει σε κατάληξη επί των όρων αναφοράς και οι οποίοι με τη σειρά τους, θα οδηγήσουν στην επανέναρξη ουσιαστικών διαπραγματεύσεων.</p>
      <p>Ελπίζουμε, ανέφερε ότι μέσα από την Τριμερή συνάντηση θα βρεθούν οι βασικές συνιστάμενες οι οποίες θα ανοίγουν το δρόμο για να πάμε σε μια άτυπη Πενταμερή παρουσία των εγγυητριών δυνάμεων.</p>
      <p>Βασικός στόχος, πρόσθεσε, είναι μετά την Τριμερή συνάντηση θα δοθεί το μήνυμα συνέχειας της διαδικασίας με την διεξαγωγή μια άτυπης Πενταμερούς όπου εκεί θα συμφωνηθούν οι όροι αναφοράς για να επαναρχίσουν οι ουσιαστικές διαπραγματεύσεις.</p>
    </article>
  </body>
</html>