<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1549446.html/%D8%A7%D8%AC%D8%B1%D8%A7%DB%8C-%D8%B7%D8%B1%D8%AD-%D8%AA%D9%88%D8%B3%D8%B9%D9%87-%D8%AC%D9%86%DA%AF%D9%84%DA%A9%D8%A7%D8%B1%DB%8C-%D8%AF%D8%B1-110-%D9%87%DA%A9%D8%AA%D8%A7%D8%B1-%D8%A7%D8%B2-%D8%A7%D8%B1%D8%A7%D8%B6%DB%8C-%D9%85%D9%84%DB%8C-%D8%A7%D8%B3%D8%AA%D8%A7%D9%86-%D8%B2%D9%86%D8%AC%D8%A7%D9%86"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-23T14:35:00+00:00"/>
    <meta property="og:title" content="اجرای طرح توسعه جنگلکاری در 110 هکتار از اراضی ملی استان زنجان"/>
    <meta property="og:description" content="رئیس اداره جنگلکاری اداره کل منابع طبیعی و آبخیزداری استان زنجان از اجرای طرح توسعه جنگل با نهال در حوزه آبخیز آببر به مساحت 110 هکتار از محل اعتبارات صندوق توسعه ملی خبر داد."/>
  </head>
  <body>
    <article>
      <h1>اجرای طرح توسعه جنگلکاری در 110 هکتار از اراضی ملی استان زنجان</h1>
      <h2>رئیس اداره جنگل‌کاری منابع طبیعی و آبخیزداری استان زنجان:</h2>
      <address>
        <time datetime="2019-11-23T14:35:00+00:00">23 Nov 2019, 14:35</time>
      </address>
      <p>رئیس اداره جنگلکاری اداره کل منابع طبیعی و آبخیزداری استان زنجان از اجرای طرح توسعه جنگل با نهال در حوزه آبخیز آببر به مساحت 110 هکتار از محل اعتبارات صندوق توسعه ملی خبر داد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ مجید معانی در گفت‌وگو با خبرنگار <a href="http://www.mojerasa.ir/">موج رسا;</a> با اشاره به آغاز اجرای طرح توسعه جنگل با نهال در حوزه آبخیز آببر اظهار کرد: این طرح به مساحت 110 هکتار در محل طرح مدیریت منابع جنگلی جمال آباد در حال اجرا است.</p>
      <p>وی هدف از اجرای این طرح توسعه جنگل، ایجاد منظره زیبا و جلوگیری از آلودگی دانست و افزود: اُرس و زالزالک دونوع گونه کشت شده بر اساس اصول کشت دیم در این پروژه است.</p>
      <p>رئیس اداره جنگلکاری منابع طبیعی وآبخیزداری استان زنجان همچنین به اعتبار تخصیص یافته به منظور اجرای طرح توسعه جنگل با نهال در حوزه آبخیز آببر اشاره کرد و گفت: 530میلیون تومان از محل صندوق توسعه ملی تصویب شده است.</p>
      <p>وی با بیان این که این طرح هر ساله در فصل پائیز در نقاط مختلف استان عملیاتی می شود  تاکید کرد: در حال حاضر پروژه امسال 70 درصد پیشرفت فیزیکی دارد و بر اساس برنامه ریزیهای انجام شده تا نیمه آذر ماه به اتمام می رسد.</p>
      <p>معانی بیان کرد: سال گذشته برای اجرای طرح جنگلکاری با نهال از محل صندوق توسعه ملی 22 هکتار مصوب شده بود که 30 هکتار انجام شد .</p>
      <p>وپی ابراز کرد: امسال از اعتبارات همین محل 110 هکتار مصوب شده است که در مقایسه با مدت مشابه سال گذشته 3 برابر افزایش مساحت اجرای طرح را شاهد هستیم.</p>
      <p>رئیس اداره جنگلکاری اداره کل منابع طبیعی وآبخیزداری استان از اجرای غنی سازی جنگل با نهال در 30 هکتار از اراضی ملی طی سال جاری از محل طرح صیانت خبرداد و گفت: طرح توسعه جنگل با نهال در بیدان چای شهرستان زنجان به مساحت 50 هکتار نیز از محل اعتبارات طرح صیانت در حال اجرا است.</p>
      <p>انتهای پیام/</p>
    </article>
  </body>
</html>