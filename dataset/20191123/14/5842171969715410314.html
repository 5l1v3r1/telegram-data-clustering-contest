<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://jauns.lv/raksts/maja-un-darzs/359461-nepaguvi-iestadit-nopirktos-augus-ieziemo-tos"/>
    <meta property="og:site_name" content="Jauns.lv"/>
    <meta property="article:published_time" content="2019-11-23T14:02:00+00:00"/>
    <meta property="og:title" content="Nepaguvi iestādīt nopirktos augus? Ieziemo tos!"/>
    <meta property="og:description" content="Droši vien esi lietas kursā, ka pirms sezonas beigām stādaudzētavas samazina cenas pat par 50 procentiem, tāpēc iepirkties tieši pirms ziemas ir izdevīgi. Tikai ne vienmēr tūdaļ ir laiks un iespējas augus iestādīt vēlamajās vietās."/>
  </head>
  <body>
    <article>
      <h1>Nepaguvi iestādīt nopirktos augus? Ieziemo tos!</h1>
      <address><time datetime="2019-11-23T14:02:00+00:00">23 Nov 2019, 14:02</time> by <a rel="author">100 labi padomi | "100 Labi Padomi"</a></address>
      <p>
        <b>Droši vien esi lietas kursā, ka pirms sezonas beigām stādaudzētavas samazina cenas pat par 50 procentiem, tāpēc iepirkties tieši pirms ziemas ir izdevīgi. Tikai ne vienmēr tūdaļ ir laiks un iespējas augus iestādīt vēlamajās vietās.</b>
      </p>
      <p>Jo, piemēram, augļu kokiem apdobes iesaka sagatavot krietnu laiku pirms kokaugu stādīšanas, rudenī iekopt un kokus stādīt pavasarī. Bet ko darīt ar tagad nopirktajiem augiem? Pēdējais laiks tiem sarūpēt piemērotu vidi ziemošanai, māca dārza stiliste Pārsla Ķelpe.</p>
      <p>■ Konteineru augus iegremdē zemē līdz poda malām un nomulčē ar koku lapām vai kūdru. Vēlams atrast no vēja pasargātu vietu, piemēram, nokoptā puķudobē pie mājas dienvidu puses loga. Augus var ierakt zemē arī siltumnīcā.</p>
      <p>■ Kailsakņus pieroc. Kārto stādus slīpi pie zemes, sakņu daļai pāri ber zemi un piespied.</p>
      <p>■ Sala neizturīgo augu stādus piesedz tāpat kā citus – ar skujām vai citiem materiāliem.</p>
    </article>
  </body>
</html>