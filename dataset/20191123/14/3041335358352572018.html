<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tanea.gr/2019/11/23/inbox/gkreta-tounmpergk-se-rolo-arxisyntaktrias-se-ekpompi-tou-bbc/"/>
    <meta property="og:site_name" content="ΤΑ ΝΕΑ"/>
    <meta property="article:published_time" content="2019-11-23T14:34:40+00:00"/>
    <meta property="og:title" content="Γκρέτα Τούνμπεργκ : Σε ρόλο αρχισυντάκτριας σε εκπομπή του BBC"/>
    <meta property="og:description" content="Η έφηβη ακτιβίστρια από την Σουηδία θα αναλάβει χρέη αρχισυνταξίας του πρωινού προγράμματος του βρετανικού BBC Radio 4. "/>
  </head>
  <body>
    <article>
      <h6 class="kicker">Στο εορταστικό του πρόγραμμα</h6>
      <h1>Γκρέτα Τούνμπεργκ : Σε ρόλο αρχισυντάκτριας σε εκπομπή του BBC</h1>
      <h2>Η έφηβη ακτιβίστρια από την Σουηδία θα αναλάβει χρέη αρχισυνταξίας του πρωινού προγράμματος του βρετανικού BBC Radio 4. </h2>
      <address><time datetime="2019-11-23T14:34:40+00:00">23 Nov 2019, 14:34</time> by <a rel="author" href="https://www.tanea.gr/author/tanea-team/" target="_blank">TANEA Team</a></address>
      <p>Η 16χρονη ακτιβίστρια για την κλιματική αλλαγή, Γκρέτα Τούνμπεργκ θα αποτελέσει ένα από τα πέντε πρόσωπα που θα επιμεληθούν το πρωινό πρόγραμμα του βρετανικού ραδιοφωνικού σταθμού του BBC Radio 4 για το εορταστικό διάστημα μεταξύ Χριστουγέννων και Πρωτοχρονιάς.</p>
      <p>Η έφηβη ακτιβίστρια από την Σουηδία θα αναλάβει χρέη αρχισυνταξίας του πρωινού προγράμματος του βρετανικού BBC Radio 4.</p>
      <p>
        <a href="https://www.in.gr/2019/11/23/greece/ithaki-nea-stoixeia-gia-ton-thanato-tou-vretanou-ti-apokalypse-syntrofos-tou/">Ιθάκη: Νέα στοιχεία για τον θάνατο του Βρετανού – Τι αποκάλυψε η σύντροφός του</a>
      </p>
      <h3>Η Γκρέτα ως αρχισυντάκτρια</h3>
      <p>Η Γκρέτα Τούνμπεργκ ως αρχισυντάκτρια έχει αναλάβει, μεταξύ άλλων, να πάρει συνεντεύξεις από προσωπικότητες που μάχονται υπέρ της προστασίας του πλανήτη και στοχεύουν στην κοινωνική ευαισθητοποίηση αναφορικά με την υπερθέρμανσή του.</p>
      <p>Η ίδια έχει προτείνει μάλιστα, να γίνουν ρεπορτάζ στην Ανταρκτική και την Ζάμπια, όπως και μία συνέντευξη με τον Μαρκ Κάρνεϊ, διοικητή της Τράπεζας της Αγγλίας.</p>
      <h3>Οι υπόλοιποι αρχισυντάκτες</h3>
      <p>Η πεντάδα απαρτίζεται εκτός από την έφηβη ακτιβίστρια, από την πρόεδρο του Ανώτατου Δικαστηρίου της Βρετανίας, Μπρέντα Χέιλ, τον καλλιτέχνη Γκρέισον Πέρι, τον ράπερ «George The Poet» και τον Τσαρλς Μουρ πρώην αρχισυντάκτης της εφημερίδας The Daily Telegraph.</p>
      <p>
        <a href="https://www.tanea.gr/2019/11/22/greece/vomva-koumoutsakou-kata-240-ayksithikan-oi-afikseis-metanaston-apo-ton-maio/">Βόμβα Κουμουτσάκου: Κατά 240% αυξήθηκαν οι αφίξεις μεταναστών από τον Μάιο</a>
      </p>
    </article>
  </body>
</html>