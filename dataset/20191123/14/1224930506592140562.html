<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://maximum.fm/yak-doglyadati-za-vzuttyam-osinnyu-5-universalnih-pravil_n169467"/>
    <meta property="og:site_name" content="Радіо Максимум"/>
    <meta property="article:published_time" content="2019-11-23T14:20:00+00:00"/>
    <meta property="og:title" content="Придбай спеціальні захисні засоби"/>
    <meta property="og:description" content="Будь-яке взуття вимагає ретельного і регулярного догляду. Правильний догляд продовжить 'життя' взуттю і дозволить зберегти привабливий зовнішній вигляд надовго. Щоб улюблені осінні черевики чи кросівки послужили довше, бери на озброєння кілька слушних порад по догляду за взуттям."/>
  </head>
  <body>
    <article>
      <h1>Придбай спеціальні захисні засоби</h1>
      <address><time datetime="2019-11-23T14:20:00+00:00">23 Nov 2019, 14:20</time> by <a rel="author">Сорока Назар</a></address>
      <p>
        <b>Будь-яке взуття вимагає ретельного і регулярного догляду. Правильний догляд продовжить "життя" взуттю і дозволить зберегти привабливий зовнішній вигляд надовго. Щоб улюблені осінні черевики чи кросівки послужили довше, бери на озброєння кілька слушних порад по догляду за взуттям.</b>
      </p>
      <p>Осінь – пора дощів і болота, тому і доглядати за взуттям в цей сезон потрібно особливо ретельно. При правильному і регулярному догляді твоє взуття буде радувати тебе тривалий час. Тим більше, що взуття може багато розповісти про свого власника. Так, не нова, але доглянута пара взуття говорить про відповідальність і порядність.</p>
      <related>
        <h4>І ще:</h4>
        <a href="https://maximum.fm/z-chim-nositi-cholovichij-doshchovik-10-najkrashchih-idej-u-foto_n169335"/>
      </related>
      <p>Але навіть якісні черевики можуть промокати і псуватися під час відсутності правильного догляду. Тому сьогодні ми розповідаємо про базові універсальні правила догляду за взуттям.</p>
      <figure>
        <img src="https://maximum.fm/uploads/640w_DIR/media_news/2019/11/5dcd7af381a0c349594207.jpg"/>
        <figcaption>Як доглядати за взуттям</figcaption>
      </figure>
      <p>Перед тим як вперше "вигуляти" новеньку пару взуття або одягнути улюблені черевики після літнього сезону, обов'язково оброби їх спеціальними захисними засобами. Пам'ятай, що для кожного типу матеріалу необхідний свій продукт: для черевиків світлих відтінків можна використовувати креми та спреї з темним пігментом, а для замші і нубуку – засоби для шкіри.</p>
      <p>Не забувай уважно читати етикетки і вказівки щодо застосування. На дощовий осінній сезон варто вибирати засоби з додатковим захистом від вологи, інакше взуттю зі шкіри, особливо тонкої, може "прийти кінець".</p>
      <figure>
        <img src="https://maximum.fm/uploads/640w_DIR/media_news/2019/11/5dcd7af367678475275807.jpg"/>
        <figcaption>Взуття потрібно обробити спеціальними засобами</figcaption>
      </figure>
      <h3>Суши взуття правильно</h3>
      <p>Багато хто звик використовувати електричні сушки для взуття або ж просто залишати черевики на ніч на гарячій батареї. Робити цього не можна. Через це шкіра грубіє, висушується, тріскається і стає непридатною набагато швидше. В ідеалі шкіряне взуття слід сушити природним шляхом, засунувши всередину газети, які будуть вбирати зайву вологу.</p>
      <p>Шкіра – матеріал, який повинен дихати і регулярно "відпочивати", саме тому рекомендується не носити одну і ту ж пару щодня, а міняти взуття хоча б через раз.</p>
      <figure>
        <img src="https://maximum.fm/uploads/640w_DIR/media_news/2019/11/5dcd7af3373a3449766160.jpg"/>
        <figcaption>Сушити взуття потрібно правильно</figcaption>
      </figure>
      <h3>Доглядай за взуттям кожен день</h3>
      <p>Не заперечуємо – лінь. І, можливо, за ці кілька хвилин, поки ти йшов від будинку до машини і назад, нічого страшного з взуттям не сталося. Проте регулярний догляд – запорука того, що улюблена пара буде ще довго виглядати як нова.</p>
      <p>Схема проста і може бути вироблена до автоматизму. Шкіряне взуття протри сухою або, при значному забрудненні, вологою м'якою ганчіркою. Після цього нанеси трохи засобу з догляду і добре відполіруй: це захистить взуття від вологи під час наступного виходу, а заодно зробить шкіру м'якшою. З замшею складніше – її слід очищати від пилу, бруду і слідів вологи спеціальними щітками і знову ж використовувати спеціальні засоби.</p>
      <p>Є ще одна причина, через яку краще здійснювати всі ці маніпуляції заздалегідь, а не прямо перед виходом на вулицю: для максимальної ефективності кремів і спреїв для догляду необхідно час, щоб як слід вбратися в шкіру.</p>
      <figure>
        <img src="https://maximum.fm/uploads/640w_DIR/media_news/2019/11/5dcd7af28f393197222202.jpg"/>
        <figcaption>Протирай взуття кожен день</figcaption>
      </figure>
      <h3>Уникай бруду</h3>
      <p>Легше сказати, ніж зробити, але по можливості дійсно варто уникати "грязьових ванн". Справа не тільки в неохайному зовнішньому вигляді. Якщо вчасно не зчищати бруд з черевиків, він, по-перше, буде заважати шкірі дихати, а по-друге, з часом почне в'їдатися і руйнувати структуру матеріалу. В ідеалі від бруду потрібно позбавлятися, як тільки він потрапив на взуття, але якщо такої можливості немає, зроби це одразу після повернення додому. Тут теж краще скористатися спеціальними засобами для очищення, а не водою з милом.</p>
      <figure>
        <img src="https://maximum.fm/uploads/640w_DIR/media_news/2019/11/5dcd7af3b290e122296762.jpg"/>
      </figure>
      <h3>Зберігай взуття правильно</h3>
      <p>Спосіб зберігання взуття у кожного свій: комусь більше подобається тримати все в коробках, комусь – в пластикових контейнерах з IKEA, а хтось тримає просто на відкритих полицях. Принципової різниці немає, тут варто виходити з міркувань зручності. Однак необхідно пам'ятати деякі універсальні правила.</p>
      <p>Так, взуття, яке ти носиш нечасто, варто зберігати, щільно набивши тонким папером: це захистить від вогкості і деформації. Черевики також краще тримати в максимально розправленому вигляді.</p>
      <p>Важливий момент: ніколи не ховай вологе взуття в шафу, воно повинне сушитися лише у провітрюваному приміщенні.</p>
      <figure>
        <img src="https://maximum.fm/uploads/640w_DIR/media_news/2019/11/5dcd7af2ddffb874579461.jpg"/>
      </figure>
      <related>
        <h4>Читайте також:</h4>
        <a href="https://maximum.fm/yak-vibrati-modnij-ta-trendovij-cholovichij-doshchovik_n168979"/>
      </related>
      <p>Джерело: <a href="https://maximum.fm/">Радіо МАКСИМУМ</a></p>
      <related>
        <h4>До теми</h4>
        <a href="https://maximum.fm/x-faktor-10-sezon-hto-z-uchasnikiv-projshov-u-pryami-efiri_n170008"/>
        <a href="https://maximum.fm/cej-tip-kavi-korisnij-dlya-cholovichogo-zdorovya_n170002"/>
        <a href="https://maximum.fm/ci-produkti-suttyevo-znizhuyut-riven-testosteronu_n170000"/>
      </related>
    </article>
  </body>
</html>