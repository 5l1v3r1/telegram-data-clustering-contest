<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://wpolityce.pl/kultura/474333-wielka-premiera-nowej-wersji-przeboju-kombi-fani-zachwyceni"/>
    <meta property="og:site_name" content="wPolityce.pl"/>
    <meta property="article:published_time" content="2019-11-23T14:17:53+00:00"/>
    <meta property="og:title" content="Wielka premiera nowej wersji przeboju Kombi &quot;Bez ograniczeń energii 5-10-50&quot;. Fani zachwyceni: &quot;Mistrzostwo! Nic dodać, nic ująć!&quot;"/>
    <meta property="og:description" content="&quot;Nie chciałbym rozczłonkowywać teledysku, bo z całego bije bardzo pozytywna energia i dobra, sympatyczna zabawa&quot;."/>
  </head>
  <body>
    <article>
      <h1>Wielka premiera nowej wersji przeboju Kombi "Bez ograniczeń energii 5-10-50". Fani zachwyceni: "Mistrzostwo! Nic dodać, nic ująć!"</h1>
      <address><time datetime="2019-11-23T14:17:53+00:00">23 Nov 2019, 14:17</time> by <a rel="author">Polecamy !</a></address>
      <p>
        <b>Sławomir Łosowski, lider i założyciel zespołu Kombi, obchodzi 50-lecie pracy artystycznej. Z tej okazji grupa wydaje nową płytę. Krążek ma być podsumowaniem pół wieku działalności Łosowskiego, który poza liderem i założycielem zespołu, jest także kompozytorem i producentem. W sieci pojawił się teledysk promujący płytę „Bez ograniczeń energii 5-10-50”.</b>
      </p>
      <p>W programie „Gorące pytania” na antenie telewizji wPolsce.pl, prowadzonym przez Macieja Wolnego Sławomir Łosowski i DJ Spox rozmawiali o fenomenie zespołu KOMBI i wspólnym albumie.</p>
      <p>CZYTAJ WIĘCEJ: <a href="https://wpolityce.pl/kultura/473991-tylko-u-nas-50-lecie-pracy-artystycznej-lidera-kombi">TYLKO U NAS. 50-lecie pracy artystycznej lidera KOMBI. Łosowski o jubileuszowej płycie z DJ Spox: „Jesteśmy z tego samego świata”</a></p>
      <p>Piosenki, które znalazły się na płycie są osobistym wyborem jubilata. Obejmują kompozycje z różnych okresów twórczości we współczesnych wykonaniach.</p>
      <p>Tytułowy utwór - „Bez ograniczeń energii 5-10-50” - jest nową, wokalną wersją utworu instrumentalnego „Bez ograniczeń energii”, znanego milionom Polaków pod nazwą „5-10-15” od popularnego programu telewizyjnego, którego był muzyczną czołówką.</p>
      <p>Oficjalny teledysk zespołu do tej piosenki możemy oglądać już w internecie. Fani chwalili utwór i teledysk, który przypominał niektórym kultowy program dla młodzieży.</p>
      <blockquote>Mistrzostwo! Nic dodać, nic ująć! Chyba jak dotąd chyba nie widziałam tak świetnego teledysku! Całkowicie oddaje charakter całego KOMBI i Pana Sławka!</blockquote>
      <p>— napisała Agata Kurka.</p>
      <p>Zespół pytał swoich fanów, który moment teledysku podobał im się najbardziej.</p>
      <blockquote>Nie chciałbym rozczłonkowywać teledysku, bo z całego bije bardzo pozytywna energia i dobra, sympatyczna zabawa, ale na widok pana Sławka idącego po pasach dostałem opisanych wyżej ciarek. :D Uwielbiam ten strój, pan Sławek wygląda w nim nieustannie genialnie. ;) Zresztą - strój taki czy inny, Kombi rządzi!</blockquote>
      <p>— odpowiedział S. Baranowski.</p>
      <figure>
        <iframe src="https://www.youtube.com/embed/uFWtrznjs3k" width="650" height="350" data-service="Youtube" scrolling="no"/>
      </figure>
      <p>W dniu premiery na facebooku odbył się czat na żywo ze Sławomirem Łosowskim</p>
      <p>Fani mogą dowiedzieć się, ile par okularów ma lider Kombi, skąd pomysł na okładkę płyty, czy które utwory są dla niego najważniejsze jako kompozytora.</p>
      <p>Łosowski zdradził, że uwielbia koty oraz w jakim wieku pierwszy raz zagrał na „klawiszach”.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2FKombiLosowski%2Fvideos%2F549119782319508%2F&amp;show_text=&amp;width=640" width="640" height="360" data-service="Facebook" scrolling="no"/>
      </figure>
      <p>wkt</p>
    </article>
  </body>
</html>