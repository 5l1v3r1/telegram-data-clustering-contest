<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nezavisne.com/novosti/ex-yu/Podignute-optuznice-za-ubistvo-Olivera-Ivanovica/570123?utm_source=feedburner&amp;utm_medium=feed&amp;utm_campaign=Feed%3A+NezavisneNovine+%28Nezavisne+novine%29&amp;hl=en"/>
    <meta property="og:site_name" content="Nezavisne novine"/>
    <meta property="article:published_time" content="2019-11-23T14:30:35+00:00"/>
    <meta property="og:title" content="Podignute optužnice za ubistvo Olivera Ivanovića?"/>
    <meta property="og:description" content="PRIŠTINA - Kosovski specijalni tužilac Sulj Hodža podigao je optužnice protiv Nedeljka Spasojevića i Marka Rošića za pomaganje u ubistvu Olivera Ivanovića, prenosi &quot;Kosovo Online&quot; pozivajući se na izvore bliske istrazi."/>
  </head>
  <body>
    <article>
      <h1>Podignute optužnice za ubistvo Olivera Ivanovića?</h1>
      <address><time datetime="2019-11-23T14:30:35+00:00">23 Nov 2019, 14:30</time> by <a rel="author">Tanjug</a></address>
      <p>PRIŠTINA - Kosovski specijalni tužilac Sulj Hodža podigao je optužnice protiv Nedeljka Spasojevića i Marka Rošića za pomaganje u ubistvu Olivera Ivanovića, prenosi "Kosovo Online" pozivajući se na izvore bliske istrazi.</p>
      <p>U obrazloženju optužnice, piše portal, navodi se da su "Sasojević i Rošić optuženi za pomaganje u ubistvu Ivanovića po nalogu Milana Radoičića". Takođe, piše i da su one poslate na prevod i da će biti zvanično objavljene narednih dana.</p>
      <p>Za razliku od njih dvojice, protiv Milana Radoičića nije podignuta optužnica, navodi "Kosovo Online".</p>
      <p>Rošić i Spasojević su uhapšeni prije godinu dana tokom akcije ROSU na sjeveru Kosova i Metonije.</p>
      <p>Slučaj ubistva Olivera Ivanovića više od 22 mjeseca tapka u mestu.</p>
      <p>Prije godinu dana, specijalne jedinice ROSU ušče su na sjever KiM, kada je uhapšen Nedeljko Spasojević, Marko Rošić i Dragiša Markovića, dok je Milan Radoičić izbegao hapšenje.</p>
      <p>Dragiša Marković je kasnije pušten iz pritvora dok se ostala dvojica uhapšenih još uvijek nalaze u pritvoru u Gnjilanu odnosno Podujevu.</p>
      <p>Sekretarica Olivera Ivanovića Silvana Arsović je više puta pozivana na razgovor u Prištinu i njoj se na teret stavlja "pomaganje u izvršenju krivičnog djela teško ubistvo".</p>
      <p>Specijalne jedinice ROSU su nakon 23. novembra još u par navrata sprovele akciju hapšenja na sjeveru Kosova.</p>
      <p>Posljednji uhapšeni je Rade Basara policijski službenik koji je bio uključen u istrazi u slučaju ubistva Olivera Ivanovića, dok je u istoj akciji na meti bio i Željko Bojić komandant kosovske policije za Sjevernu Mitrovicu koga pripadnici ROSU nisu pronašli u njegovom stanu.</p>
      <p>Sin Željka Bojića, Vasilije koji je tom prilikom uhapšen, oslobođen je nakon 24 sata provedenih u pritvoru, navodi "Kosovo Online".</p>
    </article>
  </body>
</html>