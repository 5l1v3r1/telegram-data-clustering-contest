<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://observator.tv/politic/viorica-dancila-apel-facebook-sustinatori-327063.html"/>
    <meta property="og:site_name" content="Observator"/>
    <meta property="article:published_time" content="2019-11-23T14:17:00+00:00"/>
    <meta property="og:title" content="Viorica Dăncilă, apel pe Facebook: &quot;Vă rog să distribuiți acest video!&quot;"/>
    <meta property="og:description" content="Viorica Dăncilă, candidat la alegerile prezidențiale ce vor avea loc mâine, a lansat un apel pe Facebook pentru susținătorii săi."/>
  </head>
  <body>
    <article>
      <h1>Viorica Dăncilă, apel pe Facebook: "Vă rog să distribuiți acest video!"</h1>
      <address><time datetime="2019-11-23T14:17:00+00:00">23 Nov 2019, 14:17</time> by <a rel="author">Alin Tarnovschi</a></address>
      <p>
        <b>
          <b><a href="https://observator.tv/politic/viorica-dancila-postare-infuriata-facebook-326843.html">Viorica Dăncilă</a>, candidat la alegerile prezidențiale ce vor avea loc mâine, a lansat un apel pe Facebook pentru susținătorii săi.</b>
        </b>
      </p>
      <p>Dăncilă a cerut oamenilor să distribuie un clip video în care Ludovic Orban recunoaște că a dat jos Guvernul PSD pentru ca PNL să poată propune un comisar din Partidului Popularilor Europeni în noua Comisie Europeană.</p>
      <p>"Dragii mei, vă rog să distribuiți acest video! Să vadă cât mai mulți români care sunt adevăratele intenții și mize ale lui Klaus Iohannis!</p>
      <p>Pentru că sunt foarte mulți cei care s-au întrebat care a fost adevăratul motiv din spatele moțiunii de cenzură, care a aruncat România în criză și haos și care a dus la o explozie a cursului euro la un maxim istoric!</p>
      <p>Vă rog să ascultați declarația lui Ludovic Orban de la Zagreb (unde și domnul Iohannis a fost prezent!) în care le spune popularilor europeni că au dat jos Guvernul PSD pentru a putea propune ei un comisar din partea PPE, pentru ca popularii europeni să aibă majoritatea în noua Comisie!</p>
      <p>Ei fac jocurile politice ale altora și încearcă să acopere în presă aceste manevre țipând la noi “fake news”! Iată adevăratul fake din politica românească: Klaus Iohannis și PNL!", se arată în postarea Vioricăi Dăncilă.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Fv.dancila%2Fvideos%2F407995976751749%2F&amp;show_text=0&amp;width=476" width="476" height="476" data-service="Facebook" scrolling="no"/>
      </figure>
    </article>
  </body>
</html>