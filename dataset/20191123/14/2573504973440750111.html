<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kontrokultura.it/230799/amici-conoscete-lex-marito-di-alessandra-celentano-chi-e-lanalista-e-perche-lha-lasciata/"/>
    <meta property="og:site_name" content="KontroKultura"/>
    <meta property="article:published_time" content="2019-11-23T14:00:59+00:00"/>
    <meta property="og:title" content="Amici, conoscete l’ex marito di Alessandra Celentano? Chi è l’analista e perché l’ha lasciata"/>
    <meta property="og:description" content="Alessandra Celentano anche quest’anno è una delle docenti della scuola di Amici. Maestra di danza integerrima e severa, la nipote di Adriano Celentano, è ormai una colonna portante del talent show targato Maria De Filippi. Di lei conosciamo praticamente ogni cosa, ma in molti forse non sanno che la bella docente ha alle spalle un […]"/>
  </head>
  <body>
    <article>
      <h1>Amici, conoscete l’ex marito di Alessandra Celentano? Chi è l’analista e perché l’ha lasciata</h1>
      <address><time datetime="2019-11-23T14:00:59+00:00">23 Nov 2019, 14:00</time> by <a rel="author" href="https://www.kontrokultura.it/author/marissa-a/" target="_blank">Marissa Anastasio</a></address>
      <p><b>Alessandra Celentano</b> anche quest’anno è una delle docenti della scuola di <b>Amici</b>. Maestra di danza integerrima e severa, la nipote di <b>Adriano Celentano,</b> è ormai una colonna portante del talent show targato <b>Maria De Filippi</b>. Di lei conosciamo praticamente ogni cosa, ma in molti forse non sanno che la bella docente ha alle spalle un matrimonio naufragato.</p>
      <h3>L’ex marito di Alessandra Celentano di Amici 2019</h3>
      <p>L’ex compagno di vita di Alessandra Celentano si chiama <b>Angelo Trementozzi</b> ed è più giovane di 5 anni. I due hanno fatto coppia per più di 6 anni, ma dopo essere convolati a nozze si sono detti improvvisamente addio.</p>
      <p>Pare che, secondo indiscrezioni trapelate ai tempi della fine del matrimonio, precisamente nel 2012, a prendere l’infausta decisione sia stato proprio lui, <b>analista finanziario</b> e insegnante di karate. Le motivazioni che hanno portato alla separazione non sono mai state rese note ai più e la Celentano ha sempre cercato di mantenere il massimo riserbo in questi anni. (Continua dopo la foto)</p>
      <figure>
        <embed-post data-src="https://www.instagram.com/p/B47aLQtoH-U" data-service="Instagram"/>
      </figure>
      <h3>Alessandra Celentano Amici: le polemiche</h3>
      <p>Alessandra Celentano è sicuramente uno dei “personaggi” più discussi della scuola di Amici. Senza peli sulla lingua, severa al punto giusto, la docente di danza classica ha più di una volta sollevato delle polemiche che l’hanno vista protagonista.</p>
      <p>Si ricordano le discussioni con le sue ex allieve <b>Agata Reale</b> e <b>Sabrina Ghio</b>, considerate, a suo dire, poco inclini al mondo della danza. Spesso critica, la maestra Celentano in un’intervista rilasciata tempo fa, ha voluto chiarire la sua posizione mettendo a tacere una volta e per tutte il chiacchiericcio sulla sua rigidità e sul suo metodo di insegnamento:</p>
      <aside>Io non sono cattiva, credo nella regola, anche perché sono venuta su con la disciplina: i giovani hanno bisogno di avere delle guide. Che oggi secondo me mancano. Non è colpa dei ragazzi, ma delle famiglie, dei genitori e dei maestri</aside>
      <figure>
        <embed-post data-src="https://www.instagram.com/p/BxDiT0xH-FF" data-service="Instagram"/>
      </figure>
    </article>
  </body>
</html>