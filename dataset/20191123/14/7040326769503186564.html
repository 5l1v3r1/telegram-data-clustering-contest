<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.karar.com/guncel-haberler/kacak-kazi-operasyonunda-saf-altindan-hz-isa-heykeli-ele-gecirdi-1392706"/>
    <meta property="og:site_name" content="Karar.com"/>
    <meta property="article:published_time" content="2019-11-23T14:09:00+00:00"/>
    <meta property="og:title" content="Kaçak kazı operasyonunda saf altından Hz. İsa heykeli ele geçirdi"/>
    <meta property="og:description" content="Kayseri'de düzenlenen operasyonda Roma dönemine ait altın ve gümüş sikke ile birlikte paha biçilemeyen saf altından oluşan Hz. İsa ve beşik heykeli ele geçirildi. Olayla ilgili olarak kaçak kazı yapan 4 kişi gözaltına alındı."/>
  </head>
  <body>
    <article>
      <h1>Kaçak kazı operasyonunda saf altından Hz. İsa heykeli ele geçirdi</h1>
      <address>
        <time datetime="2019-11-23T14:09:00+00:00">23 Nov 2019, 14:09</time>
      </address>
      <p>
        <b>Kayseri'de düzenlenen operasyonda Roma dönemine ait altın ve gümüş sikke ile birlikte paha biçilemeyen saf altından oluşan Hz. İsa ve beşik heykeli ele geçirildi. Olayla ilgili olarak kaçak kazı yapan 4 kişi gözaltına alındı.</b>
      </p>
      <p>Edinilen bilgiye göre, İl Jandarma Komutanlığı ekipleri tarafından yapılan çalışmalarda, Kayseri ve civar illerde kaçak kazı yaparak elde ettikleri tarihi eserleri piyasaya sürmek üzere olan şahıslar tespit edildi.</p>
      <p>
        <b>PAHA BİÇİLEMİYOR</b>
      </p>
      <p>Ekipler tarafından Kocasinan ilçesinde düzenlenen operasyonda Roma dönemine ait altın ve gümüş sikkeler ile birlikte paha biçilemeyen saf altından oluşan Hz. İsa ve beşik heykeli ele geçirildi.</p>
      <p>
        <b>4 KİŞİ GÖZALTINDA</b>
      </p>
      <p>Ele geçirilen malzemelerin Kayseri Müze Müdürlüğü tarafından tarihi eser oldukları belirlendi. Olayla ilgili olarak 4 kişi yakalanarak gözaltına alındı.</p>
      <p>Gözaltına alınanlar, işlemlerinin tamamlanmasının ardından adliyeye sevk edildi.</p>
      <p>
        <b>KAYSERİ/İHA</b>
      </p>
      <related>
        <a href="https://www.karar.com/guncel-haberler/yasadigin-sehirde-neler-oluyor-tikla-ogren-386780"/>
      </related>
    </article>
  </body>
</html>