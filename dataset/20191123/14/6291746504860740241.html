<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilpost.it/2019/11/23/roger-federer-on/"/>
    <meta property="og:site_name" content="Il Post"/>
    <meta property="article:published_time" content="2019-11-23T14:58:17+00:00"/>
    <meta property="og:title" content="Roger Federer ha comprato una quota di On, società svizzera che produce scarpe sportive"/>
    <meta property="og:description" content="Il famoso tennista svizzero Roger Federer ha comprato una quota della società svizzera che produce scarpe sportive On, di cui diventerà anche consulente per lo sviluppo di nuovi prodotti. On, fondata a Zurigo nel 2010, è diventata in pochi anni nota in tutto il mondo, specialmente tra gli appassionati di corsa e"/>
  </head>
  <body>
    <article>
      <h1>Roger Federer ha comprato una quota di On, società svizzera che produce scarpe sportive</h1>
      <address>
        <time datetime="2019-11-23T14:58:17+00:00">23 Nov 2019, 14:58</time>
      </address>
      <p>Il famoso tennista svizzero Roger Federer <a href="https://www.nytimes.com/2019/11/23/style/roger-federer-on-running-sneaker-deal.html?action=click&amp;module=Features&amp;pgtype=Homepage">ha comprato </a>una quota della società svizzera che produce scarpe sportive On, di cui diventerà anche consulente per lo sviluppo di nuovi prodotti. On, fondata a Zurigo nel 2010, è diventata in pochi anni nota in tutto il mondo, specialmente tra gli appassionati di corsa e palestra. Non compete come volumi di vendita con Nike o Adidas, ma è da tempo in crescita sia negli Stati Uniti che in Europa (in Germania il secondo modello di scarpe sportive più vendute è di On). Tra le altre cose, On è famosa per aver brevettato un tipo di suola chiamata CloudTec in grado di assorbire molto bene gli urti e restituire spinta ai corridori. La notizia dell’ingresso di Federer nella società che possiede On è stato raccontato dai giornali come il più chiaro segnale fin qui di cosa farà Federer – che ha 37 anni – al termine della sua carriera da tennista.</p>
      <figure>
        <embed-post data-src="https://www.instagram.com/p/B5Lg4spBLcA" data-service="Instagram"/>
      </figure>
    </article>
  </body>
</html>