<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%cf%84%ce%b1%cf%84%ce%ac%cf%81-%ce%b5%ce%bd%ce%b5%cf%81%ce%b3%ce%b5%ce%af-%ce%b6%ce%b7%cf%84%cf%8e%ce%bd%cf%84%ce%b1%cf%82-%ce%bd%ce%b1-%cf%84%ce%b9%ce%bc%cf%89%cf%81%ce%b5%ce%af%cf%84%ce%b1%ce%b9.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-23T14:17:24+00:00"/>
    <meta property="og:title" content="Τατάρ: Ενεργεί ζητώντας να τιμωρείται όποιος αναφέρει τη λέξη «κατοχή» για τα κατεχόμενα"/>
    <meta property="og:description" content="Ο Εσρίν Τατάρ κινεί διαδικασίες για ποινικοποίηση της αναφοράς σε κατοχή στα κατεχόμενα όπως αναφέρουν τουρκοκυπριακές εφημερίδες"/>
  </head>
  <body>
    <article>
      <h1>Τατάρ: Ενεργεί ζητώντας να τιμωρείται όποιος αναφέρει τη λέξη «κατοχή» για τα κατεχόμενα</h1>
      <address>
        <time datetime="2019-11-23T14:17:24+00:00">23 Nov 2019, 14:17</time>
      </address>
      <p>
        <b>Ο Εσρίν Τατάρ κινεί διαδικασίες για ποινικοποίηση της αναφοράς σε κατοχή στα κατεχόμενα όπως αναφέρουν τουρκοκυπριακές εφημερίδες</b>
      </p>
      <p>Ο «πρωθυπουργός», Ερσίν Τατάρ έδωσε εντολή στην «εισαγγελία» να προχωρήσει σε νομικές ρυθμίσεις ώστε η αναφορά στην Τουρκία ως κατοχική να θεωρείται αδίκημα, σύμφωνα με την ιστοσελίδα Γκαζέτα Κίπρις, ενώ η Αφρίκα διερωτάται εάν την εντολή που έδωσε ο κ. Τατάρ την πήρε από την τουρκική «πρεσβεία» στα κατεχόμενα.</p>
      <p>Ο Σενέρ Λεβέντ στην στήλη του στην Αφρίκα σήμερα δημοσιεύει τις επιστολές του πρώην «πρέσβη» της Τουρκίας στα κατεχόμενα, Ντεριά Κανμπάι με την οποία ζητεί την εκκίνηση νομικής διαδικασίας εναντίον της εφημερίδας για το πρωτοσέλιδο της 8ης Δεκεμβρίου 2017 που έγραφε για εισβολή της Τουρκίας στο Αφρίν και την απάντηση του «αστυνομικού διευθυντή».</p>
      <p>Ο κ. Τατάρ αναφέρθηκε στο θέμα της «νομικής ρύθμισης σε αναφορά στην κατοχή» κατά την συνάντηση που είχε τουρκική αντιπροσωπεία για θέματα παιδείας από το τουρκικό ΥΠΕΞ και υπαλλήλους του «προξενείου».</p>
      <p>Στο πλαίσιο της συνάντησης και ερωτηθείς σχετικά, ο Ερσίν Τατάρ είπε για το θέμα της αναφοράς στην Τουρκία ως κατοχική από μια εκπαιδευτική οργάνωση, ότι έδωσε εντολή στην «εισαγγελία» για να γίνουν νομικές ρυθμίσεις.</p>
      <p>Η Γκαζέτα Κίπρις επισημαίνει ότι ο «Μπαϊράκ» αναφέρθηκε στο περιστατικό χωρίς να γράψει την λέξη «εισβολή» αλλά ότι μια εκπαιδευτική οργάνωση χρησιμοποίησε βαριές εκφράσεις για την Τουρκία με τον Ερσίν Τατάρ να δηλώνει προς τους Τούρκους αξιωματούχους ότι τέτοιου είδους εκφράσεις δεν αντιπροσωπεύουν τους Τ/κ. «Δεν ξέρω από αντλούν αυτή τη δύναμη. Εμας δεν μας εκπροσωπούν. Αλλά σε κάθε χώρα υπάρχουν τέτοια άτομα. Προσπαθούμε να τους ενσωματώσουμε κι αυτούς στην δημοκρατία».</p>
      <p>Το θέμα, συμπλήρωσε, μπορεί να ρυθμιστεί μόνο νομικά.</p>
    </article>
  </body>
</html>