<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641567/%D8%B1%D8%A7%D9%87%D9%BE%DB%8C%D9%85%D8%A7%DB%8C%DB%8C-%D8%B3%D8%A7%DA%A9%D9%86%D8%A7%D9%86-%D8%AF%D9%88-%D9%82%D8%A8%D8%B1%D8%B3-%D8%A8%D8%B1%D8%A7%DB%8C-%D8%A7%D8%AA%D8%AD%D8%A7%D8%AF-%D9%85%D8%AC%D8%AF%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-23T14:00:00+00:00"/>
    <meta property="og:title" content="راهپیمایی ساکنان دو قبرس برای اتحاد مجدد"/>
    <meta property="og:description" content="صدها تن از مردم از قبرس یونانی نشین و ترک نشین با درخواست اتحاد مجدد و در آستانه دیدار رهبران دو کشور دست به راهپیمایی زدند."/>
  </head>
  <body>
    <article>
      <h1>
        <a href="https://www.bultannews.com/fa/news/641567/%D8%B1%D8%A7%D9%87%D9%BE%DB%8C%D9%85%D8%A7%DB%8C%DB%8C-%D8%B3%D8%A7%DA%A9%D9%86%D8%A7%D9%86-%D8%AF%D9%88-%D9%82%D8%A8%D8%B1%D8%B3-%D8%A8%D8%B1%D8%A7%DB%8C-%D8%A7%D8%AA%D8%AD%D8%A7%D8%AF-%D9%85%D8%AC%D8%AF%D8%AF">راهپیمایی ساکنان دو قبرس برای اتحاد مجدد</a>
      </h1>
      <h2>صدها تن از مردم از قبرس یونانی نشین و ترک نشین با درخواست اتحاد مجدد و در آستانه دیدار رهبران دو کشور دست به راهپیمایی زدند.</h2>
      <address><time datetime="2019-11-23T14:00:00+00:00">23 Nov 2019, 14:00</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، نیکوس آناستازیادس، رئیس‌جمهور قبرس یونانی نشین و مصطفی آکینجی، رهبر <b>قبرس</b> ترک نشین قرار است روز دوشنبه در برلین و در کنار آنتونیو گوترش، دبیرکل سازمان ملل با یکدیگر دیدار کنند.</p>
      <p>یکی از سخنگوهای وزارت امور خارجه آلمان گفت: برلین در حال آماده‌سازی حمایت لجستیکی و مالی برای نشست سه جانبه و غیررسمی است اما نقشی در مذاکرات ندارد.</p>
      <p>یکی از سازمان دهندگان این راهپیمایی در نیکوزیا، پایتخت قبرس گفت: ما اینجا هستیم تا به رهبران دو طرف تاکید کنیم راهی خلاقانه را برای ازسرگیری مذاکرات ایجاد کنند.</p>
      <p>حدود ۸۰ سازمان از دو قبرس روز جمعه در راهپیمایی شرکت کردند و گفتند که نامه‌ای را به رهبران دو طرف ارائه می‌کنند و این نشست را فرصتی خاص برای احیای روند صلح در جزیره قبرس دانستند.</p>
      <p>در اوت سال جاری میلادی، رهبران دو قبرس نشست غیر رسمی را در منطقه حائل که نیکوزیا برگزار کردند اما نتوانستند به نقطه عطفی در احیای مذاکرات برسند.</p>
      <p>چندین دور مذاکرات با میانجیگری سازمان ملل با هدف اتحاد مجدد دو قبرس در سال‌های گذشته انجام شده است اما هیچ کدام از آنها به فرصتی برای اتحاد مجدد منجر نشده است.</p>
    </article>
  </body>
</html>