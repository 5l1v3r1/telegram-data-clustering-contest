<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/vesti/ekonomija/bezos-za-porodice-bez-doma-dao-skoro-100-miliona-dolara/"/>
    <meta property="og:site_name" content="Krstarica"/>
    <meta property="article:published_time" content="2019-11-23T14:39:00+00:00"/>
    <meta property="og:title" content="Bezos za porodice bez doma dao skoro 100 miliona dolara"/>
    <meta property="og:description" content="VAŠINGTON - Džef Bezos, osnivač Amazona i najbogatija osoba na svetu, objavio je da je donirao 98,5 miliona dolara za pomoć porodocima bez doma. Ukupno 32"/>
  </head>
  <body>
    <article>
      <h1>Bezos za porodice bez doma dao skoro 100 miliona dolara</h1>
      <address><time datetime="2019-11-23T14:39:00+00:00">23 Nov 2019, 14:39</time> by <a rel="author" href="https://www.krstarica.com/author/tanjug/" target="_blank">Tanjug</a></address>
      <p>VAŠINGTON – Džef Bezos, osnivač Amazona i najbogatija osoba na svetu, objavio je da je donirao 98,5 miliona dolara za pomoć porodocima bez doma.</p>
      <p>Ukupno 32 organizacije u 23 države primiće pojedinačne grantove za pomoć beskućnicima u iznosima od 1,25 do 5 miliona dolara, piše Forbs.</p>
      <p>Osnivač i izvršni direktor Amazona dao je novac preko svog fonda Bezos Day One, koji je pokrenuo u septembru 2018.</p>
      <p>On je najavio dve milijarde dolara za fond koji ima dva fokusa: finansiranje rada organizacija koje pomažu beskućnicima i pokretanje predškolskih ustanova inspirisanih Montešori metodom širom zemlje, prenosi Investitor.me.</p>
      <p>Prošle godine Bezos je donirao 97,5 miliona dolara organizacijama koje pomažu beskućnicima za 24 organizacije u 16 država.</p>
      <p>Ove godine Bezos je donirao dodatni milion i povećao broj primalaca na teritoriji od Marilenda i Njujorka do Aljaske i Havaja.</p>
      <p>(Tanjug)</p>
    </article>
  </body>
</html>