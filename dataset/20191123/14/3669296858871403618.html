<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnnturk.com/spor/futbol/ismail-koybasi-yine-kadro-disi"/>
    <meta property="og:site_name" content="CNN Türk"/>
    <meta property="article:published_time" content="2019-11-23T14:00:58+00:00"/>
    <meta property="og:title" content="İsmail Köybaşı yine kadro dışı"/>
    <meta property="og:description" content="İspanya La Liga takımlarından Granada'da forma..."/>
  </head>
  <body>
    <article>
      <h1>İsmail Köybaşı yine kadro dışı</h1>
      <h2>İspanya La Liga takımlarından Granada'da forma giyen İsmail Köybaşı, teknik direktör Diego Martinez'in tercihiyle 3 haftadır kadro dışında tutuluyor.</h2>
      <address>
        <time datetime="2019-11-23T14:00:58+00:00">23 Nov 2019, 14:00</time>
      </address>
      <p>La Liga'nın 14. haftasında bu akşam Atletico Madrid'e karşı oynayacak <a href="https://www.cnnturk.com/haberleri/granada">Granada</a>'da 20 kişilik kadro açıklanırken, İsmail Köybaşı'nın bir kez daha kadro dışında kaldığı görüldü.</p>
      <p>Teknik direktör Diego Martinez, İsmail Köybaşı'na şimdiye kadar sadece 11. haftada deplasmanda oynadıkları ve 3-1 yenildikleri Getafe maçında şans tanımıştı.</p>
      <p>İsmail Köybaşı, ağustos ayı sonunda Granada ile 1+1 yıllık sözleşme imzalamıştı.</p>
      <p>Getafe karşısında ilk 11'de sahaya çıkan Köybaşı, 45 dakika oyunda kalıp, teknik direktör Martinez'in kararıyla ikinci yarının başında değiştirilmişti.<br/><br/>La Liga'ya yeni çıkan ve iyi bir başlangıç yapan Granada 13. hafta sonunda 20 puanla 8. sırada bulunurken, Atletico Madrid ise 24 puanla 3. sırada yer alıyor.</p>
      <related>
        <h4>ilgili haberler</h4>
        <a href="https://www.cnnturk.com/spor/futbol/leganes-barcelona-1-2"/>
        <a href="https://www.cnnturk.com/spor/futbol/yukatel-denizlispor-caykur-rizespor-2-0"/>
        <a href="https://www.cnnturk.com/spor/futbol/lazio-fenerbahceden-vedat-murici-istedi"/>
      </related>
    </article>
  </body>
</html>