<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://observator.tv/eveniment/lacramioara-di-piazza-romanca-insarcinata-omorata-amant-327071.html"/>
    <meta property="og:site_name" content="Observator"/>
    <meta property="article:published_time" content="2019-11-23T14:46:00+00:00"/>
    <meta property="og:title" content="Româncă însărcinată, înjunghiată în burtă și aruncată într-un șanț de pe marginea unui drum, în Italia"/>
    <meta property="og:description" content="Ana Maria Lăcrămioara Di Piazza, o tânără româncă însărcinată, a fost înjunghiată în burtă și apoi aruncată să moară într-un șanț de pe marginea unui drum din Palermo, Italia."/>
  </head>
  <body>
    <article>
      <h1>Româncă însărcinată, înjunghiată în burtă și aruncată într-un șanț de pe marginea unui drum, în Italia</h1>
      <address><time datetime="2019-11-23T14:46:00+00:00">23 Nov 2019, 14:46</time> by <a rel="author">Alin Tarnovschi</a></address>
      <p>
        <b>
          <b>Ana Maria Lăcrămioara Di Piazza, o tânără româncă însărcinată, a fost înjunghiată în burtă și apoi aruncată să moară într-un șanț de pe marginea unui drum din Palermo, Italia.</b>
        </b>
      </p>
      <p>Românca a fost adoptată, pe când era un bebeluș, de o familie de italieni care locuiește în provincia Palermo.</p>
      <p>Ana Maria Lăcrămioara a crescut în localitatea Giardinello, un mic orășel italian în care toată lumea cunoaște pe toată lumea.</p>
      <p>În vârstă de 30 de ani, tânăra româncă a cunoscut la locul de muncă un afacerist în vârstă de 51 de ani, cu care a început o relație.</p>
      <p>Cei doi s-au cunoscut în urmă cu un an, iar în urma relației, Ana Maria a rămas însărcinată.</p>
      <h3>Motivul crimei care a șocat comunitatea din Giardinello</h3>
      <p>Încă de la început, Ana Maria Lăcrămioara Di Piazza a știut că iubitul ei, Antonino Borgia, era căsătorit și a sperat că acesta va divorța.</p>
      <p>Vineri, 22 noiembrie 2019, tânăra s-a întâlnit cu amantul ei italian într-o zonă din orașul Balestrate.</p>
      <p>Cei doi au intrat într-o dubă parcată pe un șantier unde italianul lucra și au întreținut relații intime.</p>
      <p>La final, românca i-a spus bărbatului că este însărcinată și că îi va spune totul soției lui.</p>
      <p>Mai mult, Ana Maria i-a cerut lui Antonino Borgia suma de 3000 de euro pentru a merge la medic, notează <a href="https://www.tgcom24.mediaset.it/cronaca/palermo-donna-uccisa-a-coltellate-fermato-lamante_11486361-201902a.shtml?fbclid=IwAR3disiMbPbibz9cdzfXeoUanA750ZCzjz9zyVcuEC2vy0sHynwfh6wPx3g">tgcom24.mediaset.it</a>.</p>
      <h3>Înjunghiată în burtă, cu gâtul tăiat și aruncată pe marginea unui drum</h3>
      <p>După ce au reținut relații intime și a aflat că tânăra româncă era însărcinată, cei doi au început să se certe, iar italianul a pus mâna pe un cuțit și a înjunghiat-o pe Ana Maria în burtă.</p>
      <p>Tânăra a luat-o la fugă și a sărit din mașina în care se aflau, italianul fugind după ea. Scenele îngrozitoare au fost surprinse de o cameră de supraveghere din zonă.</p>
      <p>Pe imagini, anchetatorii au văzut cum românca, plină de sânge, a fost urmărită, prinsă și târâtă înapoi în mașină de amantul ei.</p>
      <p>De asemenea, camera avea integrat și un microfon, astfel că românca a putut fi auzită în timp ce striga: "Ma che fai aspettiamo un bambino, io ti amo" ("Ce faci? Vom avea un copil! Te iubesc!").</p>
      <p>Speriat, italianul i-a promis tinerei că o va duce la spital, însă pe drum cei doi au început să se certe din nou.</p>
      <p>Într-un final, Antonino Borgia a lovit pe Ana Maria Lăcrămioara Di Piazza cu o bâtă în cap, apoi i-a tăiat gâtul cu cuțitul cu care inițial a înjunghiat-o în burtă.</p>
      <p>Pe drumul dintre localitățile Balestrate și Partinico, Borgia a oprit mașina și a aruncat cadavrul româncei pe marginea șoselei.</p>
      <p>Apoi, ca și cum nimic nu s-ar fi întâmplat, italianul a mers la să ia prânzul, iar apoi la frizerie.</p>
      <p>Antonino Borgia a fost arestat pentru moartea româncei și riscă ani grei de închisoare.</p>
    </article>
  </body>
</html>