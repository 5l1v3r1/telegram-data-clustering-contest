<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilsussidiario.net/news/diretta-dusseldorf-bayern-monaco-streaming-video-tv-ospiti-favoriti/1950668/"/>
    <meta property="og:site_name" content="IlSussidiario"/>
    <meta property="article:published_time" content="2019-11-23T14:12:02+00:00"/>
    <meta property="og:title" content="DIRETTA/ Dusseldorf Bayern Monaco (risultato 0-0) streaming video tv: si comincia!"/>
    <meta property="og:description" content="Diretta Dusseldorf Bayern Monaco streaming video tv: risultato live della partita per la Bundesliga tedesca in programma oggi, 23 novembre."/>
  </head>
  <body>
    <article>
      <h1>DIRETTA/ Dusseldorf Bayern Monaco (risultato 0-0) streaming video tv: si comincia!</h1>
      <h2>Diretta Dusseldorf Bayern Monaco streaming video tv: risultato live della partita per la Bundesliga tedesca in programma oggi, 23 novembre.</h2>
      <address><time datetime="2019-11-23T14:12:02+00:00">23 Nov 2019, 14:12</time> by <a rel="author" href="https://www.ilsussidiario.net/autori/mauro-mantegazza/" target="_blank">Mauro Mantegazza</a></address>
      <h4>DIRETTA DUSSELDORF BAYERN MONACO (0-0): SI GIOCA</h4>
      <p><b>Dusseldorf Bayern Monaco</b> sta per cominciare: approfittiamo di questi ultimi minuti per rievocare il folle mese di novembre vissuto dal Bayern. Sabato 2 novembre ecco il crollo con la sconfitta per 5-1 sul campo dell’Eintracht Francoforte che costò l’esonero all’allenatore Niko Kovac, pagando un rendimento non del tutto positivo in campionato e nonostante il punteggio pieno in Champions League con tanto di memorabile 2-7 rifilato al Tottenham a Londra. Al posto di Kovac viene promosso ad interim il suo vice Hans-Dieter Flick, che esordisce vincendo per 2-0 contro l’Olympiacos mercoledì 6 novembre ma soprattutto ha colto una grande vittoria per 4-0 sabato 9 novembre nel “classico” tedesco contro il Borussia Dortmund, tanto da guadagnarsi la conferma. Poi è arrivata la sosta a fermare questo turbinio di eventi, ma adesso è giunto il momento di ricominciare. Che cosa succederà? Parola al campo per scoprirlo, Dusseldorf Bayern Monaco comincia! (Aggiornamento di Mauro Mantegazza)</p>
      <h4>STREAMING VIDEO E DIRETTA TV: COME SEGUIRE LA PARTITA</h4>
      <p>La <b>diretta tv</b> di <b>Dusseldorf Bayern Monaco</b> sarà garantita sul canale 201 della piattaforma satellitare, Sky Sport Uno, dal momento che la Bundesliga è una esclusiva Sky. Di conseguenza, gli abbonati Sky avranno accesso anche alla <b>diretta streaming video</b> che sarà garantita loro tramite il servizio offerto da Sky Go tramite il sito oppure l’applicazione.</p>
      <h4>STATISTICHE</h4>
      <p>Sempre più vicina la diretta di <b>Dusseldorf Bayern Monaco</b>, diamo allora adesso uno sguardo alle statistiche di queste due formazioni nel campionato in corso di Bundesliga. Per il Fortuna Dusseldorf ecco 11 punti in altrettante partite giocate fino a questo momento, con un bilancio di tre vittorie, due pareggi e sei sconfitte che comunque sono in linea con le aspettative di una realtà che ha nella salvezza il principale obiettivo stagionale. Per il Fortuna Dusseldorf 15 gol all’attivo e 19 subiti, di conseguenza la differenza reti è pari a -4. Numeri come prevedibile molto migliori per il Bayern Monaco, che però deve inseguire la testa della classifica avendo finora ottenuto 21 punti in classifica, che sono frutto di sei vittorie, tre pareggi e due sconfitte nelle precedenti undici giornate. Per i bavaresi la differenza reti corrisponde a un ottimo +13, soprattutto grazie a ben 29 gol segnati, mentre in difesa il dato delle 16 reti subite non può essere considerato soddisfacente per una corazzata come il Bayern. (Aggiornamento di Mauro Mantegazza)</p>
      <h4>TESTA A TESTA</h4>
      <p>Verso la diretta di <b>Dusseldorf Bayern Monaco</b>, adesso può essere interessante fare un’escursione nella storia di questa partita del calcio tedesco. I numeri sono abbastanza ampi, dal momento che si contano 52 precedenti incontri ufficiali tra il Fortuna Dusseldorf e il Bayern Monaco, che come prevedibile è in vantaggio nel bilancio grazie a 30 vittorie a fronte di 10 pareggi e 12 affermazioni per la squadra di Dusseldorf. Anche in casa del Fortuna il discorso non cambia molto, visto che il Bayern Monaco ha una striscia aperta di quattro vittorie consecutive allo stadio Merkur Spiel-Arena. L’ultima volta è stata domenica 14 aprile di quest’anno, naturalmente per la scorsa edizione della Bundesliga, quando il Bayern vinse con un netto 1-4 esterno. Il principale mattatore fu Kingsley Coman, autore di una doppietta, poi ci furono anche i gol di Serge Gnabry e Leon Goretzka oltre alla rete della bandiera segnata da Dodi Lukebakio per il Fortuna Dusseldorf. (Aggiornamento di Mauro Mantegazza)</p>
      <h4>ORARIO E PRESENTAZIONE PARTITA</h4>
      <p><b>Dusseldorf Bayern Monaco</b>, in <b>diretta</b> dallo stadio Merkur Spiel-Arena naturalmente di Dusseldorf, si gioca alle <b>ore 15.30</b> di oggi pomeriggio, sabato 23 novembre 2019. L’appuntamento è dunque con questa partita valida per la dodicesima giornata della Bundesliga tedesca 2019-2020. <b>Dusseldorf Bayern Monaco</b> vedrà certamente favoriti gli ospiti, che arriveranno a Dusseldorf forti di 10 punti di vantaggio in classifica rispetto ai padroni di casa. Sappiamo che questa stagione non si sta rivelando facile per il Bayern Monaco, ma il <a href="https://www.ilsussidiario.net/news/diretta-bayern-monaco-dortmund-streaming-video-e-tv-bavaresi-favoriti-nel-classico/1945830/">netto successo per 4-0 ai danni del Borussia Dortmund</a> prima della sosta ci ha detto che i bavaresi devono ancora essere il punto di riferimento per tutti in Bundesliga, oltre a valere la conferma in panchina per Hans-Dieter Flick, promosso dopo l’<a href="https://www.ilsussidiario.net/news/diretta-eintracht-bayern-monaco-streaming-video-tv-sfida-complicata-per-kovac/1942945/">esonero di Niko Kovac</a>. Il Fortuna Dusseldorf invece due settimane fa ci aveva regalato un pirotecnico pareggio con lo Schalke 04 (3-3), ma oggi il compito sarà ancora più difficile.</p>
      <h4>PROBABILI FORMAZIONI DUSSELDORF BAYERN MONACO</h4>
      <p>Proviamo adesso a considerare le probabili formazioni per <b>Dusseldorf Bayern Monaco</b>. I padroni di casa allenati da Friedhelm Funkel dovrebbero scendere in campo con un 3-5-2: Steffen in porta, protetto dai tre difensori Hoffmann, Adams e Ayhan; nel folto quintetto di centrocampo potremmo invece vedere in azione da destra a sinistra Zimmer, Morales, Zimmermann, Bodzek e Gießelmann; infine il tandem d’attacco con Kownacki ed Hennings, reduce da una tripletta contro lo Schalke. Per il Bayern Monaco di Hans-Dieter Flick ecco invece un 4-3-3 con più possibilità di scelta: indichiamo naturalmente Neuer in porta, protetto dalla retroguardia a quattro con Pavard, Martinez, Alaba e Davies da destra a sinistra; in mediana il terzetto composto da Goretzka, Kimmich e Muller, infine il tridente offensivo con Gnabry e Coman ai fianchi della prima punta Lewandowski.</p>
      <h4>PRONOSTICO E QUOTE</h4>
      <p>Infine uno sguardo al pronostico di Dusseldorf Bayern Monaco, che appare davvero a senso unico in base alle quote offerte dall’agenzia di scommesse Snai. Il segno 2 per la vittoria esterna del Bayern infatti è quotata a 1,18, si sale poi già a quota 7,50 per il segno X in caso di pareggio, infine una vittoria casalinga del Dusseldorf varrebbe 13,00 volte la posta in palio per chi avrà puntato sul segno 1.</p>
      <related>
        <h4>Ti potrebbe interessare anche</h4>
        <a href="https://www.ilsussidiario.net/news/diretta-west-ham-tottenham-streaming-video-tv-la-prima-di-mourinho-con-gli-spurs/1952066/"/>
        <a href="https://www.ilsussidiario.net/news/risultati-serie-b-classifica-diretta-gol-live-score-degli-anticipi-13-giornata/1951011/"/>
        <a href="https://www.ilsussidiario.net/news/diretta-manchester-city-chelsea-streaming-video-tv-big-match-premier-league/1950902/"/>
        <a href="https://www.ilsussidiario.net/news/diretta-benevento-crotone-streaming-video-dazn-scontro-al-vertice-serie-b/1950774/"/>
        <a href="https://www.ilsussidiario.net/news/diretta-livorno-trapani-streaming-video-dazn-sfida-tra-le-ultime-due-serie-b/1950778/"/>
        <a href="https://www.ilsussidiario.net/news/diretta-pordenone-perugia-streaming-video-dazn-match-interessante-serie-b/1950780/"/>
      </related>
    </article>
  </body>
</html>