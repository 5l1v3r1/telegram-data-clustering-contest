<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mgronline.com/local/detail/9620000112562"/>
    <meta property="og:site_name" content="MGR Online"/>
    <meta property="article:published_time" content="2019-11-23T14:38:00+00:00"/>
    <meta property="og:title" content="​ตั้งข้อหาหนุ่มหัวร้อนใช้ปืนขู่โชเฟอร์รถตู้กลางเมืองพัทยา​ ข่มขู่- พกพาอาวุธปืนแม้แค่บีบีกัน"/>
    <meta property="og:description" content="ศูนย์ข่าว#8203;ศรี#8203;ราชา#8203;- ตร.พัทยา#8203; ตั้งข้อหาหนุ่มไกด์หัวร้อนชักปืนขู่โชเฟอร์รถตู้หลังเกิดเหตุทะเลาะกันบนถนนพัทยาสาย#8203; 2#8203; ข่มขู่ผู้อื่น- พกพาอาวุธปืนไปในที่สาธารณะ#8203;#8203;โดยไม่มีเหตุอันควร พบเป็นบีบีกัน#8203;ด้านหนุ่มไกด์อ้างพกป้องกันโจ"/>
  </head>
  <body>
    <article>
      <h1>​ตั้งข้อหาหนุ่มหัวร้อนใช้ปืนขู่โชเฟอร์รถตู้กลางเมืองพัทยา​ ข่มขู่- พกพาอาวุธปืนแม้แค่บีบีกัน</h1>
      <address><time datetime="2019-11-23T14:38:00+00:00">23 Nov 2019, 14:38</time> by <a rel="author">ผู้จัดการออนไลน์</a></address>
      <figure>
        <img src="https://mpics.mgronline.com/pics/Images/562000011644401.JPEG"/>
      </figure>
      <p>ศูนย์ข่าว​ศรี​ราชา​- <b>ตร.พัทยา​ ตั้งข้อหาหนุ่มไกด์หัวร้อนชักปืนขู่โชเฟอร์รถตู้หลังเกิดเหตุทะเลาะกันบนถนนพัทยาสาย​ 2​ ทั้งข่มขู่ผู้อื่น- พกพาอาวุธปืนไปในที่สาธารณะ​โดยไม่มีเหตุอันควร​แม้เป็นเพียงบีบีกัน​ ​ด้านหนุ่มไกด์อ้างพกไว้ป้องกันโจร​ พร้อมขอโทษ​คู่กรณี</b><br/><br/><br/><br/>จากกรณีที่มีผู้โพสต์คลิปภาพเหตุการณ์ทะเลาะวิวาทกันกลางถนนระหว่างคนขับรถตู้รับส่งนักท่องเที่ยวชาวรัสเซีย ยี่ห้อโตโยต้า สีขาวกับคนขับรถยนต์เก๋งยี่ห้อโตโยต้า วีออส สีบรอนซ์ ลงในโลกสังคมออนไลน์โดยเป็นภาพขณะคนขับรถยนต์เก่งหยิบเอาอาวุธปืนในรถออกมาข่มขู่คนขับรถตู้ท่ามกลางสายตาชาวบ้านและนักท่องเที่ยว จนเกิดการแชร์ต่อและยังมีผู้คนเข้ามาแสดงความคิดเห็นเป็นจำนวนมากนั้น<br/><br/><br/>ล่าสุดเมื่อเวลา 18.00 น.วันนี้​ ( 23 พ.ย.) พ.ต.อ.ฐนพงศ์ โพธิ์ธิ รรท. ผกก.สภ.เมืองพัทยา พร้อมด้วย พ.ต.ท.กมล อัปการัตน์ รอง ผกก.( สอบสวน ) สภ.เมืองพัทยา และเจ้าหน้าที่ตำรวจชุดสืบสวนได้เชิญตัว​ นายเสถียร สระทองเยาว์ อายุ 39 ปี โชเฟอร์รถตู้รับนักท่องเที่ยว​ ยี่ห้อโตโยต้า สีขาว หมายเลขทะเบียนป้ายเหลือง 33-0841กรุงเทพมหานคร ซึ่งของบริษัท anex tour<br/><br/><br/>และ​ นายพิเศษกุล เขียวพริ้ง อายุ 31 ปี คู่กรณีที่ขับรถยนต์เก๋งโตโยต้าวีออส สีเทา หมายเลขทะเบียน ฌภ-6670 กรุงเทพมหานคร มาทำการสอบสวนถึงเหตุการณ์ที่เกิดขึ้น<br/><br/><br/>โดย​ นายเสถียร โชเฟอร์รถตู้เล่าว่าหลังจากขับรถตู้ไปส่งนักท่องเที่ยวชาวรัสเซียในเมืองพัทยา​ และกำลังเดินทางกลับบริษัทฯ​ กระทั่งมาถึงถนนจอมเทียนสาย​2​ ได้เจอรถคู่กรณีกระทั่งจอดรถปะทะคารมกันกลางถนนตามคลิปที่ปรากฏ พร้อมยอมรับว่ามีโต้เถียงกันแต่เป็นเพียงแค่ถามว่าทำไมขับรถแบบนี้<br/> <br/>แต่คนขับรถเก๋งไม่ยอมจนลงมาทะเลาะกัน​ ก่อนที่คนขับรถเก๋งจะหยิบปืนในรถมาข่มขู่ตนเองจึงต้องถอยและแยกย้ายกันไป<br/><br/><br/>ด้าน​ นายพิเศษกุล เขียวพริ้ง คนขับรถเก๋งซึ่งมีอาชีพไกด์นำเที่ยว​ ได้ยอมรับผิดและขอโทษคู่กรณีรวมทั้งประชาชนที่ทำเรื่องราวดังกล่าวโดยไม่ยั้งคิด ส่วนอาวุธปืนที่เห็นในคลิปเป็นเพียงป็นบีบีที่ซื้อมา<br/><br/><br/>"ส่วนที่ต้องพกไว้ในรถก็เพราะก่อนหน้านี้เคยถูกคนร้ายพยายามขี่รถจักรยานยนต์พยายามจะชิงทรัพย์ในเวลากลางคืนที่บริเวณถนนเส้นชีจรรย์ ระหว่างไปเที่ยวในจังหวัดระยอง" นายพิเศษกุล​ กล่าว<br/><br/><br/>พ.ต.อ.ฐนพงศ์ กล่าว​ว่าเบื้องต้นทั้งคู่ทำงานในสายอาชีพเดียวกันจึงได้ทำความเข้าใจและให้ขอโทษกันเป็นที่เรียบร้อยแล้ว​ และในเบื้องต้นได้แจ้งข้อกล่าวหาแก่​ นายพิเศษกุล เขียวพริ้ง คนขับรถเก๋งในข้อหาข่มขู่ผู้อื่นซึ่งมีโทษเพียงเสียค่าปรับ​ และข้อหาพกพาอาวุธปืนไปในที่สาธารณะ​โดยไม่มีเหตุอันควร<br/><br/><br/>" ในส่วนของอาวุธปืนนั้นตรวจสอบพบว่าเป็นบีบีกัน เจ้าหน้าที่จึงได้ตรวจยึดไว้เพื่อจะส่งตรวจว่าสามารถแจ้งข้อกล่าวหาเพิ่มเติมได้อีกหรือไม่ และหากสามารถแจ้งข้อกล่าวหาเพิ่มเติมได้ก็จะเรียกตัวมาแจ้งข้อกล่าวหาเพิ่มเพื่อให้เป็นไปตามกฎหมาย" พ.ต.อ.ฐนพงศ์ กล่าว</p>
      <figure>
        <img src="https://mpics.mgronline.com/pics/Images/562000011644402.JPEG"/>
      </figure>
      <figure>
        <img src="https://mpics.mgronline.com/pics/Images/562000011644403.JPEG"/>
      </figure>
      <figure>
        <img src="https://mpics.mgronline.com/pics/Images/562000011644404.JPEG"/>
      </figure>
      <figure>
        <img src="https://mpics.mgronline.com/pics/Images/562000011644405.JPEG"/>
      </figure>
      <related>
        <h4>แกลเลอรี</h4>
        <a href="https://mgronline.com/local/photo-gallery/9620000112562"/>
      </related>
    </article>
  </body>
</html>