<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aawsat.com/turkish/home/article/2005171/papa-franciscus-n%C3%BCkleer-silah-kar%C5%9F%C4%B1t%C4%B1-mesaj-vermek-i%C3%A7in-japonya%E2%80%99y%C4%B1-ziyaret"/>
    <meta property="og:site_name" content="ŞARKUL AVSAT"/>
    <meta property="article:published_time" content="2019-11-23T14:00:00+00:00"/>
    <meta property="og:title" content="Papa Franciscus, nükleer silah karşıtı mesaj vermek için Japonya’yı ziyaret ediyor"/>
    <meta property="og:description" content="Papa Franciscus, nükleer silahsızlanma konusunda “güçlü mesajlar” vermek için gittiği Japonya'da resmi törenle karşılandı. Franciscus, Japonya ziyareti kapsamında, İkinci Dünya Savaşı sırasında atom bombası atılan Nagazaki ve Hiroşima şehirlerini de"/>
  </head>
  <body>
    <article>
      <h1>Papa Franciscus, nükleer silah karşıtı mesaj vermek için Japonya’yı ziyaret ediyor</h1>
      <address>
        <time datetime="2019-11-23T14:00:00+00:00">23 Nov 2019, 14:00</time>
      </address>
      <p>Papa Franciscus, nükleer silahsızlanma konusunda “güçlü mesajlar” vermek için gittiği Japonya'da resmi törenle karşılandı. Franciscus, Japonya ziyareti kapsamında, İkinci Dünya Savaşı sırasında atom bombası atılan Nagazaki ve Hiroşima şehirlerini de gezerek çeşitli temaslar bulunacak.<br/><br/>Papa Franciscus’u taşıyan uçak, Asya ziyareti kapsamında Tayland’ın ardından bugün ikinci durağı olan Japonya’ya ulaştı. Papa, Katoliklerin azınlıkta olduğu Budist ülkede dinler arası diyaloga odaklandı.<br/><br/>4 gün sürecek olan Japonya ziyareti çerçevesinde Papa yarın, atom bombası atılan Nagazaki ve Hiroşima kentlerini ziyaret edecek. Atom bombası sebebiyle Nagazaki’de 74 bin kişi ölürken, bu rakam Hiroşima’da 40 bin idi.<br/><br/>AFP’nin haberine göre, Japonya’ya duyduğu hayranlığa vurgu yapan Papa Franciscus, nükleer silahların tamamen ortadan kaldırılması konusunda Tokyo’dan dünyaya güçlü mesajlar vermeyi planlıyor.<br/><br/>Video aracılığı ile Japonlara yaptığı açıklamada, “nükleer silahların yıkıcı gücünün insanlık tarihinde bir daha asla serbest olmayacağını belirterek dua ettiğini” söyleyen Papa, Japonya’nın, savaşın neden olduğu acının farkında olduğunu ve güçlü bir barışa ihtiyaç duyduğunu ifade etti.<br/><br/>126 milyon nüfusa sahip Japonya’da 440 bin Katolik bulunurken, Vatikan’dan en son ziyaretin 1981 yılında Papa 2. John Paul tarafından gerçekleştirildiği ifade edildi.<br/><br/>Papa Franciscus, yarın, 6 Ağustos 1945 yılında ABD uçakları tarafından atılan atom bombasının düştüğü Hiroşima’daki Barış Anıtı’nı ziyaret ederek, burada bir konuşma yapacak.</p>
    </article>
  </body>
</html>