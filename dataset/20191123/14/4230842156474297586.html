<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191123-misiya-mvf-zavershyla-vizyt-v-ukrayinu-ye-progres/"/>
    <meta property="og:site_name" content="ФАКТИ"/>
    <meta property="article:published_time" content="2019-11-23T14:48:45+00:00"/>
    <meta property="og:title" content="Місія МВФ завершила візит в Україні – є прогрес"/>
    <meta property="og:description" content="Місія Міжнародного валютного фонду офіційно заявила про завершення візита в Україні."/>
  </head>
  <body>
    <article>
      <h1>Місія МВФ завершила візит в Україні – є прогрес</h1>
      <address>
        <time datetime="2019-11-23T14:48:45+00:00">23 Nov 2019, 14:48</time>
      </address>
      <p>Місія Міжнародного валютного фонду офіційно заявила про завершення візита в Україні.</p>
      <p>По завершенню візиту в Україні місія МВФ заявила про конструктивні і плідні обговорення з владою України. Однак для укладення домовленості про нову програму Staff Level Agreement необхідно продовжити дискусію найближчим часом.</p>
      <blockquote>– Місія досягла помітного подальшого просування у дискусіях щодо заходів і реформ, які могли б лягти в основу нової програми, підтриманої МВФ… Дискусії триватимуть в наступні тижні, – йдеться у заяві голови місії Рона ван Родена.</blockquote>
      <figure>
        <iframe src="https://www.youtube.com/embed/h168wFh6IoQ" width="560" height="315" data-service="Youtube" scrolling="no"/>
      </figure>
      <p>Серед необхідних кроків – заходи у грошово-кредитному, податково-бюджетному і фінансовому секторах, реформи щодо поліпшення бізнес-клімату, посилення верховенства права та нарощування економічного зростання.</p>
      <p><b>Читайте:</b> <a href="https://fakty.com.ua/ua/ukraine/20191120-ukrayina-planuye-vidmovytysya-vid-spivpratsi-z-mvf-u-2023-rotsi-markarova/">Україна планує відмовитися від співпраці з МВФ у 2023 році – Маркарова</a></p>
      <p>Місія МВФ віддала належне значному прогресу, досягнутому в останні кілька місяців на шляху реформ і дотриманню виваженої економічної політики.</p>
      <blockquote>– Ми провели конструктивні переговори. Місія оцінила істотний прогрес, досягнутий за останні кілька місяців, – заявив прем’єр-міністр України Олексій Гончарук.</blockquote>
      <p>Нагадаємо, що <a href="https://fakty.com.ua/ua/ukraine/20191114-5-6-mlrd-dlya-ukrayiny-misiya-mvf-rozpochala-robotu-v-kyyevi/">місія МВФ працювала в Україні</a> з 14 по 22 листопада. Наша країна веде переговори щодо нової трирічної угоди з розширення фінансування для України у розмірі $5-6 млрд.</p>
    </article>
  </body>
</html>