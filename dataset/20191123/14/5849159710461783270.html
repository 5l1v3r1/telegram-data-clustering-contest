<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ntnews.com/telangana-news/jadcharla-mahabubnagar-road-widening-works-examination-1-1-10610438.html"/>
    <meta property="og:site_name" content="ntnews.com"/>
    <meta property="article:published_time" content="2019-11-23T14:28:00+00:00"/>
    <meta property="og:title" content="జడ్చర్ల-మహబూబ్‌నగర్ రహదారి విస్తరణ పనుల పరిశీలన"/>
    <meta property="og:description" content="మహబూబ్‌నగర్: సీఎం కేసీఆర్ ప్రత్యేక చొరవతో జడ్చర్ల-మహబూబ్‌నగర్ రహదారి నాలుగు లేన్ల విస్తరణ పనులు సాధ్యమయ్యాయని రాష్ట్ర మంత్రి శ్రీనివాస్ గౌడ్ అన్నారు. జడ్చర్ల-మహ"/>
  </head>
  <body>
    <article>
      <h1>జడ్చర్ల-మహబూబ్‌నగర్ రహదారి విస్తరణ పనుల పరిశీలన</h1>
      <address>
        <time datetime="2019-11-23T14:28:00+00:00">23 Nov 2019, 14:28</time>
      </address>
      <p>మహబూబ్‌నగర్: సీఎం కేసీఆర్ ప్రత్యేక చొరవతో జడ్చర్ల-మహబూబ్‌నగర్ రహదారి నాలుగు లేన్ల విస్తరణ పనులు సాధ్యమయ్యాయని రాష్ట్ర మంత్రి శ్రీనివాస్ గౌడ్ అన్నారు. జడ్చర్ల-మహబూబ్‌నగర్ రహదారి విస్తరణ పనులను నేషనల్ హైవే అధికారులతో కలిసి మంత్రి నేడు పరిశీలించారు. ఈ సందర్భంగా శ్రీనివాస్ గౌడ్ మాట్లాడుతూ.. సమైక్య రాష్ట్రంలో జడ్చర్ల మహబూబ్‌నగర్ వరకు రోడ్డు విస్తరణకు నోచుకోలేదన్నారు. రోడ్డు విస్తరణకు నోచుకోక వందల మంది ప్రాణాలు కోల్పోయారన్నారు. మలుపులను సరిచేస్తూ ప్రమాదాలను నివారించే విధంగా రోడ్డు నిర్మాణం చేపడుతున్నట్లు తెలిపారు. ఈ నేపథ్యంలో మహబూబ్‌నగర్ పట్టణ ప్రజలు సహకరించాలన్నారు. పనులు వేగంగా జరుగుతున్నాయని రానున్న 14 నెలల్లో రోడ్డు నిర్మాణం పూర్తి అవుతుందని మంత్రి పేర్కొన్నారు.</p>
    </article>
  </body>
</html>