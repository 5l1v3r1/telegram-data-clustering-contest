<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%cf%80%ce%bf%ce%b9%ce%b5%cf%82-%ce%b5%ce%af%ce%bd%ce%b1%ce%b9-%ce%bf%ce%b9-%cf%83%cf%85%cf%83%ce%ba%ce%b5%cf%85%ce%ad%cf%82-%cf%80%ce%bf%cf%85-%ce%ad%cf%87%ce%bf%cf%85%ce%bc%ce%b5-%cf%83%cf%84%ce%b1.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-23T14:21:39+00:00"/>
    <meta property="og:title" content="Ποιες είναι οι συσκευές που έχουμε στα σπίτια μας και καταναλώνουν το περισσότερο ρεύμα"/>
    <meta property="og:description" content="Κάθε σπίτι έχει πολλές συσκευές που καταναλώνουν ηλεκτρικό ρεύμα καθημερινά… Γνωρίζετε όμως ποιες είναι εκείνες που καταναλώνουν το περισσότερο;"/>
  </head>
  <body>
    <article>
      <h1>Ποιες είναι οι συσκευές που έχουμε στα σπίτια μας και καταναλώνουν το περισσότερο ρεύμα</h1>
      <address>
        <time datetime="2019-11-23T14:21:39+00:00">23 Nov 2019, 14:21</time>
      </address>
      <p>
        <b>Κάθε σπίτι έχει πολλές συσκευές που καταναλώνουν ηλεκτρικό ρεύμα καθημερινά… Γνωρίζετε όμως ποιες είναι εκείνες που καταναλώνουν το περισσότερο;</b>
      </p>
      <p>Καθημερινά χρησιμοποιούμε πολλές συσκευές όταν θέλουμε να φορτίσουμε το κινητό ή τον υπολογιστή, να στεγνώσουμε τα μαλλιά μας ή ακόμα για να μαγειρέψουμε. Δεν γνωρίζουμε όμως, ποιες είναι οι συσκευές που μας κοστίζουν ακριβότερα, μιας και… «καίνε» περισσότερο ρεύμα.</p>
      <p>
        <b>Κλιματιστικό</b>
      </p>
      <p>Αν και εσείς επιλέγετε για να ζεσταθείτε κάθε χειμώνα το κλιματιστικό σας, θα πρέπει να ξέρετε ότι δεν αποτελεί και την πιο οικονομική λύση, μιας και «καίει» και πολύ. Για να περιορίσετε την «ζημιά» φροντίστε να μην έχετε τουλάχιστον απώλειες στην θερμότητα από πόρτες ή παράθυρα.</p>
      <p>
        <b>Πιστολάκι</b>
      </p>
      <p>Πιθανότατα να μην το περιμένατε κι όμως τα πιστολάκια, ειδικά τα παλαιότερα, είναι από τις συσκευές που «καίνε» το περισσότερο ρεύμα. Μπορείτε ωστόσο, να αντικαταστήσετε το παλιό σας πιστολάκι με ένα σχετικά πιο καινούργιο, που θα έχει καλύτερη ενεργειακή κλάση.</p>
      <p>
        <b>Φούρνος</b>
      </p>
      <p>Ο φούρνος αποτελεί μία ακόμα από εκείνες τις συσκευές που καταναλώνουν αρκετό ρεύμα για αυτό θα ήταν καλό να σκεφτείτε και μία εναλλακτική λύση για τα φαγητά σας. Μπορείτε να χρησιμοποιήσετε ακόμα και την ψηστιέρα για ορισμένα φαγητά, που μπορούν να μαγειρευτούν εκεί.</p>
      <p>
        <b>Θερμοσίφωνας</b>
      </p>
      <p>Τελευταία συσκευή που «καίει» αρκετό ρεύμα είναι ο θερμοσίφωνας, το οποίο βέβαια έχει να κάνει με τον τύπο όπως και το μέγεθός του αλλά και με το πόση ώρα τον έχετε αναμμένο. Γι’αυτό λοιπόν να μην το έχετε αναμμένο για περισσότερο από 40 λεπτά και αν χρειάζεστε τον θερμοσίφωνα για περισσότερη ώρα, ίσως θα πρέπει να σκεφθείτε τον ηλιακό.</p>
    </article>
  </body>
</html>