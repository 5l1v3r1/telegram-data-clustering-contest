<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1549474.html/%D9%81%D8%B1%D9%88%D8%B4-90-%D9%87%D8%B2%D8%A7%D8%B1-%D9%85%DB%8C%D9%84%DB%8C%D8%A7%D8%B1%D8%AF-%D8%AA%D9%88%D9%85%D8%A7%D9%86%DB%8C-%D8%B4%D8%B1%DA%A9%D8%AA-%D9%87%D8%A7%DB%8C-%D8%AF%D8%A7%D9%86%D8%B4-%D8%A8%D9%86%DB%8C%D8%A7%D9%86--%D9%85%D8%B3%D8%A6%D9%88%D9%84%D8%A7%D9%86-%D9%86%D8%B3%D8%A8%D8%AA-%D8%A8%D9%87-%D8%AE%D8%B1%D9%88%D8%AC-%D9%86%D8%AE%D8%A8%DA%AF%D8%A7%D9%86-%D8%A7%D8%B2-%D8%A7%D8%B3%D8%AA%D8%A7-%D9%86-%D9%87%D8%A7-%D8%AD%D8%B3%D8%A7%D8%B3-%D8%A8%D8%A7%D8%B4%D9%86%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-23T14:42:00+00:00"/>
    <meta property="og:title" content="فروش 90 هزار میلیارد تومانی شرکت‌های دانش‌بنیان/ مسئولان نسبت به خروج نخبگان از استا‌ن‌ها حساس باشند"/>
    <meta property="og:description" content="معاون علمی رئیس جمهور گفت: 4 هزار و 790 شرکت دانش‌بنیان در کشور فعال هستند و حدود 90 هزار میلیارد تومان فروش آن‌ها بوده است."/>
  </head>
  <body>
    <article>
      <h1>فروش 90 هزار میلیارد تومانی شرکت‌های دانش‌بنیان/ مسئولان نسبت به خروج نخبگان از استا‌ن‌ها حساس باشند</h1>
      <h2>معاون علمی رئیس جمهور در دیدار با آیت‌الله لائینی‌ مطرح کرد؛</h2>
      <address>
        <time datetime="2019-11-23T14:42:00+00:00">23 Nov 2019, 14:42</time>
      </address>
      <p>معاون علمی رئیس جمهور گفت: 4 هزار و 790 شرکت دانش‌بنیان در کشور فعال هستند و حدود 90 هزار میلیارد تومان فروش آن‌ها بوده است.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از <a href="http://www.bloghnews.com/">بلاغ</a>، سورنا ستاری، عصر امروز در دیدار با نماینده ولی فقیه در مازندران، نیروی جوان را پایه اقتصاد کشور و استان مازندران خواند و اظهار کرد: نیروی انسانی جوان و علمی اساس اقتصاد دانش‌پایه است که معمولا دیده نمی‌شود به‌ویژه در اقتصادهایی که پایه زیرزمینی و انرژی دارند این نیروی انسانی دیده نمی‌شود و آموزش چندان معنا ندارد.<br/><br/>وی افزود: تفاوت آدمی که می‌تواند به تنهایی با علم خود تحول ایجاد کند با فردی که به واسطه پول جیب خودش و پدرش باید مشخص شود چراکه رشد و ارزش افزوده اقتصاد علمی بسیار بالاتر است. <br/><br/>معاون علمی رئیس جمهور با بیان اینکه در اقتصاد دانش‌بنیان سرمایه‌گذاری روی کسانی که دانش دارند و ارزش افزوده می‌توانند ایجاد کنند صورت می‌پذیرد، خاطرنشان کرد: 4 هزار و 790 شرکت دانش‌بنیان در کشور فعال هستند و چیزی در حدود 90 هزار میلیارد تومان فروش آن‌ها بوده در علومی مانند بیوتکنولوژی، نانوتکنولوژی، سلول‌های بنیادی، هوافضا و شرکت‌های دیگری که می‌تواند تحول ایجاد کنند به فعالیت می‌پردازند. <br/><br/>این مسئول مازندران را دارای ظرفیت خوب انسانی توصیف و اضافه کرد: اما مشکل این است که بسیاری از نیروی انسانی مازندران از این استان خارج شده و در خارج از استان به سرمایه‌گذاری و کار علمی می‌پردازند درحالی که مسئولان استان باید نسبت به خروج این این نیروها حساس شوند و محیطی ایجاد کنند تا این نیروها بمانند بمانند. <br/><br/>ستارس با بیان اینکه اقتصاد مازندران باید درون‌زا باشد، تاکید کرد: توسعه اقتصاد درون‌زا بوده و نمی‌شود که از بیرون استان کسی بیاید و برای یک استان توسعه ایجا کند همچنین برای کشور نیز ممکن نیست که سرمایه از بیرون کشور بیاید و در داخل کشور سبب توسعه اقتصادی شود.<br/><br/>ستاری تصریح کرد: با بهره‌گیری از نیروهای تحصیل کرده استان باید این اتفاق بیفتد و تفاوت جوان با این قابلیت به سایر افراد جامعه باید بیش از پیش مشخص شود. <br/><br/>وی دانشگاه را محور توسعه دانش‌بنیان و درون‌زا توصیف کرد و افزود: دانشگاه محور این توسعه است اما نه با این شرایط و زیرساختی که دارند. <br/><br/>معاون علمی رئیس جمهور اذعان کرد: باید تعداد دانشجو و تعداد هیئت علمی استان و کشور در زندگی روزمره مردم فرق ایجاد کرده و اثرگذار باشد، همچنین آموزش‌های ما باید بتواند جامعه را متحول کرده و مشکل مردم را حل کند.<br/><br/>این مسئول اضافه کرد: ما درس خواندیم و از پول مالیات برای ما خرج شده که مشکل مردم را رفع کنیم، درس نخواندیم که باری بر سر مردم شویم. <br/><br/>ستاری گفت: این تحول و توسعه نیاز به یک زیست بومی دارد که به جد به دنبال آن هستیم البته اتفاقات خوبی در استان مازندران با حضور شرکت‌های دانش‌بنیان بومی دارد می‌افتد. <br/><br/>وی تأکید کرد: مازندران استان پهناوری است که غرب تا شرق آن اکوسیستم گسترده‌ای داشته و ظرفیت‌های بالایی که دارد باید بیش از پیش مورد استفاده واقع شود.<br/><br/>معاون علمی رئیس جمهور افزود: نزدیکی به تهران نیز مزایا و معایبی دارد که می‌تواند بسیاری از اقلام را با پیگیری مستمر از تهران به این استان بیاورد. <br/><br/>این مسئول بیان کرد: هم اکنون در حوزه‌های گردشگری و کشاورزی برخی از کارها در این استان برای اولین بار در کشور انجام شده که بی‌نظیر است.<br/><br/>ستاری ظرفیت مازندران را بیش از این توصیف کرد و گفت: ظرفیت استان مازندران ده‌ها برابر این است که امیدواریم با همکاری مسئولان، محیط مناسبی برای شرکت‌های دانش‌بنیان ایجاد کرده و پایه اقتصادی استان را به سمت نیروی انسانی ببریم چراکه آدم ها موجب تحول، رشد و توسعه می‌شوند.<br/><br/>انتهای پیام/</p>
    </article>
  </body>
</html>