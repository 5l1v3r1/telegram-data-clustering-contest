<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641581/%D9%88%D8%A7%DA%98%DA%AF%D9%88%D9%86%DB%8C-%DA%A9%D8%A7%D9%85%DB%8C%D9%88%D9%86-%D8%AF%D8%B1-%D8%A8%D8%B2%D8%B1%DA%AF%D8%B1%D8%A7%D9%87-%D9%81%D8%AA%D8%AD"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-23T14:45:00+00:00"/>
    <meta property="og:title" content="واژگونی کامیون در بزرگراه فتح"/>
    <meta property="og:description" content="برخورد یک دستگاه کامیون با گاردریل در بزرگراه فتح واژگونی آن را در حاشیه بزرگراه به همراه داشت."/>
  </head>
  <body>
    <article>
      <h1>
        <a href="https://www.bultannews.com/fa/news/641581/%D9%88%D8%A7%DA%98%DA%AF%D9%88%D9%86%DB%8C-%DA%A9%D8%A7%D9%85%DB%8C%D9%88%D9%86-%D8%AF%D8%B1-%D8%A8%D8%B2%D8%B1%DA%AF%D8%B1%D8%A7%D9%87-%D9%81%D8%AA%D8%AD">واژگونی کامیون در بزرگراه فتح</a>
      </h1>
      <h2>برخورد یک دستگاه کامیون با گاردریل در بزرگراه فتح واژگونی آن را در حاشیه بزرگراه به همراه داشت.</h2>
      <address><time datetime="2019-11-23T14:45:00+00:00">23 Nov 2019, 14:45</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، به دنبال تماس شهروندان با سامانه ۱۲۵ آتش نشانی و اعلام حادثه واژگونی یک دستگاه کامیون، ساعت ۱۹:۵۳ دقیقه شب گذشته بلافاصله آتش نشانان ایستگاه ۴۴ با هماهنگی ستاد فرماندهی سازمان آتش نشانی تهران به محل حادثه در غرب به شرق بزرگراه فتح، کیلومتر ۱۷ زیر پل کفش ملی اعزام شدند.</p>
      <p>بنا به اظهار محمدرضا اقبالپور رئیس ایستگاه ۴۵ آتش نشانی تهران، یک دستگاه کامیون حامل خاک به هنگام حرکت در مسیر بزرگراه شهید فتح به علت نامعلوم ناگهان از مسیر اصلی منحرف شده و پس از برخورد با گاردریل در حاشیه بزرگراه واژگون و بار آن، مسیر خودرو های عبوری را مسدود کرده بود.</p>
      <p>وی افزود: نیروهای عملیات به محض حضور در محل حادثه با استفاده از علائم هشدار دهنده، با قطع برق باطری کامیون اقدام به ایمن سازی محل حادثه کردند.</p>
      <p>اقبالپور تصریح کرد: راننده این کامیون قبل از رسیدن آتش نشانان با کمک رانندگان خودروهای عبوری از اتاقک این کامیون خارج شده بود.</p>
      <p>رئیس ایستگاه ۴۵ آتش نشانی با اعلام این که علت وقوع این حادثه از سوی پلیس راهور در دست بررسی است، خاطرنشان کرد: این کامیون با نظارت آتش نشانان و با کمک جرثقیل پلیس راهور به حالت اولیه بازگردانده و به مکانی امن منتقل شد.</p>
    </article>
  </body>
</html>