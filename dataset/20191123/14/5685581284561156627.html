<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazetevatan.com/feto-firarisi-arif-erdem-ortaya-cikti-hakan-sukurle-birlikte--1286659-gundem/"/>
    <meta property="og:site_name" content="Gazete Vatan"/>
    <meta property="article:published_time" content="2019-11-23T14:00:00+00:00"/>
    <meta property="og:title" content="FETÖ firarisi Arif Erdem ortaya çıktı! Hakan Şükürle birlikte..."/>
    <meta property="og:description" content="FETÖ firarilerinden ABD'de kaçan Hakan Şükür Twitter hesabından yaptığı paylaşımla Arif Erdem'in Amerika'da bulunduğunu itiraf etti."/>
  </head>
  <body>
    <article>
      <h1>FETÖ firarisi Arif Erdem ortaya çıktı! Hakan Şükürle birlikte...</h1>
      <h2>FETÖ firarilerinden ABD'de kaçan Hakan Şükür Twitter hesabından yaptığı paylaşımla Arif Erdem'in Amerika'da bulunduğunu itiraf etti.</h2>
      <address>
        <time datetime="2019-11-23T14:00:00+00:00">23 Nov 2019, 14:00</time>
      </address>
      <p>FETÖ firarilerinden Hakan Şükür, bir başka firari <a href="http://www.gazetevatan.com/arama/?Keyword=Arif%20Erdem">Arif Erdem</a>'le birlikte <a href="http://www.gazetevatan.com/arama/?Keyword=Galatasaray">Galatasaray</a>-Başakşehir maçını izlediklerini itiraf etti.</p>
      <p>Şükür, <a href="http://www.gazetevatan.com/arama/?Keyword=Twitter">Twitter</a> hesabından yaptığı paylaşımda, "Galatasaray-Başakşehir maçını daha önce <a href="http://www.gazetevatan.com/arama/?Keyword=Ba%C5%9Fak%C5%9Fehir">Başakşehir</a>'i çalıştırmış Arif Erdem ile seyrettik." ifadelerini kullandı.</p>
      <p>Nerede olduğu merak edilen FETÖ firarisi Arif Erdem'in de Hakan Şükür'le birlikte <a href="http://www.gazetevatan.com/arama/?Keyword=Amerika">Amerika</a> Birleşik Devletleri'nde olduğu ortaya çıktı.</p>
      <p>Firari Hakan Şükür sosyal medya hesabından yaptığı paylaşımda, "Galatasaray-Başakşehir maçını daha önce Başakşehir'i çalıştırmış Arif Erdem ile seyrettik. Hem onun söyledikleri ve benim söyleyeceklerim, hem de bu maçın yorumları ile 22.30 da beraber olalım. Gidişat golsüz ama anlatacak çok şey var" ifadelerine yer verdi.</p>
      <p>FETÖ'nün futbol yapılanmasına ilişkin soruşturma kapsamında, hakkında gözaltı kararı bulunan Arif Erdem’in İpsala Sınır Kapısı’nı kullanarak <a href="http://www.gazetevatan.com/arama/?Keyword=Yunanistan">Yunanistan</a>’a geçtiği, yanında eşi ve çocuklarının da olduğu tespit edilmişti.</p>
      <p>FETÖ firarileri arasında bulunan Arif Erdem, eski milli futbolcular İsmail Demiriz ve Uğur Tütüneker ile birlikte "silahlı terör örgütü üyesi olmak" suçundan yargılanıyor. Erdem, son olarak, FETÖ elebaşıyla fotoğrafları ve Gülen'in artık suyunu içtiği iddiasıyla gündeme gelmişti.</p>
    </article>
  </body>
</html>