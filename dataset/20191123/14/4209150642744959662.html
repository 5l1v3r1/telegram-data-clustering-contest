<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nezavisne.com/sport/fudbal/Sarajevo-odnijelo-bodove-iz-Mostara/570126?utm_source=feedburner&amp;utm_medium=feed&amp;utm_campaign=Feed%3A+NezavisneNovine+%28Nezavisne+novine%29&amp;hl=en"/>
    <meta property="og:site_name" content="Nezavisne novine"/>
    <meta property="article:published_time" content="2019-11-23T14:52:44+00:00"/>
    <meta property="og:title" content="Sarajevo odnijelo bodove iz Mostara"/>
    <meta property="og:description" content="Fudbaleri Sarajeva svladali su u Mostaru Velež rezultatom 2:1 u susretu 17. kola Premijer lige BiH."/>
  </head>
  <body>
    <article>
      <h1>Sarajevo odnijelo bodove iz Mostara</h1>
      <address><time datetime="2019-11-23T14:52:44+00:00">23 Nov 2019, 14:52</time> by <a rel="author">Fena</a></address>
      <p>Fudbaleri Sarajeva svladali su u Mostaru Velež rezultatom 2:1 u susretu 17. kola Premijer lige BiH.</p>
      <p>Sarajevo je došlo u vodstvo u 13. minuti preko Krste Velkoskog. Mersudin Ahmetović prošao je po desnoj strani i ubacio u sredinu do zaboravljenog Velkoskog koji je s pet metara poslao loptu u mrežu.</p>
      <p>U prvom poluvremenu Sarajevo je imalo još nekoliko dobrih akcija i gostujući igrači dva puta su pogađali okvir Veležovog gola.</p>
      <p>Nakon lošeg prvog poluvremena domaći su odigrali vrlo dobrih drugih 45 minuta.</p>
      <p>Odmah na početku Nusmir Fajić ima je dvije dobre situacije. U 46. minuti ukrao je loptu na sredini terene, sjurio se prema golu Sarajeva, ali je gostujući vratar zaustavio njegov šut. Tri minute kasnije ponovno je Fajić bio u izvrsnoj šansi, bio je sam s loptom na dva metra od gola, ali je njegov šut s crte skinuo jedan igrač Sarajeva.</p>
      <p>Kazna je stigla vrlo brzo. U 59. minuti u kaznenom prostoru Veleža srušen je Amar Rahmanović, a s bijele točke za 2:0 pogodio je Benjamin Tatar.</p>
      <p>Drugi gol nije obeshrabrio domaće igrače koji su u 62. minuti smanjili na 2:1, a strijelac je bio Muharem Čivić.</p>
      <p>Do kraja utakmice igralo se uglavnom na polovici Sarajeva, ali Velež nije uspio doći do izjednačenja.</p>
      <p>Domaći su imali puno primjedbi na suđenje, posebice u 88. minuti kada je Elvis Džafić u opasnoj situaciji srušio Fajića. Džafić je isključen, ali sudac nije dosudio jedanaesterac, već slobodan udarac za Velež na samom rubu kaznenog prostora.</p>
      <p>Dva kola prije zimske stanke Sarajevo je na vrhu ljestvice s 35 bodova, tri boda više od drugoplasiranog Željezničara koji ima utakmicu manje. Vodeće momčadi odmjeriće snagu sljedećeg vikenda u derbiju 18. kola.</p>
      <p>Velež je osmi s 19 bodova.</p>
    </article>
  </body>
</html>