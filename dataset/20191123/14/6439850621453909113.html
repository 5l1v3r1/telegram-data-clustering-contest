<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dailyjanakantha.com/details/article/462675/%e0%a6%a6%e0%a7%81%e0%a6%b0%e0%a7%8d%e0%a6%a8%e0%a7%80%e0%a6%a4%e0%a6%bf-%e0%a6%95%e0%a6%b0%e0%a6%b2%e0%a7%87-%e0%a6%95%e0%a6%be%e0%a6%89%e0%a6%95%e0%a7%87-%e0%a6%9b%e0%a6%be%e0%a7%9c-%e0%a6%a8%e0%a7%87%e0%a6%87"/>
    <meta property="og:site_name" content="Daily Janakantha"/>
    <meta property="article:published_time" content="2019-11-23T14:42:00+00:00"/>
    <meta property="og:title" content="দুর্নীতি করলে কাউকে ছাড় নেই : প্রধানমন্ত্রী"/>
    <meta property="og:description" content="অনলাইন রিপোর্টার ॥ অন্যায়, দুর্নীতি করলে কাউকে ছাড় দেওয়া হবে না বলে মন্তব্য করে প্রধানমন্ত্রী শেখ হাসিনা বলেছেন, ‘অনেক কষ্ট করে দেশের মানুষের জন্য কাজ করে যাচ্ছি। কিন্তু কেউ সেই অর্জন অন্যায় দুর্নীতির মধ্য দিয়ে নষ্ট করবে তা সহ্য করবো না। সে যেই হোক তাকে ..."/>
  </head>
  <body>
    <article>
      <h1>দুর্নীতি করলে কাউকে ছাড় নেই : প্রধানমন্ত্রী</h1>
      <address>
        <time datetime="2019-11-23T14:42:00+00:00">23 Nov 2019, 14:42</time>
      </address>
      <figure>
        <img src="http://www.dailyjanakantha.com/files/201911/1574523723_30.png"/>
      </figure>
      <p>অনলাইন রিপোর্টার ॥ অন্যায়, দুর্নীতি করলে কাউকে ছাড় দেওয়া হবে না বলে মন্তব্য করে প্রধানমন্ত্রী শেখ হাসিনা বলেছেন, ‘অনেক কষ্ট করে দেশের মানুষের জন্য কাজ করে যাচ্ছি। কিন্তু কেউ সেই অর্জন অন্যায় দুর্নীতির মধ্য দিয়ে নষ্ট করবে তা সহ্য করবো না। সে যেই হোক তাকে প্রতিহত করা হবে।’</p>
      <p>আজ শনিবার (২৩ নবেম্বর) রাজধানীর ঐতিহাসিক সোহরাওয়ার্দী উদ্যানে পদ্মা সেতুর আদলে আওয়ামী যুবলীগের ৭ম জাতীয় কংগ্রেসের মঞ্চে প্রধান অতিথির বক্তব্যে তিনি এ কথা বলেন। এর আগে প্রধানমন্ত্রী সম্মেলন উদ্বোধন করেন। যুবলীগের সম্মেলনে তিনি আরও বলেন, ‘আদর্শ নিয়ে চলতে হবে। কারণ একটি সংগঠনে আদর্শ থাকলে তারা সফল হতে পারে। সেটি সবাই মাথায় রাখবেন।’</p>
      <p>প্রসঙ্গত, সোহরাওয়ার্দী উদ্যানে কংগ্রেসের প্রথম অধিবেশন উদ্বোধন শেষে বিকেলে রাজধানীর রমনায় ইঞ্জিনিয়ার্স ইনস্টিটিউশন মিলনায়তনে দ্বিতীয় অধিবেশনে নতুন চেয়ারম্যান ও সাধারণ সম্পাদক দুই শীর্ষ পদে নেতৃত্বের নাম ঘোষণা করা হবে।</p>
    </article>
  </body>
</html>