<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.real.gr/koinonia/arthro/to_gramma_afganis_apo_ti_moria_fantasteite_na_zeite_edo-589153/"/>
    <meta property="og:site_name" content="Real.gr"/>
    <meta property="article:published_time" content="2019-11-23T14:21:00+00:00"/>
    <meta property="og:title" content="Ο Μπακογιάννης αλλάζει τον στολισμό της Αθήνας - «Εκπληξη» το χριστουγεννιάτικο δέντρο"/>
    <meta property="og:description" content="Την επιστολή της Αφγανής προς τον κόσμο, επικαλείται η γερμανική εφημερίδα Tagesspiegel. Ζητεί από τον κόσμο να φανταστεί πως είναι να ζεις σε ένα χώρο που φοβάσαι να μας μόνη στις τουαλέτες."/>
  </head>
  <body>
    <article>
      <h1>
        <a href="https://www.real.gr/koinonia/arthro/o_mpakogiannis_allazei_ton_stolismo_tis_athinas_ekpliksi_to_xristougenniatiko_dentro-589152/">Ο Μπακογιάννης αλλάζει τον στολισμό της Αθήνας - «Εκπληξη» το χριστουγεννιάτικο δέντρο</a>
      </h1>
      <address><time datetime="2019-11-23T14:21:00+00:00">23 Nov 2019, 14:21</time> by <a rel="author">DW /Δήμητρα Κυρανούδη</a></address>
      <p>
        <b>Την επιστολή της Αφγανής προς τον κόσμο, επικαλείται η γερμανική εφημερίδα Tagesspiegel. Ζητεί από τον κόσμο να φανταστεί πως είναι να ζεις σε ένα χώρο που φοβάσαι να μας μόνη στις τουαλέτες.</b>
      </p>
      <p>Ρεπορτάζ για την έκρυθμη κατάσταση στο προσφυγικό κέντρο της Μόριας και τα σχέδια της ελληνικής κυβέρνηση για μια πιο γρήγορη αντιμετώπιση του προσφυγικού παρουσιάζει η εφημερίδα Tagesspiegel. Αναφέρεται σε μια επιστολή Αφγανής προς τον κόσμο, «Letter to the World», όπως είναι ο τίτλος της, την οποία χαρακτηρίζει έκκληση για βοήθεια από τη Μόρια. «Μπορείτε να φανταστείτε να ζείτε σε έναν χώρο, τον οποίο δεν μπορείτε να εγκαταλείψετε μετά τις 9 το βράδυ γιατί κλέφτες κλέβουν τα πάντα και εσείς μπορεί να τραυματιστείτε γιατί δεν τους αφήνετε να κλέψουν; Μπορείτε να φανταστείτε ένα μέρος όπου για λόγους ασφαλείας δεν μπορείς να πας μόνη στις τουαλέτες;» γράφει στην επιστολή της προς τον κόσμο η Αφγανή.</p>
      <p>‘Όπως σημειώνει η γερμανική εφημερίδα «εθελοντές γιατροί κάνουν λόγο για σεξουαλική βία, κακοποίηση και παιδική πορνεία. Πρόσφατα υπήρξε κι άλλος θάνατος, ένα μωρό εννιά μηνών πέθανε από ακραία αφυδάτωση. Καθώς εκατοντάδες μετανάστες και πρόσφυγες φτάνουν κάθε βράδυ με βάρκες από την Τουρκία στη Λέσβου, η ελληνική κυβέρνηση αναζητά νέους τρόπους αντιμετώπισης της προσφυγικής κρίσης και αυστηροποιεί τους νόμους για το άσυλο». Σχετικά με τα σχέδια της ελληνικής κυβέρνησης για κλείσιμο τον λεγόμενων hotspot της Λέσβου, της Χίου και της Σάμου η Tagesspiegel παρατηρεί ότι «στην πραγματικότητα αυτά προορίζονταν για κέντρα ταυτοποίησης και κατάθεσης αιτήσεων ασύλου, έχουν γίνει όμως στο μεταξύ de facto υπερπλήρεις και επικίνδυνοι χώροι δυστυχίας, με παραπήγματα και σκηνές εν μέσω σκουπιδιών και περιττωμάτων. Όσοι πρόσφυγες έχουν προοπτική ασύλου θα μεταφέρονται μελλοντικά στην ηπειρωτική Ελλάδα. Οι υπόλοιποι πρόκειται να μεταφερθούν σε νέα κέντρα ταυτοποίησης και αναχώρησης, όπου θα κρατούνται μέχρι την επαναπροώθησή τους. Αυτό θα διαρκεί μέχρι 18 μήνες βάσει της ελληνικής νομοθεσίας». Όπως εκτιμά η εφημερίδα ότι να νέα μέτρα αποβλέπουν από την μια στους μετανάστες, «που θα γνωρίζουν ότι δεν θα μπορούν πλέον να μετακινηθούν ανεξέλεγκτα αν γνωρίζουν ότι δεν έχουν προοπτική ασύλου» και από την άλλη απευθύνονται έμμεσα και στους λαθρεμπόρους. «Θα πρέπει να είναι σαφές σε κάθε μετανάστη, ότι θα χάσει τα χρήματά του εάν τα δώσει σε κάποιον διακινητή για τον φέρει στην Ελλάδα».</p>
      <p>
        <b>Ο Γιώργος Κουμουτσάκος στο Spiegel Online</b>
      </p>
      <p>Συνέντευξή στο Spiegel Online παραχώρησε ο Γιώργος Κουμουτσάκος, αν. υπ. Προστασίας του Πολίτη και υπεύθυνος για θέματα Μεταναστευτικής Πολιτικής. «Η Άγκυρα επανειλημμένα απειλεί την Ευρώπη ότι θα ανοίξει της πύλες της στους πρόσφυγες (…) Όταν κάποιος το επαναλαμβάνει διαρκώς, τότε οι πρόσφυγες, οι μετανάστες και οι διακινητές βλέπουν ευκαιρίες» σημειώνει αναφορικά με την Τουρκία συμπληρώνοντας ότι «και στο παρελθόν ο Τούρκος πρόεδρος έκανε παρόμοιες δηλώσεις, αλλά ποτέ τόσο επίμονες. Δεν είναι μόνο το περιεχόμενο, αλλά και η συχνότητα των απειλών που μας ανησυχούν. Ειδικά καθώς γίνονται σε μια εποχή, κατά την οποία οι σχέσεις της ΕΕ και της Τουρκίας δεν είναι οι καλύτερες. Δεν θα δραματοποιήσω, αλλά ούτε και θα υποτιμήσω τον κίνδυνο. Αλλά η Ελλάδα και η Ευρώπη θα πρέπει να προετοιμαστούν για όλα τα σενάρια».</p>
      <p>Aναφορικά με τα σχέδια της νέας κυβέρνησης για κλείσιμο των υπαρχόντων hotspot στα νησιά και τη δημιουργία νέων, κλειστών κέντρων κράτησης για μετανάστες που πρόκειται να απελαθούν ο Γ. Κουμουτσάκος αναφέρει: «Η κράτηση δεν θα υπερβαίνει το ανώτατο όριο που επιτρέπει η ευρωπαϊκή και η εθνική νομοθεσία. Σχετικά με τις πρόσφατες τουρκικές αιτιάσεις για παράνομα push-back δεκάδων χιλιάδων αιτούντων άσυλο, ο Γ. Κουμουτσάκος απαντά: «Διάβασα το δημοσίευμα. Η απάντησή μου είναι ότι η Ελλάδα σέβεται πλήρως τις διεθνείς υποχρεώσεις της και το διεθνές δίκαιο. Εκείνοι που μας κατηγορούν δεν έχουν τον ίδιο ιστορικό». Στη συνέχεια ο έλληνας αν. υπουργός τονίζει αναφορικά με την «ανεξέλεγκτη» κατάσταση στα νησιά του Αιγαίου ότι «αν συνεχίσουν να φτάνουν στα ήδη υπερπλήρη νησιά κι άλλοι άνθρωποι, τότε, ναι, η κατάσταση θα γίνει ανεξέλεγκτη. Ο χειμώνας πλησιάζει και οι ροές αναμένεται να μειωθούν σημαντικά, κάτι που μας δίνει χρόνο για να βελτιώσουμε τις συνθήκες. Από την Ελλάδα δεν θα υπάρξουν άλλες σκληρές εικόνες».</p>
      <p>
        <b>Γιατροί Χωρίς Σύνορα: Η προσφυγική συμφωνία έχει αποτύχει</b>
      </p>
      <p>Στις δηλώσεις του επικεφαλής των Γιατρών Χωρίς Σύνορα, Χρήστος Χρήστου, ο οποίος κάνει λόγο «για μια νέα προσφυγική καταστροφή στην Ελλάδα» αναφέρεται η ιστοσελίδα της δημόσιας γερμανικής τηλεόρασης tagesschau.de.</p>
      <p>Όπως αναφέρει η ιστοσελίδα «για τους Γιατρούς Χωρίς Σύνορα το γεγονός ότι η ελληνική κυβέρνηση ανακοίνωσε το κλείσιμο των περίφημων hotspot σε πέντε ελληνικά, επιδεινώνει την κατάσταση για τους πρόσφυγες». Σύμφωνα με τους ΓΧΣ «η προσφυγική συμφωνία ΕΕ-Τουρκίας έχει αποτύχει».</p>
    </article>
  </body>
</html>