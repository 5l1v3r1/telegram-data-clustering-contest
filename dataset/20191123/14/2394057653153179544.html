<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gram.pl/news/2019/11/23/zobacz-pierwsze-16-minut-rozgrywki-w-darksiders-genesis.shtml"/>
    <meta property="og:site_name" content="Gram.pl"/>
    <meta property="article:published_time" content="2019-11-23T14:20:00+00:00"/>
    <meta property="og:title" content="Zobacz pierwsze 16 minut rozgrywki w Darksiders Genesis"/>
    <meta property="og:description" content="Wprowadzenie do fabuły, specjalne umiejętności bohaterów i przełączanie się pomiędzy nimi w locie."/>
  </head>
  <body>
    <article>
      <h1>Zobacz pierwsze 16 minut rozgrywki w Darksiders Genesis</h1>
      <h2>Wprowadzenie do fabuły, specjalne umiejętności bohaterów i przełączanie się pomiędzy nimi w locie.</h2>
      <address><time datetime="2019-11-23T14:20:00+00:00">23 Nov 2019, 14:20</time> by <a rel="author">LM</a></address>
      <figure>
        <img src="https://img6.gram.pl/fmrb20191123141913040nlvz.jpg"/>
      </figure>
      <p>Redakcja serwisu IGN uraczyła nas nowym wideo poświęconym nadchodzącej pobocznej odsłonie cyklu slasherów Darksiders – Genesis. Na załączonym do wiadomości materiale możecie zobaczyć <b>pierwsze 16 minut rozgrywki w rzeczonej produkcji, a na nagranie załapało się klimatyczne intro, dialogi pomiędzy protagonistami oraz oczywiście masa akcji podczas przedzierania się przez kolejne poziomy i zastępy wrogów.</b> Prezentacja wskazuje też w jak łatwy sposób gracze, którzy zdecydują się na rozgrywkę solową, mogą przełączać się pomiędzy bohaterami na potrzeby kolejnych etapów zabawy. <b>Całość opracowano przede wszystkim z myślą o kooperacji, ale jeśli się na nią nie zdecydujemy, to wygląda na to, że obu bohaterów będziemy mogli ogrywać i rozwijać równolegle</b>.<br/><br/><b>Darksiders Genesis</b> zadebiutuje na komputerach osobistych już 5 grudnia, by 14 lutego ukazać się na PlayStation 4, Xboksie One i Nintendo Switch.</p>
      <p>https://www.youtube.com/watch?time_continue=1&amp;v=YQQAvfkAYK0&amp;feature=emb_title</p>
      <hr/>
      <p>
        <a href="https://www.sferis.pl/gra-pc-darksiders-genesis-wersja-cyfrowa-p647619">Kup grę Darksiders Genesis w sklepie Sferis.pl.</a>
      </p>
    </article>
  </body>
</html>