<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://1news.com.ua/ipol/u-vinnytsi-politsejskogo-sudytymut-za-pobyttya-lyudyny-do-smerti.html"/>
    <meta property="og:site_name" content="1NEWS"/>
    <meta property="article:published_time" content="2019-11-23T14:35:44+00:00"/>
    <meta property="og:title" content="У Вінниці поліцейського судитимуть за побиття людини до смерті"/>
    <meta property="og:description" content="У Вінниці поліцейського судитимуть за побиття людини до смерті"/>
  </head>
  <body>
    <article>
      <h1>У Вінниці поліцейського судитимуть за побиття людини до смерті</h1>
      <address>
        <time datetime="2019-11-23T14:35:44+00:00">23 Nov 2019, 14:35</time>
      </address>
      <figure>
        <img src="https://1news.com.ua/wp-content/uploads/2019/11/original-4.jpg"/>
      </figure>
      <p>Старшого оперуповноваженого вінницької поліції судитимуть за перевищення повноважень, яке призвело до смерті людини. Про це повідомляє пресслужба Державного бюро розслідувань, пише 1NEWS, посилаючись на <a href="https://www.pravda.com.ua/news/2019/11/23/7232804/">Українську правду</a>.</p>
      <p>“Скеровано до суду обвинувальний акт щодо старшого оперуповноваженого сектору кримінальної поліції Київського відділення поліції Вінницького відділу поліції за підозрою у перевищенні своїх службових повноважень, що призвели до смерті людини”.</p>
      <p>Слідчі встановили, що правоохоронець запропонував громадянину бути понятим під час вилучення бойових припасів.</p>
      <p>А коли отримав відмову, то вдарив чоловіка кулаком в обличчя. Від удару потерпілий впав та вдарився головою об асфальтне покриття, у результаті чого помер у лікарні, не приходячи до свідомості.</p>
      <p>Дії правоохоронця кваліфікували за ч. 3 ст. 365 ККУ (перевищення влади працівником правоохоронного органу, що спричинили тяжкі наслідки).</p>
      <p>Поліцейському загрожує покарання у вигляді позбавлення волі на строк від 7 до 10 років з позбавленням права обіймати посади на строк до 3 років.</p>
    </article>
  </body>
</html>