<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://europost.gr/19chroni-manoyla-soyper-sexi-montelo-toy-instagram-synelifthi-gia-diakinisi-kai-paranomo-emporio-oplon-oi-kaytes-pozes-agkalia-me-opla-poy-tin-ekapsan/"/>
    <meta property="og:site_name" content="europost.gr"/>
    <meta property="article:published_time" content="2019-11-23T14:57:46+00:00"/>
    <meta property="og:title" content="19χρονη μανούλα, σούπερ σέξι μοντέλο του Instagram, συνελήφθη για διακίνηση και παράνομο εμπόριο όπλων! Οι καυτές πόζες αγκαλιά με όπλα, που την «έκαψαν»!"/>
    <meta property="og:description" content="Οι σέξι σέλφι με όπλα μπορεί να στοιχίσουν πολύ ακριβά σε ένα νεαρό μοντέλο του Instagram από τη Βραζιλία, αφού αποτελούν ενοχοποιητικά στοιχεία που τη συνδέουν με κύκλωμα παράνομης διακίνησης όπλων, στο οποίο φέρεται να"/>
  </head>
  <body>
    <article>
      <h1>19χρονη μανούλα, σούπερ σέξι μοντέλο του Instagram, συνελήφθη για διακίνηση και παράνομο εμπόριο όπλων! Οι καυτές πόζες αγκαλιά με όπλα, που την «έκαψαν»!</h1>
      <address>
        <time datetime="2019-11-23T14:57:46+00:00">23 Nov 2019, 14:57</time>
      </address>
      <p>Οι σέξι σέλφι με όπλα μπορεί να στοιχίσουν πολύ ακριβά σε ένα νεαρό μοντέλο του Instagram από τη Βραζιλία, αφού αποτελούν ενοχοποιητικά στοιχεία που τη συνδέουν με κύκλωμα παράνομης διακίνησης όπλων, στο οποίο φέρεται να ήταν μέλος ο φίλος της.</p>
      <figure>
        <img src="https://europost.gr/wp-content/uploads/2019/11/21262126-7707301-image-a-35_1574282919688-228x300.jpg"/>
      </figure>
      <p>Σύμφωνα με την εφημερίδα Daily Mail, η 19χρονη Gabriela Sara Vasconcelos Assunção συνελήφθη (για δεύτερη φορά τους τελευταίους μήνες) κατά τη διάρκεια μιας κοινής επιχείρησης των αστυνομικών τμημάτων του Σάο Πάολο και της Ανάπολις.</p>
      <figure>
        <img src="https://europost.gr/wp-content/uploads/2019/11/21262110-7707301-image-m-33_1574282868042-1-252x300.jpg"/>
      </figure>
      <p>Έξι εβδομάδες νωρίτερα, η νεαρή είχε συλληφθεί για πρώτη φορά όταν αστυνομικοί σταμάτησαν το αυτοκίνητο του αγοριού της Vieira da Silva, στο οποίο επέβαινε και η ίδια, και ανακάλυψαν ένα «οπλοστάσιο» κρυμμένο στο εσωτερικό του.</p>
      <figure>
        <img src="https://europost.gr/wp-content/uploads/2019/11/21262096-7707301-image-a-30_1574282821264-300x187.jpg"/>
      </figure>
      <p>Οι αστυνομικοί στην πόλη Μπεμπεδούρο του Σάο Πάολο κατάσχεσαν τα όπλα, που περιλάμβαναν 10 πιστόλια 9mm και πολλά πυρομαχικά, και βρίσκονταν μέσα σε πακέτο στην κρυφή «καταπακτή». Μαζί με τα όπλα, βρήκαν και κατάσχεσαν και ποσότητα μαριχουάνας. Η 19χρονη, που συνελήφθη μαζί με τον νεαρό άνδρα, αφέθηκε ελεύθερη, αφού ισχυρίστηκε ότι δεν είχε ιδέα για τις παράνομες δραστηριότητες του φίλου της, κάτι που επιβεβαίωσε και ο ίδιος.</p>
      <figure>
        <img src="https://europost.gr/wp-content/uploads/2019/11/21262128-7707301-image-a-28_1574282789091-300x202.jpg"/>
      </figure>
      <p>Όσο για τον ίδιο τον άνδρα, ισχυρίστηκε ότι δεν είχε ιδέα πως το πακέτο που μετέφερε επί πληρωμή είχε μέσα όπλα.</p>
      <p>Τελικά, το κινητό της κοπέλας που παρέμεινε στην κατοχή των Αρχών «έκαψε» όχι μόνο την ίδια αλλά και τον φίλο της. Όπως εξηγεί η Daily Mail, οι ερευνητές εντόπισαν μέσα σε αυτό πλήθος φωτογραφίες σέλφι, στις οποίες η νεαρή εμφανίζεται να ποζάρει αισθησιακά, είτε μόνη είτε μαζί με τον φίλο της, κρατώντας πιστόλια, τουφέκια και αυτόματα όπλα. Σε μια φωτογραφία μάλιστα εμφανίζεται να φιλάει το όπλο, με το δάχτυλό της πάνω στη σκανδάλη. Κάποιες από αυτές τις σέλφι η νεαρή γυναίκα τις είχε ποστάρει και στα social media.</p>
      <p>Στο κινητό βρέθηκαν ακόμα βίντεο που είχε τραβήξει το ζευγάρι σε ξενοδοχείο, όπου είχε σταματήσει κατά τη διάρκεια του ταξιδιού προς τον προορισμό του «πακέτου». Τα εν λόγω βίντεο αποδεικνύουν πως οι δύο εραστές όχι μόνο ήξεραν για τα όπλα, αλλά τα είχαν βγάλει από το πακέτο και… «χόρευαν» κρατώντας τα.</p>
      <figure>
        <iframe src="https://www.youtube.com/embed/4WsdsfiA7gc" width="696" height="392" data-service="Youtube" scrolling="no"/>
      </figure>
      <p>Αξίζει να σημειωθεί ότι η νεαρή γυναίκα είναι μητέρα ενός 4χρονου αγοριού.</p>
    </article>
  </body>
</html>