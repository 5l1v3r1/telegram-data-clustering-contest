<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.publika.md/nicu-popescu-exista-un-risc-mare-de-federalizare-de-facto-care-i-ar-da-tiraspolului-puterea-de-a-influenta-deciziile-chisinaului_3059897.html"/>
    <meta property="og:site_name" content="PUBLIKA"/>
    <meta property="article:published_time" content="2019-11-23T14:04:34+00:00"/>
    <meta property="og:title" content="Nicu Popescu: Există un risc mare de federalizare de facto, care i-ar da Tiraspolului puterea de a influența deciziile Chișinăului"/>
    <meta property="og:description" content="Timp de cinci luni, atât cât a fost ministru de Externe în Guvernul Sandu, Nicu Popescu spunea că federalizarea este o utopie, iar acum a schimbat macazul. Fostul şef al diplomației moldoveneşti susține că riscul ca țara noastră să-și piardă suveranitatea"/>
  </head>
  <body>
    <article>
      <h1>Nicu Popescu: Există un risc mare de federalizare de facto, care i-ar da Tiraspolului puterea de a influența deciziile Chișinăului</h1>
      <address><time datetime="2019-11-23T14:04:34+00:00">23 Nov 2019, 14:04</time> by <a rel="author">PUBLIKA.MD</a></address>
      <p><b>Timp de cinci luni, atât cât a fost ministru de Externe în Guvernul Sandu, Nicu Popescu spunea că federalizarea este o utopie, iar acum a schimbat macazul. Fostul şef al diplomației moldoveneşti susține că riscul ca țara noastră să-și piardă suveranitatea este iminent.</b><br/><b>Popescu a declarat, într-un interviu pentru Europa Liberă că există pericol mare de "federalizare de facto", care i-ar da Tiraspolului puterea de a influența deciziile Chișinăului.</b> <br/><br/>"Eu cred că, într-adevăr, există un risc foarte mare, probabil nu al federalizării pe hârtie, dar al federalizării de facto, prin care se ajunge la anumite aranjamente cu regiunea transnistreană, în care se blochează capacitatea Republicii Moldova de a se autoguverna, se deschide portița și chiar ușa unor influențe din exterior, din Federația Rusă, via Tiraspol, care ar incapacita Republica Moldova să-și decidă propria soartă pe viitor", a spus fostul ministru de Externe, Nicu Popescu. <br/><br/><b>Anterior şi fostul ministru al Apărării Anatol Șalaru spunea că "federalizarea, ca proces și nu ca act, aşa cum s-a intenționat prin intermediul memorandumului Kozak, este un pericol real pentru viitorul Republicii Moldova.</b><br/><br/>În luna iunie, preşedintele Igor Dodon îi prezenta fostului lider al <a href="http://www.pdm.md/ro/">PDM</a>, <a href="http://www.plahotniuc.md/">Vlad Plahotniuc</a>, un document care prevederea federalizarea sau divizarea Republicii Moldova, în schimbul coaliţiei PSRM-<a href="http://www.pdm.md/ro/">PDM</a>. Atunci, Dodon a propus ca termenul de federalizare să fie înlocuit cu "statut special" pentru regiunea transnistreană. Democraţii au respins târgul propus de Dodon.</p>
    </article>
  </body>
</html>