<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/vesti/ekonomija/brodosplit-za-amerikance-gradi-brod-za-polarne-ekspedicije/"/>
    <meta property="og:site_name" content="Krstarica"/>
    <meta property="article:published_time" content="2019-11-23T14:52:00+00:00"/>
    <meta property="og:title" content="Brodosplit za amerikance gradi brod za polarne ekspedicije"/>
    <meta property="og:description" content="SPLIT - Kompanija Brodosplit za američku firmu Kvark ekspedišns gradi tehnološki napredan brod za polarne ekspedicije, koji će se zvati Ultramarine i moći"/>
  </head>
  <body>
    <article>
      <h1>Brodosplit za amerikance gradi brod za polarne ekspedicije</h1>
      <address><time datetime="2019-11-23T14:52:00+00:00">23 Nov 2019, 14:52</time> by <a rel="author" href="https://www.krstarica.com/author/tanjug/" target="_blank">Tanjug</a></address>
      <p>SPLIT – Kompanija Brodosplit za američku firmu Kvark ekspedišns gradi tehnološki napredan brod za polarne ekspedicije, koji će se zvati Ultramarine i moći će da primi 200 putnika, saopšteno je danas iz splitskog brodogradilišta.</p>
      <p>U saopštenju se navodi da će Brod za polarne ekspedicije dužine 128 metara, širine 21,5 metara i težine 13.500 bruto tona zaploviti 2020. godine i da će moći da primi do 200 putnika u prostranim kabinama i javnim prostorima.</p>
      <p>„Ultramarine će biti operativna baza za polarne avanture bez premca. Novi brod u rukama najiskusnijeg tima u ekspedicijskoj industriji omogućiće gostima da odu dublje u polarna područja nego ikada ranije, zadržavajući isto poštovanje prema prirodi, što je uvek bila glavna smernica kompanije Kvark ekspedišns“, stoji u saopšstenju.</p>
      <p>Dodaje se da će gostima biti omogućeno da dožive avanture i izvan broda, a kada se vrate na brod nakon dana provedenog u polarnim istraživanjima, moći će da se odmore i opustite u savremenom prostoru vrhunskog kvaliteta, prenosi SeeBiz.</p>
      <p>U saopštenju se navodi da je kompanije Kvark ekspedišns deo Travelopia grupacije, koja okuplja najraznolikiju paletu svetskih kompanija specijalizovanih za avanturistička putovanja.</p>
      <p>(Tanjug)</p>
    </article>
  </body>
</html>