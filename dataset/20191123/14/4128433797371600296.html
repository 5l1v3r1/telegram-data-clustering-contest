<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://businessinsider.com.pl/rozwoj-osobisty/jak-poprawnie-konczyc-e-maile-w-jezyku-angielskim/5e1vj7f"/>
    <meta property="og:site_name" content="Business Insider"/>
    <meta property="article:published_time" content="2019-11-23T14:53:00+00:00"/>
    <meta property="og:title" content="Jeden najlepszy i 18 złych sposobów kończenia e-maili w języku angielskim"/>
    <meta property="og:description" content="Najtrudniejszą częścią pisania e-maili w języku angielskim jest ich kończenie. Wersji jest wiele, ale tak naprawdę tylko jedna jest właściwa. Tak naprawdę najlepszym pożegnaniem, szczególnie gdy piszemy do obcej osoby, jest najkrótsze i najprostsze, jakie możemy wymyślić."/>
  </head>
  <body>
    <article>
      <h1>Jeden najlepszy i 18 złych sposobów kończenia e-maili w języku angielskim</h1>
      <address><time datetime="2019-11-23T14:53:00+00:00">23 Nov 2019, 14:53</time> by <a rel="author">Rachel Gillett, BusinessInsider.com</a></address>
      <figure>
        <img src="http://ocdn.eu/images/pulscms/NjM7MDA_/35abed5f5ec930c7829bf971af110c15.jpeg"/>
        <figcaption>Jest jeden najwłaściwszy sposób kończenia e-maili w języku angielskim.<cite>Foto: triocean / Shutterstock</cite></figcaption>
      </figure>
      <p>Najtrudniejszą częścią pisania e-maili w języku angielskim jest ich kończenie. Wersji jest wiele, ale tak naprawdę tylko jedna jest właściwa. Tak naprawdę najlepszym pożegnaniem, szczególnie gdy piszemy do obcej osoby, jest najkrótsze i najprostsze, jakie możemy wymyślić.</p>
      <p>"Cheers" wydaje się zbyt pretensjonalne? "Your sincerely" zbyt oficjalne? "All the best" nie do końca właściwe, szczególnie gdy <a href="https://businessinsider.com.pl/technologie/emotikony-w-sluzbowych-e-mailach-negatywne-skutki/mge45p1">wiadomość ma charakter profesjonalny</a>?</p>
      <p>Jak w takim razie <b>we właściwy sposób zakończyć e-mail pisany w języku angielskim</b>? Zapytaliśmy o to ekspertów, m.in. autora książki Willa Schwalbe'a "SEND: Why People Email So Badly and How to Do it Better" oraz znawczynię etykiety Barbarę Pachter.</p>
      <p>Wszyscy eksperci zgodnie stwierdzili, że jest jeden najlepszy sposób na kończenie <a href="https://businessinsider.com.pl/rozwoj-osobisty/zakazane-tematy-w-e-mailach-sluzbowych/2mvrw7e">e-maili, czy to służbowych,</a> czy prywatnych (choć tutaj oczywiście dowolność jest większa). <b>Wystarczy jedno słowo: "best"</b>. Ich zdaniem to zawsze bezpieczne i uniwersalne rozwiązanie.</p>
      <p>A oto <b>18 popularnych sposobów kończenia e-maili w języku angielskich, których lepiej unikać</b>:</p>
      <h3>1. "Thanks"</h3>
      <p>"Thanks" to dobry sposób na zakończenie e-maila, pod warunkiem, że osoba, z którą korespondujemy, coś dla nas zrobiła. To nie jest uniwersalny sposób kończenia wiadomości.</p>
      <h3>2. "TTYL", "TAFN", itd.</h3>
      <p>W służbowych e-mailach należy unikać zarówno slangu, jak i skrótów. "TTYL" ("talk to you later") oraz TAFN ("that's all for now") możesz stosować tylko i wyłącznie w wiadomościach prywatnych.</p>
      <h3>3. "All best"</h3>
      <p>Barbara Pachter twierdzi, że im więcej słów w pożegnaniu, tym bardziej oficjalny staje się e-mail. "All the best" jest więc bardziej sztywne i oficjalne niż "best", które radzi stosować w większości wypadków.</p>
      <h3>4. "Best wishes"</h3>
      <p>Podobnie, jak w przypadku "all best", "best wishes" jest zbyt oficjalnym sposobem na kończenie e-maili.</p>
      <h3>5. "Sincerely"</h3>
      <p>Tę formę eksperci radzą zarezerwować sobie na okazje, gdy piszemy tradycyjne listy w bardzo oficjalnych sytuacjach.</p>
      <h3>6. "Looking forward"</h3>
      <p>W ten sposób można zakończyć wiadomość pod warunkiem, że rzeczywiście zamierzamy spotkać się z tą osobą w najbliższej przyszłości. W innym wypadku to zły wybór.</p>
      <h3>7. "Speak with you soon"/"Speak soon"</h3>
      <p>Podobnie, jak w przypadku "looking forward" - jeśli nie zamierzamy wkrótce rozmawiać z osobą, z którą korespondujemy, nie powinniśmy tak kończyć e-maila.</p>
      <h3>8. "More soon"</h3>
      <p>W ten sposób deklarujemy, że w niedługim czasie ponownie nawiążemy kontakt z daną osobą. Jeśli tego nie planujemy, powinniśmy zrezygnować z takiego zakończenia.</p>
      <h3>9. "xx"</h3>
      <p>To jeden z najbardziej nieprofesjonalnych sposobów kończenia e-maili służbowych.</p>
      <h3>10. "xoxo"</h3>
      <p>Jeśli nie jesteś bohaterem serialu "Plotkara", unikaj jak ognia. Szczególnie w e-mailach służbowych. W ten sposób można kończyć wiadomości skierowane do naprawdę bliskich osób.</p>
      <h3>11. "Warmly"/ "Warmest"</h3>
      <p>To zbyt poufały i może nawet infantylny sposób na pożegnanie w e-mailu.</p>
      <h3>12. "Cheers"</h3>
      <p>Uznaje się, że "cheers" jest typowo brytyjskim słówkiem. Niektórzy uznają je za pretensjonalne, jeśli jest używane przez osoby, które nie pochodzą z Wielkiej Brytanii.</p>
      <h3>13. _ (nothing)</h3>
      <p>Jednym z najbardziej nieodpowiednich sposobów na kończenie wiadomości jest po prostu podpisanie się lub w ogóle brak jakiegokolwiek zakończenia.</p>
      <h3>14. "Yours"/"Yours truly"/ "Yours faithfully"</h3>
      <p>Zdaniem niektórych ekspertów są to sformułowania zbyt formalne, ostatnie nawet brzmi nieco jako zakończenie propozycji małżeńskiej.</p>
      <h3>15. "Respectfully"</h3>
      <p>O ile nie piszesz maila do prezydenta, lepiej unikaj tego sformułowania.</p>
      <h3>16. "Regards"</h3>
      <p>Eksperci uważają, że to słowo zbyt "sztywne" i "oficjalne", by używać go w e-mailach.</p>
      <h3>17. "Take care"</h3>
      <p>To zdecydowanie sformułowanie, które warto zachować dla swoich bliskich.</p>
      <h3>18. "Looking forward to hearing from you"</h3>
      <p>"Zbyt grzeczne, zbyt zachowawcze, sugeruje, że jesteś pozbawiony mocy sprawczej i czekasz aż osoba, z którą korespondujesz, coś zrobi" - twierdzą eksperci.</p>
      <related>
        <h4>Zobacz także</h4>
        <a href="https://businessinsider.com.pl/rozwoj-osobisty/kariera/jak-dobrze-pisac-maile/l1cs5rv"/>
        <a href="https://businessinsider.com.pl/rozwoj-osobisty/kariera/jak-pisac-e-maile/n428s0f"/>
      </related>
    </article>
  </body>
</html>