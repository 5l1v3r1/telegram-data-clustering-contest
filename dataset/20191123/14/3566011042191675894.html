<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1549380.html/%DA%A9%D8%A7%D8%B1%DA%AF%D8%A7%D9%87-%D8%A2%D9%85%D9%88%D8%B2%D8%B4-%D8%AE%D8%A8%D8%B1-%D9%86%D9%88%DB%8C%D8%B3%DB%8C-%D9%88-%D8%B3%D9%88%D8%A7%D8%AF-%D8%B1%D8%B3%D8%A7%D9%86%D9%87-%D8%AF%D8%B1-%D8%B1%D8%B2%D9%86-%D8%A8%D8%B1%DA%AF%D8%B2%D8%A7%D8%B1-%D8%B4%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-23T14:07:00+00:00"/>
    <meta property="og:title" content="کارگاه آموزش خبر نویسی و سواد رسانه در رزن برگزار شد"/>
    <meta property="og:description" content="مسئول فضای مجازی سپاه ناحیه رزن گفت :دوره یک روزه آموزش خبرنویسی و سواد رسانه در رزن برگزار شد."/>
  </head>
  <body>
    <article>
      <h1>کارگاه آموزش خبر نویسی و سواد رسانه در رزن برگزار شد</h1>
      <h2>مسئول فضای مجازی سپاه ناحیه رزن خبر داد؛</h2>
      <address>
        <time datetime="2019-11-23T14:07:00+00:00">23 Nov 2019, 14:07</time>
      </address>
      <p>مسئول فضای مجازی سپاه ناحیه رزن گفت :دوره یک روزه آموزش خبرنویسی و سواد رسانه در رزن برگزار شد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ طیب سعیدی، مسئول فضای مجازی سپاه ناحیه رزن در گفت و گو با خبرنگار <a href="http://asrehamedan.ir/33158">عصر همدان</a>؛ عنوان کرد: به منظور تقویت و افزایش توانایی بسیجیان،گردانهای سایبری و علاقه مندان به حضور در فضای رسانه این دوره یک روزه برگزار شد.</p>
      <p>وی با بیان اینکه در این دوره از اساتید مجرب و استانی استفاده شد گفت : برای آموزش خبرنویسی از معاون اطلاعات و اخبار صدا و سیمای استان همدان بهره مند شدیم.<br/>سعیدی با اشاره به ضرورت بهره مندی فعالین حوزه سایبری از اطلاعات عمیق رسانه ای و سواد رسانه افزود: به همین منظور با حضور مسئول سازمان فضای مجازی بسیج استان همدان به بررسی شگردهای عملیات روانی و پشت پرده حوادث اخیر کشور پرداخته شد.</p>
      <p>مسئول فضای مجازی سپاه ناحیه رزن حضور فعال و با انگیزه بسیجیان و گردانهای سایبری درز این کارگاه را مایه امیدواری و انگیزه دانست و تاکید کرد: تلاش شد با فراهم کردن فضای نقادی آموزش ها با درک شرایط کشور صورت گیرد.</p>
      <p>وی جریان شناسی رسانه و آموزش تولید محتوا در فضای توییتر را از دیگر مباحث طرح شده در این دوره بر شمرد و خاطرنشان کرد: این دوره ها در فواصل زمانی مشخص برای تعداد دیگری از بسیجیان و اعضای گردانهای سایبری نیز برگزار خواهد شد تا بتوانیم تاثیرات مثبت حضور جوانان انقلابی و دغدغه مند را در عرصه رسانه ای و سایبری کشور شاهد باشیم.</p>
      <p>سعیدی آموزش سواد رسانه در مدارس و مساجد را از مهمترین برنامه های مرکز فضای مجازی بسیج در یک سال گذشته عنوان کرد و افزود: این برنامه محوری در سال پیش رو نیز با قوت ادامه خواهد داشت.</p>
      <p>انتهای پیام/</p>
    </article>
  </body>
</html>