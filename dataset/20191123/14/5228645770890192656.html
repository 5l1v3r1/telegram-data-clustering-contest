<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://velvet.hu/randi/2019/11/23/joga_serulekenyseg_flort/"/>
    <meta property="og:site_name" content="VELVET"/>
    <meta property="article:published_time" content="2019-11-23T14:47:00+00:00"/>
    <meta property="og:title" content="Gondolom, megtetszett neki a sérülékenységem"/>
    <meta property="og:description" content="Olvasónkkal a jógaoktatója kezdett flörtölni. Olvasónk beismeri, hogy van, amiben ő is hibázott ebben a történetben, de..."/>
  </head>
  <body>
    <article>
      <h1>Gondolom, megtetszett neki a sérülékenységem</h1>
      <address><time datetime="2019-11-23T14:47:00+00:00">23 Nov 2019, 14:47</time> by <a rel="author" href="https://velvet.hu/szerzo/eivissa" target="_blank">Eivissa</a></address>
      <blockquote>Albertina története kísértetiesen ismerősen csengett...</blockquote>
      <table>
        <tr>
          <th align="left">
            <b>
              <mark>Ez itt a Randiblog Inbox</mark>
            </b>
          </th>
        </tr>
        <tr>
          <th align="left">A Randiblognak ebben a posztsorozatában olvasóink névtelenül, e-mailben beküldött leveleit közöljük, minimális változtatással, tartalmi ellenőrzés nélkül. Ezeket tehát nem a Velvet szerkesztősége írja. Ha bármilyen kérdése maradt, <a href="https://velvet.hu/randi/2016/11/11/ime_a_valaszok_a_leggyakoribb_kerdesekre_a_randiblog_inboxszal_kapcsolatban/">kattintson ide!</a></th>
        </tr>
      </table>
      <p>– így kezdődik az alábbi levél, de itt rögtön muszáj félbeszakítunk egy pillanatra a beküldőt, Klementinát (ami természetesen egy álnév). Ugyanis az alábbi levélhez annyit érdemes előre tudni, hogy <a href="https://velvet.hu/randi/2019/11/15/szakitas_feldolgozasa_elengedes/">a sztori, amire válaszol, a múlt hétvégén jelent meg itt a Randiblogban</a>, és arról szól, hogy olvasónkkal egy edzőteremben az edzővel elkezdett flörtölni. Mint kiderült, megvolt köztük a kémia, és a dologból kapcsolat lett volna, ha ki nem derül, hogy az edzőnek van barátnője.</p>
      <p>Nos, Klementina alábbi leveléből kiderül, hogy más nővel is előfordult már, hogy hasonló viszonyba került az edzőjével, de Klementina így utólag teljesen máshogy áll már a történtekhez, és megfogalmaz néhány elég fontos gondolatot a két történettel kapcsolatban. Ha önnel is történt már hasonló, vagy ha bármi egyébről mesélne, ami társkereséssel, párkapcsolatokkal vagy szakítással kapcsolatos, kérjük, küldje be nekünk e-mailben ön is saját sztoriját-tapasztalatait!</p>
      <table bordered="">
        <tr>
          <td>
            <b>Klikkeljen ide, mert itt a címünk!<br/></b>
            <a href="mailto:randi@mail.velvet.hu">randi%mail.velvet.hu</a>
          </td>
        </tr>
      </table>
      <p>„<i>Albertina története kísértetiesen ismerősen csengett, valami hasonlón mentem át én is egy fitneszklub jógaoktatójának jóvoltából, gondolom, megtetszett neki a sérülékenységem, miután az egyik relaxáció során csak úgy ömlött a könnyem a sok <a href="https://velvet.hu/randi/2019/07/28/randiblog_inbox_jatekfuggoseg_mergezo_kapcsolat/">lelki teher</a>től, ami akkoriban az életem része volt. (A jóga egyik hatása, hogy rendkívül hatásosan oldja az érzelmi blokkokat.)</i></p>
      <p>
        <i>Nekem a következő hetekben igen jól esett az oktató figyelme, ennyiben én is hibáztam. Valamint abban, hogy nem dobtam el hamar a bérletemet a kukába, mikor kiderült, hogy barátnője van, akit egy óra elején az egész csoport szeme láttára csókolt szájon. Szegény lány, otthon milyen mesét kaphatott...</i>
      </p>
      <figure>
        <img src="https://kep.index.hu/1/0/3043/30437/304379/30437947_fe4c45c9884f69a757eea195d25b1168_x.jpg"/>
      </figure>
      <p>
        <i>De ugyan ki gondol arra, hogy visszaélnek a bizalmával, amikor bemegy egy órára, ahol biztonságban kellene éreznie magát?</i>
      </p>
      <p><i>Albertinának annyit üzennék, gondolatban köszönje meg az edzőjének a történteket, és semmiképp ne bánkódjon, hiszen a pasi maximálisan visszaélt a helyzetével, a professzionalizmusa pedig, akárcsak az én esetemben, erősen megkérdőjelezhető. Legalább tudni fogja ezen túl, hogy ahol simogatásba torkollik az óra, onnan dobbantani kell minél előbb, és amit én elmulasztottam: azonnal jelezni a vezetőségnek az edző részéről történt határátlépést. Ha te annak élted meg, az úgy is volt! Aki kicsinyíteni akarja a tettei súlyát, vagy téged támad, annak bizony sok vaj van a füle mögött és nyilván nem te vagy az első, akivel megcsinálta.</i>”</p>
      <table>
        <tr>
          <th align="left">
            <b>
              <mark>Ön is írna?</mark>
            </b>
          </th>
        </tr>
        <tr>
          <th align="left">Véleményét, hozzáfűznivalóját és főleg saját tapasztalatait vagy történetét küldje be nekünk e-mailben! <a href="mailto:randi@mail.velvet.hu">A Randiblog e-mailcímén</a> folyamatosan várjuk az üzeneteket. A levelekkel kapcsolatos leggyakoribb kérdések válaszaiért pedig <a href="https://velvet.hu/randi/2016/11/11/ime_a_valaszok_a_leggyakoribb_kerdesekre_a_randiblog_inboxszal_kapcsolatban/">ide kattintson</a>!</th>
        </tr>
      </table>
      <related>
        <h4>KAPCSOLÓDÓ</h4>
        <a href="https://velvet.hu/randi/2019/11/15/szakitas_feldolgozasa_elengedes/"/>
        <a href="https://velvet.hu/randi/2019/07/28/randiblog_inbox_jatekfuggoseg_mergezo_kapcsolat/"/>
      </related>
    </article>
  </body>
</html>