<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rmf24.pl/fakty/polska/news-30-bomb-lotniczych-w-poblizu-stacji-pkp-saperzy-zakonczyli-a,nId,3350641"/>
    <meta property="og:site_name" content="RMF24"/>
    <meta property="article:published_time" content="2019-11-23T14:49:08+00:00"/>
    <meta property="og:title" content="30 bomb lotniczych w pobliżu stacji PKP. Saperzy zakończyli akcję"/>
    <meta property="og:description" content="30 bomb lotniczych, znalezionych w pobliżu stacji PKP Sadowne Węgrowskie na Mazowszu, zostało wywiezionych na poligon wojskowy. Tam zostaną zneutralizowane."/>
  </head>
  <body>
    <article>
      <h1>30 bomb lotniczych w pobliżu stacji PKP. Saperzy zakończyli akcję</h1>
      <address><time datetime="2019-11-23T14:49:08+00:00">23 Nov 2019, 14:49</time> by <a rel="author" href="https://www.rmf24.pl/tylko-w-rmf24/edyta-bienczak" target="_blank">Edyta Bieńczak</a></address>
      <p>
        <b>30 bomb lotniczych, znalezionych w pobliżu stacji PKP Sadowne Węgrowskie na Mazowszu, zostało wywiezionych na poligon wojskowy. Tam zostaną zneutralizowane.</b>
      </p>
      <figure>
        <img src="https://i.iplsc.com/zdjecie-ilustracyjne/0009EOMKR0RU0GA4-C123-F4.png"/>
        <figcaption>Zdjęcie ilustracyjne<cite>/Darek Delmanowicz /PAP</cite></figcaption>
      </figure>
      <p>Jak poinformowała policja, bomby znaleziono w piątek około godziny 15:00 w pobliżu stacji PKP Sadowne Węgrowskie przy trasie kolejowej Warszawa - Białystok.</p>
      <p><i><b>Pracownicy kolei budujący drogę wewnętrzną wykopali z ziemi ponad 30 bomb lotniczych,</b> pochodzących najprawdopodobniej z okresu II wojny światowej</i> - przekazał aspirant Marcin Góral z Komendy Powiatowej Policji w Węgrowie.</p>
      <p>Teren znaleziska został ogrodzony i zabezpieczony przez policjantów, a w sobotę rano na miejsce przyjechał patrol saperski.</p>
      <p>Około południa, <b>po mniej więcej trzech godzinach akcji,</b> saperzy zakończyli działania: <b>lotnicze bomby zostały przewiezione na poligon wojskowy, gdzie zostaną zneutralizowane.</b></p>
      <p>Jak przekazał aspirant Marcin Góral, podczas akcji saperów "nie było potrzeby ewakuacji mieszkańców oraz wstrzymywania pociągów", a prace wykonywane były w przerwach między kursami pociągów.</p>
      <h3>Zobacz również:</h3>
      <ul>
        <li>
          <a href="https://interia.hit.gemius.pl/hitredir/id=baCb8AslJNnZj2kUGPLkPMUF.tLBarst.iFIsOnSq33..7/url=http%3A%2F%2Fwww.rmf24.pl%2Ffakty%2Fpolska%2Fnews-wypadek-lawinowy-pod-rysami-jedna-osoba-ranna%2CnId%2C3350634%3Fparametr%3Dembed_linki">Wypadek lawinowy pod Rysami. Jedna osoba ranna</a>
        </li>
        <li>
          <a href="https://interia.hit.gemius.pl/hitredir/id=baCb8AslJNnZj2kUGPLkPMUF.tLBarst.iFIsOnSq33..7/url=http%3A%2F%2Fwww.rmf24.pl%2Ffakty%2Fpolska%2Fnews-marznacy-deszcz-w-czterech-wojewodztwach-imgw-ostrzega%2CnId%2C3350623%3Fparametr%3Dembed_linki">Marznący deszcz w czterech województwach. IMGW ostrzega</a>
        </li>
      </ul>
    </article>
  </body>
</html>