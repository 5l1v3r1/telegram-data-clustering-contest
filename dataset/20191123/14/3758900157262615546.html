<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rmf24.pl/fakty/polska/news-wypadek-lawinowy-pod-rysami-jedna-osoba-ranna,nId,3350634"/>
    <meta property="og:site_name" content="RMF24"/>
    <meta property="article:published_time" content="2019-11-23T14:10:17+00:00"/>
    <meta property="og:title" content="Wypadek lawinowy pod Rysami. Jedna osoba ranna"/>
    <meta property="og:description" content="Ratownicy TOPR informują o wypadku lawinowym pod Rysami. Porwana została jedna osoba, ale utrzymała się na powierzchni."/>
  </head>
  <body>
    <article>
      <h1>Wypadek lawinowy pod Rysami. Jedna osoba ranna</h1>
      <address><time datetime="2019-11-23T14:10:17+00:00">23 Nov 2019, 14:10</time> by <a rel="author" href="https://www.rmf24.pl/tylko-w-rmf24/arkadiusz-grochot" target="_blank">Arkadiusz Grochot</a></address>
      <p>
        <b>Ratownicy TOPR informują o wypadku lawinowym pod Rysami. Porwana została jedna osoba, ale utrzymała się na powierzchni.</b>
      </p>
      <figure>
        <img src="https://i.iplsc.com/zdjecie-ilustracyjne/0009EOLA1M2ETYF8-C123-F4.png"/>
        <figcaption>Zdjęcie ilustracyjne<cite>/pixabay.com /Pixabay</cite></figcaption>
      </figure>
      <p>Poszkodowany doznał urazu nogi. Został zabrany do szpitala śmigłowcem słowackich ratowników.</p>
      <h3>Pierwszy stopień zagrożenia lawinowego</h3>
      <p>Jak czytamy na stronie TPN-u, w Tatrach obecnie obowiązuje I stopień zagrożenia lawinowego.</p>
      <p>Powyżej poziomu 1600 metrów leży śnieg, występują też silne oblodzenia na szlakach. "Dodatkową trudnością jest silny wiatr, przekraczający w porywach 70 km/h. Na niżej położonych szlakach występuje błoto, zwłaszcza w rejonie Doliny Chochołowskiej oraz na Ścieżce nad Reglami pomiędzy Dol. Chochołowską a Kościeliską" - czytamy.</p>
      <p>
        <b>SPRAWDŹ: </b>
        <a href="https://www.rmf24.pl/fakty/polska/news-marznacy-deszcz-w-czterech-wojewodztwach-imgw-ostrzega,nId,3350623">
          <b>
            <u>Marznący deszcz w czterech województwach. IMGW ostrzega</u>
          </b>
        </a>
      </p>
    </article>
  </body>
</html>