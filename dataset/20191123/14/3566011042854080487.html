<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1549418.html/40-%D9%BE%D8%B1%D9%88%DA%98%D9%87-%D8%B9%D9%85%D8%B1%D8%A7%D9%86%DB%8C-%D8%A8%D8%B3%DB%8C%D8%AC-%D8%AF%D8%B1-%D8%A7%D8%B3%D8%AA%D8%A7%D9%86-%D8%B3%D9%85%D9%86%D8%A7%D9%86-%D8%A7%D9%81%D8%AA%D8%AA%D8%A7%D8%AD-%D9%85%DB%8C-%D8%B4%D9%88%D8%AF--%D8%AA%DA%A9%D9%85%DB%8C%D9%84-65-%D9%88%D8%A7%D8%AD%D8%AF-%D9%85%D8%B3%DA%A9%D9%88%D9%86%DB%8C-%D8%AF%D8%B1-%D9%BE%D9%84%D8%AF%D8%AE%D8%AA%D8%B1-%D8%AA%D8%A7-%D9%BE%D8%A7%DB%8C%D8%A7%D9%86-%D8%A2%D8%B0%D8%B1%D9%85%D8%A7%D9%87"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-23T14:40:00+00:00"/>
    <meta property="og:title" content="40 پروژه عمرانی بسیج در استان سمنان افتتاح می‌شود/ تکمیل 65 واحد مسکونی در پلدختر تا پایان آذرماه"/>
    <meta property="og:description" content="مسئول بسیج سازندگی استان سمنان از افتتاح 40 پروژه عمرانی در دست اقدام طی هفته بسیج خبر داد، گفت: 65 واحد مسکونی در پلدختر تا پایان آذر ماه تکمیل خواهد شد."/>
  </head>
  <body>
    <article>
      <h1>40 پروژه عمرانی بسیج در استان سمنان افتتاح می‌شود/ تکمیل 65 واحد مسکونی در پلدختر تا پایان آذرماه</h1>
      <h2>همزمان با هفته بسیج؛</h2>
      <address>
        <time datetime="2019-11-23T14:40:00+00:00">23 Nov 2019, 14:40</time>
      </address>
      <p>مسئول بسیج سازندگی استان سمنان از افتتاح 40 پروژه عمرانی در دست اقدام طی هفته بسیج خبر داد، گفت: 65 واحد مسکونی در پلدختر تا پایان آذر ماه تکمیل خواهد شد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ جبار دوست محمدی مسئول بسیج سازندگی سپاه قائم آل محمد(عج) استان سمنان در گفتگو با خبرنگار <a href="http://meraatnews.com/">مرآت</a> با اشاره به برنامه­ های بسیج سازندگی گفت: 120 مورد از پروژهای عمرانی طی سال جاری افتتاح شد.</p>
      <p>مسئول بسیج سازندگی استان از افتتاح 40 پروژه عمرانی در دست اقدام طی هفته بسیج خبر داد و افزود: بررسی مشکلات هشت خانواده نیازمند و مرتفع کردن مشکلات آبرسانی در نقاط محروم از برنامه­ هایی در دست اجرا است.</p>
      <p>وی همچنین تصریح کرد: همایش طلاییه داران اقتصاد مقاومتی اردوهای جهادی در هفته بسیج برگزار می­ شود که در این همایش از افرادی که  در این مدت خدمت رسانی کردند، تجلیل خواهد شد.</p>
      <p>دوست محمدی در خصوص آموزش نیروهای جهادی اظهار کرد: 90 درصدنیروهای جهادی آموزش های لازم را دیده اند و مشکل خاصی ندارند.</p>
      <p>مسئول بسیج سازندگی استان افزود: نیروهای جهادی که اعزام می­ شوند منطقه مورد نظر را به نام خودش ثبت  و در بحث ساخت و ساز مساجد، خانه بهداشت و.... شروع به خدمت می ­کنند.</p>
      <p>وی با اشاره به اینکه  نیازهای آموزشی و فرهنگی مناطق محروم شناسایی می­ شود، بیان کرد: در مرحله دوم اعزام، هماهنگی های لازم صورت گرفته تا کارشناس های ما در منطقه حاضر و اقدامات لازم را انجام ­دهند.</p>
      <p>دوست محمدی تصریح کرد: بسیجیان خواهر در بخش غرفه­‌های نمایشگاهی و اقتصادمقاومتی و قسمت هایی از برنامه­ های اردوی جهادی در طی سال نقش ایفا می­ کنند.</p>
      <p>مسئول بسیج سازندگی استان سمنان از افتتاح 65 واحد درحال ساخت منازل مسکونی در پلدختر تا پایان آذر ماه خبر داد.</p>
      <p>دوست محمدی از استاندار که رییس دستگاه اردوهای جهادی کل استان می­ باشد خواستار شد که دستگاههای دولتی و بخش ­های اجرایی استان، بخشداری ها و دهیاری ها حمایت و کمک بیشتری داشته باشند.</p>
      <p>انتهای پیام/</p>
    </article>
  </body>
</html>