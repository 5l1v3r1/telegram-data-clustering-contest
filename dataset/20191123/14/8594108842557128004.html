<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://touchit.sk/android-10-go-bude-mat-lepsie-zabezpecenie/265196"/>
    <meta property="og:site_name" content="touchIT"/>
    <meta property="article:published_time" content="2019-11-23T14:42:39+00:00"/>
    <meta property="og:title" content="Android 10 Go bude mať lepšie zabezpečenie"/>
    <meta property="og:description" content="Výhody bezpečných smartfónov bude mať viac používateľov. Podobne ako predchádzajúce verzie, aj v tomto prípade bude dostupný Android 10 vo verzii Go. S ním príde aj šifrovanie zariadenia. Problémom v"/>
  </head>
  <body>
    <article>
      <h1>Android 10 Go bude mať lepšie zabezpečenie</h1>
      <address><time datetime="2019-11-23T14:42:39+00:00">23 Nov 2019, 14:42</time> by <a rel="author">Michal Reiter</a></address>
      <p>
        <b>Výhody bezpečných smartfónov bude mať viac používateľov.</b>
      </p>
      <p>Podobne ako predchádzajúce verzie, aj v tomto prípade bude dostupný Android 10 vo verzii Go. S ním príde aj šifrovanie zariadenia. Problémom v minulosti bol fakt, že <b>šifrovanie citeľne spomalilo celé zariadenie</b>.</p>
      <p>Najmä ak sa bavíme o čítaní a zápise dát na úložisko telefónu. Google o novom šifrovaní hovorí na svojom <a href="https://www.blog.google/products/android/more-improvements-android-entry-level-phones/">blogu</a>.</p>
      <p><b>Android 10 Go Edition</b> má byť podľa Googlu o 10 % rýchlejší ako predchádzajúca verzia. To však stále nebude stačiť na to, aby ste mali plne šifrovaný smartfón a zároveň sa dal dobre používať. Aj preto Google využije šifrovanie s názvom <b><a href="https://security.googleblog.com/2019/02/introducing-adiantum-encryption-for.html">Adiantum</a></b>.</p>
      <p>Určené bude špeciálne pre základné smartfóny. To sú najlacnejšie z nich, často určené pre indický trh a krajiny s postupným rozvojom budúcich technológií. <b>Lepšie zabezpečenie bez kompromisov</b> bezpečnosť alebo výkon tak získa obrovská masa ľudí. Práve taká, ktorá si kupuje najlacnejšie zariadenia z rodiny smartfónov.</p>
      <p>Ak si teda v budúcnosti kúpite smartfón s Android 10 Go Edition, budete mať rovnakú úroveň zabezpečenia svojich údajov v úložisku ako používatelia štandardnej verzie Android 10.</p>
      <p>
        <i>Zdroj + titulný obrázok: <a href="https://www.blog.google/products/android/more-improvements-android-entry-level-phones/">Google Blog</a></i>
      </p>
      <related>
        <h4>Súvisiace články</h4>
        <a href="https://touchit.sk/google-samsung-sony-a-dalsi-vyrobcovia-prinesu-aktualizacie-na-android-10-do-konca-tohto-roka/260387"/>
        <a href="https://touchit.sk/tesla-vs-lovecraft/264666"/>
        <a href="https://touchit.sk/google-konci-s-dalsou-sluzbou/265183"/>
        <a href="https://touchit.sk/recenzia-aoc-g2868pqu/264497"/>
      </related>
    </article>
  </body>
</html>