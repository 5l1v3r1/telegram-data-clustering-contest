<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hirtv.hu/hirtvkulfold/tobb-mint-tizezer-migrans-van-bosznia-hercegovinaban-2490779"/>
    <meta property="og:site_name" content="hírTV"/>
    <meta property="article:published_time" content="2019-11-23T14:00:00+00:00"/>
    <meta property="og:title" content="Több mint tízezer migráns van Bosznia-Hercegovinában"/>
    <meta property="og:description" content="Az egész folyamat fő elszenvedői a balkáni útvonalon lévő államok, és ez addig így lesz, amíg az EU egységesen nem zárkózik el a migránsok befogadásától – mondta az elemző."/>
  </head>
  <body>
    <article>
      <h1>Több mint tízezer migráns van Bosznia-Hercegovinában</h1>
      <address><time datetime="2019-11-23T14:00:00+00:00">23 Nov 2019, 14:00</time> by <a rel="author">MTI</a></address>
      <h4>Több mint tízezer migráns van Bosznia-Hercegovinában – közölte a XXI. Század Intézet vezető elemzője.</h4>
      <p>Deák Dániel azt mondta, nemrégiben járt a nyugat-balkáni országban, ahol – főként a horvát határhoz közeli településeken – „áldatlan” állapotok uralkodnak a migránsok miatt.</p>
      <p>Hozzátette, a Bosznia-Hercegovinában lévők ügye az Európai Unió felelőssége is, hiszen nagyon sokan azért érkeztek, mert még mindig vannak olyan tagállamok, amelyek „meghívólevelet” küldenek nekik.</p>
      <p>Az egész folyamat fő elszenvedői a balkáni útvonalon lévő államok, és ez addig lesz így, amíg az EU egységesen nem zárkózik el a migránsok befogadásától – jelentette ki.</p>
      <p>Deák Dániel szólt arról is, hogy az utóbbi időszakban megnégyszereződött a magyarországi útvonallal próbálkozó illegális bevándorlók száma.</p>
      <p>MTI</p>
    </article>
  </body>
</html>