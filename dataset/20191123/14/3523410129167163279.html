<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641585/%DA%98%D8%A7%D9%BE%D9%86-%D9%88-%DA%A9%D8%B1%D9%87-%D8%AC%D9%86%D9%88%D8%A8%DB%8C-%D9%85%D8%A7%D9%87-%D8%A2%DB%8C%D9%86%D8%AF%D9%87-%D9%86%D8%B4%D8%B3%D8%AA%DB%8C-%D8%A8%D8%B1%DA%AF%D8%B2%D8%A7%D8%B1-%D9%85%DB%8C%E2%80%8C%DA%A9%D9%86%D9%86%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-23T14:55:00+00:00"/>
    <meta property="og:title" content="ژاپن و کره جنوبی ماه آینده نشستی برگزار می‌کنند"/>
    <meta property="og:description" content="ژاپن و کره جنوبی موافقت کردند در ماه آینده با یکدیگر گفتگو کنند."/>
  </head>
  <body>
    <article>
      <h1>
        <a href="https://www.bultannews.com/fa/news/641585/%DA%98%D8%A7%D9%BE%D9%86-%D9%88-%DA%A9%D8%B1%D9%87-%D8%AC%D9%86%D9%88%D8%A8%DB%8C-%D9%85%D8%A7%D9%87-%D8%A2%DB%8C%D9%86%D8%AF%D9%87-%D9%86%D8%B4%D8%B3%D8%AA%DB%8C-%D8%A8%D8%B1%DA%AF%D8%B2%D8%A7%D8%B1-%D9%85%DB%8C%E2%80%8C%DA%A9%D9%86%D9%86%D8%AF">ژاپن و کره جنوبی ماه آینده نشستی برگزار می‌کنند</a>
      </h1>
      <h2>ژاپن و کره جنوبی موافقت کردند در ماه آینده با یکدیگر گفتگو کنند.</h2>
      <address><time datetime="2019-11-23T14:55:00+00:00">23 Nov 2019, 14:55</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، ژاپن و کره جنوبی موافقت کردند م اهآینده گفتگوهای رسمی میان دو کشور آغاز شود.</p>
      <p>این اقدام گامی رو به جلو برای <b>بهبود روابط</b> دو کشور که دهه‌هاست با تنش روبروست به شمار می‌آید.</p>
      <p>تصمیم بازگشت به میز مذاکرات در حاشیه نشست گروه ۲۰ و یک روز پس از تصمیم سئول در باقی ماندن بر موافقتنامه تبادل اطلاعاتی با ژاپن که انتقادات زیادی را برانگیخته است اعلام شد.</p>
      <p>اختلاف دو کشور ریشه در اجبار کارگران کره‌ای به کار در کارخانه‌های ژاپنی در جریان جنگ جهانی دوم دارد. این اختلافات امسال پس از آن شدت گرفت که ژاپن از صادرات مواد نیمه رسانا که در صنعت کره جنوبی نقش مهمی دارند جلوگیری کرد.</p>
      <p>وزیر خارجه کره «کانگ کیونگ وا» پس از ملاقاتی که در حاشیه نشست گروه بیست با همتای ژاپنی خود در شهر ناگویا در ژاپن داشت به خبرنگاران گفت: ما برای مذاکرات جدی زمان خریدیم. اگرچه فرصت زیادی باقی نمانده است.</p>
      <p>«توشیمیتسو موتگی» وزیر خارجه ژاپن نیز پیشتر اعلام کرده بود خواهان مذاکرات صادقانه با کره جنوبی در مورد مسأله کارگران کره‌ای جنگ جهانی دوم و همینطور سایر مسائل دو جانبه است.</p>
    </article>
  </body>
</html>