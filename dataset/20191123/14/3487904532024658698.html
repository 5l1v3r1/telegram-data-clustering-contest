<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.metrosport.gr/article/ektakto-deltio-exedose-emi-gia-to-neo-kima-kakokerias"/>
    <meta property="og:site_name" content="Metrosport.gr"/>
    <meta property="article:published_time" content="2019-11-23T14:45:00+00:00"/>
    <meta property="og:title" content="Έκτακτο δελτίο εξέδωσε η «ΕΜΥ» για το νέο κύμα κακοκαιρίας"/>
    <meta property="og:description" content="Έκτακτο δελτίο εξέδωσε η «ΕΜΥ» για το νέο κύμα κακοκαιρίας που προβλέπεται να πλήξει τη χώρα από το απόγευμα της Κυριακής"/>
  </head>
  <body>
    <article>
      <h1>Έκτακτο δελτίο εξέδωσε η «ΕΜΥ» για το νέο κύμα κακοκαιρίας</h1>
      <h2>Έκτακτο δελτίο εξέδωσε η «ΕΜΥ» για το νέο κύμα κακοκαιρίας που προβλέπεται να πλήξει τη χώρα από το απόγευμα της Κυριακής</h2>
      <address><time datetime="2019-11-23T14:45:00+00:00">23 Nov 2019, 14:45</time> by <a rel="author">Metrosport.gr Team</a></address>
      <p>
        <b>Κύρια χαρακτηριστικά της θα είναι οι ισχυρές βροχές και καταιγίδες που κατά τόπους θα συνοδεύονται από χαλαζοπτώσεις και οι θυελλώδεις νότιοι άνεμοι.</b>
      </p>
      <p><b>Α.</b> Πιο αναλυτικά, ισχυρές βροχές και καταιγίδες θα επηρεάσουν:</p>
      <p>
        <b>1. Την Κυριακή (24-11-2019)</b>
      </p>
      <p>Από τις απογευματινές ώρες τα νησιά του Ιονίου, την Ήπειρο, τη δυτική Στερεά, την Πελοπόννησο και από το βράδυ την ανατολική Στερεά (συμπεριλαμβανομένης της Αττικής), την Εύβοια και πιθανώς από τη νύχτα τη Θεσσαλία.</p>
      <p>
        <b>2. Τη Δευτέρα (25-11-2019)</b>
      </p>
      <p><b>α.</b> Μέχρι τις πρωινές ώρες τα νησιά του Ιονίου, τη δυτική Στερεά, τη δυτική Πελοπόννησο και πιθανώς την Ήπειρο.</p>
      <p><b>β.</b> Μέχρι το μεσημέρι την ανατολική Πελοπόννησο, την ανατολική Στερεά, την Εύβοια, την Κρήτη, μέχρι αργά το απόγευμα τη Θεσσαλία, τις Σποράδες, τις Κυκλάδες και έως τις βραδινές ώρες τη Μακεδονία (κυρίως τη δυτική και την κεντρική).</p>
      <p><b>γ.</b> Σταδιακά από τις πρωινές ώρες τα νησιά του βορείου και ανατολικού Αιγαίου και τα Δωδεκάνησα.</p>
      <p>
        <b>3. Την Τρίτη (26-11-2019)</b>
      </p>
      <p><b>α.</b> Τις πρώτες πρωινές ώρες τα νησιά του ανατολικού Αιγαίου και μέχρι το μεσημέρι τα Δωδεκάνησα.</p>
      <p><b>β.</b> Από τις μεσημβρινές ώρες την Κρήτη, πιθανώς τις Κυκλάδες και βαθμιαία από το απογεύμα εκ νέου τα Δωδεκάνησα.</p>
      <p><b>Β.</b> Ειδικότερα για την Αττική ισχυρές βροχές και καταιγίδες αναμένονται από τις βραδινές ώρες της Κυριακής (24-11-2019) μέχρι τις πρωινές ώρες της Δευτέρας (25-11-2019).</p>
      <p><b>Γ.</b> Πολύ θυελλώδεις νότιοι άνεμοι εντάσεως 8 με 9 μποφόρ θα πνέουν την Κυριακή (24-11-2019) στα δυτικά και τη Δευτέρα (25-11-2019) στο Αιγαίο.</p>
      <p>Πιθανώς στο Ιόνιο έως και τις βραδινές ώρες της Κυριακής (24-11-2019) να φτάσουν πρόσκαιρα τα 10 μποφόρ. Περισσότερες λεπτομέρειες στα καθημερινά τακτικά δελτία καιρού και την ιστοσελίδα της ΕΜΥ (www.emy.gr).</p>
      <p>
        <b>Σε τρεις φάσεις θα «χτυπήσει» ο «Γηρυόνης»</b>
      </p>
      <p>Η έντονη κακοκαιρία, «Γηρυόνης», σύμφωνα με το meteo.gr του Εθνικού Αστεροσκοπείου, αναμένεται να επηρεάσει τη χώρας μας με ισχυρές βροχές και καταιγίδες και πολύ θυελλώδεις νοτιάδες το τριήμερο Κυριακή 24/11 - Τρίτη 26/11. Επισημαίνεται ότι στο σύνολο της κακοκαιρίας θα πέσουν σημαντικές ποσότητες βροχής ικανές να δημιουργήσουν προβλήματα.</p>
      <p>Στο βίντεο που ακολουθεί παρουσιάζονται οι προγνωστικοί χάρτες υετού (βροχές/καταιγίδες) του «Γηρυόνη», που θα εξελιχθεί σε τρεις φάσεις.</p>
      <p>
        <b>Πηγή: protothema.gr</b>
      </p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="http://www.metrosport.gr/article/metro-thessalonikis-aniktos-stathmos-tou-ose-pics"/>
        <a href="http://www.metrosport.gr/article/thessaloniki-etima-gia-dimiourgia-dimotikou-katafigiou-adespoton-zoon"/>
        <a href="http://www.metrosport.gr/article/me-49-themata-sinedriazi-ti-deftera-2511-to-dimotiko-simvoulio"/>
        <a href="http://www.metrosport.gr/article/tragiko-distichima-me-enan-nekro-sta-diavata"/>
        <a href="http://www.metrosport.gr/article/keros-to-savvato-2311-sti-thessaloniki"/>
        <a href="http://www.metrosport.gr/article/dioristikan-nei-diikites-sta-nosokomia-tis-choras"/>
      </related>
    </article>
  </body>
</html>