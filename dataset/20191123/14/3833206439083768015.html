<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/plovdiv/Progovori-suprugata-na-iznasileniya-i-ubit-docent-916132"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-23T14:28:00+00:00"/>
    <meta property="og:title" content="Проговори съпругата на изнасиления и убит доцент!"/>
    <meta property="og:description" content="Убитият доцент Стефан Нейков създал нови сортове салати &quot;Ира&quot; и алабаш &quot;Ники&quot;. Извергът Илия Стоичко..."/>
  </head>
  <body>
    <article>
      <h1>Проговори съпругата на изнасиления и убит доцент!</h1>
      <address>
        <time datetime="2019-11-23T14:28:00+00:00">23 Nov 2019, 14:28</time>
      </address>
      <p>Убитият доцент Стефан Нейков създал нови сортове салати "Ира" и алабаш "Ники". Извергът Илия Стоичков, който ликвидира 70-годишният уважаван учен, получи в сряда 20 години затвор на първа инстанция, пише "Телеграф".  Гнусното престъпление срещи доц. Нейков, който бе пребит и изнасилен с бухалка, стана вечерта на 2 юли миналата година. </p>
      <p>Движещата сила на убиеца била ревността. Жената на Илия искала да продължи висшето си образование в Аграрния университет и потърсила доцента за съдействие, съобщиха от прокуратурата. Двамата си уговорили среща на пусто място край село Оризари, където обаче били причакани от Илия. Доцентът трябвало да съдейства за изпитите срещу секс и пари, гласеше версията на на държавното обвинение. </p>
      <p>Година и половина по-късно никой от съседите и близките на жертвата не може да повярва, че 70-годишният може да предизвика такава дивна ревност у човек с 30 години по-млад от него. Според всички, които са познавали доцент Нейков, той е бил изключително предан на семейството си. Дори, когато е изобретил двата нови сорта, което му отнело години труд, ги кръстил на най-близките си. Салатата "Ира" носи името на неговата съпруга Ирина, а алабаша "Ники" - на сина му. </p>
      <p>"Това е брутално престъпление, което е било предварително замислено. Огромна помия се изля върху него и нас, а той и на мравката път правеше. Имаше над 300 научни публикации у нас и в чужбина. Двата нови сорта "Ира" и "Ники" са кръстени на нас. Носят нашите имена. Потресен сме. В шок сме. Всички в Садоов, Чешнигирово, който го е помолил да отиде и да види растенията му за болести, винаги се е отзовавал. Винаги е помагал. Какви бяха тези помии, не мога да разбера. Пенсионер е и не е преподавал от много години", каза седмица след убийството почернената му съпруга Ирина. </p>
      <p>Думите ѝ потвърдиха и съседи на семейството, които не скриха своята погнуса от това. Съпругата Ирина и децата ѝ се чудят как да продължат живота си и как ще гледат хората в очите занапред. Именно поради ужасяващите подробности за убийството делото на Стоичков бе гледано от окръжния съд в Пловдив при закрити врата. Вдовицата и децата на доцента се явяваха на всяко едно заседание, като категорично отказваха да коментират каквото и да е било. </p>
      <p>От прокуратурата обаче са категорични, че версията изпити срещу секс и пари е водеща в разследването. Той е познавал 32-годишната съпруга на убиеца от 2005 година, когато тя била студентка и че още тогава двамата са имали някакви отношения. Какви по-точно, прокуратурата не пояснява. Тогава жената е била състудентка на сина на Николай, завършила със степен бакалавър. </p>
      <p>"Чрез сина му се познавали. Тя е записала магистратура, прекъснала е и след това е записала отново, за да си завърши образованието. И е осъществила контакт с доцента, за да ѝ улесни следването. Искала е да ѝ помогне за изпитите чрез контактите, които той има в научната общност", обясни по време на разследването зам. окръжния прокурор Галин Гавраилов.</p>
    </article>
  </body>
</html>