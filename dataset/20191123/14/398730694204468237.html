<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dn.se/sport/fyra-fick-biljett-till-tokyo-os-det-ar-guld-jag-vill-ha/"/>
    <meta property="og:site_name" content="DN.SE"/>
    <meta property="article:published_time" content="2019-11-23T14:32:36+00:00"/>
    <meta property="og:title" content="Fyra fick biljett till Tokyo-OS: ”Det är guld jag vill ha”"/>
    <meta property="og:description" content="På lördagseftermiddagen presenterade Sveriges Paralympiska Kommitté de fyras gäng."/>
  </head>
  <body>
    <article>
      <h1>Fyra fick biljett till Tokyo-OS: ”Det är guld jag vill ha”</h1>
      <address><time datetime="2019-11-23T14:32:36+00:00">23 Nov 2019, 14:32</time> by <a rel="author" href="https://www.dn.se/av/lars-grimlund/" target="_blank">Lars Grimlund</a></address>
      <p>
        <b>På lördagseftermiddagen presenterade Sveriges Paralympiska Kommitté de fyras gäng. Anna Beck, Anna Norman, Anna-Carin Ahlquist och Stefan Olsson fick alla en biljett till OS i Tokyo hösten 2020.</b>
      </p>
      <p>Cyklisten Anna Beck, som bland annat vunnit flera VM, är en av dem som nu får chansen att i lugn och ro förbereda sig för OS i Tokyo.</p>
      <p>– Det känns jättebra, säger Beck som nyligen var i Japan för att lära känna banan och området där cyklisterna bor under spelen.</p>
      <p>För bordtennisspelaren Anna-Carin Ahlquist blir det hennes fjärde OS. Hon debuterade i Peking 2008 då hon gick till kvartsfinal, i London 2012 tog hon hem guldet och i Rio de Janeiro 2016 åkte hon hem med en bronsmedalj.</p>
      <p>– Brons är inget för mig, det är guld jag vill ha, säger Ahlquist med ett skratt.</p>
      <p><b>Anna Norman är skytt och relativt okänd</b>, hon kom med i den paralympiska familjen först 2018. Norman, som nyligen blev världsmästare i helmatch 50 meter, är en av de stora svenska medaljkandidaterna.</p>
      <p>– Jag kan slå underifrån, det känns bra, säger hon.</p>
      <p>Rutinerade tennisspelaren Stefan Olsson, som tillsammans med Peter Wikström tog guld i dubbel i London-OS 2012, var inte på plats på presentationen i Stockholm men skickade en hälsning från ett soligt Orlando i USA.</p>
      <p>– Det är en dröm att få spela mitt femte Paralympics, hälsade Olsson från en inspelning gjort på centercourten.</p>
      <p><b>Sportchefen Inez Lopez</b> är glad över att kunna presentera en kvartett OS-resenärer redan i november.</p>
      <p>Hon har koll på sina idrottare även om Anna Norman är en ny stjärna </p>
      <p>– Hon är minst känd för oss men det var ganska självklart att ge Anna en biljett för hon gör rätt saker, har en bra planering och ligger hela tiden i toppen, säger Lopez.</p>
      <p>Kvalsäsongen till OS pågår till sommaren 2020.</p>
      <p>– Vi hoppas på 30-40 aktiva till Tokyo, säger Lopez.</p>
    </article>
  </body>
</html>