<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hvg.hu/itthon/20191123_Nem_terhetnek_el_a_birak_a_Kuria_jogertelmezesetol_jelentette_be_az_igazsagugyminiszter"/>
    <meta property="og:site_name" content="HVG.hu"/>
    <meta property="article:published_time" content="2019-11-23T14:11:00+00:00"/>
    <meta property="og:title" content="Nem térhetnek el a bírák a Kúria jogértelmezésétől, jelentette be az igazságügy-miniszter"/>
    <meta property="og:description" content="Varga Judit szerint mindez nem jelenti a bírói függetlenség csorbítását."/>
  </head>
  <body>
    <article>
      <h1>Nem térhetnek el a bírák a Kúria jogértelmezésétől, jelentette be az igazságügy-miniszter</h1>
      <address><time datetime="2019-11-23T14:11:00+00:00">23 Nov 2019, 14:11</time> by <a rel="author">MTI</a></address>
      <p>
        <b>Varga Judit szerint mindez nem jelenti a bírói függetlenség csorbítását.</b>
      </p>
      <p>A bíróságok kötelesek lesznek a Kúria jogértelmezését követni az Igazságügyi Minisztérium törvényjavaslata értelmében, ugyanakkor ez nem sérti az ítélkező bírók személyes függetlenségét - mondta az igazságügy-miniszter szombaton Budapesten, a magyar ügyvédek napján tartott ünnepségen.</p>
      <p>Varga Judit hozzátette: "Az egyes törvényeknek az egyfokú járási hivatali eljárások megteremtésével összefüggő módosításáról" szóló törvényjavaslat ennek érdekében teszi lehetővé az eltérést a Kúria jogértelmezésétől, ha az az ügy körülményei vagy az alaptörvénnyel való összhang érdekében szükséges.</p>
      <p>"Nem osztom azok aggodalmát, akik az ítélkezés függetlenségének csorbítását látják abban, hogy a bírónak indokolnia kell, miért tér el a Kúria ismert gyakorlatától, miért teszi félre az élő jogot" - fogalmazott.</p>
      <related>
        <a href="https://hvg.hu/itthon/20191008_Egy_felmeres_szerint_gondok_vannak_a_biroi_fuggetlenseggel_Magyarorszagon"/>
        <a href="https://hvg.hu/itthon/20181127_Az_is_kotelezo_a_birora_ami_nem_az"/>
      </related>
    </article>
  </body>
</html>