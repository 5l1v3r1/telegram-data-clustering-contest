<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.polsatnews.pl/wiadomosc/2019-11-23/ugodzil-nozem-ksiedza-grozi-mu-dozywocie/"/>
    <meta property="og:site_name" content="Polsat News"/>
    <meta property="article:published_time" content="2019-11-23T14:24:00+00:00"/>
    <meta property="og:title" content="Ugodził nożem księdza. Grozi mu dożywocie"/>
    <meta property="og:description" content="56-letni Zygmunt W. odpowie przed sądem za usiłowanie zabójstwa księdza w czerwcu 2019 r. przed jednym z wrocławskich kościołów. Akt oskarżenia w tej sprawie trafił do wrocławskiego sądu – przekazała rzeczniczka Prokuratury Okręgowej we Wrocławiu prok. Justyna Pilarczyk."/>
  </head>
  <body>
    <article>
      <h1>Ugodził nożem księdza. Grozi mu dożywocie</h1>
      <address>
        <time datetime="2019-11-23T14:24:00+00:00">23 Nov 2019, 14:24</time>
      </address>
      <p>
        <b>56-letni Zygmunt W. odpowie przed sądem za usiłowanie zabójstwa księdza w czerwcu 2019 r. przed jednym z wrocławskich kościołów. Akt oskarżenia w tej sprawie trafił do wrocławskiego sądu – przekazała rzeczniczka Prokuratury Okręgowej we Wrocławiu prok. Justyna Pilarczyk.</b>
      </p>
      <related>
        <a href="https://www.polsatnews.pl/wiadomosc/2019-11-22/gigantyczna-figura-dzieciatka-jezus-przed-kosciolem-internauci-ma-twarz-phila-collinsa/"/>
      </related>
      <p>Do wydarzeń opisanych w akcie oskarżenia doszło 10 czerwca 2019 r. Przed godz. 7 na Ostrowie Tumskim w centrum Wrocławia, przed wejściem do kościoła, mężczyzna podszedł do duchownego, rozpoczął z nim rozmowę, a następnie ugodził go nożem w okolice klatki piersiowej. Napastnik został zatrzymany przez przechodniów i przekazany policji. Ksiądz trafił do szpital, gdzie przeszedł operację.</p>
      <p>
        <a href="https://www.polsatnews.pl/wiadomosc/2019-11-20/ukrainiec-zaatakowany-nozem-przed-akademikiem-w-ciezkim-stanie-trafil-do-szpitala/">
          <b>ZOBACZ: Ukrainiec zaatakowany nożem przed akademikiem. Policja zatrzymała jego dwóch rodaków</b>
        </a>
      </p>
      <p>W. został oskarżony przez wrocławską prokuraturę o usiłowanie zabójstwa księdza, poprzez zadanie mu ciosu nożem w okolicę klatki piersiowej. - Zygmunt W. jedynie początkowo przyznał się do popełnienia zarzuconego mu czynu i złożył wyjaśnienia - podała w sobotę rzeczniczka Prokuratury Okręgowej we Wrocławiu prok. Justyna Pilarczyk.</p>
      <p>
        <a href="https://www.polsatnews.pl/wideo/poszla-na-pokaz-sprzetu-dla-seniorow-teraz-boi-sie-komornika_6759910/">WIDEO - Poszła na pokaz sprzętu dla seniorów. Teraz boi się komornika</a>
      </p>
      <figure>
        <img src="https://r.dcs.redcdn.pl/http/o2/redefine/cp/b4/b42cpa7h41agq4zw8nn8gkqqey2k7vf7.jpg"/>
      </figure>
    </article>
  </body>
</html>