<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.extra.cz/otec-zesnuleho-krystufka-4mes-sel-do-boje-v-miste-nehody-vysprejoval-vzkaz-ridicum"/>
    <meta property="og:site_name" content="eXtra.cz"/>
    <meta property="article:published_time" content="2019-11-23T14:04:00+00:00"/>
    <meta property="og:title" content="Otec zesnulého Kryštůfka (†4 měs.) šel do boje: V místě nehody vysprejoval vzkaz řidičům"/>
    <meta property="og:description" content="Před necelými dvěma týdny se u Pavlic na Znojemsku odehrála tragická dopravní nehoda, při níž přišlo o život pět lidí. Mezi nimi i čtyřměsíční Kryštůfek se svou maminkou. Podle policie nehodu zavinil řidič vozu s rakouskou poznávací značkou, který předjížděl přes plnou čáru v momentě, kdy před ním jel nákladní vůz. Podobně nezodpovědným řidičům nyní tatínek zesnulého chlapečka posílá vzkaz, který není možné přehlédnout."/>
  </head>
  <body>
    <article>
      <h6 class="kicker">vzkaz</h6>
      <h1>Otec zesnulého Kryštůfka (†4 měs.) šel do boje: V místě nehody vysprejoval vzkaz řidičům</h1>
      <address><time datetime="2019-11-23T14:04:00+00:00">23 Nov 2019, 14:04</time> by <a rel="author">Eliška Reiglová</a></address>
      <slideshow>
        <figure>
          <img src="https://www.extra.cz/images/thumbs/88/c8/88c8255-247600-a-0d0000000-0d0000000-1d0000000-1d0000000-sector_2560x0-shrink.png"/>
          <figcaption>
            <cite>extra.cz</cite>
          </figcaption>
        </figure>
        <figure>
          <img src="https://www.extra.cz/images/thumbs/95/fa/95fa88f-247598-75380160-3188483117888291-286915-2560x0-shrink.jpg"/>
          <figcaption>Vzkaz je nepřehlédnutelný i z dálky.<cite>Facebook</cite></figcaption>
        </figure>
        <figure>
          <img src="https://www.extra.cz/images/thumbs/36/e2/36e2c91-246721-ejhb-kxwsaadapm-2560x0-shrink.jpg"/>
          <figcaption>Snímek nehody ukazuje, o jak silný náraz šlo. Způsobil ho nezodpovědný řidič.<cite>Policie ČR</cite></figcaption>
        </figure>
        <figure>
          <img src="https://www.extra.cz/images/thumbs/a4/92/a492d8c-246853-c-2560x0-shrink.png"/>
          <figcaption>Malému Kryštůfkovi byly pouhé 4 měsíce.<cite>Facebook</cite></figcaption>
        </figure>
        <figcaption>
          <a href="https://www.extra.cz/otec-zesnuleho-krystufka-4mes-sel-do-boje-v-miste-nehody-vysprejoval-vzkaz-ridicum/galerie/4">+ Další 4 fotografie</a>
        </figcaption>
      </slideshow>
      <p>
        <b>Před necelými dvěma týdny se u Pavlic na Znojemsku odehrála tragická dopravní nehoda, při níž přišlo o život pět lidí. Mezi nimi i čtyřměsíční Kryštůfek se svou maminkou. Podle policie nehodu zavinil řidič vozu s rakouskou poznávací značkou, který předjížděl přes plnou čáru v momentě, kdy před ním jel nákladní vůz. Podobně nezodpovědným řidičům nyní tatínek zesnulého chlapečka posílá vzkaz, který není možné přehlédnout.</b>
      </p>
      <p>Během tragické nehody čtyři dospělí zemřeli na místě, <a href="https://www.extra.cz/tragicka-dohra-straslive-nehody-na-znojemsku-ctyrmesicni-krystufek-zemrel-v-nemocnici">o život čtyřměsíčního miminka bojovali lékaři v nemocnici, chlapeček však svým zraněním podlehl</a>. Tato tragédie se nesmazatelně zapsala především do života ženy, která během ní přišla o dceru a vnoučka, ale i do života muže, který během ní ztratil manželku a malého synka.</p>
      <p>Manžel zesnulé ženy a otec Kryštůfka musel smrt svých životních lásek sledovat na vlastní oči. Jel totiž v autě přímo za nimi a viděl manévr zbrklého řidiče, který stál jeho manželku a syna Kryštůfka život. Společně se svou tchyní se rozhodl bojovat proti lidem, kteří ohrožují na silnici ostatní. Zatímco matka zesnulé ženy a babička chlapce před nástrahami varovala na Facebooku, muž se svými přáteli vysprejoval v místě nehody jasný vzkaz.</p>
      <related>
        <a href="https://www.extra.cz/nehoda-u-znojma-ji-pripravila-o-dceru-i-vnoucka-krystufka-smutny-vzkaz-zdrcene-babicky"/>
      </related>
      <p><b>„Sbírku na pomoc nepotřebujeme. Musíme žít dál. Moc bych chtěla, aby ale už nikdo další nezažil to co my,“</b> uvedla babička pro Blesk.cz a dodala, že právě její zeť s přáteli nastříkal na plachtu na seníku u silnice vzkaz s jasným poselstvím. <b>„ZPOMAL, NEBUĎ P*ČA,“</b> stojí na něm. Účelem tohoto vzkazu je jediné – přimět řidiče k tomu, aby na silnici sundali nohu z plynu a uvědomili si, že ohrožují životy nejen své, ale i cizí.</p>
    </article>
  </body>
</html>