<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641587/%D8%A8%D9%88%D8%B1%D8%B3-%D8%B1%D8%B4%D8%AF-%DA%A9%D8%B1%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-23T14:57:00+00:00"/>
    <meta property="og:title" content="بورس رشد کرد"/>
    <meta property="og:description" content="اولین روز معاملات در بورس در هفته جاری هرچند با رشد قابل توجه شاخص مواجه نبود ولی در مجموع روند مثبتی طی شد و با افزایش ۶۲۵ واحدی شاخص همراه بود."/>
  </head>
  <body>
    <article>
      <h1>
        <a href="https://www.bultannews.com/fa/news/641587/%D8%A8%D9%88%D8%B1%D8%B3-%D8%B1%D8%B4%D8%AF-%DA%A9%D8%B1%D8%AF">بورس رشد کرد</a>
      </h1>
      <h2>اولین روز معاملات در بورس در هفته جاری هرچند با رشد قابل توجه شاخص مواجه نبود ولی در مجموع روند مثبتی طی شد و با افزایش ۶۲۵ واحدی شاخص همراه بود.</h2>
      <address><time datetime="2019-11-23T14:57:00+00:00">23 Nov 2019, 14:57</time> by <a rel="author">بولتن نیوز | bultannews.com</a></address>
      <p>به گزارش  بولتن نیوز، امروز (شنبه) شاخص<b> بورس</b> با رشدی کمتر از هزار واحد از ۳۰۵ هزار و ۶۲۲ به ۳۰۶ هزار و ۱۴۵ واحد رسید که افزایش ۶۲۵ واحدی داشته است.</p>
      <p>شاخص بورس در ماه‌های گذشته افزایش قابل توجهی داشته و گاها در یک روز چند هزار واحد رشد کرده است. براین اساس رشد ۶۲۵ واحد، نوسان قابل توجهی نسبت به معاملات گذشته به شمار نمی‌رود.</p>
      <p>در بازار امروز بیشترین تاثیر منفی را پتروشیمی پردیس، فولاد مبارکه و صنایع مس ایران بر بازار داشتند. از سوی دیگر پتروشیمی پارس و کشتیرانی جمهوری اسلامی ایران بالاترین تاثیر مثبت را بر شاخص بورس تهران گذاشتند.</p>
      <p>در مجموع تا پایان معاملات امروز حجم سهام معامله شده حدود دو میلیارد و ۱۳۳ میلیون سهم بوده است. همچنین ارزش کل معاملات ۱۲۵۸ میلیارد تومان بوده که طی ۳۰۵ هزار و ۸۳۲ معامله انجام شده است.</p>
      <p>شاخص فرابورس هم امروز با اندکی رشد همراه شد و به بیش از ۳۹۵۰ واحد در معاملات رسید.</p>
      <p>پتروشیمی مارون و پتروشیمی زاگرس بیشترین تاثیر منفی را در فرابورس داشتند. همچنین تولید نیروی برق دماوند و صنایع ماشین‌های اداری ایران بالاترین تاثیر مثبت را در فرابورس و در معاملات امروز ایجاد کردند.</p>
      <p>تعداد معاملات در بازار فرابورس ۱۸۰ هزار و ۷۱۴ مورد گزارش شده است.</p>
    </article>
  </body>
</html>