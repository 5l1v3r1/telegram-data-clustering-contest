<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tempostretto.it/news/villa-salus-dai-nostri-medici-professionalita-e-dedizione-cordoglio-alla-famiglia.html"/>
    <meta property="og:site_name" content="Tempostretto"/>
    <meta property="article:published_time" content="2019-11-23T14:28:27+00:00"/>
    <meta property="og:title" content="Villa Salus: dai nostri medici professionalità e dedizione. Cordoglio alla famiglia"/>
    <meta property="og:description" content="&quot;Ci sono sfide contro la malattia che non sempre possono essere vinte. Massima fiducia nell'operato della magistratura&quot;"/>
  </head>
  <body>
    <article>
      <h1>Villa Salus: dai nostri medici professionalità e dedizione. Cordoglio alla famiglia</h1>
      <address><time datetime="2019-11-23T14:28:27+00:00">23 Nov 2019, 14:28</time> by <a rel="author" href="https://www.tempostretto.it/author/autore-esterno" target="_blank">.</a></address>
      <p>
        <i>"Ci sono sfide contro la malattia che non sempre possono essere vinte. Massima fiducia nell'operato della magistratura"</i>
      </p>
      <p>In riferimento all’indagine aperta in seguito alla denuncia presentata dai familiari di una paziente deceduta, riceviamo e pubblichiamo la seguente nota della casa di cura Villa Salus</p>
      <h3>Rispetto per il dolore dei familiari</h3>
      <p>Il rispetto dovuto per il <b>giusto dolore dei familiari</b> e per il lavoro, in corso di svolgimento, da parte degli organi inquirenti <b>rende inopportuna </b>qualunque considerazione in merito alla vicenda che ha tristemente coinvolto la Signora <b>Natala Mancuso </b>nella sua esperienza di cura alla Villa Salus.</p>
      <h3>Spirito di dedizione</h3>
      <p>E tuttavia, la rilevanza mediatica della notizia (al momento una comunicazione di garanzia per gli operatori) impone di sottolineare, con umiltà ma con convinzione, la<b> consapevolezza della professionalità e dello spirito di dedizione con cui i professionisti coinvolti nel caso hanno svolto, e svolgono quotidianamente, il proprio lavoro </b>a beneficio di tutti i pazienti che hanno fiducia nella struttura. Dinanzi alla malattia, continuano ad esistere<b> sfide</b> che vanno certamente accolte ma che non possono essere vinte.</p>
      <h3>Fiducia nella magistratura</h3>
      <p>Unitamente al cordoglio per la signora Mancuso, pertanto, si esprime la massima fiducia nell’operato della magistratura, che saprà certamente evidenziare giusti contenuti di quanto accaduto, e le eventuali connesse responsabilità.</p>
    </article>
  </body>
</html>