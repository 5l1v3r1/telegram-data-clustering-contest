<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fotomac.com.tr/ispanyalaliga/2019/11/23/granadada-ismail-koybasi-yine-kadro-disinda-kaldi"/>
    <meta property="og:site_name" content="FotoMaç"/>
    <meta property="article:published_time" content="2019-11-23T14:01:53+00:00"/>
    <meta property="og:title" content="Granada'da İsmail Köybaşı yine kadro dışında kaldı"/>
    <meta property="og:description" content="İspanya 1. Futbol Ligi (La Liga) takımlarından Granada'da forma giyen İsmail Köybaşı, teknik direktör Diego Martinez'in tercihiyle 3 haftadır kadro dışında tutuluyor."/>
  </head>
  <body>
    <article>
      <h1>Granada'da <u><a href="https://www.fotomac.com.tr/haberleri/ismail-koybasi?id=07a2c03c-e758-4c7a-a06f-21f54370b4d6">İsmail Köybaşı</a></u> yine kadro dışında kaldı</h1>
      <h2><u><a href="https://www.fotomac.com.tr/haberleri/ispanya?id=edcf5b2f-7bb4-4d5f-a757-09c2733c14ca">İspanya</a></u> 1. Futbol Ligi (La Liga) takımlarından Granada'da forma giyen <u><a href="https://www.fotomac.com.tr/haberleri/ismail-koybasi?id=07a2c03c-e758-4c7a-a06f-21f54370b4d6">İsmail Köybaşı</a></u>, teknik direktör <u><a href="https://www.fotomac.com.tr/haberleri/diego-martinez?id=5417cfc7-b488-4a47-bb00-3be8b4c2985c">Diego Martinez</a></u>'in tercihiyle 3 haftadır kadro dışında tutuluyor.</h2>
      <address>
        <time datetime="2019-11-23T14:01:53+00:00">23 Nov 2019, 14:01</time>
      </address>
      <p>La Liga'nın 14. haftasında bu akşam <u><a href="https://www.fotomac.com.tr/haberleri/atletico-madrid?id=e235308d-7c0e-40d2-a233-6bd06325b319">Atletico Madrid</a></u>'e karşı oynayacak Granada'da 20 kişilik kadro açıklanırken, <u><a href="https://www.fotomac.com.tr/haberleri/ismail-koybasi?id=07a2c03c-e758-4c7a-a06f-21f54370b4d6">İsmail Köybaşı</a></u>'nın bir kez daha kadro dışında kaldığı görüldü.</p>
      <p>Teknik direktör <u><a href="https://www.fotomac.com.tr/haberleri/diego-martinez?id=5417cfc7-b488-4a47-bb00-3be8b4c2985c">Diego Martinez</a></u>, İsmail Köybaşı'na şimdiye kadar sadece 11. haftada deplasmanda oynadıkları ve 3-1 yenildikleri Getafe maçında şans tanımıştı. İsmail Köybaşı, ağustos ayı sonunda Granada ile 1+1'lik sözleşme imzalamıştı.</p>
      <p>Getafe karşısında ilk 11'de sahaya çıkan Köybaşı, 45 dakika oyunda kalıp, teknik direktör Martinez'in kararıyla ikinci yarının başında değiştirilmişti.</p>
      <p>
        <b>
          <i>La Liga'ya yeni çıkan ve iyi bir başlangıç yapan Granada 13. hafta sonunda 20 puanla 8. sırada bulunurken, Atletico Madrid ise 24 puanla 3. sırada yer alıyor.</i>
        </b>
      </p>
      <related>
        <a href="https://www.posta.com.tr/ismail-koybasili-granada-46-yil-sonra-ispanyada-lider-haber-fotograf-2214912?utm_source=fotomac.com.tr&amp;utm_medium=partner_dt"/>
      </related>
    </article>
  </body>
</html>