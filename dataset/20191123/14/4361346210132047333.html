<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/celeb/edesanyjanak-enekel-a-dontoben-a-sztarban-sztar-leszek-versenyzoje/187234"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-23T14:30:00+00:00"/>
    <meta property="og:title" content="Édesanyjának énekel a döntőben a Sztárban Sztár leszek! versenyzője"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Édesanyjának énekel a döntőben a Sztárban Sztár leszek! versenyzője</mark>
      </h1>
      <address><time datetime="2019-11-23T14:30:00+00:00">23 Nov 2019, 14:30</time> by <a rel="author">K. K.</a></address>
      <p>Most vasárnap fog először szurkolni a TV2 stúdiójában Békefi Viktóriának az édesanyja, aki eddig a tévé képernyője előtt ülve izgult a lányáért. A Sztárban Sztár leszek! versenyzője ezúttal Whitney Houston Greatest Love of all című számát fogja énekelni, amely a háláról, s a hitről szól.</p>
      <figure>
        <img src="http://media.borsonline.hu/cikk/20/192848/gallery-picture/645w/2032756_13.jpg"/>
      </figure>
      <p>– Mindig az mondta anya, hogy majd a döntőben fog a stúdióból szurkolni. Előre bizalmat szavazott nekem, és hitt bennem, hogy bizony ott a helyem a fináléban – mondja a Borsnak az átalakuló show versenyzője, aki a hatszoros Grammy-díjas aranytorkú énekesnő bőrébe bújva fog köszönetet mondani az édesanyjának.</p>
      <p>– Ezt a dalt neki fogom énekelni. Nagyon szoros kötelék van közöttünk, s a három testvérem között, akik anyával együtt fognak szurkolni nekem. Most mindennél jobban izgulok, nagyon szeretnék bizonyítani nekik, és persze magamnak. Nem gondoltam volna, hogy eddig eljutok, mint ahogyan azt sem, hogy valaha is képes leszek egy Whitney Houston dalt elénekelni – vallja be a Sztárban Sztár leszek! versenyzője, aki a döntőben egy duettel is színpadra áll Ganxsta Zolival.</p>
    </article>
  </body>
</html>