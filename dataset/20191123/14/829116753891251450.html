<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.origo.hu/itthon/20191123-marihuanat-termesztettek-az-otthonukban.html"/>
    <meta property="og:site_name" content="Origo"/>
    <meta property="article:published_time" content="2019-11-23T14:21:00+00:00"/>
    <meta property="og:title" content="Elfogtak két soproni embert, akik marihuánát termesztettek otthonukban"/>
    <meta property="og:description" content="A férfit már körözték, mivel nem kezdte meg egy korábbi börtönbüntetését."/>
  </head>
  <body>
    <article>
      <h1>Elfogtak két soproni embert, akik marihuánát termesztettek otthonukban</h1>
      <address><time datetime="2019-11-23T14:21:00+00:00">23 Nov 2019, 14:21</time> by <a rel="author">Origo</a></address>
      <p>
        <b>A rendőrök kábítószer birtoklása vétség és kábítószer-kereskedelem bűntett elkövetésének megalapozott gyanúja miatt letartóztattak egy nőt és egy férfit Sopronban - olvasható a <a href="http://www.police.hu/">police.hu</a> -n.</b>
      </p>
      <p>A soproni nyomozók tudomására jutott, hogy egy helybéli férfi a lakóhelyén marihuánanövényt termeszt.</p>
      <p>Az ingatlanban 2019. november 22-én házkutatást tartottak, és</p>
      <aside>12 tő marihuánát, a növény termesztéséhez szükséges eszközöket, valamint megközelítőleg fél kilogramm, műanyag zacskóba csomagolt por állagú kábítószergyanús anyagot, tablettákat, illetve növényi származékot találtak,</aside>
      <p>és foglaltak le a rendőrök.</p>
      <p>Az intézkedő rendőrök a 38 éves férfit és a társaságában lévő 23 éves nőt elfogták és a Soproni Rendőrkapitányságra előállították, ahol velük szemben drogtesztet alkalmaztak, ami pozitív értéket mutatott. </p>
      <figure>
        <img src="https://cdn.nwmgroups.hu/s/img/i/1911/20191123marihuanat-termesztettek2.jpg?w=644&amp;h=429"/>
        <figcaption>
          <cite>Forrás: police.hu</cite>
        </figcaption>
      </figure>
      <p>Az elfogott férfiről az egyenruhások megállapították, hogy őt a Szombathelyi Törvényszék Büntetés végrehajtási csoportja körözi, mivel korábbi – kábítószer-kereskedelem miatt kiszabott – büntetésének letöltését nem kezdte meg. Továbbá arra vonatkozóan is megalapozott a gyanú, hogy</p>
      <aside>idén novemberben, egy általa okozott közlekedési baleset helyszínén hamis, szlovák személyi igazolvánnyal, illetve vezetői engedéllyel igazolta magát.</aside>
      <figure>
        <img src="https://cdn.nwmgroups.hu/s/img/i/1911/20191123marihuanat-termesztettek1.jpg?w=644&amp;h=428"/>
        <figcaption>
          <cite>Forrás: police.hu</cite>
        </figcaption>
      </figure>
      <p>A soproni nyomozók a 23 éves K. Klaudiát kábítószer birtoklása vétség, a 38 éves K. Sándort pedig kábítószer-kereskedelem és közokirat-hamisítás bűntett elkövetésének megalapozott gyanúja miatt gyanúsítottként hallgatták ki.</p>
    </article>
  </body>
</html>