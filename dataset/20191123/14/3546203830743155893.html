<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webcafe.bg/id_1586922031_Azar_Ne_beshe_mnogo_gotino_da_se_trenira_pri_Konte_i_Sari"/>
    <meta property="og:site_name" content="webcafé"/>
    <meta property="article:published_time" content="2019-11-23T14:44:00+00:00"/>
    <meta property="og:title" content="Азар: Не беше много готино да се тренира при Конте и Сари"/>
    <meta property="og:description" content="Белгиецът се чувства далеч по-добре при Зидан"/>
  </head>
  <body>
    <article>
      <h1>Азар: Не беше много готино да се тренира при Конте и Сари</h1>
      <address><time datetime="2019-11-23T14:44:00+00:00">23 Nov 2019, 14:44</time> by <a rel="author" href="https://www.webcafe.bg/author/id_4_Sportcafe" target="_blank">Sportcafe</a></address>
      <figure>
        <img src="https://images.webcafe.bg/2018/09/03/sarri-hazard/1170x780.jpg"/>
        <figcaption>Азар се чувства по-комфортно при Зидан, отколкото се е чувствал при Маурицио Сари.<cite>Снимка: © Getty Images</cite></figcaption>
      </figure>
      <p>
        <b>Звездата на Реал Мадрид Еден Азар заяви, че "не е било много забавно" да се тренира под ръководството на италианците Антонио Конте и Маурицио Сари, които му бяха треньори в Челси.</b>
      </p>
      <p>През лятото белгиецът премина в Реал Мадрид за 88 милиона паунда и твърди, че заниманията на Зинедин Зидан са далеч повече по неговия вкус.</p>
      <p>В Челси Азар стана два пъти шампион на Англия и вдигна общо седем големи трофея, утвърждавайки се като един от най-добрите атакуващи полузащитници в света.</p>
      <p>Но явно английската страница от кариерата му не винаги му е носела наслада.</p>
      <p>"В Реал се тренира винаги с топка. Когато си имал опит с италианци, както аз с Конте и Сари, знаеш, че при тях не е много забавно. Всичко е програмирано", заяви Азар, който бе помолен от журналист на L'Equipe да сравни стиловете на Зидан и Сари.</p>
      <p>"Трудно е да се прави сравнение. Знаех, че Зидан ме харесва още от Евро 2016, когато ми каза, че би било хубаво да дойда в Реал. Той обича футболистите си и в съблекалнята се чувства, че момчетата са щастливи, че той ни е треньор", добави белгиецът и за пореден път заяви, че френският техничар е бил детският му идол.</p>
      <related>
        <a href="https://www.webcafe.bg/sportcafe/futbol-svyat/id_1983390009_Eden_Azar_-_momcheto_koeto_si_misleshe_che_Rayat_e_krasten_na_nego"/>
      </related>
    </article>
  </body>
</html>