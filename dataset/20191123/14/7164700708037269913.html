<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.innnews.co.th/regional-news/news_539328/"/>
    <meta property="og:site_name" content="INNnews"/>
    <meta property="article:published_time" content="2019-11-23T14:15:15+00:00"/>
    <meta property="og:title" content="ชาวสุรินทร์สู้ชีวิตหันมาปลูกแตงกวา"/>
    <meta property="og:description" content="ไร่แตงกวา เนื้อที่ประมาณ 2 ไร่ ซึ่งอยู่ในพื้นที่ บ้านม่…"/>
  </head>
  <body>
    <article>
      <h1>ชาวสุรินทร์สู้ชีวิตหันมาปลูกแตงกวา</h1>
      <h2>พลิกวิกฤติเป็นโอกาส หลังเก็บเกี่ยวข้าวหอมมะลิทุ่งกุลา ชาวนาสุรินทร์หันมาปลูกแตงกวา สร้างรายได้เป็นกอบเป็นกำ</h2>
      <address>
        <time datetime="2019-11-23T14:15:15+00:00">23 Nov 2019, 14:15</time>
      </address>
      <p>ไร่แตงกวา เนื้อที่ประมาณ 2 ไร่ ซึ่งอยู่ในพื้นที่ บ้านม่วงราษฎร์เจริญ ตำบลกระเบื้อง อำเภอชุมพลบุรี จังหวัดสุรินทร์ ซึ่งเป็นของนางแดงขวัญ ทองอายุ 55 ปี อยู่บ้านเลขที่ 54 หมู่ 10 ตำบลกระเบื้อง อำเภอชุมพลบุรีจังสุรินทร์ หันมาปลูกแตงกวา หลังเก็บเกี่ยวข้าวหอมมะลิทุ่งกุลา สร้างรายได้เป็นกอบเป็นกำ จนถูกเรียกว่า “คุณยายแตงกวาเงินล้าน” นางแดงขวัญ ทองอายุ 55 ปี ได้กล่าวว่า หลังจากการ เกี่ยวข้าวหอมมะลิ เป็นช่วง ย่างเข้าหน้าหนาว การปลูกพืชเลื้อยคลานจะได้ผลผลิตที่ดี อีกอย่างปีนี้ฝนไม่ค่อยดีน้ำน้อยกว่าทุกปี ตนได้พลิกวิกฤติเป็นโอกาสให้ไม่มีรายได้ หันมาปลูกแตงกวาสร้างรายได้เสริม แต่กลับเป็นพืชที่สร้างรายได้หลักให้ได้เงินเป็นกอบเป็นกำ เฉลี่ยวันละ 1,000-2,000 บาท ให้กับครอบครัว โดยชาวสุรินทร์ ซึ่งมีอาชีพหลักคือทำนา แล้วหารายได้เสริมด้วยการปลูกแตงกวา ใช้เวลาปลูกระยะสั้นเพียง 30-35วัน ก็สามารถเก็บผลผลิตได้แล้ว ส่วนช่วงเวลาผลผลิตออกประมาณ 25-30 วันกว่าผลจะหมดนางแดงชาวบ้านม่วงราษฎร์เจริญ กล่าวว่า การเก็บผลผลิตแตงกวา บางวันสามารถเก็บขายได้สูงถึง 5,000 บาทต่อวันก็มี แล้วแต่จังหวะของผลแตงกวาที่ออกลูก ซึ่งแตงกว่าในแต่ละรุ่นให้ผลตอบแทนที่คุ้มค่า สร้างรายได้ให้ครอบครัวเป็นอย่างดี นับว่าเป็นอีกหนึ่งทางเลือกที่สร้างรายได้อย่างงามสำหรับคนที่มองหาอาชีพเสริม ซึ่งแต่ก่อนตนว่างงานก็จะไปหาบ่อน้ำจับปลา</p>
      <figure>
        <img src="https://www.innnews.co.th/wp-content/uploads/2019/11/S__991316-1024x576.jpg"/>
      </figure>
      <p>แต่ทุกวันนี้ปลูกแตงกวาอย่างเดียวก็อยู่ได้สบายแล้ว ส่วนราคาขาย ปลีกกิโลกรัมละ 20 บาท ราคาส่งกิโลกรัมละ 10 บาทแล้วแต่บางวันเก็บได้เยอะได้น้อยแตงกวาที่ตลาดต้องการ ต้องเป็นลูกเล็กๆ ไม่โตมากเพราะรสชาติ จะหวานกรอบและตนก็จะ เก็บช่วงเช้าของทุกวันเพราะจะทำให้ เครือของแตงกวาจะไม่เหียวเฉาและจะยืดอายุได้นาน และอีกอย่างคุณก็อายุมากแล้วไม่รู้จะไปทำงานอะไรก็ได้แต่รอกินกับลูกกับหลาน ส่วนสามีก็ไปทำงานบริษัทมืดถึงกลับตนก็อยากแบ่งเบาภาระช่วยสามีและลูกๆด้วย</p>
      <figure>
        <img src="https://www.innnews.co.th/wp-content/uploads/2019/11/S__991314-1024x576.jpg"/>
      </figure>
      <figure>
        <img src="https://www.innnews.co.th/wp-content/uploads/2019/11/S__991317-1024x576.jpg"/>
      </figure>
      <figure>
        <img src="https://www.innnews.co.th/wp-content/uploads/2019/11/S__991318-1024x576.jpg"/>
      </figure>
    </article>
  </body>
</html>