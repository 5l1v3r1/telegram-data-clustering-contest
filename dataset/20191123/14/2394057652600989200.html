<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gram.pl/news/2019/11/23/cloud-9-czynilo-swoich-zawodnikow-wspolwlascicielami-organizacji-teraz-moze-zaplacic-nawet-600-tysiecy-dolarow-kary.shtml"/>
    <meta property="og:site_name" content="Gram.pl"/>
    <meta property="article:published_time" content="2019-11-23T14:50:00+00:00"/>
    <meta property="og:title" content="Cloud 9 czyniło swoich zawodników współwłaścicielami organizacji. Teraz może zapłacić nawet 600 tysięcy dolarów kary"/>
    <meta property="og:description" content="Jeśli gracz zostaje udziałowcem organizacji, to jak ma się zachować, po zmianie klubowych barw?"/>
  </head>
  <body>
    <article>
      <h1>Cloud 9 czyniło swoich zawodników współwłaścicielami organizacji. Teraz może zapłacić nawet 600 tysięcy dolarów kary</h1>
      <h2>Jeśli gracz zostaje udziałowcem organizacji, to jak ma się zachować, po zmianie klubowych barw?</h2>
      <address><time datetime="2019-11-23T14:50:00+00:00">23 Nov 2019, 14:50</time> by <a rel="author">LM</a></address>
      <p>Tegoroczna odsłona Mistrzostw Świata w League of Legends już za nami i chociaż europejskiej formacji G2 Esports z Polakiem w składzie nie udało się wywalczyć mistrzowskiego tytułu, to i tak fanom esportowych rozgrywek nie brakowało emocji. Okazuje się, że<b> silnych wrażeń nie brakuje także włodarzom amerykańskiej organizacji Cloud 9, aczkolwiek tym razem, na ich własne życzenie. Firma Riot Games ustaliła, że przywołana tu formacja nie wdrożyła w życie zmian w regulaminie rozgrywek esportowych LCS</b>, a takie działanie mogło prowadzić do poważnych nadużyć.</p>
      <figure>
        <img src="https://img6.gram.pl/vhsa20191123144127321bxgt.jpg"/>
      </figure>
      <p>O czym mowa? O udziałach o ograniczonej zbywalności, które <b>Cloud 9 dorzucało do kontraktów swoich graczy, czasem w formie prezentu, a niekiedy jako uzupełnienie wynagrodzenia opisanego w kontrakcie</b>. W ten sposób poszczególni zawodnicy mogli zostać współudziałowcami organizacji i czerpać zyski z jej sukcesów w esportowych rozgrywkach. Problem w tym, że <b>zmiany w regulaminie LCS z 2017 roku wyraźnie zakazały takiego działania, w obawie, że gracze-współwłaściciele po zmianie drużyny mogą celowo prezentować słabszą dyspozycję, żeby pośrednio ustawiać wyniki spotkań przeciwko swojej dawnej drużynie</b>.<br/><br/>Z ustaleń Riotu wynika, że<b> Cloud 9 mogło w ten sposób niejako oszczędzać na kontraktach, a gracze otrzymywali tego typu gratyfikacje, często występując we własnym imieniu, bez pomocy prawnej</b>. Oczywiście twórcy League of Legends powiedzieli pass, Cloud 9 ma przekazać łącznie 175 tysięcy dolarów na cele charytatywne, a dodatkowe kilkaset tysięcy dolarów będzie musiało wypłacić w ramach rekompensaty dla graczy podczas wykupu ich akcji. <b>Cloud 9 może zapłacić łącznie ponad 600 tysięcy dolarów, aczkolwiek wiele zależy od negocjacji z graczami</b>, które zgodnie z przykazem Riotu, mają odbywać się w obecności prawników.<br/><br/>Cóż, to musiało się tak skończyć, jednak <b>równie ciekawy jest tu sam fakt, że dla takiego działania, w które włączonych było jedynie 7 zawodników, kara poszła już w miliony złotych</b>. To tylko pokazuje, do jak wielkiej rangi urósł e-sport w ciągu ostatnich kilkunastu lat.</p>
      <hr/>
      <p>
        <a href="https://www.sferis.pl/gry-komputerowe-2263">Sprawdź bogatą ofertę gier na PC i konsole w sklepie Sferis.pl</a>
      </p>
    </article>
  </body>
</html>