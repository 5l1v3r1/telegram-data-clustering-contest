<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://snn.ir/fa/news/806866/%D8%AA%D8%B1%DA%A9%DB%8C%D8%A8-%DB%8C%D9%88%D9%88%D9%86%D8%AA%D9%88%D8%B3-%D8%A7%D8%B9%D9%84%D8%A7%D9%85-%D8%B4%D8%AF-%D8%A8%D8%AF%D9%88%D9%86-%D8%B1%D9%88%D9%86%D8%A7%D9%84%D8%AF%D9%88-%D8%A8%D8%B1%D8%A7%D8%A8%D8%B1-%D8%A2%D8%AA%D8%A7%D9%84%D8%A7%D9%86%D8%AA%D8%A7"/>
    <meta property="og:site_name" content="خبرگزاری دانشجو | SNN.IR"/>
    <meta property="article:published_time" content="2019-11-23T14:32:00+00:00"/>
    <meta property="og:title" content="ترکیب یوونتوس اعلام شد؛ بدون رونالدو برابر آتالانتا"/>
    <meta property="og:description" content="شاگردان مائوریتزیو ساری تا دقایقی دیگر در هفته سیزدهم رقابت‌های سری آ. در ورزشگاه خانگی آتالانتا به مصاف این تیم خواهد رفت."/>
  </head>
  <body>
    <article>
      <h1>ترکیب یوونتوس اعلام شد؛ بدون رونالدو برابر آتالانتا</h1>
      <h2>شاگردان مائوریتزیو ساری تا دقایقی دیگر در هفته سیزدهم رقابت‌های سری آ. در ورزشگاه خانگی آتالانتا به مصاف این تیم خواهد رفت.</h2>
      <address>
        <time datetime="2019-11-23T14:32:00+00:00">23 Nov 2019, 14:32</time>
      </address>
      <p>به گزارش گروه ورزشی خبرگزاری دانشجو، یوونتوس پس از وقفه بازی‌های ملی و بدون حضور کریستیانو رونالدو به دنبال کسب یازدهمین پیروزی خود در رقابت‌های ایتالیا خواهد بود. پیش از این در دیدار برابر میلان و پس از تعویض رونالدو این بازیکن مستقیما به رختکن رفت و پیش از سوت پایان بازی نیز ورزشگاه را ترک کرد تا شایعات بسیاری درباره ناراحتی او به گوش برسد. پس از بازی مدیران و کادر فنی یوونتوس مدعی شدند که رونالدو احساس مصدومیت و درد داشت و دلیل تعویض او همین بود، اما این بازیکن در هر دو بازی تیم ملی کشورش به صورت کامل در زمین حضور داشت تا شرایط کمی متفاوت شد.<br/><br/>حالا رونالدو در این دیدار نیز حاضر نیز و ساری پیش از این نیز گفته بود که به دلیل محافظت از رونالدو برای عدم مصدومیت و حضور در دیدار برابر اتلتیکو مادرید در لیگ قهرمانان او را بازی نخواهد داد. از سوی دیگر آتالانتا نیز با ۲۲ امتیاز از ۱۲ بازی در رده پنجم جدول قرار دارد و می‌تواند با پیروزی در این بازی اختلاف خود با صدر جدول را به ۷ رسانده و موقتا تا رده سوم صعود کند.<br/><br/>ترکیب یوونتوس در این دیدار بدین شرح است: " شزنی، دلیخت، بونوچی، کوادرادو، دی شیلیو، پیانیچ، خدیرا، بنتانکور، برناردسکی، دیبالا، هیگواین</p>
    </article>
  </body>
</html>