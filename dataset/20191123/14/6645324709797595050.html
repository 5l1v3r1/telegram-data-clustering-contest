<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.actualno.com/america/rusija-obvini-sasht-za-krizata-v-bolivija-news_1409036.html"/>
    <meta property="og:site_name" content="Actualno.com"/>
    <meta property="article:published_time" content="2019-11-23T14:43:00+00:00"/>
    <meta property="og:title" content="Русия обвини САЩ за кризата в Боливия"/>
    <meta property="og:description" content="Вашингтон искал да промени политическата ориентация на страната"/>
  </head>
  <body>
    <article>
      <h1>Русия обвини САЩ за кризата в Боливия</h1>
      <address><time datetime="2019-11-23T14:43:00+00:00">23 Nov 2019, 14:43</time> by <a rel="author" href="https://www.actualno.com/editors/uid/170" target="_blank">Илия Лазаров</a></address>
      <p>Директорът на руското външно разузнаване Сергей Наришкин обяви, че властите на САЩ са замесени в <a href="https://www.actualno.com/america/razmirici-v-bolivija-sled-izborite-news_1387144.html">насилствените сблъсъци</a>, които доведоха до смяна на властта и политическа криза в Боливия, съобщават руските медии. <br/><br/><br/>"Да, те участват", отговори той на въпрос дали е възможно да се говори за някакво участие на САЩ в кризата в Боливия.</p>
      <related>
        <a href="https://www.actualno.com/america/opozicijata-v-bolivija-prevze-dyrjavnite-medii-video-news_1404722.html"/>
      </related>
      <p>Освен това той изразил увереност, че <a href="https://www.actualno.com/america/novijat-rejim-v-bolivija-govori-za-uspokojavane-no-dali-naistina-e-taka-news_1407172.html">положението в латиноамериканската държава</a> нямало да бъде разрешено скоро. По думите му американските власти се нуждаели от тази криза, за да "изместят политическия вектор" на Боливия, т.е. <a href="https://www.actualno.com/america/sasht-podkrepiha-vremennija-prezident-na-bolivija-news_1406023.html">да променят политиката на страната</a>. <br/>Изявлението на Наришкин идва на фона на нарастващото напрежение в Ла Пас, след като временно изпълняващият длъжността министър на вътрешните работи Артуро Мурило обяви, че ще започне наказателно разследване срещу <a href="https://www.actualno.com/america/prezidentyt-na-bolivija-hvyrli-ostavka-shte-byde-li-arestuvan-i-syden-news_1404920.html">подалия оставка президент Ево Моралес</a> заради предполагаемото подбуждане на протестите от негова страна. По-рано Моралес настоя, че САЩ <a href="https://www.actualno.com/america/evo-morales-ne-se-e-otkazal-da-se-vyrne-na-bjal-kon-v-bolivija-news_1406411.html">не искали той да се върне</a> в латиноамериканската страна. Моралес <a href="https://www.actualno.com/america/evo-morales-otpytuva-za-meksiko-v-las-pas-de-fakto-ima-voenno-polojenie-news_1405260.html">получи убежище в Мексико</a>.</p>
      <related>
        <a href="https://www.actualno.com/america/evo-morales-otpytuva-za-meksiko-v-las-pas-de-fakto-ima-voenno-polojenie-news_1405260.html"/>
      </related>
    </article>
  </body>
</html>