<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/ahmmed-pattel-press-meet-after-maharashtra-cnflict-345.html"/>
    <meta property="og:site_name" content="DoolNews"/>
    <meta property="article:published_time" content="2019-11-23T14:05:00+00:00"/>
    <meta property="og:title" content="'മഹാ വികാസ് അഘാഡി വിശ്വാസ വോട്ടെടുപ്പില്‍ വിജയിക്കും; എല്ലാ എം.എല്‍.എമാരും ഒപ്പമുണ്ട്'; ബി.ജെ.പിയെ നേരിടാന്‍ തയ്യാറെന്ന് കോണ്‍ഗ്രസ്"/>
    <meta property="og:description" content="Maharashtra Dalit Protests India മുംബൈ: രാഷ്ട്രീയ കരുനീക്കത്തിലൂടെ മഹാരാഷ്ട്രയില്‍ സര്‍ക്കാര്‍ രൂപീകരിക്കുക വഴി ബി.ജെ.പി നാണക്കേടിന്റെ എല്ലാ പരിധികളും ലംഘിച്ചു കഴിഞ്ഞെന്ന"/>
  </head>
  <body>
    <article>
      <h1>'മഹാ വികാസ് അഘാഡി വിശ്വാസ വോട്ടെടുപ്പില്‍ വിജയിക്കും; എല്ലാ എം.എല്‍.എമാരും ഒപ്പമുണ്ട്'; ബി.ജെ.പിയെ നേരിടാന്‍ തയ്യാറെന്ന് കോണ്‍ഗ്രസ്</h1>
      <address><time datetime="2019-11-23T14:05:00+00:00">23 Nov 2019, 14:05</time> by <a rel="author">ന്യൂസ് ഡെസ്‌ക്</a></address>
      <p>മുംബൈ: രാഷ്ട്രീയ കരുനീക്കത്തിലൂടെ മഹാരാഷ്ട്രയില്‍ സര്‍ക്കാര്‍ രൂപീകരിക്കുക വഴി ബി.ജെ.പി നാണക്കേടിന്റെ എല്ലാ പരിധികളും ലംഘിച്ചു കഴിഞ്ഞെന്ന് കോണ്‍ഗ്രസ്.</p>
      <p>സത്യപ്രതിജ്ഞ നടത്തിയത് പോലും രഹസ്യമായിട്ടാണെന്നും നടപടി ക്രമങ്ങളൊന്നും പാലിച്ചില്ലെന്നും മഹാരാഷ്ട്രയുടെ ചരിത്രത്തിലെ കറുത്ത ദിവസമാണ് ഇന്നെന്നും കോണ്‍ഗ്രസ് നേതാവ് ഹമ്മദ് പട്ടേല്‍ വാര്‍ത്താ സമ്മേളനത്തില്‍ പറഞ്ഞു.</p>
      <p>ബി.ജെ.പിയുമായി സഖ്യം ചേര്‍ന്നുകൊണ്ടുള്ള അജിത് പവാറിന്റെ നീക്കം അത്ഭുതപ്പെടുത്തി. ശിവസേനയും എന്‍.സി.പിയുമായും നല്ല രീതിയില്‍ ചര്‍ച്ച നടന്നിരുന്നു. സര്‍ക്കാര്‍ രൂപീകരണവുമായി ബന്ധപ്പെട്ട് ഞങ്ങളുടെ ഭാഗത്തു നിന്നും കാലതാമസം ഉണ്ടായിട്ടില്ല. എല്ലാവിഷയങ്ങളിലും ഞങ്ങള്‍ ധാരണയിലെത്തിയിരുന്നു.</p>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <p>എവിടെയോ ചിലത് ചീഞ്ഞ് നാറുന്നുണ്ട്. ബി.ജെ.പി ഭരണഘടനയെ അപമാനിച്ചിരിക്കുകയാണ്. അജിത് പവാറിനെതിരെ നടപടിയെടുക്കേണ്ടതിനെ കുറിച്ച് ആലോചിക്കേണ്ടത് എന്‍.സി.പിയാണ്.</p>
      <related>
        <a href="https://www.doolnews.com/there-is-a-possibility-of-even-ajit-pawar-coming-back-says-sanjay-raut762.html?utm_source=doolnews&amp;utm_medium=related"/>
      </related>
      <p>ജനാധിപത്യത്തോടും ഭരണഘടനയോടുമുള്ള വഞ്ചനയാണ് ഇത്. എന്‍.സി.പി- ബി.ജെ.പി സഖ്യം വിശ്വാസം തെളിയിക്കില്ല. മഹാ വികാസ് അഘാഡി വിശ്വാസ വോട്ടെടുപ്പില്‍ വിജയിക്കും.</p>
      <p>ബി.ജെ.പിക്കെതിരെ രാഷ്ട്രീയപരമായും നിയമപരമായും പോരാടും. എല്ലാ എം.എല്‍.എമാരും ഞങ്ങള്‍ക്കൊപ്പമുണ്ട്. രണ്ട് എം.എല്‍.എമാര്‍ അവരുടെ ഗ്രാമത്തിലാണ് ഉള്ളത്. ബി.ജെ.പിയെ നേരിടാന്‍ ശിവസേന-എന്‍.സി.പി- കോണ്‍ഗ്രസ് സഖ്യം തയ്യാറാണ്.</p>
      <p>സര്‍ക്കാരുണ്ടാക്കാന്‍ സാധിക്കുമെന്ന് ഇപ്പോഴും വിശ്വാസമുണ്ട്. അതുമായി ബന്ധപ്പെട്ട് ഉടന്‍ തന്നെ ഒരു പദ്ധതി ഉണ്ടാക്കുമെന്നും അഹമ്മദ് പട്ടേല്‍ പറഞ്ഞു.</p>
      <p>
        <a href="https://goo.gl/jP9ABo">
          <b>ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</b>
        </a>
      </p>
    </article>
  </body>
</html>