<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mashreghnews.ir/news/1012731/%DA%A9%D9%85%D8%A7%D9%84-%D8%B4%D8%B1%D8%A7%DB%8C%D8%B7-%D8%AD%D8%B6%D9%88%D8%B1-%D8%AF%D8%B1-%D8%AA%D8%B1%DA%A9%DB%8C%D8%A8-%D9%BE%D8%B1%D8%B3%D9%BE%D9%88%D9%84%DB%8C%D8%B3-%D8%B1%D8%A7-%D8%AF%D8%A7%D8%B1%D8%AF"/>
    <meta property="og:site_name" content="مشرق نیوز"/>
    <meta property="article:published_time" content="2019-11-23T14:03:18+00:00"/>
    <meta property="og:title" content="کمال شرایط حضور در ترکیب پرسپولیس را دارد؟"/>
    <meta property="og:description" content="هافبک دفاعی پرسپولیس با حضور در ترکیب اصلی دیدار تدارکاتی مقابل سرخپوشان، از آمادگی خود برای بازگشت به میادین اصلی خبر می‌دهد."/>
  </head>
  <body>
    <article>
      <h1>کمال شرایط حضور در ترکیب پرسپولیس را دارد؟</h1>
      <address>
        <time datetime="2019-11-23T14:03:18+00:00">23 Nov 2019, 14:03</time>
      </address>
      <p>
        <i>هافبک دفاعی پرسپولیس با حضور در ترکیب اصلی دیدار تدارکاتی مقابل سرخپوشان، از آمادگی خود برای بازگشت به میادین اصلی خبر می‌دهد.</i>
      </p>
      <p>به گزارش مشرق، <b>کمال کامیابی نیا</b>، هافبک دفاعی <b>پرسپولیس </b>که در ابتدای فصل برای پایان دادن به مصدومیت کتف خود، تحت عمل جراحی قرار گرفته بود، رفته رفته شرایط بازگشت به میادین را به دست می‌آورد.</p>
      <blockquote>بیشتر بخوانید:<br/><a href="https://www.mashreghnews.ir/news/1012718/%D8%A7%D8%AE%D8%AA%D9%84%D8%A7%D9%81-%D8%B4%D8%AC%D8%A7%D8%B9-%D8%AE%D9%84%DB%8C%D9%84-%D8%B2%D8%A7%D8%AF%D9%87-%D9%88-%DA%A9%D8%A7%D9%84%D8%AF%D8%B1%D9%88%D9%86">اختلاف شجاع خلیل‌زاده و کالدرون</a></blockquote>
      <p>هافبک موفق سرخپوشان که نمایش خوبی طی سالیان اخیر در خط میانی این تیم از خود به جا گذاشته، بعد از اینکه در چند مرحله با مصدومیت سریالی از ناحیه کتف مواجه شد، تصمیم خود برای پایان دادن به این موضوع با انجام عمل جراحی را گرفت و در همان ابتدای فصل راهی بیمارستان شد.</p>
      <p>کامیابی نیا اکنون با گذشت 11 هفته از لیگ، رفته رفته در تمرینات گروهی خودنمایی کرده و در بازی تدارکاتی امروز نیز از سوی کالدرون شانس حضور در ترکیب را به دست آورده تا بتواند روند آماده سازی خود را سرعت بخشد. مطمئنا حضور کامیابی نیا در خط میانی پرسپولیس می‌تواند شرایط فنی این تیم را در جدال‌های آینده بهبود بخشد و آنها را به نظم مناسب‌تری برای دستیابی به نتیجه نزدیک کند. هافبک تدافعی جنگنده سرخپوشان که طی فصول اخیر با فرماندهی مناسب در خط میانی، در بخش تهاجمی نیز نمایش موفقی از خود به جا گذاشته بود، باید دید چه زمانی شرایط کاملا ایده آلی برای بازگشت به ترکیب به دست خواهد آورد.</p>
      <p>منبع: ورزش سه</p>
    </article>
  </body>
</html>