<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://laprovinciadibiella.it/attualita/nonsiamocretini-mobilitazione-sotto-il-municipio-di-biella-contro-sindaco-e-giunta"/>
    <meta property="og:site_name" content="LaProvinciaDiBiella.it"/>
    <meta property="article:published_time" content="2019-11-23T14:14:07+00:00"/>
    <meta property="og:title" content="#nonsiamocretini Mobilitazione sotto il municipio di Biella contro sindaco e giunta"/>
    <meta property="og:description" content="L'evento, creato da un gruppo di cittadini dopo il caso Segre/Greggio, sta spopolando su Facebook."/>
  </head>
  <body>
    <article>
      <h1>#nonsiamocretini Mobilitazione sotto il municipio di Biella contro sindaco e giunta</h1>
      <h2>L'evento, creato da un gruppo di cittadini dopo il caso Segre/Greggio, sta spopolando su Facebook.</h2>
      <address>
        <time datetime="2019-11-23T14:14:07+00:00">23 Nov 2019, 14:14</time>
      </address>
      <p>Mobilitazione sotto il municipio di Biella contro sindaco e giunta. #nonsiamocretini è l’hashtag, con relativo evento, creato da un gruppo di cittadini dopo il caso Segre/Greggio. La mobilitazione sta spopolando su Facebook.</p>
      <p>Di seguito la descrizione dell’appuntamento, come si legge su Facebook, in programma il 26 novembre dalle ore 18 circa.</p>
      <p>«Sono stato un cretino». Con queste parole Claudio Corradino, Sindaco di Biella, commenta la figuraccia nazionale fatta dalla sua giunta: ovunque rimbalzano articoli, meme, commenti, immagini ironiche sulla questione cittadinanze onorarie a Biella.<br/>Noi non ci stiamo, questa giunta è composta da incapaci e quindi pericolosi. Per questo vogliamo gridare, tutti e tutte insieme, che noi #NONSIAMOCRETINI<br/>#NONSIAMOCRETINI perché sappiamo perché non avete dato la cittadinanza a Segre: si chiama revisionismo storico.<br/>#NONSIAMOCRETINI perché sappiamo che il nuovo regolamento di polizia urbana è solo propaganda e serve a nascondere i problemi sotto al tappeto.<br/>#NONSIAMOCRETINI perchè sappiamo che la sola giustificazione nell’essersi aumentati gli stipendi, non appena eletti, sta in una visione affaristica della politica.<br/>#NONSIAMOCRETINI perché sappiamo che i problemi dei giovanissimi non si risolvono con più controlli nelle scuole o pattuglie.<br/>#NONSIAMOCRETINI perché non ci rassegniamo ad una città di centri commerciali.<br/>#NONSIAMOCRETINI perché vediamo i motivi per cui ogni mese amici, parenti e colleghi lasciano la nostra città.<br/>Dopo giorni di imbarazzante e imbarazzato silenzio, sommerso dal fragore della figuraccia fatta e amplificata attraverso tutti i media nazionali,il Consiglio Comunale di Biella si incontrerà martedì 26 novembre in municipio. Vorremmo approfittare dell’occasione per trovarci sotto le finestre del Comune a far sentire la nostra voce e urlare che noi #NONSIAMOCRETINI!</p>
      <related>
        <h4>Ti potrebbe interessare:</h4>
        <a href="https://laprovinciadibiella.it/attualita/corradino-per-il-vecchio-ospedale-bisogna-abbassare-il-prezzo-di-vendita"/>
        <a href="https://laprovinciadibiella.it/attualita/nuova-fermata-dello-scuolabus-in-centro-a-biella"/>
        <a href="https://laprovinciadibiella.it/attualita/cittadinanza-onoraria-la-dichiarazione-del-sindaco-claudio-corradino-ecco-cose-successo"/>
      </related>
    </article>
  </body>
</html>