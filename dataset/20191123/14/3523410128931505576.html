<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641573/%D8%AF%D9%84%DB%8C%D9%84-%DA%A9%D9%88%D8%AF%DA%A9%D8%A7%D9%86%D9%87-%D8%AA%D8%B1%D8%A7%D9%85%D9%BE-%D8%A8%D8%B1%D8%A7%DB%8C-%D8%A7%D8%AE%D8%B1%D8%A7%D8%AC-%D8%B3%D9%81%DB%8C%D8%B1-%D8%A2%D9%85%D8%B1%DB%8C%DA%A9%D8%A7-%D8%AF%D8%B1-%D8%A7%D9%88%DA%A9%D8%B1%D8%A7%DB%8C%D9%86"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-23T14:15:00+00:00"/>
    <meta property="og:title" content="دلیل کودکانه ترامپ برای اخراج سفیر آمریکا در اوکراین"/>
    <meta property="og:description" content="رئیس جمهور آمریکا دلایل خود را برای اخراج سفیر این کشور در اوکراین، که در هفته گذشته علیه وی در کنگره شهادت داده بود را اعلام کرد."/>
  </head>
  <body>
    <article>
      <h1>
        <a href="https://www.bultannews.com/fa/news/641573/%D8%AF%D9%84%DB%8C%D9%84-%DA%A9%D9%88%D8%AF%DA%A9%D8%A7%D9%86%D9%87-%D8%AA%D8%B1%D8%A7%D9%85%D9%BE-%D8%A8%D8%B1%D8%A7%DB%8C-%D8%A7%D8%AE%D8%B1%D8%A7%D8%AC-%D8%B3%D9%81%DB%8C%D8%B1-%D8%A2%D9%85%D8%B1%DB%8C%DA%A9%D8%A7-%D8%AF%D8%B1-%D8%A7%D9%88%DA%A9%D8%B1%D8%A7%DB%8C%D9%86">دلیل کودکانه ترامپ برای اخراج سفیر آمریکا در اوکراین</a>
      </h1>
      <h2>رئیس جمهور آمریکا دلایل خود را برای اخراج سفیر این کشور در اوکراین، که در هفته گذشته علیه وی در کنگره شهادت داده بود را اعلام کرد.</h2>
      <address><time datetime="2019-11-23T14:15:00+00:00">23 Nov 2019, 14:15</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، «دونالد ترامپ» رئیس جمهور آمریکا، در مصاحبه ای جدید با دیگر به انتقاد از افرادی پرداخت که علیه وی در کنگره شهادت داده و در همین رابطه عنوان داشت که <b>سفیر سابق آمریکا</b> در اوکراین، حاضر نبود عکس وی (ترامپ) را روی دیوار محل کار خود بزند.</p>
      <p>رئیس‌جمهوری آمریکا در پایان دو هفته جلسات علنی استماع تحقیقات استیضاح، در گفتگویی مفصل با شبکه فاکس‌نیوز ضمن دفاع از اعمال خود به شاهدان حمله کرده و آنها را بی اعتبار خوانده است.</p>
      <p>ترامپ گفته ماریا یوانوویچ، سفیر سابق آمریکا در اوکراین که یکی از شاهدان اصلی تحقیقات استیضاح است حاضر نشده بوده که عکس رئیس‌جمهوری را در داخل سفارت آمریکا در اوکراین بیاویزد.</p>
      <p>یوانوویچ که هفته گذشته در کنگره شهادت داد به نمایندگان گفته بود علت اخراج او اتهام‌های دروغین از سوی کسانی بوده که انگیزه‌های سوال برانگیزی داشتند.</p>
      <p>رئیس‌جمهور آمریکا روز جمعه در گفتگو با برنامه فاکس و فرندز شبکه خبری فاکس از اخراج ماری یووانویچ، سفیر سابق آمریکا در اوکراین دفاع کرد و گفت: این سفیر که همه از او تمجید می‌کنند حاضر نبود که عکس من را در سفارت کی‌یف بیاویزد. او حرف‌های بدی درباره من زده بود و حاضر نشده بود از من دفاع کند و البته من حق دارم که اگر بخواهم سفیرم را عوض کنم. استاندارد این است که عکس رئیس جمهور آمریکا باید در سفارت‌خانه‌های ما نصب شود... می بینید که این زن یک فرشته نبوده. اوکی؟</p>
      <p>طی دو هفته گذشته کنگره آمریکا میزبان ۱۲ شاهد از میان مقام‌های ارشد کاخ‌سفید و وزارت خارجه بود که در پاسخ به احضاریه رسمی کنگره برای ادای توضیحات و کمک به تحقیقات استیضاح در برابر نمایندگان دموکرات و جمهوری‌خواه قرار گرفتند.تحقیقات استیضاح به دنبال یافتن شواهدی پیرامون اتهام فساد و سوء استفاده آقای ترامپ از قدرت است.</p>
    </article>
  </body>
</html>