<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.forzaroma.info/news-as-roma/roma-primavera-de-rossi-speriamo-di-rivedere-presto-calafiori-in-campo/"/>
    <meta property="og:site_name" content="Forzaroma.info"/>
    <meta property="article:published_time" content="2019-11-23T14:11:40+00:00"/>
    <meta property="og:title" content="Roma Primavera, De Rossi: “Speriamo di rivedere presto Calafiori in campo”"/>
    <meta property="og:description" content="Queste le parole del tecnico giallorosso:"/>
  </head>
  <body>
    <article>
      <h1>Roma Primavera, De Rossi: “Speriamo di rivedere presto Calafiori in campo”</h1>
      <h2>Queste le parole del tecnico giallorosso: “Abbiamo sbagliato troppo e fatto troppi errori”</h2>
      <address><time datetime="2019-11-23T14:11:40+00:00">23 Nov 2019, 14:11</time> by <a rel="author" href="https://www.forzaroma.info/author/redazioneforzaroma/" target="_blank">Redazione</a></address>
      <p><b>Alberto De Rossi</b>, tecnico della <b>Roma Primavera</b>, ha parlato ai microfoni di Roma TV per commentare la sconfitta nel derby contro la <b>Lazio</b>. Queste le sue parole:</p>
      <p><b>Tante occasioni per la Roma, ma vince la Lazio.</b><br/>“Si sbaglia qualche passaggio, facciamo errori di precisione e la squadra si sbilancia, perde fiducia, come accaduto nel secondo tempo. Noi giochiamo, loro segnano, è una cosa che non deve succedere. Il passaggio si può sbagliare, ma dobbiamo migliorare mentalmente, se dobbiamo giocare 100 palloni li dobbiamo giocare bene”.</p>
      <p><b>La Lazio aspettava dietro, la Roma è rimasta ordinata, ma cosa è successo nel secondo tempo?</b><br/>“La squadra si è scomposta, ha perso fiducia. Non era facile perché la Lazio era chiusa, abbiamo provato a cambiare qualcosa ma senza trovare equilibrio. Abbiamo faticato col secondo attaccante, siamo abituati al 4-3-3, ma dobbiamo perdere quest’abitudine, stiamo provando il 4-3-1-2 e vogliamo farlo vedere al più presto”.</p>
      <p><b>La Roma resta una squadra forte nonostante la sconfitta.</b><br/>“Certo, il primo tempo siamo stati molto bravi, ma i ragazzi devono imparare che contano i tre punti e non bisogna prendere gol. Bisogna curare bene la fase di non possesso”.</p>
      <p><b>Calafiori come sta?</b><br/>“Ora ci saranno gli esami, il ragazzo è andato in clinica. L’infortunio non dovrebbe essere gravissimo, qualcosa c’è stato, ma niente di troppo allarmante. Speriamo di rivederlo presto in campo “</p>
    </article>
  </body>
</html>