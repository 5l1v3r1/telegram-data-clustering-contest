<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/regionalni/Zhitel-na-Suedinenie-specheli-chisto-nov-avtomobil-916131"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-23T14:17:00+00:00"/>
    <meta property="og:title" content="Жител на Съединение спечели чисто нов автомобил "/>
    <meta property="og:description" content="Днес екипът на Български спортен тотализатор организира специално събитие в град Съединение. Поводът..."/>
  </head>
  <body>
    <article>
      <h1>Жител на Съединение спечели чисто нов автомобил </h1>
      <address>
        <time datetime="2019-11-23T14:17:00+00:00">23 Nov 2019, 14:17</time>
      </address>
      <p>Днес екипът на Български спортен тотализатор организира специално събитие в град Съединение. Поводът бе връчването на ключовете за чисто нов автомобил, спечелен от жител на града. Късметът му се усмихна в 84-ия тираж на "6 от 49“. Съединение се оказа град на големи късметлии. През март Петко Карабелов стана 100-ят тото милионер. Той грабна 2 375 357 лв. А от началото на годината петима късметлии от региона са подкарали чисто нови коли.</p>
      <p>Късметлията, който ще се радва на новото возило, е Георги Попов. Той редовно играе в игрите на СПОРТ ТОТО. Това обаче е най-голямата му печалба и е изкюлчително щастлив. Сподели, че ще подари колата на дъщеря си Райна Попова и семейството ѝ. "Тази печалба ще ни помогне да осъществим част от мечтите си. Една от тях е да обиколим България и да разгледаме всички забележителности, без да се притесняваме, че колата ни може да се развали по път“, разказа госпожа Попова. Съпругът ѝ Николай Миндилов пък допълни, че дори не е мечтал някога в живота си да притежава чисто нов автомобил.</p>
      <p>Ключовете от автомобила връчи <a href="https://www.plovdiv24.bg/novini/persons/295.html">Атанас Узунов</a>, регионален директор в БСТ. "Честито на Георги и неговото семейство. Пожелавам им много щастливи пътувания с новата придобивка. Дано регионът ни продължава все така да привлича късмета в игрите на СПОРТ ТОТО“, каза Узунов.</p>
      <p>Специалната ТОТО томбола зарадва късметлиите от града с още куп допълнителни печалби.</p>
    </article>
  </body>
</html>