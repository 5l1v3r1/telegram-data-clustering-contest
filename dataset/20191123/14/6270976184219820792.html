<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/23/na-stantsiyi-akademik-vernadskyj-zapalyly-12-svichok-na-vshanuvannya-zhertv-golodomoru/"/>
    <meta property="og:site_name" content="Рубрика"/>
    <meta property="article:published_time" content="2019-11-23T14:21:20+00:00"/>
    <meta property="og:title" content="На станції &quot;Академік Вернадський&quot; запалили 12 свічок на вшанування жертв Голодомору"/>
    <meta property="og:description" content="Кожен з 12-ти українських полярників запалив свічку пам’яті у вікні своєї кімнати на станції “Академік Вернадський” в Антарктиді. Про це повідомляє Національний антарктичний науковий центр. “Жалобна свічка засвітилася у вікні кімнати кожного з 12 наших полярників. Команда 24 УАЕ вирішила пом’янути жертв Великого голоду 1932-1933 років водночас з усією Україною. Зараз в Києві 16-та година, […]"/>
  </head>
  <body>
    <article>
      <h1>На станції "Академік Вернадський" запалили 12 свічок на вшанування жертв Голодомору</h1>
      <address><time datetime="2019-11-23T14:21:20+00:00">23 Nov 2019, 14:21</time> by <a rel="author" href="https://rubryka.com/author/rubryka_admin/" target="_blank">Богдан Петришин</a></address>
      <figure>
        <img src="https://rubryka.com/wp-content/uploads/2019/11/13-19-860x580.jpg"/>
      </figure>
      <p>
        <b>
          <b>Кожен з 12-ти українських полярників запалив свічку пам’яті у вікні своєї кімнати на станції “Академік Вернадський” в Антарктиді.</b>
        </b>
      </p>
      <p>Про це повідомляє Національний антарктичний науковий центр.</p>
      <p>“Жалобна свічка засвітилася у вікні кімнати кожного з 12 наших полярників. Команда 24 УАЕ вирішила пом’янути жертв Великого голоду 1932-1933 років водночас з усією Україною. Зараз в Києві 16-та година, в Антарктиді – одинадцята дня”, – йдеться у повідомленні.</p>
      <p>За 15 тисяч кілометрів від Києва також вшановують жертв Голодомору 1932-1933 років, який забрав життя понад 7 мільйонів українців.</p>
      <p>Щохвилини від штучного голоду помирало 26 людей. Зникали не лише сім’ї, а й цілі села. 23 листопада — важливий для України та кожного громадянина день. Четверта субота листопада — пам’ятний день, коли ми, запалюючи свічки та покладаючи горщики із зерном до пам’ятників та меморіалів, вшановуємо жертв Голодомору.</p>
      <p><a href="https://rubryka.com/2019/11/23/golodomor-86/">Сьогодні – 86-ті роковини Голодомору</a>.</p>
    </article>
  </body>
</html>