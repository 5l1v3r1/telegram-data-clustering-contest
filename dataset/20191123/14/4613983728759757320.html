<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://money.bg/charts/koi-sa-nay-kratkite-i-nay-dalgite-byudzhetni-poleti-v-evropa.html"/>
    <meta property="og:site_name" content="Money.bg"/>
    <meta property="article:published_time" content="2019-11-23T14:15:19+00:00"/>
    <meta property="og:title" content="Кои са най-кратките и най-дългите бюджетни полети в Европа?"/>
    <meta property="og:description" content="В класацията влизат линии на Ryanair, Wizz Air и easyJet"/>
  </head>
  <body>
    <article>
      <h1>Кои са най-кратките и най-дългите бюджетни полети в Европа?</h1>
      <address><time datetime="2019-11-23T14:15:19+00:00">23 Nov 2019, 14:15</time> by <a rel="author" href="https://money.bg/author/pavlina-tsaneva" target="_blank">Павлина Цанева</a></address>
      <p>Преди време Ryanair пусна един от най-късите си полети. По този случай от The Independent представиха класация на най-кратките и най-дългите пътувания, предлагани от лидерите сред бюджетни авиокомпании в Европа.</p>
      <p>Ryanair започна да лети от Пафос в Кипър до Бейрут и това е първата ѝ дестинация до Ливан. Разстоянието е едва 300 километра, което е полет, траещ едва половин час. Но въпреки това новата връзка на компанията не успява да влезе в топ 10 на най-пътувания в Европа без прекачване.</p>
      <p><b>Най-краткият полет при нискотарифния авиобизнес е на EasyJet, който се извършва два пъти седмично и свързва летището в Белфаст с остров Ман.</b> Разстоянието е само 199 километра, което отнема около 20 минути. Ryanair заема второ място с линията си на разстояние от близо 142 километра през западното Средиземноморие от Малага в Испания до Тетуан в Мароко.</p>
      <p>Полетът на easyJet от остров Ман до Ливърпул е само с няколко километра по-дълъг, а маршрутът им Белфаст-Глазгоу е четвърти. Петото място заема друг средиземноморски полет на Ryanair от Малта до Катания в Сицилия. Почти всички от останалите 5 места са в Ирландско море. Само маршрутът Гетуик-Джърси на easyJet се отправя на юг.</p>
      <p>Третата сила в европейската бюджетна авиация - Wizz Air дори не влиза в топ 20 на късите маршрути. Най-краткият ѝ маршрут е 350 мили (от Гданск в Полша до Малмьо в Швеция), а с няколко километра повече е този от Катовице, който също е в Полша, до украинския град Лвов. Но става ли въпрос за дългите маршрути, компанията се представя доста по-добре.</p>
      <p>Така или иначе <b>най-дългият полет е на Ryanair - от Стокхолм до Гран Карания - 4230 километра.</b> Самолетът, с който се минава маршрута, е Boeing 727-800 и минава над Дания, северния край на Германия, Холандия, Белгия, Северна Франция, северната испанска континентална част и Португалия, като времетраенето на полета е 5 часа и 50 минути.</p>
      <p>Всички останали маршрути в топ 10 са до Канарите, Египет или Дубай. Услугите на Wizz Air до новото летище World Central в Дубай от Катовице в Полша и от Будапеща са съответно на 2-ро и 7-о място.</p>
      <p>На трето място е трансевропейският полет на Wizz Air от Букурещ до Тенерифе, който минава през България, Сърбия, Босна, Хърватия, Италия и Мароко.</p>
      <p>Ако погледнем глобално, <b>най-краткият маршрут в света</b> е на шотландската авиокомпания Loganair от Папа Уестрей до Уестрей в Оркни - архипелаг в Северна Шотландия. Полетът е с продължителност 2 минути. А относно <b>най-дългия непрекъснат маршрут в света</b>, той е на Singapore Airlines от Сингапур до Ню Йорк. Полетът е дълъг 9529 мили и при хубаво време отнема 18 часа.</p>
    </article>
  </body>
</html>