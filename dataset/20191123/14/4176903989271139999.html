<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/vesti/region/krsticevic-jedina-velika-afera-je-ona-s-mig-ovima/"/>
    <meta property="og:site_name" content="Krstarica"/>
    <meta property="article:published_time" content="2019-11-23T14:26:00+00:00"/>
    <meta property="og:title" content="Krstičević: Jedina velika afera je ona s MIG-ovima"/>
    <meta property="og:description" content="ZAGREB - Potpredsednik hrvatkse vlade i ministar odbrane Damir Krstičević rekao je danas da je jedina velika afera u Ministarstvu odbrane bila ona s"/>
  </head>
  <body>
    <article>
      <h1>Krstičević: Jedina velika afera je ona s MIG-ovima</h1>
      <address><time datetime="2019-11-23T14:26:00+00:00">23 Nov 2019, 14:26</time> by <a rel="author" href="https://www.krstarica.com/author/tanjug/" target="_blank">Tanjug</a></address>
      <figure>
        <img src="https://www.krstarica.com/wp-content/uploads/2019/11/521143-750x430.jpg"/>
        <figcaption>Foto: Tanjug/Tanjug, arhiva</figcaption>
      </figure>
      <p>ZAGREB – Potpredsednik hrvatkse vlade i ministar odbrane Damir Krstičević rekao je danas da je jedina velika afera u Ministarstvu odbrane bila ona s MIG-ovima koja se dogodila u mandatu bivše vlade, kada je pričinjena ogromna šteta, jer je potrošen novac, a avioni ne lete.</p>
      <p>Komentarišući aktuelna događanja u Hrvatskom ratnom vazduhoplovstvu u vezi sa odgovornošću za šverc oružja, Krstičević je rekao da se neće dopustiti da pojedinci nanesu štetu ugledu Hrvatske vojske u celini.</p>
      <p>Istakao je da je taj slučaj otkrila država, odnosno vojna i civilna policija koje su otkrile nečasne radnje i da je osnovana komisija koja mora da sistemski i odgovorno utvrdi sve činjenice, prenosi Hina.</p>
      <p>„Pojedinci će biti sankcionisani, utvrdićemo komandnu odgovornost, a za ostalo su nadležni sudovi“, proučio je Krstičević.</p>
      <p>Povodom izjava predsedničkog kandidata Zorana Milanovića o odgovornosti za slučaj šverca oružja, za koji se sumnjiče i pripadnici Hrvatskog ratnog vazduhoplovstva, predsednica Kolinda Grabar-Kitarović juče je takođe rekla da je jedina velika afera u Oružanim snagama ona iz 2013. godine u vezi sa MIG-ovima koji su išli na popravku u Ukrajinu.</p>
      <p>„MIG-ovi su došli u delovima, a kad su sastavljeni, utvrđeno je da dokumentacija ne odgovara onome što je isporučeno. Na ceo posao potrošeno je više od 170 miliona kuna (oko 23 miliona evra)“, rekla je Kitarović.</p>
      <p>(Tanjug)</p>
    </article>
  </body>
</html>