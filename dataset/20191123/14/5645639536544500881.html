<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dotekomanie.cz/2019/11/samsung-galaxy-a01/"/>
    <meta property="og:site_name" content="Dotekomanie.cz"/>
    <meta property="article:published_time" content="2019-11-23T14:30:41+00:00"/>
    <meta property="og:title" content="Samsung Galaxy A01 – levněji to už nejde"/>
    <meta property="og:description" content="Doposud nejslabší zástupce s názvem Galaxy A10 v portfoliu společnosti Samsung v následujících týdnech či měsících vystřídá novinka, která dostane ještě slabší výbavu a bude hlavně mířit na nenáročné uživatele. Jihokorejský výrobce začíná u připravovaného modelu pomalu sbírat potřebné certifikace nebo navštěvovat různé benchmarkové testy. Zařízení nese kódové označení SM-A015F a v konečném výsledku získá […]"/>
  </head>
  <body>
    <article>
      <h1>Samsung Galaxy A01 – levněji to už nejde</h1>
      <address><time datetime="2019-11-23T14:30:41+00:00">23 Nov 2019, 14:30</time> by <a rel="author" href="https://dotekomanie.cz/author/antonin-hornacek/" target="_blank">Antonín Horňáček</a></address>
      <p>Doposud nejslabší zástupce s názvem Galaxy A10 v portfoliu společnosti Samsung v následujících týdnech či měsících vystřídá novinka, která dostane ještě slabší výbavu a bude hlavně mířit na nenáročné uživatele. Jihokorejský výrobce začíná u připravovaného modelu pomalu sbírat potřebné certifikace nebo navštěvovat různé benchmarkové testy. Zařízení nese kódové označení SM-A015F a v konečném výsledku získá název Galaxy A01.</p>
      <h3>S nálepkou ODM</h3>
      <p>Po modelu Galaxy A10 vyráběném čínskou firmou Jiaxing Yongrui Electron Technology se telefon Galaxy 01 stane dalším ODM zařízením, který jim vyrobí třetí strana a tím ušetří nemalé výrobní náklady. Výrobu tentokrát získala společnost Huaqin Telecom ze Šanghaje, přičemž už má zkušenosti s výrobou pro konkurenční Huawei.</p>
      <p>Americký úřad FCC a benchmark Geekbench mu připisují 5,7palcový displej, 2GB operační paměť RAM, uživatelské úložiště s kapacitou 16 GB, 3 000mAh baterii, 3,5mm sluchátkový jack či operační systém Android v předinstalované verzi 10. Navíc zveřejněný snímek odhaluje dva senzory fotoaparátu v zadní části a přisvětlovací LED diodu.</p>
      <slideshow>
        <figure>
          <img src="https://dotekomanie.cz/wp-content/uploads/2019/11/Galaxy-A01-1-925x1133x.jpg"/>
        </figure>
        <figure>
          <img src="https://dotekomanie.cz/wp-content/uploads/2019/11/Galaxy-A01-2-189x300x.jpg"/>
        </figure>
      </slideshow>
      <p>Zařízení s označením SM- A015F/DS vybaví zcela totožně a pouze navíc bude funkce dual-SIM. Na našem trhu začínala cena za Galaxy A10 u hranice 3 999 Kč včetně DPH, takže rozpětí 2 999-3 499 Kč může být reálné pro Galaxy A01 v černém, červeném, modrém provedení.</p>
      <footer>Zdroj: <a href="https://www.gizmochina.com/2019/11/13/samsung-galaxy-a01-key-specs-leaked-through-fcc-certification/#6512b/">gizmochina.com</a></footer>
    </article>
  </body>
</html>