<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gandul.info/international/un-fost-colaborator-al-avocatului-lui-donald-trump-este-dispus-sa-depuna-marturie-in-congres-18609173"/>
    <meta property="og:site_name" content="Gândul"/>
    <meta property="article:published_time" content="2019-11-23T14:02:55+00:00"/>
    <meta property="og:title" content="Un fost colaborator al avocatului lui Donald Trump este dispus să depună mărturie în Congres"/>
    <meta property="og:description" content="Mai multe detalii pe gândul.info"/>
  </head>
  <body>
    <article>
      <h1>Un fost colaborator al avocatului lui Donald Trump este dispus să depună mărturie în Congres</h1>
      <h2>Un fost colaborator al avocatului lui Donald Trump, Rudy Giuliani, este dispus să depună mărturie despre întâlnirile pe care republicanul Devin Nunes le-a avut anul trecut la Viena cu un fost procuror ucrainean cu scopul de a demara o anchetă care să îl vizeze pe Joe Biden, potrivit CNN.</h2>
      <address><time datetime="2019-11-23T14:02:55+00:00">23 Nov 2019, 14:02</time> by <a rel="author" href="https://www.gandul.info/autor/andrei-vacaru" target="_blank">Andrei Vacaru</a></address>
      <p>Fostul colaborator al lui Giuliani este Lev Parnas, anchetat la rândul său pentru că împreună cu avocatul preşedintelui american ar fi făcut presiuni asupra autorităţilor ucrainene pentru ca acestea să îl acuze de corupţie pe Biden şi pe fiul său.</p>
      <p>Intenţia lui Parnas a fost comunicată de avocatul său, Joseph A. Bondy, care a adăugat că clientul său a fost informat direct de către fostul magistrat ucrainean despre întâlnirea sa cu Devin Nunes.</p>
      <p>„Domnul Parnas a aflat de la fostul procuror general al Ucrainei, Victor Şokin, că Nunes s-a întâlnit cu el la Viena în luna decembrie a anului trecut”, a declarat avocatul.</p>
      <p>Victor Şokin a fost demis din funcţie în 2016, la insistenţele mai multor lideri occidentali, printre care şi Joe Biden, care la vremea aceea era vicepreşedintele Statelor Unite. Şokin a fost acuzat că evită să trimită în judecată persoanele acuzate de corupţie.</p>
      <p>Devin Nunes este unul dintre cei mai importanţi aliaţi din Congres ai preşdintelui Donald Trump, apărându-l pe acesta în cadrul anchetei care ar putea duce la demiterea liderului de la Casa Albă.</p>
      <related>
        <h4>Citeşte şi</h4>
        <a href="https://www.gandul.info/stiri/sondaj-ires-despre-turul-2-al-alegerilor-prezidentiale-cati-romani-vor-iesi-duminica-la-vot-dincu-avem-o-miscare-inversa-18609164?utm_source=Gandul&amp;utm_medium=Click%2BCitesteSi+200&amp;utm_campaign=CitesteSi%2Bgandul"/>
      </related>
      <related>
        <h4>Citeşte şi</h4>
        <a href="https://www.gandul.info/politica/victor-negrescu-despre-comisarul-ue-orban-a-confirmat-ca-a-existat-o-ingerinta-politica-realizata-de-pnl-18609146?utm_source=Gandul&amp;utm_medium=Click%2BCitesteSi+200&amp;utm_campaign=CitesteSi%2Bgandul"/>
      </related>
      <related>
        <h4>Citeşte şi</h4>
        <a href="https://www.gandul.info/stiri/un-roman-care-a-disparut-de-la-serviciu-in-italia-a-fost-gasit-mort-intr-un-canal-de-apa-18609118?utm_source=Gandul&amp;utm_medium=Click%2BCitesteSi+200&amp;utm_campaign=CitesteSi%2Bgandul"/>
      </related>
    </article>
  </body>
</html>