<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://adevarul.ro/locale/bistrita/hotelul-dracula-pasul-tihuta-fost-inchis-40-ani-cumpara-1_5dd93ffa5163ec427153758f/index.html"/>
    <meta property="og:site_name" content="adevarul.ro"/>
    <meta property="article:published_time" content="2019-11-23T14:28:44+00:00"/>
    <meta property="og:title" content="Hotelul Dracula din Pasul Tihuţa a fost închis după 40 de ani. Cu cât se poate cumpăra"/>
    <meta property="og:description" content="Încă din anii `80, turiştii străini au căutat acest hotel special, care coincide cu locul unde Bram Stoker a plasat casa Contelui Dracula, în romanul său cu acelaşi nume."/>
  </head>
  <body>
    <article>
      <h1>Hotelul Dracula din Pasul Tihuţa a fost închis după 40 de ani. Cu cât se poate cumpăra</h1>
      <address><time datetime="2019-11-23T14:28:44+00:00">23 Nov 2019, 14:28</time> by <a rel="author">Călin Gavrilaş</a></address>
      <h4>Încă din anii `80, turiştii străini au căutat acest hotel special, care coincide cu locul unde Bram Stoker a plasat casa Contelui Dracula, în romanul său cu acelaşi nume.</h4>
      <related>
        <h4>Ştiri pe aceeaşi temă</h4>
        <a href="https://adevarul.ro/locale/targoviste/turistii-votat-cele-mai-populare-destinatii-europa-2019-1_5dd3ef485163ec42712efbaf/index.html"/>
        <a href="https://adevarul.ro/international/europa/video-venetia-nou-alerta-cauza-nivelului-crescut-apei-laguna-celebra-piata-san-marco-bisericile-fost-inchise-1_5dd151ec5163ec42711ca82d/index.html"/>
        <a href="https://adevarul.ro/locale/satu-mare/video-ce-a-patit-vanator-filma-ursul-intr-o-padure-romania-scena-brutala-inregistrata-telefonul-mobil-1_5dc577f55163ec4271cf4c15/index.html"/>
      </related>
      <p>Hotelul Castel Dracula din Pasul Tihuţa a fost închis în urmă cu o săptămână. Proprietarii hotelului afirmă că au luat această decizie din cauza costurilor mari cu încălzirea pe timpul seonului rece. Deocamdată nu se ştie dacă acesta se va redeschide la primăvară sau la vară.</p>
      <p>Hotel Castel Dracula, prima unitate de cazare din România dedicată Contelui Dracula, ridicată în anii `80 în Pasul Tihuţa, care leagă judeţe Bistriţa-Năsăud de Suceava, a fost scoasă la vânzare cu 7 milioane de euro, cu TVA, în anul 2018, însă nu şi-a găsit un cumpărător.</p>
      <p>Complexul hotelier se întinde pe mai bine de 16.500 de metri pătraţi, doar construcţia având 4.097 de metri pătraţi. Hotelul are trei etaje, parter şi demisol şi conţine două bucătării, o cramă, un restaurant, o zonă cu biliard o terasă şi o zonă specială de agrement unde este amplasat „cavoul” contelui Dracula. </p>
      <p>Hotel Castel Dracula are 140 de locuri de cazare, dispuse în 63 de camere şi trei apartamente. De asemenea, complexul hotelier are propria staţie de captare şi tratare a apei, staţie proprie de epurare a apelor uzate, un depozit de carburant şi terenuri de sport. </p>
      <p>Hotel Castel Dracula a organizat ani la rând evenimente dedicate turiştilor care îi călcau pragul. Cele mai spectaculoase aveau loc de Halloween, când în Pasul Tihuţa veneau turişti din toată lumea. Evenimentele erau presărate cu concerte, teatru „draculist”, show-uri cu foc şi acrobaţii.</p>
      <figure>
        <img src="https://adevarul.ro/assets/adevarul.ro/MRImage/2018/03/06/5a9e8055df52022f75449e12/646x404.jpg"/>
      </figure>
      <p>
        <a href="https://adevarul.ro/locale/bistrita/pasul-tihuta-vizitat-americani-canadieni-halloween-1_5bd85930df52022f7501d6b2/index.html">Pasul Tihuţa, vizitat de americani şi canadieni de Halloween<br/></a>
        <a href="https://adevarul.ro/locale/bistrita/celebrul-castel-dracula-bistrita-scos-vanzare-costa-hotelul-ridicat-mijlocul-anilor-80-pasul-tihuta-1_5a9e7d9adf52022f754484bd/index.html">Celebrul castel al lui Dracula din Bistriţa-Năsăud, scos la vânzare. Cât costă hotelul ridicat la mijlocul anilor '80 în Pasul Tihuţa</a>
      </p>
      <hr/>
    </article>
  </body>
</html>