<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641574/%D8%AA%D8%A7%D8%AE%DB%8C%D8%B1-%D8%AF%D8%B1-%D8%B1%D8%A7%D9%87-%D8%A7%D9%86%D8%AF%D8%A7%D8%B2%DB%8C-%D8%AE%D8%B7-%D9%84%D9%88%D9%84%D9%87-%D8%B5%D8%A7%D8%AF%D8%B1%D8%A7%D8%AA-%DA%AF%D8%A7%D8%B2-%D8%B1%D9%88%D8%B3%DB%8C%D9%87"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-23T14:20:00+00:00"/>
    <meta property="og:title" content="تاخیر در راه اندازی خط لوله صادرات گاز روسیه"/>
    <meta property="og:description" content="یک مقام روسی اعلام کرد خط لوله گاز"/>
  </head>
  <body>
    <article>
      <h1>
        <a href="https://www.bultannews.com/fa/news/641574/%D8%AA%D8%A7%D8%AE%DB%8C%D8%B1-%D8%AF%D8%B1-%D8%B1%D8%A7%D9%87-%D8%A7%D9%86%D8%AF%D8%A7%D8%B2%DB%8C-%D8%AE%D8%B7-%D9%84%D9%88%D9%84%D9%87-%D8%B5%D8%A7%D8%AF%D8%B1%D8%A7%D8%AA-%DA%AF%D8%A7%D8%B2-%D8%B1%D9%88%D8%B3%DB%8C%D9%87">تاخیر در راه اندازی خط لوله صادرات گاز روسیه</a>
      </h1>
      <h2>یک مقام روسی اعلام کرد خط لوله گاز "نورد استریم۲" که مستقیما روسیه و آلمان را از طریق دریای بالتیک به یکدیگر متصل می‌کند، در اواسط سال ....</h2>
      <address><time datetime="2019-11-23T14:20:00+00:00">23 Nov 2019, 14:20</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، دیمیتری کوزاک، معاون نخست وزیر روسیه در پاسخ به سوالی درباره زمان عملیاتی شدن خط <b>لوله گاز</b> "نورد استریم۲" گفت: این خط لوله اواسط سال میلادی آینده راه اندازی خواهد شد.</p>
      <p>اظهارات وی در حالی مطرح شد که الکساندر نواک، وزیر انرژی روسیه یک روز قبل گفته بود: خط لوله گاز "نورد استریم۲" همان طور که پیش از این توسط شرکت گازپروم برنامه‌ریزی شده بود، همچنان ممکن است در اواخر سال ۲۰۱۹ راه اندازی شود. با این حال زمان راه اندازی این خط لوله به سرعت ازسرگیری ساخت و پر کردن این خط لوله بستگی دارد.</p>
      <p>دانمارک مجوز نهایی برای تکمیل ساخت خط لوله گاز "نورد استریم۲" را در ۳۰ اکتبر صادر کرد. زمان کار برای احداث بخشی از این خط لوله در آبهای دانمارک برای زمان آغاز جریان یافتن گاز در این خط لوله کلیدی مانده است.</p>
      <p>احتمال تاخیر در ساخت خط لوله گاز "نورد استریم۲" هم موضع روسیه در مذاکرات برای توافق ترانزیت جدید با شرکت نفت و گاز اوکراین را ضعیف می‌کند. اوکراین در سال ۲۰۱۸ حدود ۸۷ میلیارد متر مکعب یا معادل حدود ۴۴ درصد از گاز روسیه را ترانزیت کرد اما این حجم به محض این که خط لوله گاز "نورد استریم۲" و "ترک استریم" راه اندازی شود، کاهش پیدا خواهد کرد.</p>
      <p>دو طرف هنوز تاریخی برای دور جدید مذاکرات وزیران میان اتحادیه اروپا، روسیه و اوکراین تعیین نکرده‌اند. اگرچه انتظار می‌رود این نشست سه جانبه در اواخر نوامبر برگزار شود فعلا فقط مذاکرات فنی درباره ترانزیت آتی گاز روسیه از طریق اوکراین به اروپا انجام شده است.</p>
      <p>بر اساس گزارش پلاتس، معاون نخست وزیر روسیه گفت" این کشور مخالف جنگهای گازی است و ما تلاش خواهیم کرد که مطمئن شویم چنین اتفاقی نخواهد افتاد.</p>
      <p>گازپروم دوشنبه گذشته پیشنهاد کرد قرارداد ترانزیت با شرکت نفت و گاز اوکراین تحت قرارداد ۱۰ ساله بعدی یا تحت یک توافق جدید در قبال انصراف شرکت نفت و گاز از تمامی ادعاهای خود علیه این شرکت روسی، به مدت یک سال دیگر تمدید شود. وزیر انرژی اوکراین در تلویزیون ملی این پیشنهاد را غیرقابل قبول خواند اما روسیه هنوز پاسخ رسمی از اوکراین درباره این پیشنهاد را دریافت نکرده است.</p>
      <p>توافق فعلی میان گازپروم و نفت و گاز در آخر سال ۲۰۱۹ به پایان می‌رسد و این نگرانی وجود دارد که بدون یک توافق جدید از اول ژانویه سال ۲۰۲۰، ترانزیت گاز روسیه به اروپا از طریق اوکراین مختل شود.</p>
    </article>
  </body>
</html>