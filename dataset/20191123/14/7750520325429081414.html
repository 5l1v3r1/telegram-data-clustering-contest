<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://1news.com.ua/ukraine/v-ukrayini-planuyut-vprovadyty-tsyfrovyj-pasport.html"/>
    <meta property="og:site_name" content="1NEWS"/>
    <meta property="article:published_time" content="2019-11-23T14:50:08+00:00"/>
    <meta property="og:title" content="В Україні планують впровадити цифровий паспорт"/>
    <meta property="og:description" content="В Україні планують впровадити цифровий паспорт"/>
  </head>
  <body>
    <article>
      <h1>В Україні планують впровадити цифровий паспорт</h1>
      <address>
        <time datetime="2019-11-23T14:50:08+00:00">23 Nov 2019, 14:50</time>
      </address>
      <figure>
        <img src="https://1news.com.ua/wp-content/uploads/2019/11/66_original.jpg"/>
      </figure>
      <p>Серед планів Міністерства цифрової інформації на 2020 рік – впровадження паспортів в електронному форматі. Про такі плани віце-прем’єр-міністр – міністр цифрової трансформації Михайло Федоров розповів в інтерв’ю “Радіо Свобода”, пише 1NEWS, посилаючись на <a href="https://ua.112.ua/suspilstvo/fedorov-anonsuvav-poiavu-pasporta-v-smartfoni-516006.html">112.ua</a>.</p>
      <p>За його словами, через рік українці зможуть пересуватися по країні без паспорта, маючи цифровий паспорт у програмі “Дія”.</p>
      <p>“У додатку ми плануємо на першому етапі оцифровувати всі документи. Починаючи від прав, техпаспорта, та ще такий спойлер дам – паспорт громадянина. Ми хочемо змінити спосіб мислення наших людей. Ми хочемо зробити так, щоб через рік всі не думали про пластик, а могли спокійно пересуватися по країні, маючи просто смартфон”, – сказав Федоров.</p>
      <p>Також віце-прем’єр-міністр зазначив, що на початку наступного року вже запустять паспорт в електронному форматі, де буде можливість отримати послуги щодо існуючого паспорта в смартфоні.</p>
      <p>Як повідомлялося, уряд підтримав ініціативу щодо <a href="https://112.ua/obshchestvo/pravitelstvo-podderzhalo-iniciativu-mvd-po-vnedreniyu-cifrovyh-voditelskih-udostovereniy-512163.html">впровадженню цифрових водійських посвідчень</a> і віртуальних номерних знаків.</p>
      <p>
        <b>Новини за темою: </b>
        <a href="https://ua.112.ua/golovni-novyni/novyi-kabmin-vitse-premier-i-ministr-tsyfrovoi-transformatsii-mykhailo-fedorov-505382.html">Новий Кабмін: Віце-прем’єр і міністр цифрової трансформації Михайло Федоров</a>
      </p>
      <p>Крім того, Кабмін підтримав проект закону про спрощення процесу присвоєння та видачі номерних знаків.</p>
      <p>Нагадаємо, віце-прем’єр-міністр цифрової трансформації Михайло Федоров <a href="https://112.ua/obshchestvo/mincifry-ishhet-lico-elektronnyh-voditelskih-udostovereniy-515834.html">оголосив конкурс</a> на бренд-особу для демоверсії електронних водійських посвідчень, яку оберуть 23 листопада.</p>
      <p>Раніше Міністерство цифрової трансформації України та компанія VISA <a href="https://112.ua/ekonomika/mincifry-i-visa-dogovorilis-o-sozdanii-onlayn-proektov-dlya-biznesa-515851.html">підписали меморандум</a> про співпрацю у створенні консалтингових зон для малого і середнього бізнесу і в сфері розвитку державних послуг онлайн.</p>
    </article>
  </body>
</html>