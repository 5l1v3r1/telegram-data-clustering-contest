<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sampiy10.gazetevatan.com/orkun-kokcu-hollanda-yerine-turkiye-yi-secti--1286666-futbol-sampiy10-haber/"/>
    <meta property="og:site_name" content="Gazete Vatan"/>
    <meta property="article:published_time" content="2019-11-23T14:39:00+00:00"/>
    <meta property="og:title" content="Orkun Kökçü, Hollanda yerine Türkiye'yi seçti!"/>
    <meta property="og:description" content="Uzun süre hangi milli takımı seçeceği merak konusu olan Orkun Kökçü'nün tercihi ay yıldızlı forma oldu."/>
  </head>
  <body>
    <article>
      <h1>Orkun Kökçü, Hollanda yerine Türkiye'yi seçti!</h1>
      <h2>Uzun süre hangi milli takımı seçeceği merak konusu olan Orkun Kökçü'nün tercihi ay yıldızlı forma oldu.</h2>
      <address>
        <time datetime="2019-11-23T14:39:00+00:00">23 Nov 2019, 14:39</time>
      </address>
      <p>Feyenoord'un 18 yaşındaki futbolcusu Orkun Kökçü, A Milli Takım için kararını verdi. Orkun, alt yaş kategorilerinde <a href="http://www.gazetevatan.com/arama/?Keyword=Hollanda">Hollanda</a> için oynasa da Türkiye için oynamak istediğini söyledi.<br/> <br/>Hollanda basınına konuşan genç futbolcu, ''Türkiye'de kendimi evimde gibi hissediyorum. Ayrıca Türkiye'de Hollanda'ya göre daha rahat oynama şansı bulabileceğimi düşünüyorum.'' dedi.<br/> <br/><b>''ZOR BİR TERCİH OLDU''<br/></b> <br/>Tercih sürecini anlatan Orkun Kökçü, ''Hollanda alt yaş kategorilerinin kaptanlığını yapmıştım. Ailem Hollanda'yı seçeceğimi düşünüyordu. Tabii zor bir tercih oldu. Ancak benim kararım netti. Hızlı bir şekilde vermem gerekiyordu ve bu şekilde bir karar oldu.'' diye konuştu.<br/> </p>
    </article>
  </body>
</html>