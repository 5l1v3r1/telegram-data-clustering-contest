<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1549468.html/%D9%BE%D8%A7%DB%8C%D8%A7%D9%86-%D9%86%D8%A7%D9%85%D9%87-%D9%87%D8%A7%DB%8C-%D8%AF%D8%A7%D9%86%D8%B4%D8%AC%D9%88%DB%8C%D8%A7%D9%86-%D8%AF%D8%B1-%D9%85%D8%B3%DB%8C%D8%B1-%D8%AA%D9%88%D8%B3%D8%B9%D9%87-%D9%85%D8%A7%D8%B2%D9%86%D8%AF%D8%B1%D8%A7%D9%86-%D9%82%D8%B1%D8%A7%D8%B1-%DA%AF%DB%8C%D8%B1%D8%AF--%D9%85%D8%B1%D8%AF%D9%85-%D8%AF%D8%B1-%D8%AD%D9%88%D8%A7%D8%AF%D8%AB-%D8%A7%D8%AE%DB%8C%D8%B1-%D8%A7%D8%BA%D8%AA%D8%B4%D8%A7%D8%B4-%DA%AF%D8%B1%D8%A7%D9%86-%D8%B1%D8%A7-%D9%86%D8%A7%DA%A9%D8%A7%D9%85-%DA%AF%D8%B0%D8%A7%D8%B4%D8%AA%D9%86%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-23T14:54:00+00:00"/>
    <meta property="og:title" content="پایان‌نامه‌های دانشجویان در مسیر توسعه مازندران قرار گیرد/ مردم در حوادث اخیر اغتشاش‌گران را ناکام گذاشتند"/>
    <meta property="og:description" content="نماینده ولی فقیه در مازندران با انتقاد از انبوه پایان‌نامه‌های بدون استفاده در مراکز علمی و دانشگاهی استان، گفت: ده‌ها هزار پایان‌نامه در این دانشگاه‌ها داریم که دفاع هم شده اما باید ببینم چند مشکل استان را رفع کردند که اینگونه نیست."/>
  </head>
  <body>
    <article>
      <h1>پایان‌نامه‌های دانشجویان در مسیر توسعه مازندران قرار گیرد/ مردم در حوادث اخیر اغتشاش‌گران را ناکام گذاشتند</h1>
      <h2>نماینده ولی فقیه در مازندران:</h2>
      <address>
        <time datetime="2019-11-23T14:54:00+00:00">23 Nov 2019, 14:54</time>
      </address>
      <p>نماینده ولی فقیه در مازندران با انتقاد از انبوه پایان‌نامه‌های بدون استفاده در مراکز علمی و دانشگاهی استان، گفت: ده‌ها هزار پایان‌نامه در این دانشگاه‌ها داریم که دفاع هم شده اما باید ببینم چند مشکل استان را رفع کردند که اینگونه نیست.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از <a href="http://www.bloghnews.com/">بلاغ</a>، آیت‌الله محمدباقر محمدی لائینی عصر امروز در دیدار با معاون علمی رئیس جمهور، مازندران را سرشار از ظرفیت‌های خدادادی طبیعی و انسانی توصیف و اظهار کرد: مازندران ظرفیت‌های بسیاری از نظر نیروی انسانی دارد ولی نیروی انسانی‌ای داریم که هم در اینکه چطور درس بخواند و چه بخواند و چطور و کجا از آن‌ها استفاده شود مدیریت آنچنانی وجو نداشت.<br/><br/>وی افزود: سیاست‌های ما در رابطه با تحصیلات عالیه و تکمیلی باید خیلی برنامه‌ریزی دقیق‌تری داشته باشد چراکه هزینه‌های بسیار زیادی انجام می‌دهیم که نه تنها بدون بازخورد بوده بلکه کارگشا و بر طرف‌کننده مشکلات نیز نیست. <br/><br/>نماینده ولی فقیه در مازندران با انتقاد از انبوه پایان‌نامه‌های بدون استفاده در مراکز علمی و دانشگاهی استان، خاطرنشان کرد: ده‌ها هزار پایان‌نامه در این دانشگاه‌ها داریم که دفاع هم شده اما باید ببینم چند مشکل استان را رفع کردند که اینگونه نیست. <br/><br/>این مسئول اضافه کرد: امید است بتوان برنامه‌ریزی اساسی صورت پذیرد تا برای جوانان خود سیاست‌های مشخصی در زمینه اهداف عالیه نظام داشته‌ باشیم. <br/><br/>وی گفت: خانواده‌ها هزینه‌های زیادی را برای تحصیل فرزندان متحمل می‌شوند و بعد از اتمام درس نیز بیکاری و آسیب‌های اجتماعی فراوانی که آنان را تهدید می‌کند بسیار جدی است که نیازمند توجه بیشتر و ورود عملی با برنامه دقیق علمی و کاربردی است. <br/><br/>محمدی لائینی شرایط فعلی را زیبنده مردم ایران و مازندران ندانست و تصریح کرد: این شرایط زیبنده مردم مازندران و ایران نیست، مردمی که در حوادث اخیر ظرفیت خود را با حمایت از رهبری و جدا کردن خود از صف آشوبگران نشان دادند.<br/><br/>وی افزود: مردم ما در حوادث اخیر با دو اقدام صلبی و ایجابی اغتشاش‌گران را ناکام گذاشتند بدین ترتیب که با جدا کردن صف خود از آشوبگران اقدامی صلبی و با حضور در راهپیمایی ها و حمایت از نظام اقدام ایجابی به تحکیم بنیان‌های نظام پرداختند. <br/><br/>امام جمعه ساری گفت: بنابراین مسئولان باید با تکریم این مردم و برنامه‌ریزی صحیح از این نیروی انسانی مستعد و توانمند هم برای بهبود اقتصاد کشور و هم معیشت خانواده‌ها با تکیه بر اقتصاد دانش‌بنیان بهره ببرند.<br/><br/>انتهای پیام/</p>
    </article>
  </body>
</html>