<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.origo.hu/tudomany/20191123-a-furcsa-triaszi-sarkanyoknak-hatalmas-feje-volt.html"/>
    <meta property="og:site_name" content="Origo"/>
    <meta property="article:published_time" content="2019-11-23T14:02:00+00:00"/>
    <meta property="og:title" content="Van ötlete, hogyan bírta el hatalmas fejét a triász csúcsragadozója?"/>
    <meta property="og:description" content="Eláruljuk a 250 millió éves titkot."/>
  </head>
  <body>
    <article>
      <h1>Van ötlete, hogyan bírta el hatalmas fejét a triász csúcsragadozója?</h1>
      <address><time datetime="2019-11-23T14:02:00+00:00">23 Nov 2019, 14:02</time> by <a rel="author">Origo</a></address>
      <p>
        <b>Több millió évvel a dinoszauruszok kora előtt tankokhoz hasonló ragadozók éltek a Földön. Az abszurd módon hatalmas fejű állatok leginkább a ma is élő komodói sárkányokhoz voltak hasonlatosak. Egy új tanulmány szerint ezek a különös, erythrosuchida néven ismert hüllőknek nem véletlenül adott az evolúciós fejlődés ilyen óriási fejet.</b>
      </p>
      <h3>Fogaik a steak késekhez hasonlítottak</h3>
      <p>Erőteljes állkapcsaikkal és a steak késekhez hasonló fogaikkal játszi könnyedséggel daraboltak fel bármit.</p>
      <blockquote>Biztosak vagyunk abban, hogy az nagyfejű eritrosuchidák álltak a triász időszak korai szakaszában a tápláléklánc csúcsán</blockquote>
      <p>– mondta Richard Butler, az angliai a Birminghami Egyetem Földrajz, Föld és Környezettudományi Iskola paleobiológiai professzora, a Royal Society Open Science. Folyóiratban publikált tanulmány vezető szerzője. – Ezek a hüllők valamikor 250 és 238 millió évvel ezelőtt éltek.</p>
      <figure>
        <img src="https://cdn.nwmgroups.hu/s/img/i/1911/2019112320.jpg?w=644&amp;h=362"/>
        <figcaption>A triász korban élt csúcsragadozók illusztrációja<cite>Forrás: Mark Witton</cite></figcaption>
      </figure>
      <p>A tanulmány szerint ezeknek a ragadozóknak a testük méretéhez viszonyítva  arányosan nagyobb volt a fejük. Ez szembetűnőbb, mint a legnagyobb húsevő dinoszauruszoknál látható fej-test aránya.</p>
      <aside>A paleontológusok szerint az archosaurusok ősi törzséhez állhattak a legközelebb.</aside>
      <p>Az úgynevezett Archosauriták többsége szárazföldön élő, gyors mozgású hüllő volt, de a levegő meghódításában is messzemenően a legtöbbet mutatták fel. Ma mindössze két csoport illeti a két alosztályát: a krokodilok és az azok legközelebbi rokonának számító madarak.</p>
      <h3>Hiperragadozóvá váltak</h3>
      <p>Még egy hozzá nem értő szem is látja, hogy ezeknek az ősi vadállatoknak a feje szokatlanul hatalmas. A kutatók abban bíztak, hogy az eritrosuchidák kövületeinek alaposabb vizsgálata majd rávilágít arra, miért alakult ki ilyen furcsán hatalmas fejük. Ezért összehasonlították a fej és a combcsont hosszát négy másik élő és már kihalt, hozzájuk hasonló hüllőjével.</p>
      <figure>
        <img src="https://cdn.nwmgroups.hu/s/img/i/1910/20191002komodoi-varanusz.jpg?w=644&amp;h=362"/>
        <figcaption>Leginkább a komodói varánuszhoz hasonlítottak<cite>Forrás: Wikimedia Commons</cite></figcaption>
      </figure>
      <blockquote>A vizsgálataink megerősítették, hogy az állatok hatalmas feje valóban arányosan nagyobb, mint bármelyik hüllőé</blockquote>
      <p>– magyarázta Richard Butler. – Ez a tulajdonságuk valószínűleg akkor fejlődött ki, amikor adaptálódtak egy "ökológiai rés" kitöltéséhez és egyfajta „hiperragadozóvá" váltak, amivel áttértek a kizárólagos húsfogyasztásra.</p>
      <p>Mark Witton paleontológus hozzátette: ilyen hatalmas koponya esetében az állat állkapcsa és fogai is jelentősen különböznek a kisebb fejű versenytársaktól.</p>
      <p>
        <mark>A nagyobb izmok pedig egyértelműen nagyobb harapási erőt is jelentenek.</mark>
      </p>
      <p>A robosztus nyakizmokkal mozgatott óriási fej azonban nem volt olyan nehéz, mint amilyennek látszik. A hüllők koponyái ugyanis tele voltak egyfajta „légzsákokkal", ami viszonylag könnyűvé tette azt. Így az állatok a hatalmas mérete ellenére igen finoman tudták mozgatni a fejüket.</p>
    </article>
  </body>
</html>