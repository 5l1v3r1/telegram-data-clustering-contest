<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.inkhabar.com/sports/india-vs-bangladesh-virat-kohli-pink-ball-test-century-team-india-captain-virat-kohli-hits-century-against-bangladesh-at-eden-gardens-kolkata"/>
    <meta property="og:site_name" content="inkhabar"/>
    <meta property="article:published_time" content="2019-11-23T14:32:00+00:00"/>
    <meta property="og:title" content="India Vs Bangladesh Virat Kohli Pink Ball Test Century: बांग्लादेश के खिलाफ कोलकाता पिंक बॉल टेस्ट में विराट कोहली ने शतक जड़कर रचा इतिहास, बनाए कई रिकॉर्ड"/>
    <meta property="og:description" content="India Vs Bangladesh Virat Kohli Pink Ball Test Century: भारत और बांग्लादेश के बीच कोलकाता के ईडन गार्डन्स पर खेले जा रहे टेस्ट मैच में टीम इंडिया के कप्तान विराट कोहली ने शतक जड़कर इतिहास रच दिया. वह भारत की तरफ से पिंक बॉल टेस्ट में शतक लगाने वाले पहले क्रिकेटर बन गए हैं."/>
  </head>
  <body>
    <article>
      <h1>India Vs Bangladesh Virat Kohli Pink Ball Test Century: बांग्लादेश के खिलाफ कोलकाता पिंक बॉल टेस्ट में विराट कोहली ने शतक जड़कर रचा इतिहास, बनाए कई रिकॉर्ड</h1>
      <h2>India Vs Bangladesh Virat Kohli Pink Ball Test Century: भारत और बांग्लादेश के बीच कोलकाता के ईडन गार्डन्स पर खेले जा रहे टेस्ट मैच में टीम इंडिया के कप्तान विराट कोहली ने शतक जड़कर इतिहास रच दिया. वह भारत की तरफ से पिंक बॉल टेस्ट में शतक लगाने वाले पहले क्रिकेटर बन गए हैं.</h2>
      <address><time datetime="2019-11-23T14:32:00+00:00">23 Nov 2019, 14:32</time> by <a rel="author">इनखबर टीम</a></address>
      <p><b>कोलकाता.</b> मेजबान भारत और बांग्लादेश के बीच कोलकाता मे खेले जा रहे एतिहासिक डे नाइट टेस्ट मैच में टीम इंडिया के कप्तान विराट कोहली ने शतक लगातर इतिहास रच दिया है. वह भारत की तरफ से डे नाइट टेस्ट मैच में शतक लगाने वाले पहले क्रिकेटर बन गए हैं. टेस्ट मैच के पहले दिन विराट कोहली हिटमैन रोहित शर्मा के आउट होने के बाद बल्लेबाजी करने आए. उन्होंने सूझ बूझ भरी पारी खेलते हुए भारत को आगे बढ़ाया. इस दौरान उन्होंने बांग्लादेश के बॉलर्स का डटकर सामना करते हुए शतकीय पारी खेली. ये विराट कोहली के टेस्ट करियर का 27वां शतक है. विराट कोहली ने अपना शतक 159गेंद पर पूरा किया. इस दौरान उन्होंने 12 चौके लगाए.<br/><br/>कोलकाता ईडन गार्डन्स पर जब पहले दिन का खेल समाप्त हुआ था तो उस समय विराट कोहली 59 और अजिंक्य रहाणे 23 रन बनाकर मैदान पर डटे थे. वहीं टेस्ट मैच के दूसरे दिन इन दोनों बल्लेबाजों ने भारतीय पारी को आगे बढ़ाया. विराट और रहाणे ने शतकीय साझेदारी निभाकर भारत को मजबूत स्थिति में पहुंचा दिया. विराट कोहली अपने टेस्ट करियर का 84वां टेस्ट और 141वीं पारी खेल रहे हैं. <br/><br/>इस शतकीय पारी के साथ ही विराट कोहली भारत की तरफ से टेस्ट मैच में सबसे अधिक सेंचुरी लगाने वाले चौथे क्रिकेटर बन गए हैं. टेस्ट क्रिकेट में भारत की ओर से सबसे अधिक 51 शतक सचिन तेंदुलकर, 36 राहुल द्रविड़, 34 सुनील गावस्कर लगा चुके हैं. इसके अलावा विराट कोहली सबसे कम टेस्ट मैचों की पारियों में 27 शतक लगाने वाले दुनिया को तीसरे क्रिकेट हैं. सबसे कम 70  पारियों में 27 शतक लगाने का रिकॉर्ड डॉन ब्रेडमैन के नाम है. वहीं सचिन तेंदुलकर और विराट कोहली ने 141-141 टेस्ट पारियों में 27 शतक लगाए हैं. डे नाइट टेस्ट मैच में फाफ डु प्लेसिस, स्टीव स्मिथ, जो रूट, केन विलियमसन के बाद शतक लगाने वाले विराट कोहली पांचवें कप्तान हैं. </p>
      <figure>
        <iframe src="https://www.youtube.com/embed/OlzPkKLvGEA" width="500" height="281" data-service="Youtube" scrolling="no"/>
      </figure>
      <p>बांग्लादेश की पूरी टीम टेस्ट मैच के पहले दिन सिर्फ 106 रन बनाकर ऑलआउट हो गई थी. भारतीय गेंदबाजों के आगे बांग्लादेशी बल्लेबाज संघर्ष करते नजर आए. बांग्लादेश की ओर से सबसे अधिक 29 रन सलामी बल्लेबाज शादमन इस्लाम ने बनाए. उनके अलावा लिटन दास ने 24 रनों की पारी खेली. इन दोनों बल्लेबाजों के अलावा बाकी सभी खिलाड़ी संघर्ष करते नजर आए. <br/><br/>भारत की तरफ से बेहद शानदार बॉलिंग करते हुए इशांत शर्मा ने सबसे अधिक पांच विकेट लिए. वह भारत की तरफ से पिंक बॉल टेस्ट में पांच विकेट लेने वाले भारत के पहले और दुनिया के 11वें बॉलर हैं. वहीं दूसरी तरफ उमेश यादव ने भी बेहतरीन बॉलिंग करते हुए 3 खिलाड़ियों को आउट  किया. इसके अलावा स्टार बॉलर मोहम्मद शमी दो खिलाड़ियों को पवेलियन की राह दिखान में सफल रहे. इस तरह भारत की तरफ से 10 विकेट फास्ट बॉलर्स ने आउट किए. <br/><br/><b>Also Read:</b><br/><br/><a href="https://www.inkhabar.com/sports/shikhar-dhawan-hardik-pandya-twitter-banter-injured-shikhar-dhawan-shared-hospital-photohardik-pandya-takes-funny-dig">Shikhar Dhawan Hardik Pandya Twitter Banter: टीम इंडिया के गब्बर शिखर धवन ने हॉस्पिटल से शेयर की ये शानदार तस्वीर, हार्दिक पांड्या के जवाब ने महफिल लूट ली</a><br/><br/><a href="https://www.inkhabar.com/sports/india-vs-bangladesh-day-night-test-match-bangladesh-pm-sheikh-hasina-and-cm-mamata-banerjee-inaugurated-indvban-first-test-match-at-eden-gardens-kolkata-fans-said-all-the-best-king-virat-kohli">India Vs Bangladesh Day Night Test Match: बांग्लादेश की प्रधानमंत्री शेख हसीना और पश्चिम बंगाल की सीएम ममता बनर्जी ने किया भारत के पहले पिंक बॉल टेस्ट का उद्घाटन, सोशल मीडिया भी हुआ गुलाबी</a><br/><br/><a href="https://www.inkhabar.com/sports/india-vs-bangladesh-pink-ball-test-match-ishant-sharma-took-5-wickets-creats-history-at-kolkata-eden-gardens">India Vs Bangladesh Pink Ball Test Match: कोलकाता डे नाइट पिंक बॉल टेस्ट में इशांत शर्मा का जलवा, ईडन गार्डन्स में बांग्लादेश के खिलाफ पांच विकेट लेकर रचा इतिहास, जानें किसके नाम दर्ज है बेस्ट बॉलिंग रिकॉर्ड</a></p>
      <figure>
        <iframe src="https://www.youtube.com/embed/rgIGfcNHmRE" width="500" height="281" data-service="Youtube" scrolling="no"/>
      </figure>
      <p> </p>
    </article>
  </body>
</html>