<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/ak-partide-dev-istisare-216011h.htm"/>
    <meta property="og:site_name" content="OLAY"/>
    <meta property="article:published_time" content="2019-11-23T14:30:14+00:00"/>
    <meta property="og:title" content="AK Parti'de dev istişare"/>
    <meta property="og:description" content="AK Parti'nin Bursa teşkilatlarında görev yapmış tüm ilçe başkanları ile geçmişte ilçe başkanlığı yapmış belediye başkanları, istişare ve değerlendirme toplantısında bir araya geldi."/>
  </head>
  <body>
    <article>
      <h1>AK Parti'de dev istişare</h1>
      <h2>AK Parti'nin Bursa teşkilatlarında görev yapmış tüm ilçe başkanları ile geçmişte ilçe başkanlığı yapmış belediye başkanları, istişare ve değerlendirme toplantısında bir araya geldi.</h2>
      <address>
        <time datetime="2019-11-23T14:30:14+00:00">23 Nov 2019, 14:30</time>
      </address>
      <p>AK Parti İl Başkanlığı tarafından önceki gün Merinos Atatürk Kongre ve Kültür Merkezi'nde düzenlenen istişare ve değerlendirme toplantısında, partinin kuruluşundan itibaren teşkilatlarda görev yapan ilçe başkanları ile geçmişte ilçe başkanlığı yapan belediye başkanları buluştu. AK Parti Teşkilat Başkan Yardımcısı ve Merkez Karar Yürütme Kurulu Üyesi Mustafa Köse, Bursa İl Koordinatörü ve TBMM Çevre Komisyonu Başkanı Muhammet Balta, Bursa milletvekilleri Vildan Yılmaz Gürel, Osman Mestan, Ahmet Kılıç, Atilla Ödünç, Muhammet Müfit Aydın, Mustafa Esgin, Zafer Işık, Refik Özen, İl Kadın Kolları Başkanı Gülten Kapıcıoğlu ve İl Gençlik Kolları Başkanı Tarık Köse de toplantıda hazır bulundu.</p>
      <p>
        <b>‘'AK PARTİ'DE ‘ESKİ' YOKTUR...''</b>
      </p>
      <p>AK Parti İl Başkanı Ayhan Salman'ın önderliğinde ilçe başkanlarının görüşleri dinlendi. Rapor haline getirilevek olan görüşlerin AK Parti Genel Merkez temsilcilerine teslim edileceği öğrenildi.</p>
      <p>Toplantının açılış konuşmasını Salman, AK Parti'de ‘eski' diye bir kavram olmadığını belirterek, şunları söyledi: ‘‘Bizde sadece görev değişikliği olur. Her AK Partili son nefesine kadar bu kutlu davanın mensubudur. Asıl önemlisi hiçbir sıfat sahibi olmadan bu büyük davamızın başarısı için bir nefer gibi çalışabilmektir. Biz bugüne kadar hiçbir kardeşimizi 'eski AK Partili' olarak sıfatlandırmadık, sıfatlandıramayız. Çünkü AK Parti'nin sahibi aziz milletimizdir. Hepimiz aziz milletimize hizmet etmekle görevliyiz. AK Parti büyük bir ailedir.''</p>
      <p>
        <b>‘'BURSA AK PARTİ'Yİ HEP DESTEKLİYOR...''</b>
      </p>
      <p>AK Parti Bursa İl Koordinatörü ve TBMM Çevre Komisyonu Başkanı Muhammet Balta ise, Bursa'nın birlik ve beraberliğinin Genel Merkez'de her zaman takdirle karşılandığını, Türkiye'ye örnek gösterildiğini vurguladı. Balta, ‘‘Hep birlikte gecenizi gündüzünüze katarak, bazen günlerce ailelerinizi bile göremeden çalıştınız. Bu sayededir ki Bursamız her seçimde partimize en büyük desteği veren iller arasında ilk sıralarda yer alıyor. Sizlerin bu fedakârlığını takdir ediyorum, ayakta alkışlıyorum'' dedi.</p>
      <p>Genel Merkez Teşkilat Başkan Yardımcısı ve MKYK üyesi Mustafa Köse de, bütün teşkilatlarda görev değişikliğinin her zaman esas olduğunu belirterek, ‘'Sizlerin üstlendiği görevler dün de bugün de kıymetlidir'' diye konuştu.</p>
    </article>
  </body>
</html>