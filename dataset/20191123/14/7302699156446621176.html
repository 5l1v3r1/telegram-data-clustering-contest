<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mgronline.com/entertainment/detail/9620000112569"/>
    <meta property="og:site_name" content="MGR Online"/>
    <meta property="article:published_time" content="2019-11-23T14:09:00+00:00"/>
    <meta property="og:title" content="ส่อคืนดี &quot;นิกกี้&quot; ลุยจีบ &quot;เดียร์&quot; ใหม่ ได้แค่จับมือก็พอใจ - ยังเรียกว่าแฟน ที่ผ่านมาไม่เคยนอกใจ แค่เพลินๆ"/>
    <meta property="og:description" content="เขามีหมา แฮปปี้กว่ามีเรา นิกกี้ เล่าช็อตเผชิญหน้า เดียร์ ยังอึมครึม อีกฝ่ายให้จับแค่มือ แต่ไม่ยอมให้กอด ยังเรียกว่าแฟนอยู่ โล่งใจสถานการณ์ดีขึ้น ลุยจีบใหม่ รอบนี้จะไม่ยอมปล่อยมือ ยันไม่เคยเจ้าชู้ มีกิ๊ก ที่ผ่านมาแค่เพลินๆ โวยถ"/>
  </head>
  <body>
    <article>
      <h1>ส่อคืนดี "นิกกี้" ลุยจีบ "เดียร์" ใหม่ ได้แค่จับมือก็พอใจ - ยังเรียกว่าแฟน ที่ผ่านมาไม่เคยนอกใจ แค่เพลินๆ</h1>
      <address><time datetime="2019-11-23T14:09:00+00:00">23 Nov 2019, 14:09</time> by <a rel="author">ผู้จัดการออนไลน์</a></address>
      <figure>
        <img src="https://mpics.mgronline.com/pics/Images/562000011644801.JPEG"/>
      </figure>
      <p><b>เขามีหมา แฮปปี้กว่ามีเรา "นิกกี้" เล่าช็อตเผชิญหน้า "เดียร์" ยังอึมครึม อีกฝ่ายให้จับแค่มือ แต่ไม่ยอมให้กอด ยังเรียกว่าแฟนอยู่ โล่งใจสถานการณ์ดีขึ้น ลุยจีบใหม่ รอบนี้จะไม่ยอมปล่อยมือ ยันไม่เคยเจ้าชู้ มีกิ๊ก ที่ผ่านมาแค่เพลินๆ โวยถูก "ใบเฟิร์น" ลูก "จาตุรงค์ มกจ๊ก" แกล้ง เป็นแฟนกันไม่ได้ ลูกออกมาคงงง <br/></b><br/>หลังถูกบอกเลิกสะท้านวงการ<b> "เดียร์"</b> แฟนสาว<b> "นิกกี้ ณฉัตร จันทพันธ์" </b>แฉสนั่นสาเหตุเลิก โกหกซ้ำซาก นอกใจ จนฝ่ายชายถูกถล่มเละ ผ่านไป 2 เดือน ทั้งคู่ได้มีโอกาสมาเจอหน้ากันและเคลียร์ใจผ่านรายการทางยูทิวบ์ ซึ่งเป็นรายการของหนุ่มนิกกี้ ที่เจ้าตัวยอมรับว่าตื๊ออยู่ 2 เดือน กว่าฝ่ายหญิงจะใจอ่อน เพราะไม่อยากให้คนคิดว่าแกล้งเลิกกันหวังยอดวิว <br/><br/>ล่าสุดได้เจอตัวหนุ่มนิกกี้ในงานรอบไฟนอล "ไทยแลนด์ สคูล สตาร์ 2019" การประกวดหนุ่มสาวดาวเด่นมัธยม ที่ สามย่านมิตรทาน์ฮอลล์ ชั้น 5 เจ้าตัวก็เผยว่า ถึงจะเลิกกัน แต่ก็ยังเรียกเดียร์ว่าแฟน และหลังจากนี้จะไม่ยอมปล่อยมือ<br/><br/>"<b>ตั้งแต่เลิกก็ยังใช้คำว่าแฟนตลอด ไม่กล้าใช้คำอื่น ไม่ได้ๆ ไม่รู้จะใช้คำว่าอะไร ก็ต้องใช้คำว่าแฟนตลอด ที่ชวนเขามาถ่ายยูทิวบ์เพราะว่าคนดูยูทิวบ์ผม ครึ่งหนึ่งคือของแฟนเลย</b> แล้วพอเขาไม่มาคนก็พิมพ์มาว่าผม ว่าทำไมไม่พาแฟนมาออก เราก็ต้องของร้องไปเชิญเขามา"<br/><br/>"ถามว่าเป็นการเคลียร์ใจกันไหม<b> เรียกว่าเป็นการเจอกันครั้งแรกในรอบ 2 เดือนจริงๆ เพราะไม่ได้เจอกันเลย หลังกล้องมีจับมือได้นิดหนึ่ง แต่หน้ากล้องเขาไม่ยอมเลย ไม่ยอมเลย</b> จริงๆ ก็ดีได้มาเจอกัน แต่ว่าหลังจากนั้นก็มีเจอกันบ้าง ผมไม่สบาย เขาก็มาเยี่ยมที่โรงพยาบาล"<br/><br/>บรรยากาศตอนประจันหน้าอึมครึม<br/>"<b>ก็อึมครึมนิดหนึ่ง เพราะว่าคนไม่ได้เจอกันนาน เราก็เริ่มประโยคชวนคุยว่า สวัสดีครับ สบายดีไหม</b> เขินไม่เจอนานไง ตอนนี้เหมือนจีบใหม่ๆ เลย เพราะว่าเมื่อก่อนเราเจอเขาทุกวันเลย เขาก็นิ่งๆ ไม่ค่อยร่าเริงเหมือนสมัยก่อน"<br/><br/>ตื๊อ 2 เดือนจนใจอ่อน อีกฝ่ายหวั่นคนด่าสร้างกระแสแกล้งเลิก หวังยอดวิว <br/>"ตื๊อมาประมาณ 2 เดือน เขาไม่ยอมมาออก เพราะเขาคิดว่าคนหาว่าสร้างกระแสแกล้งเลิก ทุกวันนี้ หลังจากที่ไปออกวันนั้นมาชวนออกอีก ก็ไม่ค่อยจะยอมมาออก พอมาออกก็กลัวว่าคนจะหาว่าสร้างกระแส แกล้งเลิกเพื่อเอายอมวิว แต่ก็ได้ยอดวิวจริงๆ นะ (หัวเราะ) คุ้มแหละคุ้ม ล้อเล่น"<br/><br/>ไม่ยอมให้กอดแต่สถานการณ์ดีขึ้น<br/>"<b>ก็แตะตัวได้นิดหน่อย จับๆ นิดเดียว แต่ไม่ถึงกับกอด นางไม่ยอมๆ แต่สถานการณ์ดีขึ้น </b>สบายใจมากขึ้น ตอนนี้ก็คุยเป็นเพื่อนกันไปก่อน เขาเองก็สบายใจ เขาสบายใจผมก็สบายใจ คือเราคิดว่าเขาเป็นแฟนมาตลอด แต่ไม่ได้เจอกันเหมือนเมื่อก่อนที่เจอกันทุกวัน กินข้าวด้วยกัน ดูหนังด้วยกัน ใช้ชีวิตอยู่ด้วยกันนานๆ ตอนนี้เรียกว่าเหมือนตอนจีบกันใหม่ๆ มากกว่า"<br/><br/>บอกขำๆ ไม่เศร้าเพราะมีน้องหมา มีหมาดีกว่ามีเรา <br/>"ถามว่าต้องใช้ความพยายามอีกแค่ไหน <b>ถึงจะกลับมาใช้สถานะเดิม ต้องนัดเจอกันบ่อยๆ แต่ว่าพอเวลาผมว่าง เขาก็ไม่ว่าง เขาบิน เขาเป็นแอร์ฯ เวลาเขาว่าง ผมก็ไม่ว่าง เลยไม่ค่อยได้เจอ ผมไม่ท้อ </b>ตอนนี้ชิลเลย สบายใจ แล้วตอนนี้เขาเพิ่งซื้อหมามาด้วย ก็ดี เพราะเมื่อก่อนเขามีหมา แล้วหมาเขาตาย แล้วเขาเศร้า พอเขาเศร้าเขายิ่งเครียด ตอนนี้เขาเพิ่งซื้อหมามา เขาเศร้าน้อยลง และเพลินมากยิ่งขึ้น มีหมาแล้วเขาอารมณ์ดีไง เพราะถ้าเกิดเขาไม่มีหมาแล้วเขาเครียด เขามีหมาดีกว่ามีเรา (หัวเราะ) ไม่แน่เขาอาจจะคิดแบบนั้นก็ได้"<br/><br/>เผยถูก "ใบเฟิร์น พัสกร พลบูรณ์" ลูกตลก "จาตุรงค์ มกจ๊ก" แกล้งบอกว่าเป็นแฟน เดียร์ก็รู้ว่าไม่มีทางเป็นไปได้ เป็นแฟนกันก็ไม่ได้ ลูกออกมาคงงง<br/>"เฟิร์น ลูกลุงรงค์ เพื่อนกันเลย <b>คนเข้าใจผิดเยอะ เจอผมก็ทักว่าแฟนๆ ลูกลุงรงค์ เรียกผม คนก็เชื่อว่าจริง แต่ไม่ใช่ เฟิร์นกับผมคือเพื่อนกันเลย เฟิร์นแกล้งเขียนว่าแฟนใหม่ ไปนั่งกินไวน์ด้วยกัน</b> แล้วมันก็เหมือนแกล้งกัน เฟิร์นมันก็เวิ่นเว้ออยู่ไง เพราะมันเพิ่งโสดไง มันก็เลยถ่ายรูปผมลงเล่นๆ"<br/><br/>"<b>แฟนผมเขารู้ว่าไม่มีทางเป็นไปได้เลย ระหว่างผมกับเฟิร์น ถ้าผมเป็นแฟนกับเฟิร์นก็เหมือนผมเป็นแฟนกับพี่หนูเล็ก ก่าก๊า เป็นแก๊งเพื่อนกัน </b>เหมือนผมเป็นแฟนกับพี่นุ้ย (ดีเจนุ้ย) เป็นแฟนกับซาร่า โฮเลอร์ ฟีลนั้น ฟีลเพื่อนกัน มีคนคิดว่าจริงเยอะเลย ก็บอกว่าไม่ได้ ผมเป็นแฟนกับเฟิร์นไม่ได้ ลูกออกมางงเลย"<br/><br/>"ก็คุยกับเขา แต่ไม่ได้อะไร สนุกๆ ขำๆ เพื่อนกัน ลุงรงค์ก็ฮา ผมก็ชอบเล่นกับลุงรงค์ ชอบไปหาเขาที่ร้านหมูหัน ลุงรงค์ก็น่ารัก ผมชอบไปอำว่าขอลูกสาวได้ไหม ลุงไปฝึกพูดให้หายติดอ่างก่อน"<br/><br/>จะไม่ปล่อยมือจากเดียร์ แต่อนาคตยังไม่รู้<br/>"<b>จะไม่ปลอยมือจากเดียร์ ตอนนี้ก็คุยกันอยู่เรื่อยๆ แต่ในอนาคตผมไม่รู้จริงๆ ถามว่าผมทำเต็มที่ไหม มันก็ไม่ขนาดนั้น ยังไม่ได้เต็มที่ขนาดนั้น เขาสบายใจผมก็สบายใจ</b> ตอนนี้ก็โอเค เพราะเราคุยกับเขาทุกวัน เขาก็โอเคคุยกับเราทุกวัน แค่ไม่ได้เจอกันกินข้าวด้วยกันเหมือนเมื่อก่อน"<br/><br/>ไม่กล้าพูดว่าจะไม่เจ้าชู้ ที่ผ่านมาแค่เพลินๆ<br/>"<b>ไม่กล้าพูด ถ้าเกิดผมพูดตอนนี้ แล้วในอนาคตมีอีก ผมก็ซวยโดนด่าอีกแล้ว จริงๆ ผมไม่ได้เจ้าชู้ ผมชอบเพลินกับเพื่อน เพลินๆ คือไปกับเพื่อน</b> เพื่อนชวนก็ไป โดยส่วนตัวผมไม่มีกิ๊กเลย ตั้งแต่มีแฟนมาผมไม่เคยมีกิ๊กเลย กินข้าว ดูหนังเลย แต่อาจจะมีหยอกๆ บ้างในไดเร็กแมสเสจ หยอกๆ แต่ไม่ได้จีบไง เป็นคนเฟรนด์ลี่"<br/><br/>โอดอัดเทปกับแฟน คนชมแฟน แต่ด่าตน <br/>"ฟีดแบ็กส่วนมากก็ชมแฟนและด่าผม ปกติไม่ได้มีอะไร ส่วนมากก็ชมแฟนด่าผม ผมก็ไม่ได้อ่านคอมเมนต์ หลังจากเทปก่อนยังไม่ได้ถ่ายอีก แต่พรุ่งนี้เขาสแตนบายบิน ก็ถามเขาว่าถ้าไม่บินจะไปขออนุญาตเขา"</p>
      <figure>
        <img src="https://mpics.mgronline.com/pics/Images/562000011644802.JPEG"/>
      </figure>
      <figure>
        <img src="https://mpics.mgronline.com/pics/Images/562000011644803.JPEG"/>
      </figure>
      <related>
        <h4>แกลเลอรี</h4>
        <a href="https://mgronline.com/entertainment/photo-gallery/9620000112569"/>
      </related>
    </article>
  </body>
</html>