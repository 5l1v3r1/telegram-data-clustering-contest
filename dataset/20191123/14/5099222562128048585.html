<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hotnews.ro/stiri-esential-23509253-doi-pui-urs-fost-loviti-mortal-tren-harghita-jandarmii-fost-trimisi-fata-locului.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-11-23T14:08:00+00:00"/>
    <meta property="og:title" content="Doi pui de urs au fost loviți mortal de un tren, în Harghita. Jandarmii au fost trimiși la fața locului"/>
    <meta property="og:description" content="​Doi pui de urs au fost loviți mortal, sâmbătă, de un tren în zona podului de pe Valea Gârbea, județul Harghita, potrivit Mediafax."/>
  </head>
  <body>
    <article>
      <h1>Doi pui de urs au fost loviți mortal de un tren, în Harghita. Jandarmii au fost trimiși la fața locului</h1>
      <address><time datetime="2019-11-23T14:08:00+00:00">23 Nov 2019, 14:08</time> by <a rel="author">Redactia</a></address>
      <p><b>​Doi pui de urs au fost loviți mortal, sâmbătă, de un tren în zona podului de pe Valea Gârbea, județul Harghita, potrivit Mediafax. </b><br/><br/>Autoritățile din Harghita au anunțat că în zona podului de pe Valea Gârbea din comuna Lunca de Sus, un tren a lovit mortal doi pui de urs. Jandarmii au fost trimiși la faţa locului până când vor fi ridicați puii de urs, având în vedere că în zonă nu a fost găsită și ursoaica. <br/><br/>În urmă cu câteva zile, un urs a fost lovit de maşină, în județul Harghita, și a agonizat aproape o zi la locul accidentului. Apoi, ursul a fost împuşcat de vânători. <br/><br/>Din cauza lipsei de reacție, ministrul de Interne, Marcel Vela, a anunţat că a început procedura de demitere a prefectului de Harghita. Potrivit unui comunicat de presă transmis atunci de Ministerul de Interne, demiterea prefectului de Harghita are legătură cu modul în care autorităţile judeţene au gestionat situaţia ursului lovit de o maşină, între localităţile Praid şi Sovata. <br/><br/>La rândul său, preşedintele CJ Harghita, Borboly Csaba, a scris pe Facebook un mesaj prin care cerea o „descentralizare urgentă” a măsurilor care trebuie luate în cazuri cum a fost cel de la Praid, astfel încât deciziile să poată fi luate la nivel local.</p>
    </article>
  </body>
</html>