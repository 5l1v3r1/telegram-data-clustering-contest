<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/sport/kosarka/3363051/nebojsa-covic-o-sinu-znam-da-neki-hoce-da-oteraju-filipa-nece-moci-svi-igraci-su-mi-kao-sinovi"/>
    <meta property="og:site_name" content="kurir.rs"/>
    <meta property="article:published_time" content="2019-11-23T14:52:00+00:00"/>
    <meta property="og:title" content="NEBOJŠA ČOVIĆ O SINU: Znam da neki hoće da oteraju Filipa! Neće moći! Svi igrači su mi kao sinovi!"/>
    <meta property="og:description" content="Predsednik Crvene zvezde Nebojša Čović osvrnuo se na status sina Filipa koji se poslednjih meseci nalazi na udaru dela navijača."/>
  </head>
  <body>
    <article>
      <h6 class="kicker">Zna zašto se vrši pritisak</h6>
      <h1>NEBOJŠA ČOVIĆ O SINU: Znam da neki hoće da oteraju Filipa! Neće moći! Svi igrači su mi kao sinovi!</h1>
      <address>
        <time datetime="2019-11-23T14:52:00+00:00">23 Nov 2019, 14:52</time>
      </address>
      <p>
        <b>Predsednik Crvene zvezde Nebojša Čović osvrnuo se na status sina Filipa koji se poslednjih meseci nalazi na udaru dela navijača.</b>
      </p>
      <p>Grupica navijača Crvene zvezde verbalno je napala mlađeg Čovića posle utakmice protiv Barselone, a mnogi su bili nezadovoljni posle grešaka koje je napravio u porazu od Partizana u ABA ligi.</p>
      <p>"Vrši se pritisak na njega da bi ispalo kao što je bilo prošli put i da sam ode, ali neće moći, javno da vam kažem. Pa šta ako je pogrešio protiv Partizana, neko je pogrešio protiv Makabija, neko protiv Asvela. Pa šta ako je pogrešio protiv Partizana? Protiv Makabija je pogrešio neko drugi. On je ravnopravan, dok sam ja u klubu svi igrači su mi kao sinovi i njihove porodice su moje. Znam ja zašto se pritisak vrši, da bi se ogadilo svima i da bi Filip napustio Zvezdu. Znam da neki hoće da oteraju Filipa. Neće moći! Evo odmah da vam kažem, a vi nastavite da dovodite nove plejeve, nove ove i one. Pa dovedite ih u vašu kuću. Napravite klubove pa ih dovedite. Izvinite što sam ovako jasan i precizan, ali oko ovoga se nećemo igrati", rekao je Nebojša Čović na konferenciji za medije na Malom Kalemegdanu.</p>
      <p>Kurir sport</p>
      <related>
        <h4>NE PROPUSTITE</h4>
        <a href="https://www.kurir.rs/sport/kosarka/3363025/nastavljamo-kontinuitet-kokoskov-pravim-veliki-spisak-svi-ce-biti-razmatrani"/>
        <a href="https://www.kurir.rs/sport/kosarka/3363017/crno-beli-u-podgorici-trinkijeri-pred-buducnost-da-nadjemo-specificne-takticke-solucije-foto"/>
        <a href="https://www.kurir.rs/sport/kosarka/3362979/vanredno-na-malom-kalemegdanu-crvena-zvezda-sazvala-hitnu-konferenciju-za-medije-sta-ce-reci-nebojsa-covic"/>
        <a href="https://www.kurir.rs/sport/kosarka/3362959/sajam-sporta-ministar-udovicic-posetio-stand-kosarkaskog-saveza-gde-se-druzio-sa-danilovicem-kurir-tv"/>
      </related>
    </article>
  </body>
</html>