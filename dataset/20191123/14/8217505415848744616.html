<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.corsedimoto.com/barsport/jorge-lorenzo-in-vacanza-a-bali-in-dolce-compagnia/"/>
    <meta property="og:site_name" content="Corsedimoto"/>
    <meta property="article:published_time" content="2019-11-23T14:45:13+00:00"/>
    <meta property="og:title" content="Jorge Lorenzo in vacanza a Bali, in dolce compagnia"/>
    <meta property="og:description" content="Jorge Lorenzo non ha perso tempo a volare in Indonesia dopo l'addio alla MotoGP. L'ex campione MotoGP ha forse trovato il suo vero mondiale..."/>
  </head>
  <body>
    <article>
      <h1>Jorge Lorenzo in vacanza a Bali, in dolce compagnia</h1>
      <h2>Jorge Lorenzo non ha perso tempo a volare in Indonesia dopo l'addio alla MotoGP. L'ex campione MotoGP ha forse trovato il suo vero mondiale...</h2>
      <address><time datetime="2019-11-23T14:45:13+00:00">23 Nov 2019, 14:45</time> by <a rel="author" href="https://www.corsedimoto.com/author/luigiciamburr/" target="_blank">Luigi Ciamburro</a></address>
      <p>Jorge Lorenzo all’indomani di Valencia è subito ritornato a Lugano, preparato le valigie e preso il volo per Bali, in Indonesia. Per la prima vacanza da ex pilota MotoGP (salvo ripensamenti…) ha scelto una meta lontana, e non per caso. Il motivo sembrerebbe legato ad un’attrice indonesiana, Nikita Mirzani, che non ha perso tempo a postare le foto sui social. La ragazza 33enne  ha aggiunto anche una chiara allusione sentimentale, con tanto di cuoricino e dichiarazione in italiano, poi cancellata. Ovviamente i media locali ci sono andati a nozze.</p>
      <p>Il cinque volte campione del Mondo è stato sempre uno dei piloti più schivi, evitando  vita mondana, e anche uno dei più attenti a proteggere la propria privacy. Se e quanto abbia gradito l’entusiasmo social dell’amica Nikita, non è dato sapere. Jorge Lorenzo è da settimane uno dei personaggi più esposti, facile immaginare che la foto farà in breve tempo il giro del mondo.</p>
      <p>Bali è  la meta ideale per chi vuole coniugare massimo relax e vita notturna, mare e montagna, laghi e foresta, mondanità e spiritualità, con temperature massime comprese sui 30° tutto l’anno. L’Indonesia è anche terra di moto, con milioni di appassionati. Mercato nevralgico per i costruttori, dal 2021 dovrebbe ospitare una tappa della MotoGP e del Mondiale Superbike. Il circuito sorgerà presso la città di Mandalika, nell’isola di Lombok, sempre che il forte ritardo nei lavori non induca Dorna a posticipare tutto.  La pista è semi-cittadina e quando non ci saranno gare sarà utilizzata come strada aperta al traffico quotidiano. È di fine febbraio scorso l’annuncio dell’intesa tra Dorna e Indonesia Tourism Development. Anche sul fronte strategico-sportivo, se son rose fioriranno…</p>
    </article>
  </body>
</html>