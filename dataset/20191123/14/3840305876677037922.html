<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.b1.ro/stiri/politica/servan-pavlu-indemn-vot-prezidentiale-drepturi-cetateni-306920.html"/>
    <meta property="og:site_name" content="B1 TV"/>
    <meta property="article:published_time" content="2019-11-23T14:35:20+00:00"/>
    <meta property="og:title" content="Actorul Șerban Pavlu: A nu te prezenta la vot reprezintă o formă de lașitate sau inconștiență"/>
    <meta property="og:description" content="Actorul Șerban Pavlu a declarat că va merge duminică la vot și își va lua și copiii cu el, pentru a le arăta că, votând, îți câștigi și dreptul de a te plânge apoi. „A nu te prezenta la vot reprezint..."/>
  </head>
  <body>
    <article>
      <h1>Actorul Șerban Pavlu: A nu te prezenta la vot reprezintă o formă de lașitate sau inconștiență</h1>
      <address><time datetime="2019-11-23T14:35:20+00:00">23 Nov 2019, 14:35</time> by <a rel="author">Redacția B1.ro</a></address>
      <p>Actorul Șerban Pavlu a declarat că va merge duminică la vot și își va lua și copiii cu el, pentru a le arăta că, votând, îți câștigi și dreptul de a te plânge apoi.</p>
      <p><i>„A nu te prezenta la vot reprezintă o formă de lașitate sau inconștiență care îți anulează, din punctul meu de vedere, indiferent cu cine votezi, care îți anulează restul - dreptul de a fi nemulțumit, dreptul a te simți reprezentat. E o mică chestie, dar care mi se pare că schimbă totul”,</i> a declarat Șerban Pavlu, pentru Digi24, potrivit <a href="https://republica.ro/actorul-serban-pavlu-a-nu-te-prezenta-la-vot-reprezinta-o-forma-de-lasitate-sau-inconstienta?fbclid=IwAR3m8dCZ9CajXnwB8rkmfwCiqujav2ES7JzUhoXf4FF0jh_udlEas9Rg7L4">republica.ro.</a></p>
      <p>Întrebat ce încearcă să le arate copiilor săi, luându-i la vot, actorul a răspuns:<i> „Că există acest drept în primul rând și că pentru a-ți câștiga dreptul de a te plânge, pentru a-ți câștiga dreptul de a protesta, pentru a-ți câștiga dreptul de a fi nemulțumit, pentru a câștiga dreptul de a striga, trebuie să exerciți acest drept de a vota. Este primul pas pentru a putea cere ceva”. </i></p>
    </article>
  </body>
</html>