<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hvg.hu/itthon/20191123_eurojackpot_magyarorszag_10_milliard_forint_szerencsejatek"/>
    <meta property="og:site_name" content="HVG.hu"/>
    <meta property="article:published_time" content="2019-11-23T14:12:00+00:00"/>
    <meta property="og:title" content="10 milliárd forintot nyert valaki Magyarországról az Eurojackpoton"/>
    <meta property="og:description" content="A nyertes szelvények közül egyet Magyarországról adtak fel."/>
  </head>
  <body>
    <article>
      <h1>10 milliárd forintot nyert valaki Magyarországról az Eurojackpoton</h1>
      <address><time datetime="2019-11-23T14:12:00+00:00">23 Nov 2019, 14:12</time> by <a rel="author">hvg.hu/MTI</a></address>
      <p>
        <b>A nyertes szelvények közül egyet Magyarországról adtak fel.</b>
      </p>
      <p>A Szerencsejáték Zrt. honlapján megjelent <a href="https://bet.szerencsejatek.hu/jatekok/eurojackpot/sorsolasok">tájékoztatás</a> szerint az Eurojackpot pénteki sorsolásán húzott nyerőszámait három embernek is sikerült eltalálnia, a nyertes szelvények egyikét pedig Magyarországról adták fel.</p>
      <p>Az illető nyereménye bruttó 30 millió euró, ami itteni valutában nézve több mint </p>
      <blockquote>10 milliárd forint.</blockquote>
      <p>A Szerencsejáték Zrt. az MTI-nek küldött szombati tájékoztatásában azt írta, ezzel megdőlt minden korábbi magyar lottórekord.</p>
      <p>A közlemény szerint a 47. játékhetén megtartott Eurojackpot sorsoláson a 3, 12, 24, 37, 38, és 3, 7-es számokat megjátszó szelvény tulajdonosa nyert, így ő a második, aki telitalálatot ért el az Eurojackpoton.</p>
      <p>Legutóbb 2017-ben volt telitalálatos szelvény, akkor bruttó 22,5 millió eurót, azaz majdnem 7 milliárd forintot nyert a magyar játékos.</p>
      <p>
        <a href="http://hvg.hu/cimke/ny%C3%BCzsi">
          <i>Ide kattintva eléri a Nyüzsi további cikkeit, azonnali véleményeket, érdekességeket, szórakoztató mémeket, gif-eket, videókat.</i>
        </a>
      </p>
      <related>
        <a href="https://hvg.hu/kkv/20190531_Majdnem_500_milliardot_toltak_a_fogadok_a_Szerencsejatek_Zrtt_de_330_milliardot_visszanyertek_tole"/>
        <a href="https://hvg.hu/kkv/20190702_40_millio_forintot_kap_Kovacs_Akos_a_Szerencsejatek_Zrttol"/>
      </related>
    </article>
  </body>
</html>