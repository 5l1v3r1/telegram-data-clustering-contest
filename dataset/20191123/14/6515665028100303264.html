<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/sport/kosarka/3363025/nastavljamo-kontinuitet-kokoskov-pravim-veliki-spisak-svi-ce-biti-razmatrani"/>
    <meta property="og:site_name" content="kurir.rs"/>
    <meta property="article:published_time" content="2019-11-23T14:02:00+00:00"/>
    <meta property="og:title" content="NASTAVLJAMO KONTINUITET! Kokoškov: Pravim veliki spisak, svi će biti razmatrani!"/>
    <meta property="og:description" content="Novi selektor košarkaške reprezentacije Srbije Igor Kokoškov izjavio je da priprema glomazan spisak reprezentativaca i da će svi biti razmotreni."/>
  </head>
  <body>
    <article>
      <h6 class="kicker">reprezentacija</h6>
      <h1>NASTAVLJAMO KONTINUITET! Kokoškov: Pravim veliki spisak, svi će biti razmatrani!</h1>
      <address>
        <time datetime="2019-11-23T14:02:00+00:00">23 Nov 2019, 14:02</time>
      </address>
      <p>
        <b>Novi selektor košarkaške reprezentacije Srbije Igor Kokoškov izjavio je  da priprema "glomazan spisak" reprezentativaca i da će svi biti razmotreni.</b>
      </p>
      <p>"Taj spisak će biti glomazan, veliki, najvažnije je da ne propustimo nikog. Najvažnije je da nekog ne zaboravim, biće imena koja već reprezentuju srpsku košarku u NBA. Svi će biti razmatrani", rekao je Kokoškov za Radio-televiziju Srbije.</p>
      <p>On je dodao i sledeće.</p>
      <p>"Nadam se da postoji entuzijazam, želja, ambicija kao i do sada da se reprezentuje svoja zemlja, da skupimo najbolje što možemo i odigramo najbolje što možemo", istakao je Kokoškov, koji je na klupi nacionalnog tima zamenio Aleksandra Djordjevića.</p>
      <p>Selektor Srbije je naveo da treba organizovati najbolju ekipu i najbolje moguće odigrati kvalifikacije za Evropsko prvenstvo i Olimpijske igre u Tokiju.</p>
      <p>Kokoškov je rekao i da  "ništa novo ne počinje novo", već da će se nastaviti kontinuitet kvalitetnog rada u reprezentaciji i savezu.</p>
      <p>"Ništa novo ne počinje, nastavlja se kontinuitet. Treneri i selektor su samo servis nacionalnog tima. Moje je da pomognem da se nastavi put razvoja i uspeha koji je tim imao u proteklim decenijama", zaključio je novi selektor košarkšake reprezentacije Srbije.</p>
      <p>Beta</p>
      <related>
        <h4>NE PROPUSTITE</h4>
        <a href="https://www.kurir.rs/sport/kosarka/3363017/crno-beli-u-podgorici-trinkijeri-pred-buducnost-da-nadjemo-specificne-takticke-solucije-foto"/>
        <a href="https://www.kurir.rs/sport/kosarka/3362979/vanredno-na-malom-kalemegdanu-crvena-zvezda-sazvala-hitnu-konferenciju-za-medije-sta-ce-reci-nebojsa-covic"/>
        <a href="https://www.kurir.rs/sport/kosarka/3362959/sajam-sporta-ministar-udovicic-posetio-stand-kosarkaskog-saveza-gde-se-druzio-sa-danilovicem-kurir-tv"/>
        <a href="https://www.kurir.rs/sport/kosarka/3362937/stimac-cuva-zeljka-obradovic-izvukao-keca-iz-rukava-i-spasao-posao-za-sada-video"/>
      </related>
    </article>
  </body>
</html>