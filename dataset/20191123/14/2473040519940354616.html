<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wall-street.ro/articol/Auto/247136/raport-al-politiei-romane-in-2018-s-au-produs-in-medie-24-de-accidente-grave-pe-zi-cu-5-morti.html"/>
    <meta property="og:site_name" content="Wall-Street"/>
    <meta property="article:published_time" content="2019-11-23T14:23:34+00:00"/>
    <meta property="og:title" content="Raport al Politiei Romane: In 2018 s-au produs, in medie, 24 de accidente grave pe zi, cu 5 morti"/>
    <meta property="og:description" content="In cursul anului trecut, in fiecare zi s-au produs, in medie 24 de accidente rutiere grave care s-au soldat cu 5 morti, 22 de raniti grav si 9 raniti usor, arata un raport al Politiei Romane. Cauzele accidentelor au fost viteza neadaptata, traversarea neregulamentara si neacordare de prioritate."/>
  </head>
  <body>
    <article>
      <h1>Raport al Politiei Romane: In 2018 s-au produs, in medie, 24 de accidente grave pe zi, cu 5 morti</h1>
      <address>
        <time datetime="2019-11-23T14:23:34+00:00">23 Nov 2019, 14:23</time>
      </address>
      <p>
        <b>In cursul anului trecut, in fiecare zi s-au produs, in medie 24 de accidente rutiere grave care s-au soldat cu 5 morti, 22 de raniti grav si 9 raniti usor, arata un raport al Politiei Romane. Cauzele accidentelor au fost viteza neadaptata, traversarea neregulamentara si neacordare de prioritate.</b>
      </p>
      <p>Specialistii Institutului de Cercetare si Prevenire a Criminalitatii si ai Directiei Rutiere din cadrul Politiei Romane au intocmit „Buletinul sigurantei rutiere. Raport anual 2018” care cuprinde examinarea contextelor intern si international si o analiza a accidentelor rutiere grave produse in cursul anului trecut.</p>
      <p>In medie, in anul 2018, in fiecare zi s-au produs 24 de accidente rutiere grave, care s-au soldat cu 5 morti, 22 raniti grav si 9 raniti usor, arata Buletinul.</p>
      <p>„Anul trecut, principalele cauze de producere a accidentelor rutiere grave au fost viteza neadaptata la conditiile de drum, traversarea neregulamentara a pietonilor si neacordarea de prioritate pietonilor. Fata de anul anterior, numarul accidentelor rutiere grave a scazut cu 1%, iar cel al persoanelor decedate cu 4,3%”, informeaza IGPR in comunicatul de presa citat de <a href="https://www.mediafax.ro/social/raport-al-politiei-romane-in-2018-s-au-produs-in-medie-24-de-accidente-grave-pe-zi-cu-5-morti-cate-accidente-au-provocat-soferii-bauti-18608602">Mediafax.</a></p>
      <p>Cele mai multe accidente rutiere grave s-au produs pe raza localitatilor urbane, 39%. Pe drumurile din afara localitatilor, evenimentele rutiere grave, desi cel mai putin numeroase, au cel mai ridicat indice de mortalitate, de 34.4.</p>
      <p>
        <a href="https://www.wall-street.ro/articol/Auto/104899/Scade-numarul-de-accidente-auto.html">Citeste si:<br/>Scade numarul de accidente auto</a>
      </p>
      <figure>
        <img src="https://img.wall-street.ro/image_thumbs/thumbs/5db/5db72ee811ac2b522b30dd1422e82410-400x250-00-65.jpg?v=1574582628"/>
      </figure>
      <p>„In anul 2018, cele mai multe accidente rutiere grave s-au produs pe strada si pe drumurile nationale, impreuna reprezentand peste doua treimi din totalul evenimentelor rutiere. Pe drumurile nationale si-au pierdut viata jumatate dintre persoanele decedate in accidentele rutiere in anul 2018, de peste 2,3 ori mai multe decat in evenimentele rutiere care s-au produs pe strada”, mai transmite sursa citata.</p>
      <footer>Sursa foto: Shutterstock</footer>
    </article>
  </body>
</html>