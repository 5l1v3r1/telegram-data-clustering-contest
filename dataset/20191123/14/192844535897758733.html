<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sanook.com/news/7962074/"/>
    <meta property="og:site_name" content="Sanook"/>
    <meta property="article:published_time" content="2019-11-23T14:12:42+00:00"/>
    <meta property="og:title" content="อินโดนีเซีย ตั้งเป้าเป็นศูนย์กลางนวดเพิ่มขนาด หวังดึงดูดนักท่องเที่ยวหนุ่มทั่วโลก"/>
    <meta property="og:description" content="นายเตราวาน อากุส ปูตรันโต รัฐมนตรีว่าการกระทรวงสาธารณสุขอินโดนีเซีย ให้สัมภาษณ์เมื่อวันพุธที่ผ่านมา (20 พ.ย.) ว่ามีแผนการทำให้อินโดนีเซียเป็นศูนย์กลางการท่องเที่ยวเชิงการแพทย์พื้นบ้าน เพื่อดึงดูดนักท่องเที่ยวทั่วโลก"/>
  </head>
  <body>
    <article>
      <h1>อินโดนีเซีย ตั้งเป้าเป็นศูนย์กลางนวดเพิ่มขนาด หวังดึงดูดนักท่องเที่ยวหนุ่มทั่วโลก</h1>
      <address><time datetime="2019-11-23T14:12:42+00:00">23 Nov 2019, 14:12</time> by <a rel="author">Komkrit Duangmanee</a></address>
      <p><b>นายเตราวาน อากุส ปูตรันโต</b> รัฐมนตรีว่าการกระทรวงสาธารณสุขอินโดนีเซีย ให้สัมภาษณ์เมื่อวันพุธที่ผ่านมา (20 พ.ย.) ว่ามีแผนการทำให้อินโดนีเซียเป็นศูนย์กลางการท่องเที่ยวเชิงการแพทย์พื้นบ้าน เพื่อดึงดูดนักท่องเที่ยวทั่วโลก</p>
      <p>หนึ่งในการแพทย์พิ้นบ้านที่นายปูตรันโตพูดถึง คือ การนวดขยายอวัยวะเพศชาย หรือ มัก เอรอต ซึ่งรัฐมนตรีรายนี้มองว่าจะเป็นบริการที่น่าสนใจสำหรับคนจำนวนมาก โดยเฉพาะนักท่องเที่ยวต่างชาติ</p>
      <p>ไม่ใช่แค่นั้น นายปูตรันโต ยังมองว่า การท่องเที่ยวในลักษณะนี้ ถ้ายิ่งจัดเป็นแพ็กเกจที่น่าสนใจแล้ว ก็จะยิ่งดึงดูดเงินได้มากขึ้น อย่างเช่น การจับคู่การนวดขยายอวัยวะ กับการให้บริการสมุนไพรท้องถิ่นที่มีฤทธิ์สร้างสมรรถนะทางเพศ </p>
      <p>ด้าน<b>นายอันตุง ซูเซโน</b> หัวหน้าคณะทำงานด้านการท่องเที่ยวเชิงการแพทย์ ของกระทรวงสาธารณสุขอินโดนีเซีย กล่าวสอดคล้องกันว่า อินโดนีเซียมีศักยภาพในการขยายอุตสาหกรรมการท่องเที่ยวเชิงการแพทย์ อย่างเช่น การเพิ่มศักยภาพและคุณภาพของสปาในประเทศ ที่มีชื่อเสียงในหมู่ชาวต่างชาติอยู่แล้วให้ดีขึ้นไปอีก</p>
      <footer><b>ขอขอบคุณ<br/></b>ข้อมูล :<a href="https://www.vice.com/en_asia/article/9ke44z/indonesia-medical-tourism-destination-penis-enlargement-massage?utm_source=viceasiafb&amp;utm_campaign=global&amp;fbclid=IwAR00xk4XTUb8RVM7bgpK9wThqJj31-1IyZhsJr_r4YJh7ZHkj7rffG-6AwE">Vice</a>,iStock by Getty Images</footer>
    </article>
  </body>
</html>