<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://socportal.info/2019/11/23/u_dvoh_polskih_muzejah_zjavljatsja_audiogidi_ukrajinskoju.html"/>
    <meta property="og:site_name" content="Соцпортал"/>
    <meta property="article:published_time" content="2019-11-23T14:45:00+00:00"/>
    <meta property="og:title" content="У двох польських музеях з'являться аудіогіди українською"/>
    <meta property="og:description" content="Україномовні аудіогіди з’являться ще в двох музеях Польщі вже у грудні цього рокуПро це повідомляє Укрінформ."/>
  </head>
  <body>
    <article>
      <h1>У двох польських музеях з'являться аудіогіди українською</h1>
      <address>
        <time datetime="2019-11-23T14:45:00+00:00">23 Nov 2019, 14:45</time>
      </address>
      <h4>Україномовні аудіогіди з’являться ще в двох музеях Польщі вже у грудні цього року</h4>
      <figure>
        <img src="https://socportal.info/media/contentimages/2615dd85c42e1d35.jpg"/>
      </figure>
      <p>Про це <a href="https://www.ukrinform.ua/rubric-tourism/2821904-ukrainomovni-audiogidi-zavlatsa-se-u-dvoh-muzeah-polsi-sejko.html">повідомляє</a> Укрінформ.</p>
      <p>Аудіогіди вже говорять українською у двох польських музеях та віденському Бельведері.</p>
      <blockquote>“Торік ми розпочали свою довгострокову програму впровадження україномовних аудіогідів у провідних музеях світу. Нещодавно запрацював український аудіогід у віденському Бельведері. З початку року вони вже доступні у двох польських музеях, а ще з двома ми працюємо над тим, щоб аудіогіди з’явилися у грудні”, – розповів генеральний директор Українського інституту Володимир Шейко.</blockquote>
      <p>Очільник Українського інституту повідомив, що впровадження україномовних гідів в закордонних музеях відбувається в межах популяризації і розширення поля використання української мови за кордоном.</p>
      <blockquote>"Для викладання української мови на базі Українського інституту за кордоном потрібно заснувати відповідні юридичні особи, мати приміщення, кваліфікованих викладачів, систему сертифікації – це величезна інфраструктура, яку Український інститут самотужки вибудувати не може. Тут потрібна співпраця з Міністерством освіти і науки України, де розробляють навчальні програми для викладання української як іноземної та систему сертифікації. Тобто, це – доволі довгий шлях", – сказав Шейко.</blockquote>
      <p>У планах – впровадження курсів української мови за кордоном.</p>
      <p><a href="https://socportal.info/category/politics/">Всі політичні новини України</a> читайте в розділі #Банкова на Соцпорталі.</p>
    </article>
  </body>
</html>