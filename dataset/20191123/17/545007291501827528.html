<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.europafm.ro/mae-avertizari-de-vreme-rea-in-italia/"/>
    <meta property="og:site_name" content="Europa FM"/>
    <meta property="article:published_time" content="2019-11-23T17:30:38+00:00"/>
    <meta property="og:title" content="MAE: Avertizări de vreme rea în Italia"/>
    <meta property="og:description" content="Ministerul Afacerilor Externe le atrage atenția cetăţenilor români care se află, tranzitează sau intenţionează să călătorească în Italia că autoritățile din Peninsulă au emis, pentru zilele de 23 şi 24 noiembrie, un cod roşu de precipitaţii intense şi vânt în zona centrală a regiunii Liguria, cod portocaliu pentru bazinul nordic al regiunii Piemonte, regiunea Emilia-Romagna şi sudul regiunii Veneto, precum şi cod galben pentru o mare parte din teritoriul Italiei (Trentino Alto Adige, Valle D’Aosta, Lazio, Umbria, Sicilia şi parţial în Friuli Venezia Giulia, Lombardia, Toscana, Abruzzo şi Calabria)."/>
  </head>
  <body>
    <article>
      <h1>MAE: Avertizări de vreme rea în Italia</h1>
      <address>
        <time datetime="2019-11-23T17:30:38+00:00">23 Nov 2019, 17:30</time>
      </address>
      <p><a href="http://www.mae.ro/node/50923">Ministerul Afacerilor Externe</a> le atrage atenția cetăţenilor români care se află, tranzitează sau intenţionează să călătorească în Italia că autoritățile din Peninsulă au emis, pentru zilele de 23 şi 24 noiembrie, un cod roşu de precipitaţii intense şi vânt în zona centrală a regiunii Liguria, cod portocaliu pentru bazinul nordic al regiunii Piemonte, regiunea Emilia-Romagna şi sudul regiunii Veneto, precum şi cod galben pentru o mare parte din teritoriul Italiei (Trentino Alto Adige, Valle D’Aosta, Lazio, Umbria, Sicilia şi parţial în Friuli Venezia Giulia, Lombardia, Toscana, Abruzzo şi Calabria).</p>
      <p>Pentru informaţii actualizate cu privire la starea vremii, se recomandă consultarea <a href="http://www.protezionecivile.gov.it/">paginii de internet a Serviciului local de Protecţie Civilă</a>.</p>
      <p>Cetăţenii români pot solicita asistenţă consulară la numerele de telefon ale Ambasadei României la Roma: +390683523358; +390683523356; +390683523352; +390683523344, apelurile fiind redirecţionate către Centrul de Contact şi Suport al Cetăţenilor Români din Străinătate şi preluate de către operatorii Call Center, în regim de permanenţă.</p>
      <p>De asemenea, cetăţenii români care se confruntă cu o situaţie dificilă, specială, cu un caracter de urgenţă, au la dispoziţie numărul de telefon de permanenţă al Ambasadei României la Roma:+393451473935, respectiv al oficiilor consulare Torino: +393387568134; Trieste: +393408821688; Milano: +393661081444; Bologna: +393491178220; Bari: +393346042299; Catania: +393209653137.</p>
      <p>Ministerul Afacerilor Externe recomandă consultarea <a href="http://roma.mae.ro/">paginii de internet a Ambasadei la Roma</a>, pagina de <a href="https://www.facebook.com/roma.mae.romania">Facebook a Ambasadei României în Italia</a> şi reaminteşte faptul că cetăţenii români care călătoresc în străinătate au la dispoziţie <a href="http://www.mae.ro/app_cs">aplicaţia Călătoreşte în siguranţă</a>, care oferă informaţii şi sfaturi de călătorie</p>
    </article>
  </body>
</html>