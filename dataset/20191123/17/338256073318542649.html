<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zak-kor.net/58553-blshst-ukrayinskih-pdltkv-nedostatno-ruhayutsya-vooz.html"/>
    <meta property="og:site_name" content="Закарпатський Кореспондент"/>
    <meta property="article:published_time" content="2019-11-23T17:22:00+00:00"/>
    <meta property="og:title" content="Більшість українських підлітків недостатньо рухаються — ВООЗ"/>
    <meta property="og:description" content="Близько 76,7% українських підлітків ведуть малорухливий спосіб життя. Про це йдеться в дослідженні Всесвітньої організації охорони здоров'я."/>
  </head>
  <body>
    <article>
      <h1>Більшість українських підлітків недостатньо рухаються — ВООЗ</h1>
      <address>
        <time datetime="2019-11-23T17:22:00+00:00">23 Nov 2019, 17:22</time>
      </address>
      <p>
        <b>Близько 76,7% українських підлітків ведуть малорухливий спосіб життя. Про це йдеться в дослідженні Всесвітньої організації охорони здоров'я.</b>
      </p>
      <figure>
        <img src="https://zak-kor.net/uploads/posts/2019-11/1574522753_shutterstock_394467577.jpg"/>
      </figure>
      <p>Міжнародне дослідження фізичної активності підлітків проводили протягом 2001-2016 років у 146 країнах світу. В опитуванні взяли участь 1,6 мільйона підлітків від 11 до 17 років.<br/><br/>У ВООЗ рекомендують молодим людям у такому віці витрачати щонайменше годину на фізичну активність різної інтенсивності.<br/><br/>Так, у 2016 році в Україні 70,6% хлопців та 83% дівчат не дотримувалися рекомендації ВООЗ та були фізично неактивними. У 2001 році ці показники були на рівні 73,4% та 83,5% відповідно.<br/><br/>У порівняні з іншими країнами найактивніші підлітки проживають у Бангладеш — там 66,1% молодих людей ведуть малорухливий спосіб життя.<br/><br/>Найменш активні підлітки на Філіппінах та в Південній Кореї — близько 94%.<br/><br/>У середньому близько 81% підлітків по всьому світу не дотримуються рекомендацій щодо фізичної активності. Згідно з результатами, дівчата менш активні, ніж хлопці майже у всіх країнах, крім Тонґи, Самоа, Афганістану та Замбії.<br/><br/><a href="https://hromadske.ua/posts/bilshist-ukrayinskih-pidlitkiv-nedostatno-ruhayutsya-vooz">Джерело</a> <br/><b><a href="https://t.me/zak_kor">Приєднуйтесь до нашого каналу в Telegram: https://t.me/zak_kor</a></b></p>
    </article>
  </body>
</html>