<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.yenicaggazetesi.com.tr/ankara-buyuksehir-belediyesinin-butcesi-kabul-edildi-257630h.htm"/>
    <meta property="og:site_name" content="Yeni Çağ Gazetesi"/>
    <meta property="article:published_time" content="2019-11-23T17:20:00+00:00"/>
    <meta property="og:title" content="Ankara Büyükşehir Belediyesi’nin bütçesi kabul edildi"/>
    <meta property="og:description" content="Ankara’da ilçe belediyelerinin bütçelerinin ardından Büyükşehir Belediyesi’nin bütçesi de kabul edildi. Ankara Büyükşehir Meclisi bütçenin gelir ve gider kalemlerini tek tek görüşerek oylarken, belediyenin bütçesi 7 milyar 150 milyon lira oldu."/>
  </head>
  <body>
    <article>
      <h1>Ankara Büyükşehir Belediyesi’nin bütçesi kabul edildi</h1>
      <address><time datetime="2019-11-23T17:20:00+00:00">23 Nov 2019, 17:20</time> by <a rel="author">Yeni Çağ Gazetesi</a></address>
      <p>
        <b>Ankara’da ilçe belediyelerinin bütçelerinin ardından Büyükşehir Belediyesi’nin bütçesi de kabul edildi. Ankara Büyükşehir Meclisi bütçenin gelir ve gider kalemlerini tek tek görüşerek oylarken, belediyenin bütçesi 7 milyar 150 milyon lira oldu.</b>
      </p>
      <p>Ankara Büyükşehir Belediyesi’nin 2020 yılı bütçesi kabul edildi. Belediyenin bütçesi 7 milyar 150 milyon lira olurken, EGO ve ASKİ’nin bütçesi oy birliği ile kabul edildi.</p>
      <p>Ankara Büyükşehir Belediyesi, Plan ve Bütçe Komisyonu’nda kabul edilen bütçeyi görüştü. Yapılan oylamada kabul edilen rakamlara göre, belediyenin bütçesi 7 milyar 150 milyon lira oldu. Ankara Büyükşehir Belediye Meclisi, bütçenin gelir ve gider kalemlerini tek tek oylayarak kabul etti.</p>
      <p>Plan ve Bütçe Komisyonu'nda görüşülerek Meclis'e gelen Büyükşehir, EGO ve ASKİ 2020 Mali Yılı Bütçesi'ne ilişkin raporlar kalem kalem okunarak oylandı. Meclis toplantısında, Büyükşehir Belediyesi'nin öngörülen 2020 Mali Yılı Bütçesi 7 milyar 150 milyon TL oldu. ASKİ Genel Müdürlüğü'nün, 2020 Mali Yılı Bütçesi, 3 milyar 422 milyon TL EGO Genel Müdürlüğü'nün 2020 Mali Yılı Bütçesi ise 1 milyar 830 milyon TL oldu. Görüşmeler sonunda yapılan oylamalarda, Büyükşehir, ASKİ ve EGO’nun 2020 Mali Yılı bütçesi oy birliği ile kabul edildi.</p>
      <p>
        <b>MANSUR YAVAŞ'TAN MECLİS ÜYELERE TEŞEKKÜR</b>
      </p>
      <p>Görüşmelerin tamamlanmasıyla kapanış konuşması yapan Yavaş, Büyükşehir Belediyesi 2020 mali yılı bütçesinin oy birliğiyle kabul edilmesinden dolayı meclis üyelerine teşekkür ederek, başkentlilere hayırlı olmasını diledi.<br/><br/>Yavaş, sözlerine şöyle devam etti:<br/><br/>Görüşmelerin tamamlanmasıyla kapanış konuşması yapan Yavaş, Büyükşehir Belediyesi 2020 mali yılı bütçesinin oy birliğiyle kabul edilmesinden dolayı meclis üyelerine teşekkür ederek, başkentlilere hayırlı olmasını diledi.<br/><br/>Yavaş, sözlerine şöyle devam etti:<br/><br/>"Meclisimiz, bugün örnek bir dayanışma ile rozetlerden bağımsız düşünmüş, 2020 yılının ilk düğmesini doğru iliklemiş ve gelecekte de Ankara'nın birlikte güzelleştirilmesi için örnek bir davranış göstermiştir. Bu gayrete omuz vermek ve Ankara halkına hizmetin gururunu paylaşmak için hassasiyet göstermek hepimiz için vicdani bir borçtur. Ülkemiz ve yaşadığımız şehirler söz konusu olduğunda, iktidar muhalefet demeden Ankara için birlik duygusu içinde kardeşçe davranmak, hepimiz için ilke olmalıdır. Bugün varız, yarın yokuz.<br/><br/>Belediyeyi siyasi hırslarımız değil, irademiz, aklımız ve vicdanlarımız yönetsin istiyoruz. Bu anlamda Meclisimiz doğru yerde durmuştur ve bu duruşta herkesin payı vardır. Ankara ve tarihinin arkamızdan hayırla yad etmesini istiyorsak, bugün olduğu gibi bundan sonra da en büyük referansımızın Ankaralının iradesi olması gerekiyor."</p>
      <related>
        <a href="https://www.yenicaggazetesi.com.tr/nihat-ozdemirden-kuluplere-butce-uyarisi-agir-yaptirimlar-gelecek-257284h.htm"/>
        <a href="https://www.yenicaggazetesi.com.tr/calinti-zeytine-akpli-vekilden-savunma-256917h.htm"/>
        <a href="https://www.yenicaggazetesi.com.tr/melih-gokcekin-borclari-bitmiyor-255048h.htm"/>
        <a href="https://www.yenicaggazetesi.com.tr/seker-fabrikasi-kalmayacak-253692h.htm"/>
      </related>
    </article>
  </body>
</html>