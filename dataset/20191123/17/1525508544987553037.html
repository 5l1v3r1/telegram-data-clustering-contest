<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4779068/%D8%A7%D8%B9%D8%AA%D8%B1%D8%A7%D8%B6-%D8%A8%D9%87-%D9%86%D8%AD%D9%88%DB%8C-%D9%85%D8%AF%DB%8C%D8%B1%DB%8C%D8%AA-%D9%BE%D8%A7%D8%B1%D9%84%D9%85%D8%A7%D9%86-%D8%B4%D9%87%D8%B1%DB%8C-%D8%B4%D9%88%D8%B1%D8%A7%D9%85%D8%AD%D9%84-%D8%A7%D8%AE%D8%B0-%D8%AA%D8%B5%D9%85%DB%8C%D9%85%D8%A7%D8%AA-%D9%81%D8%B1%D8%AF%DB%8C"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-23T17:39:46+00:00"/>
    <meta property="og:title" content="در صحن شورای شهر گرگان مطرح شد؛ اعتراض به نحوی مدیریت پارلمان شهری؛ شورامحل اخذ تصمیمات فردی نیست"/>
    <meta property="og:description" content="گرگان- در صحن شورای اسلامی شهر گرگان برخی از اعضا به رئیس شورا تذکر دادند که حق آن ها را به رسمیت بشناسد."/>
  </head>
  <body>
    <article>
      <h1>در صحن شورای شهر گرگان مطرح شد؛ اعتراض به نحوی مدیریت پارلمان شهری؛ شورامحل اخذ تصمیمات فردی نیست</h1>
      <address>
        <time datetime="2019-11-23T17:39:46+00:00">23 Nov 2019, 17:39</time>
      </address>
      <p>به گزارش <a href="https://www.mehrnews.com/">خبرنگار مهر</a>، صد و نود و پنجمین جلسه شورای اسلامی شهر گرگان شامگاه شنبه با حضور اعضای شورای شهر، شهردار و مدیران شهرداری گرگان برگزار شد.</p>
      <p>در این جلسه بررسی ۱۹ لایحه در دستور کار بود که تنها سه لایحه مورد بررسی قرار گرفت.</p>
      <p>نخستین لایحه در خصوص مشارکت در احداث سالن ورزشی در گرگانجدید بود که در سال گذشته طی تفاهمنامه ای با سپاه مقاومت ناحیه گرگان در زمینی به مساحت هزار و ۲۹۶ کلنگ زنی شد.</p>
      <p>طی لایحه ای که سپاه ناحیه گرگان به شهرداری فرستاده از شهرداری برای مشارکت در ساخت مبلغ ۱۳۰ میلیون تومان را درخواست کرده بود.</p>
      <p>ناصر گرزین، عضو شورای شهر گرگان در این خصوص گفت که سقف سالن ورزشی امام رضا (ع) برای بازی های توپی استاندارد نبود بنابراین افزایش ارتفاع سازه انجام شده است.</p>
      <p>وی افزود: سپاه شهرستان طی نامه ای به شهرداری درخواست داده که این افزایش هزینه را تأمین کند.</p>
      <p>گرزین با بیان این که این پروژه در مالکیت شهرداری خواهد بود، از مشارکت سپاه در ساخت سالن ورزشی اوزینه خبرداد.</p>
      <p>
        <b>۳۰ درصد پیشرفت فیزیکی سالن ورزشی امام رضا (ع)</b>
      </p>
      <p>عبدالرضا دادبود، شهردار گرگان هم گفت که این پروژه به دلیل داشتن معارض با تأخیر شروع شد اما اکنون پیشرفت خوبی داشته است.</p>
      <p>سعید رحیمی، دیگر عضو شورای اسلامی شهر گرگان هم گفت که باید طبق مفاد تفاهمنامه کار انجام شود و اگر درخواست کمکی است بنابراین باید افزایش ساعت واگذاری به سازمان فرهنگی و ورزشی شهرداری گرگان صورت گیرد.</p>
      <p>وی همچنین به رئیس شورای شهر گرگان تذکر داد که از طرف اعضای شورا به کسی قول ندهد و حق اعضا را به رسمیت بشناسد.</p>
      <figure>
        <img src="https://media.mehrnews.com/d/2019/11/23/4/3301632.jpg"/>
      </figure>
      <p>مرتضی فاضلی عارف، معاون عمرانی شهردار گرگان هم گفت که به دلیل کوتاه بودن سقف سوله، سازنده ارتفاع آن را یک متر و ۳۰ سانتی متر افزایش داده است.</p>
      <p>طبق گفته وی پروژه ۳۰ درصد پیشرفت فیزیکی دارد.</p>
      <p>حاجی آبادی، پیمانکار پروژه هم گفت که تاکنون اسکلت، پی، سقف و غیره، با مبلغ ۶۱۰ میلیون تومان انجام شده است.</p>
      <p>وی با بیان این که برای افزایش ارتفاع ۱۳۰ میلیون تومان هزینه کرده ایم، گفت: برای کف سازی ۲۱۰ میلیون تومان لازم است که در حال نصب آن هستیم.</p>
      <p>حاجی آباد کل هزینه پروژه را یک میلیارد تومان اعلام کرد و با درخواست افزایش ساعت استفاده سالن برای سازمان فرهنگی و ورزشی موافقت کرد.</p>
      <p>در نهایت این لایحه با رأی حداکثر اعضای شورا مصوب شد.</p>
      <p>همچنین در ادامه لایحه واگذاری بخشی از وظایف به احمد سالاری معاون شهردار گرگان مطرح و اعضا با آن موافقت کردند.</p>
      <p>پرداخت شارژ ماهیانه برای ۱۳۵ واحد شهرداری گرگان در مجتمع هیرکان به مبلغ بیش از ۱۲۲ میلیون ریال از مصوبات دیگر شورای شهر گرگان بود.</p>
      <p>گفتنی است که علی اصغر یوسفی در خلال جلسه به رئیس شورای شهر گرگان برای به رسمیت شناختن زمان صحبت اعضا، تذکر داد که توسط سعید رحیمی دیگر عضو شورای شهر گرگان تأیید شد.</p>
    </article>
  </body>
</html>