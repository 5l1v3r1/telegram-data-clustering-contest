<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3386444/besiktasta-formul-bulundu-sergen-yalcin"/>
    <meta property="og:site_name" content="Milli Gazete"/>
    <meta property="article:published_time" content="2019-11-23T17:06:00+00:00"/>
    <meta property="og:title" content="Beşiktaş'ta formül bulundu: Sergen Yalçın"/>
    <meta property="og:description" content="Beşiktaş'ta formül bulundu: Sergen Yalçın"/>
  </head>
  <body>
    <article>
      <h1>Beşiktaş'ta formül bulundu: Sergen Yalçın</h1>
      <h2>Beşiktaş'ta performansı bir türlü eski seviyesine çıkamayan Oğuzhan Özyakup için yeni bir formül bulundu: Sergen Yalçın!</h2>
      <address>
        <time datetime="2019-11-23T17:06:00+00:00">23 Nov 2019, 17:06</time>
      </address>
      <p>Siyah beyazlı takımın efsane futbolcularından olan Yalçın, teknik adamlık kariyerinde bazı oyunculara yaptığı dokunuşlarla dikkat çekti. Özellikle Ozan Tufan'ın yeniden doğuşunu sağlayan Sergen Yalçın'a Oğuzhan'ın da emanet edilmesi planlanıyor.</p>
      <p>İki yıl üst üste kazanılan şampiyonluktan sonra bir türlü isteneni veremeyen Oğuzhan Özyakup, özellikle son dönemlerde gösterdiği kötü performansla yedek kulübesinin değişilmez isimlerinden olmuştu.</p>
      <p>Abdullah Avcı'nın kazanmaya çalıştığı Oğuzhan, bir türlü isteneni veremeyerek siyah-beyazlı camiadan 'kiralayalım' seslerinin yükselmesine neden oldu.</p>
      <h3>OĞUZHAN'A OZAN TUFAN FORMÜLÜ</h3>
      <p>Rus ekibi Krasnodar'ın Oğuzhan'la ilgilenmesine rağmen oyuncuyu değerinin altında bir fiyata satmak istemeyen siyah-beyazlı yönetim, çareyi oyuncuyu BtcTurk Yeni Malatyaspor'a kiralamakta buldu.</p>
      <p>Ozan Tufan ve Merih Demiral gibi oyuncuların gerçek potansiyellerine ulaşmasında büyük pay sahibi olan Sergen Yalçın'dan bu kez de Oğuzhan'ı eski günlerine döndürmesi beklenecek.</p>
    </article>
  </body>
</html>