<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://natemat.pl/291573,sylwia-gliwa-sie-rozwodzi-jej-maz-oskarzyl-ja-o-przemoc-domowa"/>
    <meta property="og:site_name" content="na:Temat"/>
    <meta property="article:published_time" content="2019-11-23T17:25:31+00:00"/>
    <meta property="og:title" content="Sylwia Gliwa rozwodzi się z mężem. &quot;SE&quot;: Jej partner złożył zawiadomienie o przemocy"/>
    <meta property="og:description" content="Sylwia Gliwa rozwodzi się po ośmiu latach małżeństwa z Marcinem Biernackim – informuje &quot;Super Express&quot;. Jak donosi tabloid, mąż aktorki miał złożyć do sądu zawiadomienie o znęcaniu się nad nim przez Gliwę."/>
  </head>
  <body>
    <article>
      <h1>Sylwia Gliwa rozwodzi się z mężem. "SE": Jej partner złożył zawiadomienie o przemocy</h1>
      <address><time datetime="2019-11-23T17:25:31+00:00">23 Nov 2019, 17:25</time> by <a rel="author">Bartosz Świderski</a></address>
      <p>Sylwia Gliwa rozwodzi się po ośmiu latach małżeństwa z Marcinem Biernackim – informuje "Super Express". Jak donosi tabloid, mąż aktorki miał złożyć do sądu zawiadomienie o znęcaniu się nad nim przez Gliwę.<br/><br/><br/>Znana z "Na Wspólnej" aktorka i była partnerka <a href="https://natemat.pl/289003,kim-jest-narzeczona-borysa-szyca-justyna-naglowska">Borysa Szyca</a> z czasów studenckich, w 2011 roku poślubiła kierowcę rajdowego Marcina Biernackiego. Para wcześniej była ze sobą rok. Gliwa i Biernacki niedługo potem powitali na świecie synka, jednak szczęście małżeńskie niestety nie przetrwało.<br/><br/>Jak podaje "Super Express", na początku 2019 roku do sądu trafił pozew rozwodowy. Tabloid informuje również, że Biernacki złożył sądowe zawiadomienie o domnienanym <a href="https://natemat.pl/265407,przemoc-domowa-w-polsce-relacje-skazancow-z-niebieskiego-filmu">znęcaniu się</a> nad nim przez aktorkę. "Zazwyczaj takie zawiadomienia są elementem walki podczas rozwodu. Rzadko się jednak zdarza, żeby mężczyzna zarzucał kobiecie, że agresywnie się nad nim znęca" – powiedział informator "Super Expressu".<br/><br/>Gazeta dowiedziała się jednak, że na razie Gliwa nie usłyszała żadnych zarzutów. – Z informacji, jakie posiadam, wynika, iż nie przedstawiono takiego zarzutu osobie, której dotyczy pytanie – wyjawił Łukasz Łapczyński, rzecznik prasowy Prokuratury Okręgowej w Warszawie. Sama Gliwa powiedziała w rozmowie z "Super Expressem", że "przez wzgląd na dobro syna nie chce komentować tej sprawy". – W swoim czasie wystosuję odpowiednie oświadczenie – dodała.<br/><br/><br/><i>źrodło: <a href="https://www.se.pl/wiadomosci/gwiazdy/gwiazda-na-wspolnej-bierze-rozwod-maz-oskarzyl-ja-o-przemoc-aa-u24u-Dfr3-AHvg.html">Super Express</a></i></p>
    </article>
  </body>
</html>