<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4779074/%D8%B7%D8%B1%D8%AD-%DA%A9%D8%A7%D9%87%D8%B4-%D8%A2%D9%84%D9%88%D8%AF%DA%AF%DB%8C-%D9%87%D9%88%D8%A7-%D8%A8%D9%87-%D8%AE%D9%88%D8%A7%D8%B3%D8%AA%D9%87-%D9%BE%D9%84%DB%8C%D8%B3-%DB%8C%DA%A9-%D8%B3%D8%A7%D8%B9%D8%AA-%DA%A9%D8%A7%D9%87%D8%B4-%DB%8C%D8%A7%D9%81%D8%AA"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-23T17:26:07+00:00"/>
    <meta property="og:title" content="سردار مهماندار به مهر خبر داد: طرح کاهش آلودگی هوا به خواسته پلیس یک ساعت کاهش یافت"/>
    <meta property="og:description" content="رئیس پلیس راهور فاتب گفت: مدت زمان طرح کاهش آلودگی هوا از ساعت ۱۹ به ساعت ۱۸ کاهش یافت."/>
  </head>
  <body>
    <article>
      <h1>سردار مهماندار به مهر خبر داد: طرح کاهش آلودگی هوا به خواسته پلیس یک ساعت کاهش یافت</h1>
      <address><time datetime="2019-11-23T17:26:07+00:00">23 Nov 2019, 17:26</time> by <a rel="author" href="https://www.mehrnews.com/archive?jr=768" target="_blank">مهسا شمس</a></address>
      <p>سردار محمدرضا مهماندار در گفتگو با <a href="https://www.mehrnews.com/">خبرنگار مهر</a> با اشاره به نامه پلیس به شهرداری برای برطرف کردن عیوب طرح ترافیک فعلی اظهار کرد: طرح ترافیک و زوج و فرد سابق که الان به طرح کاهش آلودگی هوا تغییر نام داده است از ساعت ۱۹ به ساعت ۱۸  تغییر پیدا کرده است.</p>
      <p>وی افزود: یعنی یک ساعت زمان طرح ترافیک از ابتدای آذر کمتر شده است.</p>
      <p>رئیس پلیس راهنمایی و رانندگی مرکز فرماندهی تهران بزرگ گفت: با توجه به اینکه در نیمه دوم سال هوا تاریک می‌شود و شهروندان زودتر به منزل خود بر می گردند پلیس تقاضا کرده بود تا برای رفاه حال شهروندان از تاریخ ۹۸.۹.۱ تا پایان سال یک ساعت زمان طرح ترافیک کمتر شود.</p>
      <p>سردار مهماندار در پایان خاطرنشان کرد: این موضوع خواسته پلیس بوده و امیدواریم سایر عیوب این طرح هم به زودی برطرف شود تا تردد شهروندان در شهر راحت تر انجام شود.</p>
    </article>
  </body>
</html>