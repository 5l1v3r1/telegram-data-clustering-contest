<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttonapoli.net/le-altre-di-a/atalanta-gasperini-a-sky-meritavamo-la-vittoria-serve-chiarezza-sui-falli-di-mano-415540"/>
    <meta property="og:site_name" content="TUTTONAPOLI.net"/>
    <meta property="article:published_time" content="2019-11-23T17:40:00+00:00"/>
    <meta property="og:title" content="Atalanta, Gasperini a Sky: &quot;Meritavamo la vittoria, serve chiarezza sui falli di mano&quot;"/>
    <meta property="og:description" content="Al termine del match perso contro la Juventus, il tecnico dell'Atalanta Gian Piero Gasperini ha parlato ai microfoni di Sky Sport"/>
  </head>
  <body>
    <article>
      <h1>Atalanta, Gasperini a Sky: "Meritavamo la vittoria, serve chiarezza sui falli di mano"</h1>
      <h2>Al termine del match perso contro la Juventus, il tecnico dell'Atalanta Gian Piero Gasperini ha parlato ai microfoni di Sky Sport</h2>
      <address><time datetime="2019-11-23T17:40:00+00:00">23 Nov 2019, 17:40</time> by <a rel="author">Redazione Tutto Napoli.net</a></address>
      <p>Al termine del match perso contro la Juventus, il tecnico dell'Atalanta <b>Gian Piero Gasperini </b>ha parlato ai microfoni di Sky Sport: "<i>Una grande Atalanta. Fino al pareggio rocambolesco e molto sfortunato per noi, l'Atalanta meritava la vittoria.</i></p>
      <p>
        <b>Assenze? </b>
        <i>Quelli che hanno giocato. Hanno fatto bene il primo tempo, bene fino al pareggio. Nel finale la qualità degli attaccanti della Juve ha portato questo risultato.</i>
      </p>
      <p><b>Fallo di mano di Cuadrado?</b> <i>Ho rivisto un po' di episodi ma c'è veramente tanta confusione per i falli di mano. Il rigore nostro se me lo avessero dato contro mi sarei arrabbiato molto. C'è di più sicuramente il secondo. C'è confusione sui falli di mano e non è dovuto a noi allenatori. E' una confusione che hanno fatto altri e continuano a fare perché così diventa difficile. C'è interpretazione diversa fra chi gioca, chi arbitra. C'è bisogno di una chiarezza che non c'è.</i></p>
      <p><b>Sarà difficile avere chiarezza? </b><i>Posso aggiungere solo una cosa. Si deve avere maggiore chiarezza. Si può avere un'interpretazione sbagliata ma quando si rivede la cosa a bocce ferme generalmente chi è nel mondo del calcio deve avere indicazioni molto simili, soprattutto quando non si è di parte. Credo che invece, al di là dell'errore, un po' di chiarezza in più serve</i>".</p>
    </article>
  </body>
</html>