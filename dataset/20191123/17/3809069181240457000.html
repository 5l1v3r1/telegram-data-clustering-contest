<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazzetta.gr/football/superleague/article/1417843/maoyrisio-eimai-diathesimos-gia-oso-hreiastei-vid"/>
    <meta property="og:site_name" content="gazzetta.gr"/>
    <meta property="article:published_time" content="2019-11-23T17:10:00+00:00"/>
    <meta property="og:title" content="Μαουρίσιο: «Είμαι διαθέσιμος για όσο χρειαστεί» (vid)"/>
    <meta property="og:description" content="O Χοσέ Μαουρίσιο μίλησε στην κάμερα του PAOK TV ενόψει της Κυριακάτικης αναμέτρησης κόντρα στην ΑΕΛ στο γήπεδο της Τούμπας για την 11η αγωνιστική της Super League 2019-20."/>
  </head>
  <body>
    <article>
      <h1>Μαουρίσιο: «Είμαι διαθέσιμος για όσο χρειαστεί» (vid)</h1>
      <h2>O Χοσέ Μαουρίσιο μίλησε στην κάμερα του PAOK TV ενόψει της Κυριακάτικης αναμέτρησης κόντρα στην ΑΕΛ στο γήπεδο της Τούμπας για την 11η αγωνιστική της Super League 2019-20.</h2>
      <address><time datetime="2019-11-23T17:10:00+00:00">23 Nov 2019, 17:10</time> by <a rel="author" href="http://www.gazzetta.gr/dimosiografos/gazzetta-team" target="_blank">Gazzetta team</a></address>
      <p>Ο Χοσέ Μαουρίσιο επέστρεψε στην αποστολή του ΠΑΟΚ και είναι έτοιμος για το εντός έδρας παιχνίδι με την ΑΕΛ.</p>
      <p>«Θεωρώ πως η ομάδα παίζει καλύτερα από ότι στο ξεκίνημα. Πλέον, καταλαβαίνουμε περισσότερο το σύστημα του προπονητή. Είμαι πλέον στη διάθεσή του για όσο με χρειαστεί, είτε για πέντε, για δέκα λεπτά, είτε για να με χρησιμοποιήσει από την αρχή» σημείωσε μεταξύ άλλων ο Βραζιλιάνος μέσος του ΠΑΟΚ.</p>
      <p>«Φυσικά και υπάρχει ανταγωνισμός, αλλά αυτό είναι κάτι καλό καθώς πρέπει να βελτιωθούμε και να δουλέψουμε περισσότερο και να περιμένουμε την ευκαιρία μας. Ο Αουγκούστο παίζει πολύ ωραία, ο Μίσιτς σκοράρει σχεδόν όλα τα γκολ της ομάδας και επίσης αποδίδει εξαιρετικά στο γήπεδο. Επιστρέφω και εγώ και γνωρίζω ότι θα είναι δύσκολο γιατί έχω καιρό να αγωνιστώ. Αισθάνομαι καλά, αισθάνομαι έτοιμος και όταν με χρειαστεί ο προπονητής θα δώσω τον καλύτερό μου εαυτό όπως έκανα πάντα. Έχουμε πολλούς παίκτες στη μεσαία γραμμή.</p>
      <p>Δεν θέλω να κάνω συγκρίσεις, αλλά προσπαθώ να κάνω ότι ακριβώς έκανα τα δύο τελευταία χρόνια. Τώρα προσπαθώ να κάνω κάτι παραπάνω γιατί είναι σαν να ξεκινάω από το μηδέν. Θα προσπαθήσω να μιλήσω, θα προσπαθήσω να ελέγξω το παιχνίδι, να πασάρω στους συμπαίκτες μου και να σκοράρω. Θα βάλω τα δυνατά μου για την ομάδα. Όχι για μένα, αλλά για την ομάδα», πρόσθεσε.</p>
      <figure>
        <iframe src="https://www.youtube.com/embed/dSM8rgo5tuA" width="640" height="360" data-service="Youtube" scrolling="no"/>
      </figure>
    </article>
  </body>
</html>