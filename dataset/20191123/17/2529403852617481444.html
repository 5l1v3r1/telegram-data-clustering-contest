<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://oggitreviso.it/violenza-sulle-donne-aumentano-le-richieste-di-aiuto-provincia-di-treviso-219799"/>
    <meta property="og:site_name" content="Oggi Treviso"/>
    <meta property="article:published_time" content="2019-11-23T17:00:31+00:00"/>
    <meta property="og:title" content="Violenza sulle donne: aumentano le richieste di aiuto in provincia di Treviso"/>
    <meta property="og:description" content="ASOLO - Bilancio positivo per i primi otto mesi di attività di Casa Alma ad Asolo, una delle due case rifugio per donne vittima di violenza della provincia di Treviso."/>
  </head>
  <body>
    <article>
      <h1>Violenza sulle donne: aumentano le richieste di aiuto in provincia di Treviso</h1>
      <h2>Bilancio positivo per i primi otto mesi di attività di Casa Alma</h2>
      <address><time datetime="2019-11-23T17:00:31+00:00">23 Nov 2019, 17:00</time> by <a rel="author" href="http://oggitreviso.it/archivio/news/giornalista/23291" target="_blank">Ingrid Feltrin Jefwa</a></address>
      <p><b>ASOLO -</b> Bilancio positivo per i primi <b>otto mesi di attività di Casa Alma </b>ad Asolo, una delle due case rifugio per donne vittima di violenza della provincia di Treviso. La struttura è gestita dalla cooperativa Una casa per l’uomo che, in occasione della ricorrenza del 25 novembre, fa una prima valutazione: nel 2019 sono <b>stati inseriti 4 donne e 6 minori</b> (con accoglienza programmata) e 2 donne e 2 minori in emergenza. Lunedì 25 novembre è la Giornata internazionale contro la violenza sulle donne ma quali sono i dati del fonomeno in provincial?<br/><br/> <br/><br/>“Nel 2019 ci sono stati <b>55 contatti</b> (donne che hanno telefonato o scritto via mail chiedendo informazioni e suggerimenti ma poi non hanno proseguito il percorso) – si legge in una nota istituzionale -, mentre <b>108 sono state le donne prese in carico</b> (ovvero per le quali è stato individuato un piano individualizzato o un percorso finalizzato all'autonomia e alla fuoriuscita dalla violenza), <b>tutte residenti in regione </b>e per il 70 per cento italiane (dati dell'ultima mappatura Regionale riferiti al primo semestre 2019). In totale, dall'apertura nel 2015, sono state prese in carico più di <b>300 donne</b>, con un trend di richiesta d'aiuto in crescita anno dopo anno”.<br/><br/> <br/><br/>L'accesso alla casa rifugio avviene di norma attraverso i centri antiviolenza e ad Asolo è presente il centro Stella Antares, nodo centrale della rete dei servizi finalizzati alla prevenzione e al contrasto della violenza contro le donne presenti nel territorio della Conferenza dei Sindaci dell’Azienda Ulss 2 Marca Trevigiana - Distretto di Asolo e come spiega la coordinatrice del centro <b>Laura Miotto</b>: “L’aumento degli accessi non è necessariamente indicatore dell’aumento di casi di violenza: può parlarci anche dell’importanza della presenza e della riconoscibilità del servizio offerto dal centro Stella Antares. Le donne del territorio sanno di avere un punto di riferimento a cui rivolgersi per chiedere aiuto”.</p>
      <related>
        <h4>Dello stesso argomento</h4>
        <a href="http://oggitreviso.it/campionesse-campo-contro-violenza-175257"/>
      </related>
    </article>
  </body>
</html>