<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hlavnydennik.sk/2019/11/23/toto-boli-najoblubenejsie-tvare-socialistickej-televizie-co-robia-dnes/"/>
    <meta property="og:site_name" content="HLAVNÝ DENNÍK"/>
    <meta property="article:published_time" content="2019-11-23T17:13:20+00:00"/>
    <meta property="og:title" content="Toto boli najobľúbenejšie tváre socialistickej televízie! Čo robia dnes?"/>
    <meta property="og:description" content="Hlásatelia a hlásateľky patrili za čias socialistického Československa k veľkým idolom. Každý večer diváka sprevádzali televíznym programom, uvádzali relácie a boli tvárou vtedajšieho televízneho vysielania. Spomeniete si na niektoré? Kamila Moučková Legendárna televízna hlásateľka, ktorá stála pri zrode historicky prvých Televíznych novín. Počas udalostí 21. augusta 1968. informovala práve ona..."/>
  </head>
  <body>
    <article>
      <h1>Toto boli najobľúbenejšie tváre socialistickej televízie! Čo robia dnes?</h1>
      <address><time datetime="2019-11-23T17:13:20+00:00">23 Nov 2019, 17:13</time> by <a rel="author">Imrich Kovačič</a></address>
      <p>
        <i>
          <b>Hlásatelia a hlásateľky patrili za čias socialistického Československa k veľkým idolom. Každý večer diváka sprevádzali televíznym programom, uvádzali relácie a boli tvárou vtedajšieho televízneho vysielania. Spomeniete si na niektoré?</b>
        </i>
      </p>
      <h4>Kamila Moučková</h4>
      <figure>
        <img src="https://www.hlavnydennik.sk/wp-content/uploads/2019/11/mouckova.jpg"/>
      </figure>
      <p>Legendárna televízna hlásateľka, ktorá stála pri zrode historicky prvých Televíznych novín. Počas udalostí 21. augusta 1968. informovala práve ona z televíznej obrazovky o okupácii národa sovietskou armádou. Počas živého vysielania ju priamo zo štúdia odviedli sovietski vojaci a jej kariéra bola na dlhé roky prerušená. Do roku 1989 pracovala ako upratovačka, predavačka alebo servírka. Stala sa jednou z prvých signatáriek Charty 77 a až nežná revolúcia ju pozdvihla na balkón Melantrichu, kde sa spoločne s Václavom Havlom a Martou Kubišovou prihovárali k nadšenému davu. Tento rok sa dožila úctyhodných 91 rokov.</p>
      <figure>
        <img src="https://www.hlavnydennik.sk/wp-content/uploads/2019/11/vostrakova.jpg"/>
      </figure>
      <h4>Milena Vostřáková</h4>
      <p>Vostřáková pracovala v Československej telvízii (ČST) medzi rokmi 1957 a 1969. Vtedy sa jej stala osudnou veta, ktorú predniesla po výhre československých hokejistov nad Sovietskym zväzom: „<i>Normálne pijem urologický čaj, ale dnes pripíjam vínom našim hokejistom, pretože ide o víťazstvo nielen športové, ale aj morálne.</i>” Z televízie musela pre “<i>vyvolanie protisovietskych vášní</i>” odísť a na obrazovky sa vrátila až v roku 1990. Zahrala si v niekoľkých filmoch a okrem iného moderovala aj reláciu Sama doma. Zomrela po krátkej ťažkej chorobe vo veku 77 rokov.</p>
      <figure>
        <img src="https://www.hlavnydennik.sk/wp-content/uploads/2019/11/Saskia_Buresova.jpg"/>
      </figure>
      <h4>Saskia Burešová</h4>
      <p>Charizmatická Saskia Burešová pôsobila v Československej a následne Českej televízii od roku 1967 a tým sa stala jej najväčšou stálicou. Vždy perfektne upravená a nestarnúca hlásateľka začínala spoločne s Eduardom Hrubešom v relácii určenom pre vojakov základnej služby nesúcom názov Poštová schránka. Od roku 1993 uvádza Kalendárium a nahovára tiež komentáre pre populárno-náučné filmy.</p>
      <figure>
        <img src="https://www.hlavnydennik.sk/wp-content/uploads/2019/11/Milos_Fryba.jpg"/>
      </figure>
      <h4>Miloš Frýba</h4>
      <p>Starostlivo učesaná cestička a tesné sako. To bol Miloš Frýba, legendárny hlásateľ, ktorý nastúpil v roku 1968 do ČST ako tvorca elektrických efektov. O rok neskôr uspel v konkurze na hlásateľa Televíznych novín. Na nátlak rodičov ale prácu neprijal. V roku 1972 sa napokon stal v ČST historicky prvým programovým hlásateľom. V roku 1988 prijal pozíciu vedúceho tímu hlásateľov ČST. Po roku 1990 sa presunul za kameru do režisérskeho kresla. Z televízie odišiel v roku 2008 a o dva roky neskôr po záchvate mozgovej mŕtvice zomrel. Mal len 65 rokov.</p>
      <figure>
        <img src="https://www.hlavnydennik.sk/wp-content/uploads/2019/11/alexander_hemala.jpg"/>
      </figure>
      <h4>Alexander Hemala</h4>
      <p>Sympatický Hemala bol tým, kto sa za televíznych hlásateľov rozlúčil s divákmi, keď v roku 2005 vo verejnoprávnej televízii skončila ich éra. V ČST pracoval od roku 1973 a po roku 2005 pôsobil ako režisér denného vysielania po boku Miloša Frýbu. Od tej doby sa venuje mnohým aktivitám.</p>
      <figure>
        <img src="https://www.hlavnydennik.sk/wp-content/uploads/2019/11/marie_retkova.jpg"/>
      </figure>
      <h4>Marie Retková</h4>
      <p>Krátkovlasá Marie Retková nastúpila ako hlásateľka do ČST v roku 1977 a zostala tam až do chvíle, kedy bola pozícia hlásateľov zrušená. Je niekoľkonásobnou držiteľkou ceny TýTý a dodnes pôsobí ako moderátorka Slovenského rozhlasu.</p>
      <figure>
        <img src="https://www.hlavnydennik.sk/wp-content/uploads/2019/11/marie_tomsova.jpg"/>
      </figure>
      <h4>Marie Tomsová</h4>
      <p>Pôvabná moderátorka s pedagogickým vzdelaním chcela pôvodne ilustrovať detskej knižky. Počas štúdia výtvarnej výchovy si privyrábala ako modelka a robila komparzy v televíznych hudobných klipoch. Ako hlásateľka sa na obrazovke objavila v roku 1977. Moderovala priame prenosy, Športky či estrády. V roku 1996 svoju kariéru ukončila, pretože sa chcela venovať deťom. Tie si totiž zaobstarala až na prahu štyridsiatky po tom, čo jej prvý syn zomrel na syndróm náhleho úmrtia dojčaťa.</p>
      <figure>
        <img src="https://www.hlavnydennik.sk/wp-content/uploads/2019/11/anna_wetlinska.jpg"/>
      </figure>
      <h4>Anna Wetlinská</h4>
      <p>Krásna blondínka, preslávená svojím vzťahom s hercom Milošom Kopeckým, začínala ako herečka malých rolí. Práca ju ale prestala napĺňať, a tak podala prihlášku na post televíznej hlásateľky ČST. Bola prijatá a na obrazovke sa prvýkrát objavila v roku 1981. V 90. rokoch sa vydala za riaditeľa známeho vydavateľského domu a odišla s ním do Švajčiarska. V roku 2000 z televízie odišla a začala podnikať vo vinárstve.</p>
    </article>
  </body>
</html>