<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://limanowa.in/aktualnosci/zderzenie-samochodu-z-motorowerem-kierujacy-jednosladem-mial-ponad-2-promile/46954"/>
    <meta property="og:site_name" content="Limanowa.in"/>
    <meta property="article:published_time" content="2019-11-23T17:41:00+00:00"/>
    <meta property="og:title" content="Zderzenie samochodu z motorowerem. Kierujący jednośladem miał ponad 2 promile"/>
    <meta property="og:description" content="Męcina. Dziś w południe w Męcinie kierowca Audi najechał na tył poprzedzającego go motoroweru. Kierujący jednośladem 59-latek trafił do szpitala. Jak się okazało, mężczyzna był nietrzeźwy - miał ponad 2 promile alkoholu w organizmie."/>
  </head>
  <body>
    <article>
      <h1>Zderzenie samochodu z motorowerem. Kierujący jednośladem miał ponad 2 promile</h1>
      <address>
        <time datetime="2019-11-23T17:41:00+00:00">23 Nov 2019, 17:41</time>
      </address>
      <p>Męcina. Dziś w południe w Męcinie kierowca Audi najechał na tył poprzedzającego go motoroweru. Kierujący jednośladem 59-latek trafił do szpitala. Jak się okazało, mężczyzna był nietrzeźwy - miał ponad 2 promile alkoholu w organizmie.</p>
      <p>Do zdarzenia doszło dziś kilkanaście minut po godz. 12:00 w miejscowości Męcina w gminie Limanowa. Z ustaleń policji wynika, że 24-letni kierujący samochodem osobowym marki Audi A4 jadąc w kierunku miejscowości Mordarka nie zachował bezpiecznej odległości od poprzedzającego go pojazdu, który poruszał się w tym samy kierunku, w wyniku czego najechał na jego tył. </p>
      <p>Pojazdem tym byl motorower Romet. Kierujący motorowerem został przewieziony na SOR w limanowskim szpitalu. Jak się okazało, 59-latek znajdował się w stanie nietrzeźwości. - Badanie wykazało ponad 2 promile alkoholu w wydychanym powietrzu - mówi asp. Jolanta Mól, rzecznik prasowy limanowskiej policji. </p>
      <p>Czynności na miejscu wykonała grupa wypadkowa z Komendy Powiatowej Policji w Limanowej </p>
    </article>
  </body>
</html>