<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090201034/%D9%84%DB%8C%D9%88%D8%B1%D9%BE%D9%88%D9%84-%DA%A9%D9%84%D9%88%D9%BE-%D9%87%D9%85%DA%86%D9%86%D8%A7%D9%86-%D8%B1%D9%88%DB%8C-%D9%86%D9%88%D8%A7%D8%B1-%D9%BE%DB%8C%D8%B1%D9%88%D8%B2%DB%8C-%D8%A2%D8%B1%D8%B3%D9%86%D8%A7%D9%84-%D8%AF%D8%B1-%D8%AE%D8%A7%D9%86%D9%87-%D8%A7%D8%B2-%D8%B4%DA%A9%D8%B3%D8%AA-%DA%AF%D8%B1%DB%8C%D8%AE%D8%AA"/>
    <meta property="og:site_name" content="ایسنا"/>
    <meta property="article:published_time" content="2019-11-23T17:12:47+00:00"/>
    <meta property="og:title" content="لیورپول کلوپ همچنان روی نوار پیروزی/ آرسنال در خانه از شکست گریخت"/>
    <meta property="og:description" content="لیورپول در دیدار حساس برابر کریستال پالاس توانست با نتیجه دو بر یک به پیروزی دست پیدا کند تا یک گام دیگر به کسب عنوان قهرمانی در نیم فصل نزدیک شود. آرسنال بحران زده هم برابر ساوتهمپتون متوقف شد."/>
  </head>
  <body>
    <article>
      <h1>لیورپول کلوپ همچنان روی نوار پیروزی/ آرسنال در خانه از شکست گریخت</h1>
      <address><time datetime="2019-11-23T17:12:47+00:00">23 Nov 2019, 17:12</time> by <a rel="author">پیام کریمی</a></address>
      <p>لیورپول در دیدار حساس برابر کریستال پالاس توانست با نتیجه دو بر یک به پیروزی دست پیدا کند تا یک گام دیگر به کسب عنوان قهرمانی در نیم فصل نزدیک شود. آرسنال بحران زده هم برابر ساوتهمپتون متوقف شد.</p>
      <p>به گزارش ایسنا، در ادامه هفته سیزدهم رقابت های لیگ برتر انگلیس 7 دیدار برگزار شد.</p>
      <p>در حساس‌ترین دیدار لیورپول صدرنشین جدول رده بندی مهمان کریستال پالاس بود که این دیدار با پیروزی دو بر یک قرمز پوشان آنفیلد به پایان رسید.</p>
      <p>گل های لیورپول را در این بازی سادیو مانه و روبرتو فرمینیو به ثمر رساندند.</p>
      <p>آرسنال بحران زده که در ورزشگاه خانگی اش از ساوتهمپتون پذیرایی کرد با تساوی دو بر دو متوقف شد تا اونای امری یک گام دیگر به اخراج نزدیک شود. هر دو گل آرسنال را در این دیدار لاکازت به ثمر رساند.</p>
      <p>توپچی های لندن تا آخرین دقیقه از حریف خود عقب بودند تا اینکه گل لاکازت در دقیقه 96 باعث شد تا آنها حداقل یک امتیاز به دست آورند.</p>
      <p>لسترسیتی در ادامه روند خوب خود توانست با دو گل برایتون را شکست دهد تا جایگاهش را در رده دوم جدول رده بندی مستحکم تر کند.</p>
      <p>در  این دیدار علیرضا جهانبخش روی نیمکت بود اما فرصت بازی به او نرسید.</p>
      <p>نتایج دیگر دیدارها</p>
      <p>بورنموث یک- ولورهمپتون 2</p>
      <p>واتفورد صفر- برنلی 3</p>
      <p>در جدول رده بندی لیورپول با 37 امتیاز در صدر قرار دارد و لستر سیتی هم با 29 امتیاز در رده دوم است.</p>
      <p>انتهای پیام</p>
    </article>
  </body>
</html>