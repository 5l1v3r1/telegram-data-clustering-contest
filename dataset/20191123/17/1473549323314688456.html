<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tvn24.pl/katowice,51/skoczow-skrzyzowanie-bielskiej-z-katowicka-wypadek-z-udzialem-karetki-ranny-ratownik-medyczny,987708.html"/>
    <meta property="og:site_name" content="TVN24"/>
    <meta property="article:published_time" content="2019-11-23T17:37:00+00:00"/>
    <meta property="og:title" content="Zderzenie karetki z samochodem osobowym. Ranny ratownik medyczny"/>
    <meta property="og:description" content="Karetka wioząca pacjenta wjechała na skrzyżowanie na czerwonym świetle i zderzyła się z samochodem osobowym. W wypadku ucierpiał ratownik medyczny. Okoliczności zdarzenia bada policja. Pierwszą inf..."/>
  </head>
  <body>
    <article>
      <h1>Zderzenie karetki z samochodem osobowym. Ranny ratownik medyczny</h1>
      <address><time datetime="2019-11-23T17:37:00+00:00">23 Nov 2019, 17:37</time> by <a rel="author">tam/HM/pm</a></address>
      <figure>
        <video src="https://r.dcs.redcdn.pl/https/o2/tvn/web-content/m/p1/v/de03beffeed9da5f3639a621bcab5dd4/18883391-cd0c-4f9d-93ee-5ed8cac6a267-480p.mp4"/>
        <figcaption>Wypadek z udziałem karetki w Skoczowie. Ranny ratownik medyczny<cite>Foto: ViFi.pl / Kontakt24 | Video: ViFi.pl / Kontakt24</cite></figcaption>
      </figure>
      <h3>Karetka wioząca pacjenta wjechała na skrzyżowanie na czerwonym świetle i zderzyła się z samochodem osobowym. W wypadku ucierpiał ratownik medyczny. Okoliczności zdarzenia bada policja. Pierwszą informację i zdjęcia otrzymaliśmy na Kontakt 24.</h3>
      <related>
        <a href="https://www.tvn24.pl/wroclaw,44/karetka-zderzyla-sie-z-ciezarowka-ranni,728902.html"/>
      </related>
      <p>Do wypadku doszło przed godziną 14.30 na skrzyżowaniu ulic Bielskiej i Katowickiej w Skoczowie.</p>
      <p>- Ze wstępnych ustaleń wynika, że karetka jadąca na sygnale wjechała na skrzyżowanie na czerwonym świetle, w wyniku czego doszło do zderzenia z samochodem osobowym - poinformował Krzysztof Pawlik z policji w Cieszynie.</p>
      <h3>Ranny ratownik medyczny</h3>
      <p>Ambulans, który przewoził pacjenta, po zderzeniu przewrócił się na bok. Pacjent z karetki został po wypadku przetransportowany dalej innym pojazdem. W zdarzeniu ranny został ratownik medyczny. Trafił do szpitala.</p>
      <p>Po wypadku zablokowana była droga w kierunku Wisły. Wyznaczono objazdy. Policja wyjaśnia okoliczności zdarzenia.</p>
      <p>
        <i>Do zderzenia karetki z samochodem osobowym doszło na drodze krajowej numer 81 w Skoczowie:</i>
      </p>
      <figure>
        <a href="http://mapa.targeo.pl/skocz%25C3%25B3w%2520%2520bielska,mapa_48771621">
          <img src="http://img.targeo.pl/i/cache/mapshot/19/11/23/skoczow_bielska_48771621.png"/>
        </a>
      </figure>
      <p>Mapy dostarcza <a href="http://www.targeo.pl/">Targeo.pl</a></p>
      <related>
        <h4>Dowiedz się więcej...</h4>
        <a href="https://www.tvn24.pl/wroclaw,44/karetka-zderzyla-sie-z-osobowka-nie-przewozila-pacjenta,730919.html"/>
      </related>
    </article>
  </body>
</html>