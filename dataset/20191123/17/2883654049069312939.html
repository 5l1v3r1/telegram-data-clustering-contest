<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ditjesendatjes.nl/m-night-shyamalans-serie-servant-krijgt-tweede-seizoen/"/>
    <meta property="og:site_name" content="Ditjes &amp; Datjes"/>
    <meta property="article:published_time" content="2019-11-23T17:06:23+00:00"/>
    <meta property="og:title" content="M. Night Shyamalans serie Servant krijgt tweede seizoen"/>
    <meta property="og:description" content="Hoewel de nieuwe serie Servant pas donderdag van start gaat bij Apple TV+ is nu al een tweede seizoen aangekondigd. Dat heeft uitvoerend producent M. Night Shyamalan vrijdagavond bekendgemaakt in The Tonight Show."/>
  </head>
  <body>
    <article>
      <h1>M. Night Shyamalans serie Servant krijgt tweede seizoen</h1>
      <address><time datetime="2019-11-23T17:06:23+00:00">23 Nov 2019, 17:06</time> by <a rel="author" href="https://www.ditjesendatjes.nl/author/ditjesdatjes/" target="_blank">DitjesDatjes</a></address>
      <p>Hoewel de nieuwe serie Servant pas donderdag van start gaat bij Apple TV+ is nu al een tweede seizoen aangekondigd. Dat heeft uitvoerend producent M. Night Shyamalan vrijdagavond bekendgemaakt in The Tonight Show.</p>
      <p>De eerste drie afleveringen van het eerste seizoen van Servant zijn vanaf donderdag te zien bij de streamingdienst. Daarna verschijnt wekelijks een nieuwe aflevering van de psychologische thriller. De serie vertelt het verhaal van een koppel, gespeeld door Lauren Ambrose en Toby Kebbell, dat een hevige gebeurtenis moet verwerken en daardoor uit elkaar groeit. De afstand tussen het stel zorgt ervoor dat een mysterieuze kracht hun huis binnendringt. Shyamalan, de regisseur van films als The Sixth Sense en Unbreakable, kroop ook voor meerdere afleveringen van Servant in de regiestoel.</p>
      <p>Apple TV+ lanceerde op 1 november met vier eigen tv-series: Dickinson, For All Mankind, The Morning Show en See. Ook die shows krijgen een tweede seizoen.</p>
      <p>BuzzE</p>
    </article>
  </body>
</html>