<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fotomac.com.tr/italyaseriea/2019/11/23/juventus-atalantayi-arjantinli-golculeriyle-gecti"/>
    <meta property="og:site_name" content="FotoMaç"/>
    <meta property="article:published_time" content="2019-11-23T17:07:30+00:00"/>
    <meta property="og:title" content="Juventus Atalanta’yı Arjantinli golcüleriyle geçti"/>
    <meta property="og:description" content="İtalya Serie A'nın 13. haftasında Juventus, deplasmanda 1-0 yenik duruma düştüğü karşılaşmada Atalanta'yı Higuain (2) ve Dybala'nın golleriyle 3-1 mağlup etti."/>
  </head>
  <body>
    <article>
      <h1><u><a href="https://www.fotomac.com.tr/haberleri/juventus?id=370b28b8-0b7b-4339-9209-74a4f1f3494e">Juventus</a></u> <u><a href="https://www.fotomac.com.tr/haberleri/atalanta?id=157e8cb9-e1a5-44d6-ac7d-bf7ec950c390">Atalanta</a></u>’yı Arjantinli golcüleriyle geçti</h1>
      <h2>İtalya Serie A'nın 13. haftasında <u><a href="https://www.fotomac.com.tr/haberleri/juventus?id=370b28b8-0b7b-4339-9209-74a4f1f3494e">Juventus</a></u>, deplasmanda 1-0 yenik duruma düştüğü karşılaşmada <u><a href="https://www.fotomac.com.tr/haberleri/atalanta?id=157e8cb9-e1a5-44d6-ac7d-bf7ec950c390">Atalanta</a></u>'yı Higuain (2) ve Dybala'nın golleriyle 3-1 mağlup etti.</h2>
      <address>
        <time datetime="2019-11-23T17:07:30+00:00">23 Nov 2019, 17:07</time>
      </address>
      <p><u><a href="https://www.fotomac.com.tr/haberleri/italya-birinci-futbol-ligi?id=8e2afad4-c8db-4752-9fe8-c25cd64ce419">İtalya Birinci Futbol Ligi</a></u>'nin (Serie A) 13. haftasında lider <u><a href="https://www.fotomac.com.tr/haberleri/juventus?id=370b28b8-0b7b-4339-9209-74a4f1f3494e">Juventus</a></u>, <u><a href="https://www.fotomac.com.tr/haberleri/atalanta?id=157e8cb9-e1a5-44d6-ac7d-bf7ec950c390">Atalanta</a></u>'ya konuk oldu.</p>
      <p>Bergamo kentindeki Gewiss Stadı'nda oynanan müsabakayı, hakem Gianluca Rocchi yönetti.</p>
      <p>Karşılaşmanın 16. dakikasında ev sahibi takım Musa Barrow ile bir penaltı atışında yararlanamazken, devreye golsüz eşitlikle gidildi.</p>
      <p>Maçın ikinci yarısında, ev sahibi takım, 56. dakikada Robin Gosens ile 1-0 öne geçti.</p>
      <p>Juventus'tan bu gole yanıt Arjantinli golcü Gonzalo Higuain ile 74. dakikada geldi: 1-1.</p>
      <p>Higuain, 82. dakikada bir kez daha sahneye çıkarak, kendisinin ve takımının 2. golüne imzasını attı: 2-1</p>
      <p>Siyah-beyazlı takımın, bir diğer Arjantinli yıldızı Paulo Dybala 90+2. dakikada maçın skorunu tayin eden golü attı: 3-1.</p>
      <p>Ligin güçlü ekiplerinden Atalanta'yı deplasmanda 3-1 yenen Juventus, puanını 35'e yükseltti ve en yakın takipçisi Inter'in maç fazlasıyla 4 puanla önünde liderliğini korudu. Atalanta ise 22 puanla 6. sırada kaldı.</p>
      <p>Juventus'un maç kadrosunda yer alan milli futbolcu Merih Demiral, bu karşılaşmada görev almadı.</p>
      <related>
        <a href="https://www.fotomac.com.tr/italyaseriea/2019/11/22/balotelli-antrenmani-karistirdiktan-sonra-kovuldu"/>
      </related>
    </article>
  </body>
</html>