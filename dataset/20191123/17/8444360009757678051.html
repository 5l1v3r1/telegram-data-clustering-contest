<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsit.gr/kosmos/maroko-dyo-psarades-pnigikan-alloi-14-agnoountai/2921876/"/>
    <meta property="og:site_name" content="Newsit.gr"/>
    <meta property="article:published_time" content="2019-11-23T17:15:12+00:00"/>
    <meta property="og:title" content="Μαρόκο: Δύο ψαράδες πνίγηκαν, άλλοι 14 αγνοούνται"/>
    <meta property="og:description" content="Τη ζωή τους έχασαν δύο ψαράδες και άλλοι 14 αγνοούνται μετά τη βύθιση του αλιευτικού σκάφους στο οποίο επέβαιναν στα ανοιχτά των ακτών στο νότιο Μαρόκο, όπως έγινε γνωστό από το υπουργείο Γεωργίας και Αλιείας της χώρας."/>
  </head>
  <body>
    <article>
      <h1>Μαρόκο: Δύο ψαράδες πνίγηκαν, άλλοι 14 αγνοούνται</h1>
      <h2>Τη ζωή τους έχασαν δύο ψαράδες και άλλοι 14 αγνοούνται μετά τη βύθιση του αλιευτικού σκάφους στο οποίο επέβαιναν στα ανοιχτά των ακτών στο νότιο Μαρόκο, όπως έγινε γνωστό από το υπουργείο Γεωργίας και Αλιείας της χώρας.</h2>
      <address><time datetime="2019-11-23T17:15:12+00:00">23 Nov 2019, 17:15</time> by <a rel="author">kostas.papadopoulos</a></address>
      <p>Το αλιευτικό είχε αποπλεύσει την Πέμπτη από το Ταν-Ταν, που απέχει 850 χιλιόμετρα νοτίως του Ραμπάτ. Οι καιρικές συνθήκες στο Μαρόκο ήταν καλές στην περιοχή και το πλήρωμα δεν εξέπεμψε κανένα σήμα κινδύνου, σύμφωνα με την ανακοίνωση που εξέδωσε το υπουργείο.</p>
      <p>Δύο άλλα αλιευτικά εντόπισαν τα άψυχα σώματα των δύο ψαράδων την Παρασκευή. Τα υπόλοιπα 14 μέλη του πληρώματος αγνοούνται ακόμη.</p>
      <p>«Η επιχείρηση έρευνας συνεχίζεται», καταλήγει η ανακοίνωση του υπουργείου.</p>
      <p>Οι αρχές έχουν ξεκινήσει έρευνα για να καθορίσουν τις αιτίες του ναυτικού δυστυχήματος.</p>
    </article>
  </body>
</html>