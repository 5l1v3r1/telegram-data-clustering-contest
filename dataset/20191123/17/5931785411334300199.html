<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/23/ben-poveo-kolo-u-uzicu-video/"/>
    <meta property="og:site_name" content="Sportska centrala"/>
    <meta property="article:published_time" content="2019-11-23T17:56:03+00:00"/>
    <meta property="og:title" content="Ben i Vukanović za trijumf Zvezde u Nišu [VIDEO]"/>
    <meta property="og:description" content="Radnički Niš – Crvena zvezda 0:2 (0:1)41′ Ben, 76′ Vukanović Fudbaleri Crvene zvezde savladali su danas ekipu Radničkog iz Niša na ,,Čairu’ ‘rezultatom 2:0 u okviru 17. kola Linglong Super lige. Početak je protekao u znaku Crvene zvezde, s obzirom na to da se lopta uglavnom nalazila na polovini Radničkog, a prilike propuštali Miloš Vulić, […]"/>
  </head>
  <body>
    <article>
      <h1>Ben i Vukanović za trijumf Zvezde u Nišu [VIDEO]</h1>
      <address><time datetime="2019-11-23T17:56:03+00:00">23 Nov 2019, 17:56</time> by <a rel="author">Nemanja</a></address>
      <p>
        <b>Radnički Niš – Crvena zvezda 0:2 (0:1)</b>
        <br/>
        <i>41′ Ben, 76′ Vukanović</i>
      </p>
      <p>Fudbaleri Crvene zvezde savladali su danas ekipu Radničkog iz Niša na ,,Čairu’ ‘rezultatom 2:0 u okviru 17. kola Linglong Super lige.</p>
      <p>Početak je protekao u znaku Crvene zvezde, s obzirom na to da se lopta uglavnom nalazila na polovini Radničkog, a prilike propuštali Miloš Vulić, nakon što mu je asistirao Marko Marin, a doskorašnj igrač Napretka šutirao preko prečke. U 13. minutu probao je i El Fardu Ben iz slobdnog udarca, ali odbranio je to Petrović. Desetak minuta kasnije, Ben je imao još jednu priliku, kada je ušao u šesnaesterac rivala da desnog boka, ali loše je šutirao, pa je ta lopta otišla daleko preko gola. Osim pomenutog pokušaja Bena, kada je Petrović morao da interveniše, Crvena zvezda nije pretila ozbiljnije, ali su konstantno pritiskali.</p>
      <p>Igrao se 32. minut, kada je prvu priliku imao Radnički. Iskosa sa leve strane šutirao je Čumić, ali Borjan je to zaustavio uz malo truda. Fudbaler koji je uz Marka Marina bio i najagilniji u napadu Crvene zvezde El Fardu Ben, krunisao je svoj trud pogotkom u 40. minutu, kada je izbegao ofsajd i iz neposredne blizine savladao Petrovića za vođstvo crveno-belih sa kojim se otišlo na pauzu.</p>
      <figure>
        <iframe data-src="https://twitter.com/nasa_czv/status/1198267737769988098?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Najopasniji napad za Radnički do tada dogodio se u 48. minutu kada je Čumić pobegao odbrani Crvene zvezde, ali sustigao ga je Milunović i omeo mladog reprezentativca Srbije u svojoj nameri da savlada Borjana. Čumić je bio konstantna pretnja po gol domaćih i najinteresantnija figura ovog meča, kada je reč o fudbalerima niškog Radničkog.</p>
      <p>Međutim, Nišlijama je posao znatno otežan u 70. minutu kada je Ivan Ostojić zbog povrlačenja Bena dobio drugi žuti karton, pa je Radnički ostao sa igračem manje. Sve je to iskorišćeno šest minuta kasnije, kada je Tomane spustio loptu glavom za Aleksu Vukanovića, a ovaj u situaciji ,,jedan na jedan’’ sa Petrovićem izašao kao pobednik i duplirao prednost.</p>
      <figure>
        <iframe data-src="https://twitter.com/nasa_czv/status/1198280252449054720?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Do kraja meča, bilo je vidno da je sve rešeno, te je taj period igre protekao mirno, bez uzbuđenja.</p>
    </article>
  </body>
</html>