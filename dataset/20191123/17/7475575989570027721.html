<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.61saat.com/spor/fenerbahceye-malatyada-coskulu-karsilama-h698850.html"/>
    <meta property="og:site_name" content="61 SAAT"/>
    <meta property="article:published_time" content="2019-11-23T17:03:25+00:00"/>
    <meta property="og:title" content="Fenerbahçe’ye Malatya’da coşkulu karşılama"/>
    <meta property="og:description" content="Süper Lig’in 12. haftasında deplasmanda Yeni Malatyaspor ile karşılaşacak olan Fenerbahçe, Malatya’da havaalanında taraftarlar tarafından coşkuyla karşılandı."/>
  </head>
  <body>
    <article>
      <h1>Fenerbahçe’ye Malatya’da coşkulu karşılama</h1>
      <h2>Süper Lig’in 12. haftasında deplasmanda Yeni Malatyaspor ile karşılaşacak olan Fenerbahçe, Malatya’da havaalanında taraftarlar tarafından coşkuyla karşılandı.</h2>
      <address>
        <time datetime="2019-11-23T17:03:25+00:00">23 Nov 2019, 17:03</time>
      </address>
      <p>Süper Lig’in 12. haftasında deplasmanda Yeni Malatyaspor ile karşılaşacak olan Fenerbahçe, Malatya’da havaalanında taraftarlar tarafından coşkuyla karşılandı.</p>
      <p>24 Kasım Pazar günü saat 19.00’da Yeni Malatya Stadında oynanacak Yeni Malatyaspor karşılaşması öncesi özel uçakla akşam saatlerinde Malatya Erhaç Havaalanına inen sarı lacivertli takımı Malatya’da taraftarlar coşkuyla karşıladı.</p>
      <p>Uçağın piste inmesi ile birlikte sloganlar atmaya başlayan taraftarlar, Fenerbahçeli oyunculara çiçek takdim etti. Futbolcularla hatıra fotoğrafı da çektiren taraftarlar, sarı-lacivertlilere uzun süre sevgi gösterisinde bulundu.</p>
      <p>Fenerbahçe kafilesini taşıyan takım otobüsünün havaalanından hareket etmesi ile birlikte meşaleleri yakan yüzlerce taraftar, tezahüratlar eşliğinde takımlarını kalacakları otele uğurladı.</p>
      <p>(İHA)</p>
    </article>
  </body>
</html>