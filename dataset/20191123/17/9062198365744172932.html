<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3386499/burak-yilmaz-ve-taraftar-arasinda-hirsiz-polemigi"/>
    <meta property="og:site_name" content="Milli Gazete"/>
    <meta property="article:published_time" content="2019-11-23T17:33:00+00:00"/>
    <meta property="og:title" content="Burak Yılmaz ve taraftar arasında ‘hırsız’ polemiği"/>
    <meta property="og:description" content="Dün Konya'ya giden kafileyi karşılayan taraftarlar Burak Yılmaz'a 'Hırsız' tezahüratı yaptı. Tecrübeli futbolcu kendisine tepki gösterenlere çiçek verdi."/>
  </head>
  <body>
    <article>
      <h1>Burak Yılmaz ve taraftar arasında ‘hırsız’ polemiği</h1>
      <h2>Süper Lig'in 12. haftasında deplasmanda Konyaspor ile karşılaşacak olan Beşiktaş'ta Burak Yılmaz krizi yaşandı.</h2>
      <address>
        <time datetime="2019-11-23T17:33:00+00:00">23 Nov 2019, 17:33</time>
      </address>
      <p>Dün Konya'ya giden kafileyi karşılayan taraftarlar Burak Yılmaz'a 'Hırsız' tezahüratı yaptı. Tecrübeli futbolcu kendisine tepki gösterenlere çiçek verdi.</p>
      <p>Süper Lig’in 12. haftasında Konyaspor ile karşılaşacak olan Beşiktaş, dünya maçın oynanacağı şehre giderken havalimanında taraftarlar ve Burak Yılmaz arasında ilginç anlar yaşandı.</p>
      <p>Beşiktaş kafilesini havalimanında karşılayan taraftarlar, takımın golcü futbolcusu Burak Yılmaz’ı protesto etti. Deneyimli forvete “Hırsız” tezahüratı yapan siyah beyazlı taraftarlara Burak Yılmaz’dan çiçekli tepki geldi.</p>
      <p>Herkesin taraftarlarla tartışacağını düşündüğü Burak Yılmaz, havalimanı içinde bir taraftarın kendisine verdiği çiçek demetini dışarıda kendisini protesto edenlere uzattı.</p>
      <p>Burak Yılmaz bu hareketin ardından takım otobüsüne binerek olay yerinden uzaklaştı.</p>
    </article>
  </body>
</html>