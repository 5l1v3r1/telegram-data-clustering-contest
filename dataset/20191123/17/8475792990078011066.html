<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.svt.se/nyheter/lokalt/vast/pia-fick-hallonskord-i-november"/>
    <meta property="og:site_name" content="SVT Nyheter"/>
    <meta property="article:published_time" content="2019-11-23T17:47:27+00:00"/>
    <meta property="og:title" content="Pia i Västra Frölunda fick hallonskörd i november"/>
    <meta property="og:description" content="Pia Fredriksson i Västra Frölunda blev glatt överraskad i veckan. Trädgårdshallonen som står på tomten hade flera mogna hallon och fler är på väg att mogna. Enligt Mats Havström, vetenskaplig intendent på Botaniska i Göteborg är det inte helt ovanligt. – Är det hösthallon så kan det komma bär så länge det inte kommer en ordentlig frost, säger han."/>
  </head>
  <body>
    <article>
      <h1>Pia i Västra Frölunda fick hallonskörd i november</h1>
      <address><time datetime="2019-11-23T17:47:27+00:00">23 Nov 2019, 17:47</time> by <a rel="author">Ellinor Svensson</a></address>
      <p>
        <b>Pia Fredriksson i Västra Frölunda blev glatt överraskad i veckan. Trädgårdshallonen som står på tomten hade flera mogna hallon och fler är på väg att mogna. Enligt Mats Havström, vetenskaplig intendent på Botaniska i Göteborg är det inte helt ovanligt.<br/>– Är det hösthallon så kan det komma bär så länge det inte kommer en ordentlig frost, säger han.</b>
      </p>
      <p>Pia Fredriksson i Västra Frölunda planterade trädgårdshallon i våras. Hon blev hon väldigt förvånad när hon upptäckte flera mogna bär i veckan.</p>
      <p>– Vi tycker det är jättekonstigt. Och dessutom stod det i beskrivningen att det inte skulle komma några hallon första året. Det har ju inte varit så kallt men man tänker ju att den behöver lite sol också, säger Pia Fredriksson.</p>
      <p>– Jag tycker det är jätteroligt. Vi har kollat lite då och då och helt plötsligt var det fullt med röda hallon. En överraskning verkligen, säger hon.</p>
      <figure>
        <img src="https://www.svtstatic.se/image/square/260/24568525/1574367974"/>
        <figcaption>Foto: Privat</figcaption>
      </figure>
      <h3>En mild höst</h3>
      <p>Sorten Pia har planterat är heter Elektra och är hösthallon.</p>
      <p>– Sommarhallon blommar och får bär under sommaren på fjolårsskotten. Hösthallon får sina bär på årsskotten. De producerar normalt sätt i september men så länge det inte kommer en ordentlig frost kan det fortsätta komma bär, säger Mats Havström, vetenskaplig intendent på Botaniska trädgården i Göteborg.</p>
      <p>Han förklarar att det kan bero på att hösten har varit rätt så mild.</p>
      <p>– Vi har haft en mild höst. Många växter tuffar på även om det inte varit så många grader eller sol, till exempel så är det mycket rosor som fortfarande har blom. Men det är naturligtvis ganska sent för att vara Sverige. Men på kusten är det ganska normalt för det är varmare här och speciellt då nära havet, som i Frölunda, säger Mats Havström.</p>
      <related>
        <h4>Relaterat</h4>
        <a href="https://www.svt.se/vader/gratt-november-i-soder"/>
      </related>
    </article>
  </body>
</html>