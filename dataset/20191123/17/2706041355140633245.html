<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportky.zoznam.sk/c/220895/burlivak-balotelli-vyradeny-z-kadra-brescie-ostra-vymena-nazorov-s-novym-trenerom"/>
    <meta property="og:site_name" content="Športky.sk"/>
    <meta property="article:published_time" content="2019-11-23T17:10:00+00:00"/>
    <meta property="og:title" content="Búrlivák Balotelli vyradený z kádra Brescie: Ostrá výmena názorov s novým trénerom"/>
    <meta property="og:description" content="BRESCIA - Mario Balotelli nepomôže futbalistom Brescie v nedeľňajšom ligovom dueli na ihrisku AS Rím. Nový kouč tímu Fabio Grosso ho vyradil z kádra na tento zápas po vzájomnej hádke počas tréningu."/>
  </head>
  <body>
    <article>
      <h1>Búrlivák Balotelli vyradený z kádra Brescie: Ostrá výmena názorov s novým trénerom</h1>
      <address>
        <time datetime="2019-11-23T17:10:00+00:00">23 Nov 2019, 17:10</time>
      </address>
      <p>BRESCIA - Mario Balotelli nepomôže futbalistom Brescie v nedeľňajšom ligovom dueli na ihrisku AS Rím. Nový kouč tímu Fabio Grosso ho vyradil z kádra na tento zápas po vzájomnej hádke počas tréningu.</p>
      <p>Grossa nahneval laxný prístup Balotelliho na tréningu. Ten po hádke predčasne opustil ihrisko a okrem vyradenie z kádra na nedeľu ho čaká aj diciplinárny postih. <i><b>"Vyžadujem veľké nasadenie a intenzitu. A keď to u hráča nevidím, tak požadujem iný prístup. Ale on ho nezmenil," </b></i>vysvetlil incident Grosso, ktorý prišiel na lavičku nováčika súťaže Brescie v novembri. <i><b>"Povedal som Mariovi, že mu môžem pomôcť iba do istej miery, potom si už musí pomôcť sám."</b></i></p>
      <p>Balotelli sa dohodol v auguste s Bresciou na trojročnom kontrakte, keď v júni skončil v Marseille. Klub, v ktorom pôsobí aj slovenský reprezentant Nikolas Špalek, je momentálne na poslednej priečke tabuľky Serie A. Informovala agentúra AFP.</p>
      <footer><b>Zdroj:</b> TASR<br/><b>Foto:</b> SITA/AP/Simone Venezia</footer>
      <related>
        <h4>SÚVISIACE ČLÁNKY</h4>
        <a href="https://sportky.zoznam.sk/c/219885/futbal-by-mal-spajat-nie-rozdelovat-balotelliho-navrat-do-reprezentacie-mancini-v-tom-ma-jasno"/>
        <a href="https://sportky.zoznam.sk/c/219395/rasisticke-vykriky-iba-v-balotelliho-hlave-talian-dlho-nepremyslal-okamzity-protiuder"/>
        <a href="https://sportky.zoznam.sk/c/219343/balotelli-opat-v-poriadnych-problemoch-mozno-sa-nevyhne-sudu-ale-kam-sa-skryla-pravda"/>
        <a href="https://sportky.zoznam.sk/c/216221/video-krizu-milanskeho-ac-prehlbila-dalsia-kruta-prehra-balotelliho-prvy-gol-brescii-nestacil"/>
      </related>
    </article>
  </body>
</html>