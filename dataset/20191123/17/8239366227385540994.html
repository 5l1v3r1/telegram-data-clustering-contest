<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://galinfo.com.ua/news/neporahovani_z_1932_u_lvovi_provely_aktsiyu_do_dnya_pamyati_zhertv_golodomoru_331514.html"/>
    <meta property="og:site_name" content="Гал-інфо"/>
    <meta property="article:published_time" content="2019-11-23T17:13:00+00:00"/>
    <meta property="og:title" content="&quot;Непораховані з 1932&quot;: у Львові провели акцію до Дня пам’яті жертв Голодомору"/>
    <meta property="og:description" content="Львів пам’ятає. Сьогодні, у день 86-х роковин Голодомору, жертвами якого стали мільйони невинних українців, біля входу в міську раду відбулась акція — вуличний ресторан ʺНепораховані з 1932ʺ. Про це Гал-інфо повідомили у прес-службі ЛМР."/>
  </head>
  <body>
    <article>
      <h1>"Непораховані з 1932": у Львові провели акцію до Дня пам’яті жертв Голодомору</h1>
      <h2>Львів пам’ятає. Сьогодні, у день 86-х роковин Голодомору, жертвами якого стали мільйони невинних українців, біля входу в міську раду відбулась акція — вуличний ресторан ʺНепораховані з 1932ʺ. Про це Гал-інфо повідомили у прес-службі ЛМР.</h2>
      <address>
        <time datetime="2019-11-23T17:13:00+00:00">23 Nov 2019, 17:13</time>
      </address>
      <slideshow>
        <figure>
          <img src="https://galinfo.com.ua/media/gallery/full/n/e/neporakhovani_fe129.jpg"/>
          <figcaption>У Львові провели акцію до Дня пам’яті жертв Голодомору</figcaption>
        </figure>
        <figure>
          <img src="https://galinfo.com.ua/media/gallery/full/n/e/neporakhovani1_283b1.jpg"/>
          <figcaption>У Львові провели акцію до Дня пам’яті жертв Голодомору</figcaption>
        </figure>
        <figure>
          <img src="https://galinfo.com.ua/media/gallery/full/n/e/neporakhovani2_283b1.jpg"/>
          <figcaption>У Львові провели акцію до Дня пам’яті жертв Голодомору</figcaption>
        </figure>
        <figure>
          <img src="https://galinfo.com.ua/media/gallery/full/n/e/neporakhovani3_283b1.jpg"/>
          <figcaption>У Львові провели акцію до Дня пам’яті жертв Голодомору</figcaption>
        </figure>
        <figure>
          <img src="https://galinfo.com.ua/media/gallery/full/n/e/neporakhovani4.jpg"/>
          <figcaption>У Львові провели акцію до Дня пам’яті жертв Голодомору</figcaption>
        </figure>
      </slideshow>
      <p>Організатори приготували суп із шишок та листя — їжі, яку змушені були їсти українці через злочини радянської влади, і її опісля змогли скуштувати усі охочі. Акцію організували студенти Української академії лідерства.<br/>ʺЦя акція відбувається у Львові не вперше, і вона на вперше відбувається у світі. Вже декілька років Українська академія лідерства в різних осередках, які є у різних містах України — це 6 міст, проводять акції щодо вшанування пам’яті жертв Голодоморів. Також цю акцію ми проводили і в Європі — у Брюсселі та Ізраїлі.</p>
      <p>Саме такою акцією дуже наглядно і показово ми хочемо донести людям, що їли люди у 1932−33 роках в часи жахливого Голодомору. Ми віримо, що таким чином ми переосмислюємо історію і доводимо, що про такі пам’ятні дати варто не забувати, щоб не повторити їх зновуʺ, — зазначила під час акції Анна Гордійчук, менторка з комунікацій Української академії лідерства.</p>
      <p>Подію організували, аби нагадати львів’янам про ті страшні події — геноцид української нації. Адже, за даними Інституту національної пам’яті, від штучного голоду померло від 4,5 до 7 мільйонів осіб. Радянська влада знищувала документи та докази своїх злочинів, тому точну кількість жертв порахувати неможливо. Мільйони українців так і залишились невідомими, безіменними та Непорахованими.</p>
      <p>Додамо, що до Дня пам’яті жертв Голодомору, у Львові людям, які пережили Голодомор 1932−1933 років, виплатять одноразову матеріальну допомогу в розмірі 1 тис грн. ЇЇ отримають 106 осіб.</p>
      <p>Нагадаємо, День пам’яті жертв Голодомору та політичних репресій вшановують в Україні щорічно, у четверту суботу листопада. Довідка Згідно з результатами опитування, яке провела соціологічна група ʺРейтингʺ, 82% громадян вважають, що Голодомор 1932−33 років був геноцидом Українського народу.</p>
      <p>
        <i>Довідка:</i>
      </p>
      <p>Згідно з результатами опитування, яке провела соціологічна група "Рейтинг", 82% громадян вважають, що Голодомор 1932−33 років був геноцидом Українського народу. У порівнянні із минулим роком, дещо зросла кількість тих, хто однозначно погоджується із цим твердженням. У регіональному розрізі спостерігаються такі відмінності: твердження про те, що Голодомор є геноцидом, поділяють 95% жителів Заходу, 87% - Центру, 72% - Півдня та 61% - Сходу.</p>
      <p>73% опитаних зазначили, що цього року планують запалювати свічку у День пам’яті жертв Голодомору в пам’ять про загиблих від голоду.</p>
      <figure>
        <iframe src="https://www.youtube.com/embed/SxLW6pVEhCU" width="640" height="360" data-service="Youtube" scrolling="no"/>
      </figure>
      <p>Нагадаємо, як писало Гал-інфо, в Україні відзначають <a href="https://galinfo.com.ua/news/v_ukraini_vidznachayut_den_pamyati_zhertv_golodomoru_331479.html">День пам’яті жертв Голодомору</a>.</p>
    </article>
  </body>
</html>