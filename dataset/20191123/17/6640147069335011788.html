<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/hellbound-demo-shooter-ispirato-doom/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-23T17:18:00+00:00"/>
    <meta property="og:title" content="Hellbound, una demo per lo shooter ispirato a Doom | Game Division"/>
    <meta property="og:description" content="Hellbound è un titolo FPS ispirato ai classici del genere degli anni '90 e in questi giorni una demo è stata resa disponibile su Steam."/>
  </head>
  <body>
    <article>
      <h1>Hellbound, una demo per lo shooter ispirato a Doom | Game Division</h1>
      <address>
        <time datetime="2019-11-23T17:18:00+00:00">23 Nov 2019, 17:18</time>
      </address>
      <p><b>Hellbound</b>, titolo FPS sviluppato da Saibot Studios, si propone come un divertente omaggio <b>agli FPS degli anni ’90</b> in attesa dell’uscita di Doom Eternal (citato esplicitamente nell’ultimo trailer) prevista per il mese di marzo dell’anno prossimo. Non a caso i giochi ai quali questo shooter si ispira esplicitamente sono proprio i <b>capisaldi del genere</b> come appunto Doom, Quake, Duke Nukem 3D e Blood.</p>
      <p>Il gioco, come si può vedere anche dal video, è incentrato tutto sull’azione, la velocità e il gore. Lo sviluppo da parte dello studio argentino era partito grazie a <b>una campagna su Kickstarter</b> ma è ancora possibile contribuire acquistando sul sito ufficiale la versione completa del gioco anche se dando un’occhiata lo sviluppo del gioco sembra essere andato oltre i tempi previsti anche se gli aggiornamenti si sono intensificati negli ultimi mesi. Nelle ultime ore è stato comunque rilasciata la <b>demo</b> della campagna in singolo accompagnata anche da un video.</p>
      <figure>
        <iframe src="https://www.youtube.com/embed/4HcI6QgDubk" width="500" height="281" data-service="Youtube" scrolling="no"/>
      </figure>
      <slideshow>
        <figure>
          <img src="https://www.tomshw.it/images/images/2019/11/hellbound-64701.768x432.jpg"/>
        </figure>
        <figure>
          <img src="https://www.tomshw.it/images/images/2019/11/hellbound-64700.768x432.jpg"/>
        </figure>
      </slideshow>
      <p>Leggi anche: <a href="https://www.tomshw.it/videogioco/alien-isolation-gameplay-switch/">Alien Isolation, sette minuti di gameplay su Switch e peso del file</a></p>
      <p>Come riportato nella pagina Kickstarter del progetto, Hellbound può contare al momento su <b>546 sostenitori</b> che hanno contribuito con un totale di 41.528 dollari per aiutare a realizzare questo FPS in stile anni ’90. Gli sviluppatori argentini avevano già rilasciato <a href="https://store.steampowered.com/app/802200/Hellbound_Survival_Mode/">una versione beta della modalità survival</a> che però è stata messa da parte per permettere al team di dedicarsi alla <b>campagna per il giocatore in singolo</b> che, nel corso delle recenti fasi di sviluppo, ha avuto non pochi aggiornamenti.</p>
      <p>La <b>demo</b> della campagna single player di Hellbound è già disponibile su Steam e si può scaricare dalla <a href="https://store.steampowered.com/app/753590/Hellbound/">pagina ufficiale del negozio</a>. La data di uscita prevista, secondo quanto riportato sulla piattaforma digitale di distribuzione, è ancora fissata <b>per l’anno in corso</b>, dunque non resta che attendere ulteriori aggiornamenti da parte dal team argentino Saibot Studios.</p>
      <blockquote>Doom Eternal arriverà sul mercato il 20 marzo 2020 ma si può già preacquistare, ottenendo alcuni bonus, anche <a href="https://toms.it/cubaI">sul Negozio di Steam</a>.</blockquote>
    </article>
  </body>
</html>