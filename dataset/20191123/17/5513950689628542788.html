<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nyheter24.se/nyheter/936534-erin-23-hade-ingen-aning-om-att-hon-var-gravid-fodde-barn-pa-toaletten"/>
    <meta property="og:site_name" content="Nyheter24"/>
    <meta property="article:published_time" content="2019-11-23T17:00:28+00:00"/>
    <meta property="og:title" content="Erin, 23, hade ingen aning om att hon var gravid – födde barn på toaletten"/>
    <meta property="og:description" content="Att gå en hel graviditet utan att veta att man bär på ett barn är extremt ovanligt. Men precis det hände 23-åriga Erin. Hon födde sin dotter på tio minuter, när hon egentligen bara skulle gå på toaletten."/>
  </head>
  <body>
    <article>
      <h1>Erin, 23, hade ingen aning om att hon var gravid – födde barn på toaletten</h1>
      <address><time datetime="2019-11-23T17:00:28+00:00">23 Nov 2019, 17:00</time> by <a rel="author" href="https://nyheter24.se/profil/vendela.lonnqvist" target="_blank">Vendela Lönnqvist</a></address>
      <p>
        <b>Att gå en hel graviditet utan att veta att man bär på ett barn är extremt ovanligt. Men precis det hände 23-åriga Erin. Hon födde sin dotter på tio minuter, när hon egentligen bara skulle gå på toaletten.</b>
      </p>
      <p>Det var när den australienska 23-åringen <b>Erin Langmaid </b>skulle gå på toa som något helt oväntat skedde.</p>
      <p>Hon födde en flicka på 3,5 kilo – utan att ens ha vetat om att hon varit <a href="https://nyheter24.se/gravid/">gravid</a>.</p>
      <p>– Det syntes inte. Jag passade i allt. Det var ganska bisarrt, säger hon i en intervju med 7News.</p>
      <figure>
        <img src="https://cdn01.nyheter24.se/1a3280a003d802dc05/2019/11/23/1594172/Ska%CC%88rmavbild%202019-11-23%20kl.%2016.44.28.png"/>
        <figcaption>Erinlangmaid/Instagram</figcaption>
      </figure>
      <h3>Inga symptom</h3>
      <p>Erin berättar vidare att hon inte hade några symptom överhuvudtaget och att hon dessutom gick på preventivmedel under hela perioden.</p>
      <p>Barnet fick hon tillsammans med sin pojkvän <b>Dan Carty</b> och de döpte deras dotter till <b>Isla<i>.</i></b></p>
      <figure>
        <img src="https://cdn03.nyheter24.se/83e2e13103d802dc05/2019/11/23/1594174/Ska%CC%88rmavbild%202019-11-23%20kl.%2016.44.07.png"/>
        <figcaption>Erinlangmaid/Instagram</figcaption>
      </figure>
      <h3>"Vänta lite, de är två?"</h3>
      <p>Dan berättar att han hörde ett skrik från toaletten. När han sprang dit förstod han först inte vad han såg.</p>
      <p>– Jag såg den lilla och tänkte "vänta lite, de är två här inne?", berättar han.</p>
      <p>När Isla kom ut var hon först medvetslös, men efter att Dan ringde nödnumret fick de liv i henne.</p>
      <p>Familjen på tre lever idag lyckliga.</p>
      <p>– Man anpassar sig bara, och det här är vårt liv nu. Vi vill inte ändra på det, avslutar Erin till <a href="https://7news.com.au/lifestyle/parenting/melbourne-model-has-surprise-baby-in-bathroom-c-552748">7News</a>.</p>
      <p><a href="https://nyheter24.se/gravid">Gravid<br/></a>/<br/><a href="https://nyheter24.se/modell">Modell</a></p>
      <figure>
        <a href="https://nyheter24.se/profil/vendela.lonnqvist">
          <img src="https://cdn01.nyheter24.se/87820a8a024b004b00/profile/avatars/107068_1562345490.jpg"/>
        </a>
      </figure>
      <p><a href="https://nyheter24.se/profil/vendela.lonnqvist">Vendela Lönnqvist </a><br/>vendela.lonnqvist@nyheter24.se</p>
    </article>
  </body>
</html>