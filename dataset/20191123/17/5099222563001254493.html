<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hotnews.ro/stiri-esential-23509505-primele-alegeri-hong-kong-izbucnirea-masivelor-proteste-pro-democratie.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-11-23T17:28:00+00:00"/>
    <meta property="og:title" content="Primele alegeri în Hong Kong de la izbucnirea masivelor proteste pro-democrație"/>
    <meta property="og:description" content="Activiștii pro-democrație din Hong Kong au făcut apel către populație să nu bruieze alegerile locale ce vor avea loc duminică, fiind vorba despre primul scrutin de la declanșarea masivelor proteste"/>
  </head>
  <body>
    <article>
      <h1>Primele alegeri în Hong Kong de la izbucnirea masivelor proteste pro-democrație</h1>
      <address><time datetime="2019-11-23T17:28:00+00:00">23 Nov 2019, 17:28</time> by <a rel="author">DG</a></address>
      <p><b>Activiștii pro-democrație din Hong Kong au făcut apel către populație să nu bruieze alegerile locale ce vor avea loc duminică, fiind vorba despre primul scrutin de la declanșarea masivelor proteste antiguvernamentale din provincia autonomă aflată sub tutela Chinei. </b><br/><br/>Ei speră că rezultatul alegerilor va fi un mesaj puternic adresat autorităților chineze, după 5 luni de manifestații marcate de ciocniri violente cu forțele de ordine. <br/><br/>Autoritățile au amenințat că vor suspenda procesul electoral dacă oamenii își vor continua manifestațiile. <br/><br/>Peste 400 de consilieri locali ar urma să fie aleși în cadrul scrutinului de duminică, relatează <a href="https://www.bbc.com/news/world-asia-china-50531408">BBC News</a>.<br/><br/>Activiștii pro-democrație speră să reușească o întărire a reprezentării lor în consiliul local, care, în mod tradițional, are o influență semnificativă asupra alegerii guvernatorului orașului. <br/><br/>Pe de altă parte, candidații pro-Beijing fac apel la votanți să îi susțină, pentru a arăta frustrarea față de instabilitatea cauzată de protestele masive și violențele de stradă. <br/><br/>Un număr record de oameni s-au înscris în registrul electoral pentru a-și exprima votul la alegerile de duminică: 4,1 milioane de alegători. <br/><br/>Peste 1.000 de candidați s-au înscris în cursa pentru cele 452 de locuri în consiliu care, în prezent, este dominat de partidele pro-China.</p>
    </article>
  </body>
</html>