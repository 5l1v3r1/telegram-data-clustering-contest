<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.investor.bg/sasht/337/a/maik-pens-poseti-amerikanski-voinicite-v-irak-293758/"/>
    <meta property="og:site_name" content="Investor.bg"/>
    <meta property="article:published_time" content="2019-11-23T17:05:00+00:00"/>
    <meta property="og:title" content="Майк Пенс посети американски войниците в Ирак"/>
    <meta property="og:description" content="Той разговаря по телефона с иракския премиер"/>
  </head>
  <body>
    <article>
      <h1>Майк Пенс посети американски войниците в Ирак</h1>
      <h2>Той разговаря по телефона с иракския премиер</h2>
      <address><time datetime="2019-11-23T17:05:00+00:00">23 Nov 2019, 17:05</time> by <a rel="author">Ралица Пейчева</a></address>
      <p>Вицепрезидентът на САЩ Майк Пенс посети днес американските войници във военновъздушната база "Айн ал Асад" в Западен Ирак, предадоха Асошиейтед прес и Ройтерс. Пенс бе придружен от съпругата си Карън. Визитата е предприета преди празниците за Деня на благодарността в САЩ, които са другата седмица.</p>
      <p>След като бе съобщено за пристигането на Пенс в Ирак, иракски източници заявиха, че се очаква той да се срещне с премиера Адел Абдел Махди. По-късно обаче бе съобщено, че Пенс е разговарял с него по телефона, а ще се срещне с президента на Иракски Кюрдистан Нечирван Барзани. Целта е да бъдат уверени съюзниците на САЩ в борбата с "Ислямска държава", че Америка ги подкрепя. Миналия месец сирийските кюрди пострадаха от турската офанзива в</p>
      <p>Северна Сирия след изтеглянето оттам на американските войски, отбелязва Асошиейтед прес.</p>
      <p>"Айн ал Асад" е базата, от която американските сили са предприели операцията в Сирия миналия месец, при която бе убит лидерът на "Ислямска държава" Абу Бакр ал Багдади.</p>
      <p>/БТА/</p>
      <p>
        <i>По статията работи: <a href="https://www.investor.bg/sasht/337/a/maik-pens-poseti-amerikanski-voinicite-v-irak-293758/znvygb:e.crvpurin@tznvy.pbz">Ралица Пейчева</a></i>
      </p>
      <related>
        <h4>Още по темата</h4>
        <a href="https://www.investor.bg/analizi/91/a/ima-risk-ot-vyzrajdane-na-isliamska-dyrjava-292443/"/>
      </related>
      <related>
        <a href="https://www.investor.bg/ikonomika-i-politika/332/a/donald-trymp-shte-obsyjda-s-boiko-borisov-korupciiata-v-bylgariia-293745/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/drugi/338/a/sasht-sankcioniraha-iranskiia-ministyr-na-informaciiata-zaradi-cenzura-na-internet-293736/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/sasht/337/a/sasht-vse-oshte-razgovariat-s-kitai-za-tyrgoviiata-zaiavi-trymp-293593/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/drugi/338/a/pens-turciia-se-syglasi-na-5-dnevno-primirie-v-siriia-291467/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/drugi/338/a/kakvo-se-sluchva-v-irak--290683/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/novini/130/a/i-viceprezidentyt-na-sasht-napadna-fed-281678/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/surovini/365/a/irak-otchita-ryst-pri-iznosa-na-petrol-za-april-281527/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/drugi/338/a/maik-pens-nedopustimo-e-germaniia-da-ne-se-otkaje-ot-severen-potok-2-280027/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/drugi/338/a/rik-peri-sasht-mogat-da-uvelichat-svoite-investicii-v-irak-273442/?utm_source=internal&amp;utm_medium=article&amp;utm_campaign=tag_box"/>
      </related>
    </article>
  </body>
</html>