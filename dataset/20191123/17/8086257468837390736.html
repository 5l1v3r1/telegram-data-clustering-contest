<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.0404.co.il/?p=507555"/>
    <meta property="og:site_name" content="0404"/>
    <meta property="article:published_time" content="2019-11-23T17:54:58+00:00"/>
    <meta property="og:title" content="המשטרה: מארגן המחאה בביאליק ביקש לדחותה כי לא נערך כראוי להפגנת אלפים"/>
    <meta property="og:description" content="משטרת ישראל הכחישה את הדיווחים על כך שביטלה את הפגנת האלפים שתוכננה בקריית ביאליק הערב והבהירה: מארגן המחאה לא היה מוכן להפגנה של אלפים. מהמשטרה נמסר: &quot;בני"/>
  </head>
  <body>
    <article>
      <h1>המשטרה: מארגן המחאה בביאליק ביקש לדחותה כי לא נערך כראוי להפגנת אלפים</h1>
      <address><time datetime="2019-11-23T17:54:58+00:00">23 Nov 2019, 17:54</time> by <a rel="author">חדשות 0404</a></address>
      <p>משטרת ישראל הכחישה את הדיווחים על כך שביטלה את הפגנת האלפים שתוכננה בקריית ביאליק הערב והבהירה: מארגן המחאה לא היה מוכן להפגנה של אלפים.</p>
      <p>מהמשטרה נמסר: "בניגוד לפרסומים שגויים הערב, בהם נטען כי המשטרה ביטלה לכאורה אירוע מחאה באזור הקריות, נבהיר כי המשטרה לא ביטלה כל אירוע. עוד נבהיר, כי בניגוד לנטען, הבקשה המקורית של מארגן המחאה עסקה בכוונה למחות בהשתתפות עשרות אנשים, בשעה שמנגד תכננו להפיק אירוע תחת כיפת השמים, בהשתתפות אומנים ובזימון אלפי משתתפים, דבר המחייב עפ"י חוק הסדרת אישורי רישוי, אבטחה וכיו'.</p>
      <p>למען הסר ספק, נבהיר כי המארגן התקשר הערב למשטרה והסביר כי לא נערך בהתאם ולפיכך מבקש לדחות את האירוע לשבוע הבא, בכפוף להסדרת האישורים הנדרשים וכן הוציא מטעמו פרסום לביטול האירוע. במשטרת ישראל שבים ומדגישים כי ימשיכו ויאפשרו קיום מחאות בהתאם לחוק, תוך שמירה על הסדר הציבורי, הסדרי התנועה ובטחון הציבור וככל שמתקבלת פניה, תיבחן בהתאם".</p>
    </article>
  </body>
</html>