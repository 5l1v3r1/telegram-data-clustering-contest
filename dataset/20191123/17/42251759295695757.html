<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sportklub.rs/Tenis/Davis-Cup/a315414-Sapovalov-i-Pospisil-odveli-Kanadu-u-finale-DK.html"/>
    <meta property="og:site_name" content="Sport Klub"/>
    <meta property="article:published_time" content="2019-11-23T17:30:00+00:00"/>
    <meta property="og:title" content="Šapovalov i Pospišil odveli Kanadu u finale DK"/>
    <meta property="og:description" content="Dejvis kup reprezentacija Kanade plasirala se u finale završnog turnira u Madridu. To je istorijski uspeh za Kanađane pošto će to biti prvo Dejvis kup finale u kome će ta zemlja učestvovati."/>
  </head>
  <body>
    <article>
      <h1>Šapovalov i Pospišil odveli Kanadu u finale DK</h1>
      <h2>Dejvis kup reprezentacija Kanade plasirala se u finale završnog turnira u Madridu. To je istorijski uspeh za Kanađane pošto će to biti prvo Dejvis kup finale u kome će ta zemlja učestvovati.</h2>
      <address><time datetime="2019-11-23T17:30:00+00:00">23 Nov 2019, 17:30</time> by <a rel="author">Aleksandra Radivojević</a></address>
      <figure>
        <img src="https://sportklub.rs/Picture/170239/jpeg/Vasek-Pospisil-Denis-Sapovalov"/>
        <figcaption>
          <cite>Clive Brunskill/Getty Images</cite>
        </figcaption>
      </figure>
      <p>Kanađani su u polufinalu eliminisali Rusiju ukupnim rezultatom 2:1, a pitanje prvog finaliste rešeno je posle uzbudljivog dubl meča.</p>
      <p>U prvom duelu dana Andrej Rubljov je savladao Vaseka Pospišila u dva seta, 6:4, 6:4.</p>
      <p>Već na startu duela je Rubljov napravio brejk, a zatim mirno priveo prvi deo igre kraju. I u drugom setu je Rus prvi stigao do brejka, ali je Pospišil odgovorio. Ipak, Rubljov je još jednom oduzeo servis protivniku i posle jednog časa i 27 minuta igre doneo vođstvo Rusiji.</p>
      <p>U drugom meču dana Denis Šapovalov je savladao Karena Hačanocva posle velike borbe u tri seta, 6:4, 4.6, 6:4.</p>
      <p>Duel je trajao jedan čas i 53 minuta, a zatim je bilo poznato da će odlučivati dubl.</p>
      <p>Pospišil i Šapovalov su savladali Hačanova i Rubljova u tri seta, 6:3, 36, 7:6 (7:5).</p>
      <p>Meč je trajao dva časa i šest minuta, a Kanađani će se za "Salataru" boriti protiv pobednika drugog polufinala između Velike Britanije i Španije.</p>
    </article>
  </body>
</html>