<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://trud.bg/%d0%bf%d1%80%d0%be%d1%84-%d0%bc%d0%b8%d1%85%d0%b0%d0%b8%d0%bb-%d0%bc%d0%b8%d1%80%d1%87%d0%b5%d0%b2-%d0%b1%d1%81%d0%bf-%d0%bd%d0%b5-%d0%bc%d0%be%d0%b3%d0%b0%d1%82-%d0%b4%d0%b0-%d1%81%d0%b2%d0%b0/"/>
    <meta property="og:site_name" content="Труд"/>
    <meta property="article:published_time" content="2019-11-23T17:22:52+00:00"/>
    <meta property="og:title" content="Проф. Михаил Мирчев: БСП не могат да свалят ГЕРБ от власт"/>
    <meta property="og:description" content="Ако БСП наистина се връща към консервативното начало с Нинова, това е плюс. Проблемът им е да оцелеят след започнал пълен цикъл от четири избори. Ще видим дали ще има силни кандидати срещу нея и дали ще оцелее като пръв..."/>
  </head>
  <body>
    <article>
      <h1>Проф. Михаил Мирчев: БСП не могат да свалят ГЕРБ от власт</h1>
      <address><time datetime="2019-11-23T17:22:52+00:00">23 Nov 2019, 17:22</time> by <a rel="author">Труд онлайн</a></address>
      <p>Ако БСП наистина се връща към консервативното начало с Нинова, това е плюс. Проблемът им е да оцелеят след започнал пълен цикъл от четири избори. Ще видим дали ще има силни кандидати срещу нея и дали ще оцелее като пръв избор.  Това коментира социологът проф. Михаил Мирчев по <a href="http://kanal3.bg/news/comments/109431-Prof.-Mihail-Mirchev%253A-DPS-mogat-da-svalyat-GERB-ot-vlast%252C-ne-BSP-%2528VIDEO%2529">Канал 3</a>.</p>
      <p>„БСП очевидно е в криза от 2013-2014 г. На следващата година за БСП задачата е да се върне в общините, където имаше бели петна, празни полета на тези избори. ГЕРБ са разколебани, тръгнаха по пътечката надолу, макар че не са отслабени“, заяви социологът.</p>
      <p>„БСП не могат да свалят ГЕРБ от власт, ДПС е партията, която може да го направи. Както свалиха Орешарски. Всичко зависи от това как ще си сътрудничат. Целувката е непремерена демонстрация и отмина. Изборът за лидер на БСП не е предрешен. Има няколко лица, които могат да излязат срещу Нинова. Тя обаче има и шанс да си извоюва победа. Това, че не можаха да си внесат исканията е слабост и безпомощност“, каза още Мирчев.</p>
      <p>„Нинова видя, че като БСП са благичка опозиция няма да успеят и започнаха да критикуват управлението. При Елена Йончева имаше затишие, но се върна на сцената. Това, че не издигнаха кандидат на КОНПИ е половинчатост. Нямат кандидат, защото пасуват“, завърши проф. Михаил Мирчев.</p>
    </article>
  </body>
</html>