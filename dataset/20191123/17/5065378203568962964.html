<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsbomb.gr/bombplus/gynaika/story/1031652/7-pragmata-poy-den-prepei-na-kaneis-prin-kai-meta-ti-gymnastiki"/>
    <meta property="og:site_name" content="Newsbomb"/>
    <meta property="article:published_time" content="2019-11-23T17:20:00+00:00"/>
    <meta property="og:title" content="7 πράγματα που δεν πρέπει να κάνεις πριν και μετά τη γυμναστική"/>
    <meta property="og:description" content="Οι ειδικοί μίλησαν!"/>
  </head>
  <body>
    <article>
      <h1>7 πράγματα που δεν πρέπει να κάνεις πριν και μετά τη γυμναστική</h1>
      <h2>Οι ειδικοί μίλησαν!</h2>
      <address><time datetime="2019-11-23T17:20:00+00:00">23 Nov 2019, 17:20</time> by <a rel="author">Newsroom</a></address>
      <p>Όλες ξέρουμε ότι η <a href="https://teen.queen.gr/inspiration/story/2769/vgazeis-spyrakia-meta-ti-gymnastiki-papse-na-kaneis-ayta-ta-4-lathi">γυμναστική </a>και η υγιεινή διατροφή μάς κάνουν καλό τόσο σωματικά όσο και ψυχικά. Έχουμε καλύτερη διάθεση, μεγαλύτερη απόδοση στις υποχρεώσεις μας και φυσικά νιώθουμε μεγαλύτερη χαρά και ευεξία. Εντάξει, λογικό είναι καμιά φορά να βαρεθείς να γυμναστείς ή να κάνεις καμία διατροφική ατασθαλία, αλλά γενικά θα πρέπει να τηρείς ένα πρόγραμμα για να είσαι συνεπής στις σχολικές- και όχι- μόνο υποχρεώσεις σου.</p>
      <p>Αυτό που μπορεί να μην ξέρεις, όμως, σχετικά με τη γυμναστική, είναι ότι υπάρχουν κάποιες συνήθειες που πρέπει να αποφεύγεις πριν και μετά την προπόνησή σου. Κάποια πράγματα που δεν πρέπει ποτέ να κάνεις και τα οποία οι personal trainers θεωρούν απαγορευτικά.</p>
      <p>Ποια είναι αυτά; Θα τα μάθεις στην παρακάτω gallery.</p>
      <figure>
        <iframe src="https://www.youtube.com/embed/BAwZnUNQJfk" width="560" height="315" data-service="Youtube" scrolling="no"/>
      </figure>
      <p>Μην το παρακάνεις με την αερόβια άσκηση. «Ένα έντονο αερόβιο πρόγραμμα μπορεί να οδηγήσει σε τραυματισμούς και εξάντληση», εξηγεί ο celebrity fitness expert, Eric P. Fleishman. Επίσης, η αερόβια γυμναστική μπορεί να μειώσει τις αντιστάσεις του ανοσοποιητικού συστήματος, γεγονός που σε κάνει πιο ευάλωτη σε ιώσεις. Έχοντας αυτά κατά νου, μπορείς να κάνεις αερόβια άσκηση μερικές μέρες της εβδομάδας για 20 λεπτά.</p>
      <p>Μη μένεις νηστική πριν τη γυμναστική. «Σύντομα θα διαπιστώσεις πόσο αναποτελεσματικό είναι αυτό για τις σωματικές, διανοητικές και εξελικτικές ικανότητές σου», λέει ο Fleishman.</p>
      <p>Μην τρως καραμέλες και γλυκά. Αν σου αρέσουν οι καραμέλες κα τα γλυκά γενικότερα, προσπάθησε να τα αποφύγεις. Αν δεν μπορείς να αντισταθείς, προτίμησε εναλλακτικές, υγιεινές επιλογές, όπως μούρα, μπάρες δημητριακών, ή αποξηραμένα φρούτα.</p>
      <p>Μην ξεχνάς το νερό. «Η ενυδάτωση του οργανισμού είναι το παν», λέει ο γυμναστής, Steve Stonehouse. «Η αφυδάτωση είναι σκληρή για το σώμα, αλλά και για το μυαλό, διότι σε κάνει να αισθάνεσαι μεγάλη πείνα. Αυτό θα σε οδηγήσει σε μεγαλύτερη κατανάλωση φαγητού», συμπληρώνει.</p>
      <p>Μην τα βάζεις με τον εαυτό σου. Καλό είναι να επαινείς τον εαυτό σου για όσα έχεις καταφέρει.</p>
      <p>Ποτέ μη μετράς θερμίδες. Το σώμα σου θα σου πει τι χρειάζεσαι και αυτό ποικίλει ανάλογα με τις καθημερινές σου δραστηριότητες.</p>
      <p>Μη συγκρίνεις τον εαυτό σου με τους άλλους. Το σώμα σου είναι μοναδικό και αυτό είναι υπέροχο!</p>
      <p>Photo credits: <a href="https://unsplash.com/"><b>Unsplash</b></a></p>
      <p>Διαβάστε περισσότερα στο <a href="https://teen.queen.gr/inspiration/story/2921/7-pragmata-poy-den-prepei-na-kaneis-prin-kai-meta-ti-gymnastiki">Teen.Queen.gr</a></p>
    </article>
  </body>
</html>