<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazetevatan.com/istanbul-da-feci-kaza-cok-sayida-yarali-var-1286690-yasam/"/>
    <meta property="og:site_name" content="Gazete Vatan"/>
    <meta property="article:published_time" content="2019-11-23T17:29:00+00:00"/>
    <meta property="og:title" content="İstanbul'da feci anlar! Çok sayıda yaralı var"/>
    <meta property="og:description" content="İstanbul'da sürücüsünün kontrolünü kaybettiği araç aralarında çocukların da bulunduğu yayalara çarptı. Güvenlik kamerasına yansıyan feci kazada ilk belirlemelere göre 6 kişi yaralandı."/>
  </head>
  <body>
    <article>
      <h1>İstanbul'da feci anlar! Çok sayıda yaralı var</h1>
      <h2>İstanbul'da sürücüsünün kontrolünü kaybettiği araç aralarında çocukların da bulunduğu yayalara çarptı. Güvenlik kamerasına yansıyan feci kazada ilk belirlemelere göre 6 kişi yaralandı.</h2>
      <address>
        <time datetime="2019-11-23T17:29:00+00:00">23 Nov 2019, 17:29</time>
      </address>
      <p>İstanbul <a href="http://www.gazetevatan.com/arama/?Keyword=Sultanbeyli">Sultanbeyli</a>’de kontrolden çıkan araç kaldırımda bulunan biri çocuk ikisi kadın 3 kişinin arasına daldı. Bir kadın <a href="http://www.gazetevatan.com/arama/?Keyword=Otomobil">otomobil</a> ile beton merdivenler arasına sıkışırken diğer kadınla yanındaki çocuğu adeta havaya uçtu. Otomobilin altında kalan kadının bacağının koptuğu iddia edilen kazada 3 kişi yaralandı. Feci kaza anları güvenlik kamerasına yansıdı.</p>
      <p>
        <b>KONTROLÜNÜ KAYBETTİ</b>
      </p>
      <p>Sultanbeyli Fatih Bulvarı üzerinde meydana gelen kazada, sürücüsünün bilinmeyen bir sebeple kontrolünü kaybettiği araç kaldırımda bulunan yayaların arasına daldı. Kazada, kaldırımda bekleyen kadın ile yanındaki küçük çocuğu aracın vurmasıyla havaya savrulurken, bir kadın da otomobil ile beton kaldırım arasına sıkıştı. Feci kazada otomobil altında kalan kadının bacağının koptuğu iddia edildi. Otomobilin çarptığı küçük çocuk ile annesi de yaralandı.</p>
      <p>
        <b>GÜVENLİK KAMERASINA YANSIDI</b>
      </p>
      <p>Kazazedelere yardıma koşan vatandaşların ihbarıyla olay yerine polis ve <a href="http://www.gazetevatan.com/arama/?Keyword=sa%C4%9Fl%C4%B1k">sağlık</a> ekipleri sevk edildi. Yaralılar ambulans ile <a href="http://www.gazetevatan.com/arama/?Keyword=Marmara">Marmara</a> Üniversitesi <a href="http://www.gazetevatan.com/arama/?Keyword=e%C4%9Fitim">Eğitim</a> ve Araştırma Hastanesine kaldırıldı. Araç sürücüsünün polis ekiplerince gözaltına alındığı öğrenildi. Kontrolden çıkan aracın kaldırımda bulunan yayaların arasına daldığı feci kaza güvenlik kamerasına yansıdı. Görüntülerde araç kaldırımda bulunan 2 kadın ve bir çocuğa feci şekilde çarpıyor. Anne ve çocuğu çarpmanın etkisiyle savrulurken bir kadın da aracın altında kalıyor.</p>
      <figure>
        <img src="http://fotograf.gazetevatan.com/vatanmediafile/HaberIciResim/2019/11/23/--4302386.Jpeg"/>
      </figure>
      <figure>
        <img src="http://fotograf.gazetevatan.com/vatanmediafile/HaberIciResim/2019/11/23/--4302387.Jpeg"/>
      </figure>
    </article>
  </body>
</html>