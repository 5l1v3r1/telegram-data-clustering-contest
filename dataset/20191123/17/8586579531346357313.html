<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.yenicaggazetesi.com.tr/eylem-amacli-gonderilen-terorist-yakalandi-257631h.htm"/>
    <meta property="og:site_name" content="Yeni Çağ Gazetesi"/>
    <meta property="article:published_time" content="2019-11-23T17:26:00+00:00"/>
    <meta property="og:title" content="Eylem amaçlı gönderilen terörist yakalandı!"/>
    <meta property="og:description" content="Batman'da güvenlik güçlerince düzenlenen operasyonla Irak'tan kente eylem amaçlı gönderilen 'Navdar-İsmail' kod adlı terörist M.F.G'nin de aralarında bulunduğu 7 kişi yakalandı."/>
  </head>
  <body>
    <article>
      <h1>Eylem amaçlı gönderilen terörist yakalandı!</h1>
      <address><time datetime="2019-11-23T17:26:00+00:00">23 Nov 2019, 17:26</time> by <a rel="author">Yeni Çağ Gazetesi</a></address>
      <p>
        <b>Batman'da güvenlik güçlerince düzenlenen operasyonla Irak'tan kente eylem amaçlı gönderilen 'Navdar-İsmail' kod adlı terörist M.F.G'nin de aralarında bulunduğu 7 kişi yakalandı.</b>
      </p>
      <p>Batman İl Emniyet Müdürlüğü Terörle Mücadele Şubesi ekiplerince PKK/KCK silahlı terör örgütü faaliyetlerinin deşifre edilmesi, önlenmesi ve örgüt mensuplarının yakalanmasına yönelik çalışma başlatıldı.</p>
      <p>Harekete geçen ekipler, terör örgütünün Irakta bulunan kampına gidip eğitim aldığı tespit edilen, örgütün kırsal alanında silahlı faaliyet yürüttükten sonra Batman'a keşif ve eylem amaçlı geldiği belirlenen 'Navdar-İsmail' kod adlı terörist M.F.G., Van'dan gelip örgütün talimatları doğrultusunda faaliyet yürüttüğü tespit edilen R.V. ve örgüt mensubuna yardım yataklık yapan 5 kişiyi düzenlenen operasyonla yakaladı.</p>
      <p>Gözaltına alınan ve emniyetteki sorgularının ardından adliyeye sevk edilen 7 kişi çıkarıldıkları mahkemece tutuklandı.</p>
      <related>
        <a href="https://www.yenicaggazetesi.com.tr/hdpli-vekilden-meclis-catisi-altinda-skandal-sozler-256962h.htm"/>
        <a href="https://www.yenicaggazetesi.com.tr/teror-orgutu-pkkya-ust-duzey-darbe-256903h.htm"/>
        <a href="https://www.yenicaggazetesi.com.tr/topraga-gomulu-halde-muhimmat-ele-gecirildi-256880h.htm"/>
        <a href="https://www.yenicaggazetesi.com.tr/msb-duyurdu-imha-edildi-256381h.htm"/>
      </related>
    </article>
  </body>
</html>