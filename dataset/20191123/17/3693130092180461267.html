<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/kuzey-marmara-otoyolu-insaatinda-coken-iskeleden-dusen-isci-oldu-1210999.html"/>
    <meta property="og:site_name" content="Bursada Bugün"/>
    <meta property="article:published_time" content="2019-11-23T17:05:00+00:00"/>
    <meta property="og:title" content="Kuzey Marmara Otoyolu inşaatında çöken iskeleden düşen işçi öldü"/>
    <meta property="og:description" content="Kocaeli'de Kuzey Marmara Otoyolu inşaatında iskelenin çökmesi sonucu yaralanan 3 işçiden biri kaldırıldığı hastanede hayatını kaybetti."/>
  </head>
  <body>
    <article>
      <h1>Kuzey Marmara Otoyolu inşaatında çöken iskeleden düşen işçi öldü</h1>
      <h2>Kocaeli'de Kuzey Marmara Otoyolu inşaatında iskelenin çökmesi sonucu yaralanan 3 işçiden biri kaldırıldığı hastanede hayatını kaybetti.</h2>
      <address>
        <time datetime="2019-11-23T17:05:00+00:00">23 Nov 2019, 17:05</time>
      </address>
      <p>Olay, öğlen saatlerinde İzmit ilçesi Akmeşe <b>Kuzey Marmara Otoyolu</b> inşaatında meydana geldi.</p>
      <figure>
        <img src="https://images.bursadabugun.com/editor/haber/23112019/viyaduk-insaatinda-iskeleden-dusen-3-isci-yaralandi-2-2138-dhaphoto1-5dd9590c0d19a.jpg"/>
      </figure>
      <p>Edinilen bilgilere göre, <b>yapımı devam eden otoyol inşaatında iskele çöktü</b>. İskelenin üzerinde bulunan <b>işçilerden 3'ü yaralandı</b>. Olayı gören diğer işçiler durumu hemen 112 Acil Yardım ekiplerine bildirdi. İhbar üzerine olay yerine çok sayıda <b>sağlık, AFAD, jandarma ve itfaiye ekibi</b> sevk edildi.<br/><br/>Kısa süre sonra olay yerine gelen sağlık ekipleri tarafından ilk kontrolleri yapılan <b>yaralılar çevredeki hastanelere</b> kaldırıldı. Yaralılardan Elyase Hasan (39), tedavi altına alındığı Kocaeli Devlet Hastanesinde yapılan <b>tüm müdahalelere rağmen kurtarılamadı</b>. Hasan'ın cenazesi Kocaeli Devlet Hastanesi morguna kaldırıldı. Olayla ilgili soruşturma başlatıldı.</p>
    </article>
  </body>
</html>