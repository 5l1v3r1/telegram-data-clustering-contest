<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.targatocn.it/2019/11/23/leggi-notizia/argomenti/attualita/articolo/tra-pioggia-e-neve-si-conclude-la-prima-giornata-di-maltempo-da-lunedi-bel-tempo-e-innalzamento-t.html"/>
    <meta property="og:site_name" content="Targatocn.it"/>
    <meta property="article:published_time" content="2019-11-23T17:03:00+00:00"/>
    <meta property="og:title" content="Pioggia e neve ancora domani: da lunedì miglioramenti e temperature più alte"/>
    <meta property="og:description" content="Il bollettino meteo di Datameteo.com dedicato a queste due giornate di maltempo straordinario"/>
  </head>
  <body>
    <article>
      <h1>Pioggia e neve ancora domani: da lunedì miglioramenti e temperature più alte</h1>
      <h2>Il bollettino meteo di Datameteo.com dedicato a queste due giornate di maltempo straordinario</h2>
      <address><time datetime="2019-11-23T17:03:00+00:00">23 Nov 2019, 17:03</time> by <a rel="author">Datameteo.com</a></address>
      <p>Una vasta area bassa pressione associata a un'intensa perturbazione avanza da Ovest ma è ostacolata nel suo passaggio dalla presenza di un anticiclone sull'est del Continente. Sarà dunque costretta a virare gradualmente verso la Sardegna e poi sul meridione tra questa sera e domenica, rinnovando condizioni di pesante maltempo al Nord-Ovest ed estendendole poi soprattutto al Sud.</p>
      <p>Questo braccio di ferro tra bassa pressione e alta genera queste forti correnti di Scirocco,<a href="http://www.targatocn.it/2019/11/23/leggi-notizia/argomenti/attualita/articolo/la-granda-stretta-nella-morsa-del-maltempo-occhi-puntati-su-langhe-e-monregalese.html"> foriere di situazioni potenzialmente alluvionali</a> (anche in un passato recente).</p>
      <p>La quota neve - complici temperature relativamente alte - al suolo oscillerà tra i 1400 e i 1900 m sull'arco alpino, ove non mancheranno sorprese bianche localmente, anche nei fondovalle, più freddi a quote inferiori.</p>
      <p>I nembostrati in pianura e i cumulonembi sull'area costiera - cioè le nubi responsabili di questi rovesci o piogge continue - che stanno insistendo da tutta la giornata di oggi si prenderanno una breve tregua in nottata per poi ripresentarsi domenica, con ancora piogge diffuse in pianura e temporali e rovesci con vento forte sul settore costiero. Miglioramenti da lunedì pomeriggio.</p>
      <figure>
        <img src="http://www.targatocn.it/fileadmin/archivio/targatocn/datameteo_maltempo.png"/>
      </figure>
      <p>In questi due giorni potrebbero cadere circa 250 mm di precipitazioni sul settore di ponente tra Liguria e basso Piemonte e oltre 300 mm su alto Piemonte con un bilancio nevoso di circa 140 -200 cm a seconda del settore, di neve fresca a 1800 m. Quindi estrema attenzione ai livelli idrologici e al successivo aumento delle temperature da martedì, con possibile instabilità e scioglimento repentino dell'abbondante manto nevoso, con possibili valanghe.</p>
      <p>
        <a href="http://www.datameteo.com/meteo/meteo_Piemonte">http://www.datameteo.com/meteo/meteo_Piemonte</a>
      </p>
      <p>
        <a href="http://www.datameteo.com/meteo/allerta_meteo-content-111.html">http://www.datameteo.com/meteo/allerta_meteo-content-111.html</a>
      </p>
    </article>
  </body>
</html>