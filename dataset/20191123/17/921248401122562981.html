<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bitchyf.it/omofobo-martellate-gay-metro/"/>
    <meta property="og:site_name" content="BitchyF"/>
    <meta property="article:published_time" content="2019-11-23T17:43:30+00:00"/>
    <meta property="og:title" content="Omofobo prende a martellate un ragazzo gay e lo getta sui binari della metro"/>
    <meta property="og:description" content="Un ragazzo gay di 21 anni è stato preso a martellate e spinto sui binari della metro da un pazzo omofobo che voleva ucciderlo."/>
  </head>
  <body>
    <article>
      <h1>Omofobo prende a martellate un ragazzo gay e lo getta sui binari della metro</h1>
      <address><time datetime="2019-11-23T17:43:30+00:00">23 Nov 2019, 17:43</time> by <a rel="author">Fabiano Minacci</a></address>
      <p>Brutto episodio di omofobia a New York, un ragazzo di 21 anni è stato preso a martellate e spinto sui binari della metro.<br/>Venerdì sera alla fermata Tremont Avenue un uomo si è avvicinato alla vittima, ha iniziato ad urlargli contro offese omofobe e poi l’ha colpito con un martello. Non contento il folle ha spinto il ragazzo sui binari urlando: “<i>Fr**io</i>” (il termine che Feltri ripete in tv con molta tranquillità). Subito dopo l’aggressore è fuggito via dalla fermata ed è tornato in strada.</p>
      <p>I presenti hanno aiutato la vittima a risalire sulla banchina prima che il treno arrivasse e subito dopo il 21enne è stato portato all’ospedale di St. Barnabus.</p>
      <p>La Polizia ha riferito che la vittima non conosceva il suo aggressore e che per adesso il caso è classificato come “crimine d’odio”. Gli agenti hanno descritto l’omofobo come ‘maschio nero di circa 30 anni con pantaloni di tuta grigi e un cappotto nero’ ed hanno chiesto a chiunque avesse informazioni utili di contattarli.</p>
      <p>Il Governatore di New York, <b>Andrew Cuomo</b>, ha dichiarato di aver ordinato alla Task Force Hate Crimes di seguire le indagini.</p>
      <blockquote>
        <i>“Sono assolutamente stufo di questi attacchi contro la comunità LGBTQ. Sono inorridito rispetto a questa aggressione nella metro. Questo orribile e brutto crimine è ripugnante per i nostri valori di newyorkesi e abbiamo tolleranza zero per tali atti vili di odio.<br/></i>
        <br/>
        <i>Sto dirigendo la Task Force Hate Crimes Task Force per aiutare il NYPD nelle sue indagini su questo brutale attacco per garantire che il codardo responsabile sia assicurato alla giustizia.<br/></i>
        <br/>
        <i>Mentre questi mostri alimentati dall’odio cercano di diffondere paura e intolleranza nelle nostre comunità, New York continuerà a essere un faro di speranza e accettazione per tutti.<br/></i>
        <br/>
        <i>Quando attacchi un newyorkese, attacchi tutti i newyorkesi e vogliamo che la comunità LGBTQ sappia che saremo sempre al suo fianco”.</i>
      </blockquote>
      <figure>
        <iframe data-src="https://twitter.com/glaad/status/1138473640293519360?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/LambdaLegal/status/1134532094426865664?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/RichAzzopardi/status/1145382574266703873?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Fonte: Pink News, Gay Times</p>
    </article>
  </body>
</html>