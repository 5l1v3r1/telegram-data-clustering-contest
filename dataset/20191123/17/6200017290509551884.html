<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fanatik.com.tr/brighton-leicester-city-mac-sonucu-0-2-2103825"/>
    <meta property="og:site_name" content="Fanatik"/>
    <meta property="article:published_time" content="2019-11-23T17:21:00+00:00"/>
    <meta property="og:title" content="Brighton - Leicester City maç sonucu: 0-2"/>
    <meta property="og:description" content="İngiltere Premier Ligde milli oyuncularımızdan Çağlar Söyüncünün formasını giydiği Leicester City, deplasmanda Brighton &amp; Hove Albion’ı 2-0 yenerek galibiyet serisini 5 maça çıkardı."/>
  </head>
  <body>
    <article>
      <h1>Brighton - Leicester City maç sonucu: 0-2</h1>
      <h2>İngiltere Premier Lig'de milli oyuncularımızdan Çağlar Söyüncü'nün formasını giydiği Leicester City, deplasmanda Brighton &amp; Hove Albion’ı 2-0 yenerek galibiyet serisini 5 maça çıkardı.</h2>
      <address>
        <time datetime="2019-11-23T17:21:00+00:00">23 Nov 2019, 17:21</time>
      </address>
      <p>İngiltere <a href="https://www.fanatik.com.tr/haberler/premier-lig">Premier Lig</a>’de <a href="https://www.fanatik.com.tr/haberler/leicester">Leicester</a> City, deplasmanda <a href="https://www.fanatik.com.tr/haberler/brighton">Brighton</a> &amp; Hove Albion’ı 2-0 yenerek üst üste 5. maçını kazandı.</p>
      <p>Ligin 13. hafta maçında Leicester City, Brighton &amp; Hove Albion’ın konuğu oldu.</p>
      <p><a href="https://www.fanatik.com.tr/haberler/caglar-soyuncu">Çağlar Söyüncü</a>’nün 90 dakika forma giydiği maçta konuk ekip, 64. dakikada Ayoze Perez ve 82. dakikada Jamie Vardy’nin penaltıdan attığı gollerle mücadeleden 2-0 galip ayrıldı.</p>
      <p>Bu sonuçla puanını 29’a çıkaran Leicester City ligdeki ikinciliğini devam ettirirken, ev sahibi takım 15 puanda kaldı.</p>
      <p>Çağlar Söyüncü'nün başarılı performansıyla ön plana çıktığı Leicester, son 4 maçında kalesini gole kapatmış durumda. Toplam 13 maçta da kalesinde gördüğü 8 gol ile Premier Lig'in en az gol yiyen takımı konumunda.</p>
    </article>
  </body>
</html>