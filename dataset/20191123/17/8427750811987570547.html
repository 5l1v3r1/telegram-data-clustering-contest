<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isaechia.it/2019/11/23/gf-vip-4-pupo-pronto-debutto-ppinionista-cosa-pensa-wanda-nara/"/>
    <meta property="og:site_name" content="Isa e Chia"/>
    <meta property="article:published_time" content="2019-11-23T17:00:00+00:00"/>
    <meta property="og:title" content="‘Gf Vip 4’, Pupo pronto al debutto come opinionista svela cosa ne pensa della “collega” Wanda Nara"/>
    <meta property="og:description" content="Inizia a delinearsi sempre di più il quadro nel quale si svilupperà la quarta edizione del Grande Fratello Vip che vedrà al timone Alfonso Signorini, storico opinionista del reality show e direttore del settimanale Chi, accompagnato da un duo inedito: Pupo e Wanda Nara."/>
  </head>
  <body>
    <article>
      <h1>‘Gf Vip 4’, Pupo pronto al debutto come opinionista svela cosa ne pensa della “collega” Wanda Nara</h1>
      <address><time datetime="2019-11-23T17:00:00+00:00">23 Nov 2019, 17:00</time> by <a rel="author">Melissa</a></address>
      <figure>
        <img src="https://static.nexilia.it/isaechia/2019/11/Pupo.jpeg"/>
        <figcaption>Pupo</figcaption>
      </figure>
      <p>Inizia a delinearsi sempre di più il quadro nel quale si svilupperà la quarta edizione del <i>Grande Fratello Vip</i> che vedrà al timone <b>Alfonso Signorini</b>, storico opinionista del <i>reality show</i> e direttore del settimanale <i>Chi</i>, accompagnato da un duo inedito: <b>Pupo</b> e <b>Wanda Nara</b>.</p>
      <p>Alle pagine di Chi il famoso cantante di <i>Gelato al cioccolato</i> ha confessato di essere stato corteggiato più volte dagli autori di diversi <i>reality</i> che lo volevano come concorrente:</p>
      <blockquote>Mi proposero 250 milioni di lire per fare <i>Musica Farm</i> quando avevo veramente bisogno di soldi, ma non mi vedevo con altri vecchietti a cercare il successo perduto. Per questo ho rifiutato si fare il giudice a <i>Ora o mai più</i>, perché prometteva una cosa che non poteva mantenere, cioè riportare al successo dei cantanti disperati che al massimo faranno più serate nelle piazze, ma il successo non te lo può garantire nessuno.</blockquote>
      <p>A inibirlo sembra essere il dover “apparire” all’interno di un contesto limitato e non il partecipare ad un <i>reality</i> in sé e, infatti, in passato è stato l’inviato de <i>La Fattoria</i> (dove si è reso protagonista anche di uno storico siparietto insieme ad <b>Eva Henger</b>):</p>
      <blockquote>Mi avevano chiamato come concorrente e ho risposto: “<i>Sono un cantante e un conduttore, se mi date mezzo milione di euro faccio il concorrente, ma se mi fate fare l’inviato chiedo solo il rimborso spese</i>“. Una settimana prima che partisse il programma mi hanno chiamato: “<i>È stata accettata la tua follia</i>“.[…] Ero sotto l’albero della cuccagna e lei lo stava scalando con una gonna. Dallo studio la chiamarono “<i>biondina</i>” e io risposi: “<i>No, non è bionda naturale</i>“. Una battuta storica.</blockquote>
      <p>A proposito di <b>Wanda</b>, pronta ad essergli accanto in questa nuova avventura, <b>Pupo</b> ha svelato di non trovarla il suo tipo e ha raccontato anche un particolare inedito:</p>
      <blockquote>L’ho trovata molto dolce, ma non è il mio tipo. Ha un bellissimo davanzale, ma a me piace la donna androgina: sessualmente sono <i>borderline</i>, mi piace la donna che somiglia all’uomo. […] Non avrei problemi. La volta che ci sono andato più vicino? Una sera a Milano ero talmente ubriaco che scambiai una trans per una donna bellissima e solo a letto scoprii la “sorpresa”. Ho dovuto trovare una scusa per liberarmi.</blockquote>
      <p>Il cantante è noto anche per il suo debole verso le donne e infatti pare che arrivino a seicento quelle con le quali ha avuto un incontro “ravvicinato”:</p>
      <blockquote>Non le ho contante ma credo che molte non le riconoscerei. Quando mi ferma qualcuna e me lo ricorda io fingo di aver subito un’operazione che mi ha fatto perdere parte della memoria, sono un po’ ca**aro, ma lo faccio per non essere scortese.</blockquote>
      <p>A destare sempre molto scalpore è anche la vita privata di <b>Pupo</b> che si divide tra tre figlie, una moglie e una compagna…</p>
      <blockquote>Per me è una cosa seria, non è ca**eggio. Sono andato a <i>Live – Non è la D’Urso</i> a parlarne e vedevo pontificare gente di cui conosco i segreti, se mi fossi messo a raccontare di loro… L’unico intelligente è stato <b>Meluzzi</b> che ha detto che queste cose si possono fare solo quando si è solidi economicamente, ed è vero perché chi non ha i soldi viene umiliato dalla mattina alla sera, mentre chi li ha può permettersi di sostenere le proprio scelte.</blockquote>
      <p>A proposito della sua relazione con i soldi, invece, il popolare cantante ha ammesso di aver sperperato molto denaro soprattutto in passato:</p>
      <blockquote>Sereno, nel senso che li spendo. A 25 anni ero miliardario, a 35 mi avevano pignorato tutto, ma mi sono rialzato e sto meglio di prima. Ho provato in tutti i modi a rovinarmi e non ci sono riuscito, e non ho sensi di colpa: se compro un paio di scarpe costose non me ne vergogno.</blockquote>
      <p>Un passato travagliato che lo ha spinto, durante un momento particolarmente difficile, a pensare al peggio…</p>
      <blockquote>Se mi fossi fermato dopo aver perso tutto avrei fatto la fine del cretino. Infatti nel 1989, dopo una forte perdita al casinò di Venezia, pensai di ammazzarmi. Ero fermo in autostrada davanti ad un viadotto, accanto alla mia Jaguar, e volevo buttarmi ma passò accanto a me un camion così veloce che mi fece sobbalzare e mi svegliai. Da quel momento è ricominciato tutto. […] Io non ho il dono della fede ma quella sera è passato un angelo sotto forma di camion che mi ha salvato. E poi non avrei avuto l’opportunità di fare tutto quello che ho fatto, oggi mi viene da dire che nella vita no bisogna mai mollare.</blockquote>
      <p>È nota anche la sua passione e bravura nel gioco d’azzardo grazie alla quale ha messo in difficoltà più di un collega nel corso degli anni:</p>
      <blockquote>A <i>poker</i> ho stracciato tutti, molti miei colleghi li ho fatti smettere. <b>Ramazzotti</b>, <b>Morandi</b>, <b>Ruggeri</b> non li ho lasciati in mutande solo perché erano ricchi. Una sera il povero <b>Paolo Vallesi</b>, che era appena uscito da <i>Sanremo Giovani</i> ed era entrato nella Nazionale cantanti, perse con me 5 milioni di lire in una botta sola e passò tutta la notte in corridoio a fumare imprecando. Ho messo in mutande gli autori del<i> Gf Vip</i>, <b>Andrea Palazzo </b>e<b> Fausto Enni,</b> quando erano con me a <i>La</i><i>Fattoria</i> e mi sfidarono: li ho fatti piangere, adesso siamo come fratelli.</blockquote>
      <p>La vita di <b>Pupo</b> non è sempre stata ben delineata davanti ai suoi occhi e il cantante ha raccontato la difficoltà nel adattarsi, quando era più giovane, ad una vita “normale”:</p>
      <blockquote>Nella vita ho avuto degli angeli custodi, e uno è sicuramente mio papà. Ho iniziato a cantare solo perché un mio caro amico, che credevo pazzo, ha insistito e mi ha convinto a farlo. Altrimenti non avrei saputo cosa fare, ero inadatto al mondo del lavoro, un vagabondo. Mio padre mi diceva: “<i>Resisti più sott’acqua che al lavoro</i>“. Il mio destino era appeso a un filo, o facevo il cantante o diventavo Felice Maniero, il boss del Brenta (ride, ndr).</blockquote>
      <p>Riguardo ai rapporti lavorativi (oggi interrotti) con la <i>Rai</i>, <b>Pupo</b> ha risposto in maniera piuttosto sintentica: “<i>Mi hanno fatto smettere nel senso che i direttori di rete che sono venuti dopo <b>Del Noce</b>, vale a dire <b>Mazza</b>, <b>Leone</b> e <b>Fabiano</b>, non mi hanno calcolato o avevano altri interessi</i>“. Sulla possibilità di ritrovarsi di nuovo sul lastrico, invece, il futuro opinionista del <i>Gf Vip 4</i> è sembrato ottimista:</p>
      <blockquote>Sarebbe impossibile. Nella vita ho tre passioni: il gioco, il sesso e il cibo. Il gioco ho smesso, il sesso faccio quello che posso, il cibo lo controllo, non ho più l’occasione di buttare i soldi. […] Il sesso residuo è sempre fra le mura domestiche ed è una cosa tra anziani che devono fantasticare, tipo: “<i>Ci troviamo domani alle 2</i>“, passiamo tutto il pomeriggio e, in nove ore, riusciamo a farlo una volta.</blockquote>
      <p>Il futuro opinionista del <i>Gf Vip 4</i> ha raccontato anche la disavventura avuta con una rete televisiva albanese…</p>
      <blockquote>Inventai un quiz sulla musica che ogni sera metteva in palio 100 mila euro. Il proprietario mi disse: “<i>Mi raccomando, non farli vincere, altrimenti chiudiamo</i>“. E così, in 80 puntate, riuscii a far vincere premi minori per un totale di 77 mila euro. Ancora oggi i vincitori non sono stati pagati e io non ho ricevuto tutti i soldi che mi erano stati promessi nel contratto, mi mancano 100 mila euro: se mi arrivano li devolgo ai vincitori del gioco, Voglio morire il giorno in cui mi arriveranno quei 100 mila.</blockquote>
      <p>È diventato iconico il servizio realizzato insieme a <i>Le Iene</i> dove <b>Pupo</b> è apparso sul set di un video porno e ha provato, per la prima volta, marijuana: esperienza che se da una parte lo ha avvicinato ad un pubblico diverso rispetto al solito, dall’altra lo ha messo nei guai con una persona a lui molto cara…</p>
      <blockquote>L’ho fatto gratis e io sono uno che da poco volentieri anche il resto, perché sembrava una cosa giusta per avvicinarmi ad pubblico di giovani, infatti per loro sono diventato un personaggio curioso. Solo che mia mamma non mi ha parlato per mesi.</blockquote>
      <p>E voi che cosa ne pensate? Siete curiosi di vedere <b>Pupo</b> nelle vesti di opinionista?</p>
    </article>
  </body>
</html>