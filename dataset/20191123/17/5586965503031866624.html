<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gandul.info/stiri/in-sectiile-de-votare-din-olanda-au-fost-amplasate-tomberoane-decorate-in-culorile-tricolorului-18609680"/>
    <meta property="og:site_name" content="Gândul"/>
    <meta property="article:published_time" content="2019-11-23T17:35:00+00:00"/>
    <meta property="og:title" content="În secţiile de votare din Olanda au fost amplasate tomberoane decorate în culorile tricolorului"/>
    <meta property="og:description" content="Mai multe detalii pe gândul.info"/>
  </head>
  <body>
    <article>
      <h1>În secţiile de votare din Olanda au fost amplasate tomberoane decorate în culorile tricolorului</h1>
      <h2>Ambasada României în Olanda a postat, pe Facebook, fotografii din secţiile de votare unde au fost amplasate urne de vot sub forma unor tomberoane care au fost decorate cu baloane în culorile tricolorului.</h2>
      <address><time datetime="2019-11-23T17:35:00+00:00">23 Nov 2019, 17:35</time> by <a rel="author" href="https://www.gandul.info/autor/ana-petrescu" target="_blank">Ana Petrescu</a></address>
      <p>„A doua zi de votare în străinătate a început deja🗳🇷🇴‼️ . Sâmbătă, 23 noiembrie, puteţi vota între orele 7.00 si 21.00. Cea mai apropiata secţie de votare o găsiţi pe <a href="http://www.mae.ro/maps/4083">http://www.mae.ro/maps/4083</a>.<br/>Vă aşteptăm la oricare dintre cele 25 de secţii de votare din Olanda!! #AlegeriPrezidenţiale2019 #VotStrăinătate”, se arată în postare de pe pagina de Facebook a ambasadei României în Olanda.</p>
      <p>La începutul lunii noiembrie, ambasadorul României în Olanda, Brânduşa Predescu, a postat pe reţeaua de socializare o fotografie cu urnele de vot din secţiile din Olanda pentru votul la alegerile prezidenţiale.</p>
      <p>„Nu, aceasta nu este o pubela. Aceasta este o urna de votare din Olanda. Toate primariile oraselor olandeze folosesc astfel de dispozitive pe post de urne de vot. Si nimeni nu ridica din sprancene🤔.<br/>In astfel de urne, puse la dispozitie de primarii, votam astazi in 25 de sectii organizate in 6 orase diferite din 🇳🇱”, a scris Brânduşa Predescu, pe Facebook.</p>
      <p>Un număr de 271.371 de români au votat la secţiile organizate în străinătate până sâmbătă, ora 18.00, iar 17.503 sunt votanţi prin corespondenţă, la cel de-al doilea tur al alegerilor prezidenţiale, potrivit BEC. Comparativ, la aceeaşi oră, la primul tur au fost 207.287.</p>
    </article>
  </body>
</html>