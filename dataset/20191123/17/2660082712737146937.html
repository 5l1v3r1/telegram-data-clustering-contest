<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://virgool.io/@deltatravel/%D8%A2%DA%AF%D9%87%DB%8C-%D9%87%D8%A7%DB%8C-%D9%BE%D8%B1%D8%A8%D8%A7%D8%B2%D8%AF%DB%8C%D8%AF-%D8%AE%D8%B1%DB%8C%D8%AF-%D9%88-%D9%81%D8%B1%D9%88%D8%B4-%D9%85%D9%84%DA%A9-igpeubc33lvi"/>
    <meta property="og:site_name" content="ویرگول"/>
    <meta property="article:published_time" content="2019-11-23T17:30:46+00:00"/>
    <meta property="og:title" content="آگهی های پربازدید خرید و فروش ملک"/>
    <meta property="og:description" content="مشاوران املاک پایتخت از افزایش تعداد مراجعه متقاضیان خرید و فروش آپارتمان به بازار در روزهای گذشته خبر می‌دهندتحقیقات میدانی از آگهی های…"/>
  </head>
  <body>
    <article>
      <h1>آگهی های پربازدید خرید و فروش ملک</h1>
      <address><time datetime="2019-11-23T17:30:46+00:00">23 Nov 2019, 17:30</time> by <a rel="author" href="https://virgool.io/@deltatravel" target="_blank">مجله دلتا</a></address>
      <p>مشاوران املاک پایتخت از افزایش تعداد مراجعه متقاضیان خرید و فروش آپارتمان به بازار در روزهای گذشته خبر می‌دهند.</p>
      <figure>
        <img src="https://files.virgool.io/upload/users/80442/posts/igpeubc33lvi/sh09zjkl7w3v.jpeg"/>
      </figure>
      <p>تحقیقات میدانی از آگهی های پر طرفدار بازار خرید و فروش آپارتمان در روزهای گذشته نشان می‌دهد حضور متقاضیان مصرفی در بازار افزایش یافته است.</p>
      <p>به گزارش مجله دلتا بررسی‌ ها نشان می‌دهد در روز های اخیر عمده آگهی های پربازدید در بازار مسکن مربوط به مناطق مصرفی پایتخت و برای آپارتمان‌هایی با مساحت کمتر از ۱۰۰ متر مربع بوده است و هم‌اکنون تنوع آگهی در این گروه از واحدهای مسکونی در بازار معاملات مسکن قابل توجه است.</p>
      <p>فهرست آگهی‌ها گویای آن است که نه فقط در این بخش از بازار مسکن واحدهای مسکونی معمولی با متراژ کمتر از ۱۰۰ متر مربع کمبودی وجود ندارد بلکه نسبت به تقاضای موثر و مصمم به خرید در بازار تعداد آنها بیشتر است. از سوی دیگر تعداد آگهی‌های با قیمت مناسب برای خرید از سوی متقاضیان نیز در این گروه از واحدهای مسکونی بیش از سایر گروه های متراژی است؛ به عبارت دیگر در روزهای اخیر تعداد آگهی های فروش آپارتمان که با مساحت کمتر از ۱۰۰ مترمربع و با قیمت متعارف عرضه شده‌اند بیش از آپارتمان های قیمت مناسب عرضه شده به بازار  با مساحت بیش از ۱۰۰ متر مربع بوده است.</p>
      <p>به نظر می‌رسد روند تعدیل قیمت در بازار آپارتمان‌های کوچک‌متراژ و میان‌متراژ با سرعت بیشتری نسبت به واحدهای مسکونی بزرگ‌ متراژ ادامه یافته است؛ هر چند در نهایت با ایجاد ثبات قیمت در بازار مسکن روند کاهش قیمت واحدهای مسکونی بزرگ‌ متراژی که سطح قیمت پیشنهادی آن‌ها همچنان نامتعارف است نیز سرعت بیشتری به خود خواهد گرفت.</p>
      <p>واسطه‌های بازار معاملات مسکن از افزایش تعداد مراجعه متقاضیان خرید و فروش آپارتمان به بازار در روزهای گذشته خبر می‌دهند؛ با این حال متقاضیان هم اکنون در حال بررسی شرایط بازار هستند و سطح معاملات خرید مسکن در مقطع زمانی کنونی چندان افزایشی نداشته است.</p>
      <figure>
        <img src="https://files.virgool.io/upload/users/80442/posts/igpeubc33lvi/t33p2je5vlaw.jpeg"/>
      </figure>
    </article>
  </body>
</html>