<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.finanzaonline.com/notizie/asta-bot-del-27-11-dettagli-dellemissione-da-65-mld"/>
    <meta property="og:site_name" content="FinanzaOnline"/>
    <meta property="article:published_time" content="2019-11-23T17:10:00+00:00"/>
    <meta property="og:title" content="Asta Bot del 27/11, dettagli dell’emissione da 6,5 miliardi"/>
    <meta property="og:description" content="Arriverà in una situazione di rinnovata incertezza la prossima asta Bot in agenda settimana prossima. Il 27 novembre il Tesoro andrà a emettere Bot a sei mesi per complessivi 6,5 …"/>
  </head>
  <body>
    <article>
      <h1>Asta Bot del 27/11, dettagli dell’emissione da 6,5 miliardi</h1>
      <address><time datetime="2019-11-23T17:10:00+00:00">23 Nov 2019, 17:10</time> by <a rel="author">Titta Ferraro</a></address>
      <p>Arriverà in una situazione di rinnovata incertezza la prossima asta Bot in agenda settimana prossima. Il 27 novembre il Tesoro andrà a emettere Bot a sei mesi per complessivi 6,5 miliardi di euro. Il mese scorso era stato allocato un ammontare uguale un tasso di -0,213%, con domanda a quasi 10,7 miliardi, con un bid-to-cover (rapporto di copertura) di 1,55.<br/>In circolazione al 14 novembre risultano 40,8 mld di Bot a 6 mesi e 80 mld di Btp a 12 mesi per un totale di 120,8 miliardi.</p>
      <p>Il giorno prima (26 novembre) verranno allocati nella prima asta del trittico di fine mese CTZ a 24 mesi (Isin IT0005388928) per un ammontare tra 1,25 e 1,75 miliardi. In offerta anche Btp indicizzati all’inflazione con scadenza settembre 2041 per massimi 750 mln (range 500-750 mln). L’ammontare collocato sarà determinato escludendo le offerte formulate a prezzi ritenuti non convenienti sulla base delle condizioni di mercato. Sono ammesse a partecipare all’asta le banche italiane, comunitarie ed extracomunitarie, nonché le società di intermediazione mobiliare e le imprese di investimento comunitarie ed extra comunitarie indicate nei decreti recanti l’emissione dei suddetti titoli.</p>
    </article>
  </body>
</html>