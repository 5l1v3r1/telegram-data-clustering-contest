<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kalerkantho.com/online/national/2019/11/23/842613"/>
    <meta property="og:site_name" content="কালের কণ্ঠ"/>
    <meta property="article:published_time" content="2019-11-23T17:19:00+00:00"/>
    <meta property="og:title" content="বাংলাদেশি রোগীদের জন্য মনিপাল হেলথ কেয়ারের স্বাস্থ্যসেবা"/>
    <meta property="og:description" content="সাউথ-ইস্ট এশিয়া ও আফ্রিকায় বেশ কয়েকটি হসপিটাল পরিচালনা করছে মনিপাল হেলথ কেয়ার এন্টারপ্রাইজ (প্রা.) লিমিটেড। এসব হাসপাতালে কিডনি প্রতিস্থাপন, লিভার প্রতিস্থাপন, বোনম্যারো ট্রান্সপ্ল্যান্ট, জেনেটিক্স, রোবোটিক সার্জারিসহ উন্নতমানের চিকিত্সার সুযোগ রয়েছে। এখন থেকে বাংলাদেশি রোগীরা সুলভে যাতে এসব হাসপাতালের চিকিৎসাসেবা নিতে পারে সে লক্ষ্যে শনিবার ঢাকা সেন্ট্রাল ইন্টারন্যাশনাল মেডিক্যাল কলেজ হাসপাতালের (ডিসিআইএমসিএইচ) সঙ্গে মনিপাল হেল্থ কেয়ারের মধ্যে দ্বিপাক্ষিক চুক্তি স্বাক্ষরিত হয়েছে।  ডিসিআইএমসিএইচ এর চেয়ারম্যান ডা. আব্দুল হাই চৌধুরী, এক্সিকিউটিভ ডিরেক্টর ডা. মাহফুজুল ইসলাম, ডিরেক্টর মেজর (অব.) ডা. তৌফিকুল মুনিম, চিফ ফিনান্সিয়াল অফিসার বদরুদ্দোজা আহমেদ ফুয়াদ, ফিনান্সিয়াল কন্ট্রোলার দেলোয়ার হোসেন এবং মনিপাল হসপিটালের পক্ষে ইন্টারন্যাশনাল মার্কেটিংয়ের রিজিওনাল হেড রাম গোপাল বর্ধন, ইন্টারন্যাশনাল পেশেন্ট কেয়ার এন্ড সার্ভিসেস কনসালটেন্ট খালিদ হাসান উপস্থিত ছিলেন। এই চুক্তির আওতায় চিকিৎসা সংশ্লিষ্ট প্রযুক্তিগত বিষয় ও তথ্য আদান প্রদান করবে মনিপাল হসপিটাল। এছাড়াও বিদেশে চিকিৎসা নিতে আগ্রহী রোগীরা বাংলাদেশ থেকেই ভিডিও কনফারেন্সের…"/>
  </head>
  <body>
    <article>
      <h6 class="kicker">ডিসিআইএমসিএইচ ও মনিপাল হেলথ কেয়ার চুক্তি</h6>
      <h1>বাংলাদেশি রোগীদের জন্য মনিপাল হেলথ কেয়ারের স্বাস্থ্যসেবা</h1>
      <address><time datetime="2019-11-23T17:19:00+00:00">23 Nov 2019, 17:19</time> by <a rel="author">কালের কণ্ঠ অনলাইন</a></address>
      <p>সাউথ-ইস্ট এশিয়া ও আফ্রিকায় বেশ কয়েকটি হসপিটাল পরিচালনা করছে মনিপাল হেলথ কেয়ার এন্টারপ্রাইজ (প্রা.) লিমিটেড। এসব হাসপাতালে কিডনি প্রতিস্থাপন, লিভার প্রতিস্থাপন, বোনম্যারো ট্রান্সপ্ল্যান্ট, জেনেটিক্স, রোবোটিক সার্জারিসহ উন্নতমানের চিকিত্সার সুযোগ রয়েছে। এখন থেকে বাংলাদেশি রোগীরা সুলভে যাতে এসব হাসপাতালের চিকিৎসাসেবা নিতে পারে সে লক্ষ্যে শনিবার ঢাকা সেন্ট্রাল ইন্টারন্যাশনাল মেডিক্যাল কলেজ হাসপাতালের (ডিসিআইএমসিএইচ) সঙ্গে মনিপাল হেল্থ কেয়ারের মধ্যে দ্বিপাক্ষিক চুক্তি স্বাক্ষরিত হয়েছে। </p>
      <p>ডিসিআইএমসিএইচ এর চেয়ারম্যান ডা. আব্দুল হাই চৌধুরী, এক্সিকিউটিভ ডিরেক্টর ডা. মাহফুজুল ইসলাম, ডিরেক্টর মেজর (অব.) ডা. তৌফিকুল মুনিম, চিফ ফিনান্সিয়াল অফিসার বদরুদ্দোজা আহমেদ ফুয়াদ, ফিনান্সিয়াল কন্ট্রোলার দেলোয়ার হোসেন এবং মনিপাল হসপিটালের পক্ষে ইন্টারন্যাশনাল মার্কেটিংয়ের রিজিওনাল হেড রাম গোপাল বর্ধন, ইন্টারন্যাশনাল পেশেন্ট কেয়ার এন্ড সার্ভিসেস কনসালটেন্ট খালিদ হাসান উপস্থিত ছিলেন।</p>
      <p>এই চুক্তির আওতায় চিকিৎসা সংশ্লিষ্ট প্রযুক্তিগত বিষয় ও তথ্য আদান প্রদান করবে মনিপাল হসপিটাল। এছাড়াও বিদেশে চিকিৎসা নিতে আগ্রহী রোগীরা বাংলাদেশ থেকেই ভিডিও কনফারেন্সের মাধ্যমে তথ্য সেবা পাবেন। এতে যাতায়াত ও চিকিত্সা ব্যয় অনেকটা কমে যাবে।</p>
    </article>
  </body>
</html>