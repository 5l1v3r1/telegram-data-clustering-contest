<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/rajzanak-a-legyek-a-meleg-miatt/187208"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-23T17:30:00+00:00"/>
    <meta property="og:title" content="Rajzanak a legyek a meleg miatt"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Rajzanak a legyek a meleg miatt</mark>
      </h1>
      <address><time datetime="2019-11-23T17:30:00+00:00">23 Nov 2019, 17:30</time> by <a rel="author">H. N. Zs.</a></address>
      <p>
        <b>Télen azért nem látni annyi legyet, mint nyáron, mert szükségük van a melegre ahhoz, hogy repülni tudjanak. </b>
        <b>Télen azért nem látni annyi legyet, mint nyáron, mert szükségük van a melegre ahhoz, hogy repülni tudjanak.</b>
      </p>
      <p>A szokatlan novemberi kellemes hőmérséklet miatt felbukkantak a legyek az otthonokban.</p>
      <p>Az interneten számos fórumon panaszkodnak arra az emberek, hogy úgy érzik magukat, mintha nyár lenne, legalábbis a legyek mennyisége miatt. A szakemberek szerint ezek az állatok a melegben aktívabbak.</p>
      <figure>
        <img src="http://media.borsonline.hu/cikk/20/192822/big-lead/650x360/2032507_legy.jpg"/>
        <figcaption>Télen azért nem látni annyi legyet, mint nyáron, mert szükségük van a melegre ahhoz, hogy repülni tudjanak</figcaption>
      </figure>
      <p>– A napsütés előcsalogatja a legyeket, és elindulnak élelmet keresni, így kerülhetnek akár a házakba is – kezdte a Borsnak dr. Soltész Zoltán biológus, az Ökológiai Kutatóközpont és a Magyar Természettudományi Múzeum kutatója. – Ezeknek az állatoknak a repülése függ a hőmérséklettől, de vannak olyan fajok is, amik akár télen is aktívak lehetnek. Ha leesett valahol a hó, de aztán gyönyörű napsütéses idő köszönt be és olvadni kezd, ők előjönnek. Ha jön a hideg, fáskamrákba, pincékbe, szénaboglyákba, pocokjáratokba, az avarba és egyéb védett helyekre bújnak – magyarázza a szakember.</p>
      <p>Hogy mi a magyarázata an­nak, hogy télen nem tudnak re­pülni? Pofon egyszerű! A repüléshez – úgy ,mint nekünk a mozgáshoz – megfelelő hőmérsékletre van szükségük.</p>
    </article>
  </body>
</html>