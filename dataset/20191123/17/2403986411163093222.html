<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/lifestyle/edgar_kaminskiy_buv_proti_plastichnih_operatsiy_eksdruzhini_slavi_z_neangeliv_podrobitsi_n1238446"/>
    <meta property="og:site_name" content="24 Канал"/>
    <meta property="article:published_time" content="2019-11-23T17:10:00+00:00"/>
    <meta property="og:title" content="Едгар Камінський був проти пластичних операцій ексдружини Слави з &quot;НеАнгелів&quot;: подробиці"/>
    <meta property="og:description" content="Співачка Слава з &quot;НеАнгелів&quot; офіційно розлучилася зі своїм чоловіком, пластичним хірургом Едгаром Камінським 1 липня 2019 року за його ініціативою. У той час, коли Слава в інтерв'ю розповідала, що не розуміє причини розриву, Едгар вирішив прокоментувати розбіжності в сім'ї."/>
  </head>
  <body>
    <article>
      <h1>Едгар Камінський був проти пластичних операцій ексдружини Слави з "НеАнгелів": подробиці</h1>
      <address><time datetime="2019-11-23T17:10:00+00:00">23 Nov 2019, 17:10</time> by <a rel="author" href="https://24tv.ua/anastasiya_manyuhina_tag6233/" target="_blank">Анастасія Манюхіна</a></address>
      <p>
        <b>Співачка Слава з "НеАнгелів" офіційно розлучилася зі своїм чоловіком, пластичним хірургом Едгаром Камінським 1 липня 2019 року за його ініціативою. У той час, коли Слава в інтерв'ю розповідала, що не розуміє причини розриву, Едгар вирішив прокоментувати розбіжності в сім'ї.</b>
      </p>
      <p>Едгар Камінський розповів про причини розлучення з Славою в інтерв'ю в рубриці "Кава з перцем" програми "Зірковий шлях" на телеканалі "Україна".</p>
      <blockquote>Читайте також: <a href="https://24tv.ua/lifestyle/slava_z_neangeliv__ne_rozumiye_chomu_roziyshlasya_z_plastichnim_hirurgom_edgarom_kaminskim_n1221822">Слава з "НеАнгелів" не розуміє, чому розійшлася з пластичним хірургом Едгаром Камінським</a></blockquote>
      <p>Чоловік зізнався, що <a href="https://24tv.ua/lifestyle/edgar_kaminskiy_vpershe_nazvav_odnu_z_prichin_rozluchennya_zi_slavoyu_n1238055">йому було складно через ревнощі співачки</a>. Відтак йому було важко зосередитись на роботі. "Ніхто тарілками в мене не кидав, але, дивіться, я так скажу вам, у мене дуже складна професія, я оперую людей, і мені потрібно бути максимально сконцентрованим і максимально спокійним", – розповів Едгар.</p>
      <figure>
        <embed-post data-src="https://www.instagram.com/p/Bymcw_NC9LW" data-service="Instagram"/>
      </figure>
      <p>Крім цього, пластичний хірург поділився постійним бажанням ексдружини змінювати свою зовнішність, однак Камінський був проти цього. Ці розбіжності стали причиною конфліктів подружжя.</p>
      <aside>Вона хотіла постійно себе поліпшити – трохи збільшити форму грудей, або якось змінити ніс, губи. Я був проти цього. І це було табу, я постійно казав "ні". Ми лаялися і могли кілька тижнів не говорити на цю тему,<cite>– додав Едгар.</cite></aside>
      <figure>
        <embed-post data-src="https://www.instagram.com/p/BwGvRUqhzDG" data-service="Instagram"/>
      </figure>
      <p>Едгар Камінський також заявив, що у майбутньому до Слави точно не повернеться. Пластичний хірург додав, що наразі перебуває у нових стосунках.</p>
      <aside>Ні, до Слави я не повернуся і це факт... А дітей ще хочу, може четверо або шестеро. Для мене ідеальна жінка - та, яка знає собі ціну, довіряє мені, комунікабельна і відкрита... У мене є нові відносини,<cite>– підсумував він.</cite></aside>
      <figure>
        <embed-post data-src="https://www.instagram.com/p/B2rdaYhI8C3" data-service="Instagram"/>
      </figure>
      <p> </p>
    </article>
  </body>
</html>