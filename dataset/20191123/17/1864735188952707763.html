<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.quotidiano.net/economia/ex-ilva-arcelormittal-1.4902196"/>
    <meta property="og:site_name" content="QUOTIDIANO.NET"/>
    <meta property="article:published_time" content="2019-11-23T17:54:18+00:00"/>
    <meta property="og:title" content="Ex Ilva, Arcerlormittal: &quot;Produzione in marcia&quot;. Ottimismo di Gualtieri"/>
    <meta property="og:description" content="Il ministro dell'Economia: &quot;La situazione si è rimessa su binari positivi. Sarà un negoziato difficile, ma che può concludersi con un rilancio e con la presenza ancora dei Mittal, coniugando sviluppo e ambiente&quot;"/>
  </head>
  <body>
    <article>
      <h1>Ex Ilva, Arcerlormittal: "Produzione in marcia". Ottimismo di Gualtieri</h1>
      <h2>Il ministro dell'Economia: "La situazione si è rimessa su binari positivi. Sarà un negoziato difficile, ma che può concludersi con un rilancio e con la presenza ancora dei Mittal, coniugando sviluppo e ambiente"</h2>
      <address><time datetime="2019-11-23T17:54:18+00:00">23 Nov 2019, 17:54</time> by <a rel="author">QuotidianoNet</a></address>
      <figure>
        <img src="https://immagini.quotidiano.net/?url=http://p1014p.quotidiano.net:80/polopoly_fs/1.4902226.1574531659!/httpImage/image.jpg_gen/derivatives/fullsize/image.jpg&amp;op=noop"/>
        <figcaption>La produzione nello stabilimento siderurgico è in marcia (Ansa)</figcaption>
      </figure>
      <p>Taranto, 23 novembre 2019 - Nell'acciaieria<b> ex Ilva di Taranto</b> "gli ordinativi dei clienti nella settimana appena conclusa sono soddisfacenti, <b>la produzione è in marcia</b> secondo un<b> normale livello di funzionamento degli impianti</b> e le materie prime sono state ordinate secondo i consueti programmi di approvvigionamento". Così fonti vicine ad Arcelor Mittal descrivono un "quadro di normalità" nella situazione operativa dell'azienda.</p>
      <h3>Arceromittal e il colloquio con Conte</h3>
      <p>Ieri il premier Conte, dopo <a href="https://www.quotidiano.net/cronaca/ex-ilva-arcelormittal-1.4899990"><b>colloqui durati oltre quattro</b></a> ore con<b> Lakshimi Mittal e il figlio Aditya, proprietari del colosso siderurgico</b>, ha annunciato che il governo è pronto ad adoperarsi per<b> rinviare il processo all'azienda</b> a condizione però che venga <b>garantita la produzione e il normale funzionamento degli impianti </b>a Taranto. In attesa che riparta il confronto per arrivare a un nuovo piano industriale, i sindacati restano critici e tornano a chiedere la <b>tutela dell'occupazione</b>. Maurizio Landini, segretario generale della Cgil, si dice pronto "a ragionare, ma se qualcuno pensa di poter modificare il piano industriale e gli accordi per me non funziona, perchè gli accordi devono essere rispettati".</p>
      <h3>Ex Ilva: ministro Gualtieri è ottimista</h3>
      <p>Sul nodo <b>ex Ilva</b> "la situazione si è rimessa su <b>binari positivi</b>". Lo assicura il ministro dell'Economia, <b>Roberto Gualtieri</b>, che non nasconde una strada in salita: "Sarà un negoziato difficile, da affrontare con determinazione, ma che può concludersi con un <b>rilancio</b> e con la presenza ancora dei Mittal, coniugando sviluppo e ambiente. Si è riaperto un <b>tavolo di negoziato </b>sulla base di alcune idee comuni sufficientemente convenute tra le parti".</p>
      <p>AM Investco ha confermato che l'incontro tenutosi ieri con il Presidente del Consiglio ed altri membri del Governo per discutere possibili soluzioni per gli impianti ex Ilva è stato <b>costruttivo</b>", ufficializza in una nota ArcelorMittal Italia.</p>
      <p>Iscriviti alla newsletter<br/>Rimani sempre aggiornato sulle notizie nazionali<br/>Accedi per Iscriverti</p>
      <related>
        <a href="https://www.quotidiano.net/cronaca/ex-ilva-arcelormittal-1.4899990"/>
        <a href="https://www.quotidiano.net/politica/video/ex-ilva-conte-incontra-arcelor-mittal-valutata-l-ipotesi-di-un-coinvolgimento-pubblico-1.4901397"/>
        <a href="https://www.quotidiano.net/politica/video/ex-ilva-conte-disponibilit%C3%A0-di-mittal-a-interlocuzione-1.4901696"/>
      </related>
    </article>
  </body>
</html>