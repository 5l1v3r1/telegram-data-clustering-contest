<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sportklub.rs/Zimski/Ski-skokovi/a315415-Austrijanci-pobedom-otvorili-sezonu-u-ski-skokovima.html"/>
    <meta property="og:site_name" content="Sport Klub"/>
    <meta property="article:published_time" content="2019-11-23T17:51:00+00:00"/>
    <meta property="og:title" content="Austrijanci pobedom otvorili sezonu u ski skokovima"/>
    <meta property="og:description" content="Austrijski ski skakači trijumfovali su na timskom takmičenju u poljskoj Visli kojim je startovala nova sezona u Svetskom kupu."/>
  </head>
  <body>
    <article>
      <h1>Austrijanci pobedom otvorili sezonu u ski skokovima</h1>
      <h2>Austrijski ski skakači trijumfovali su na timskom takmičenju u poljskoj Visli kojim je startovala nova sezona u Svetskom kupu.</h2>
      <address><time datetime="2019-11-23T17:51:00+00:00">23 Nov 2019, 17:51</time> by <a rel="author">Jelena Trajković</a></address>
      <figure>
        <img src="https://sportklub.rs/Picture/170329/jpeg/Stefan-Kraft"/>
        <figcaption>
          <cite>Lars Baron/Getty Images</cite>
        </figcaption>
      </figure>
      <p>Austrijanci su do pobede došli ukupnim skorom od 1.018,2 bodova, sa 22,5 boda prednosti u odnosu na Norvežane.</p>
      <related>
        <a href="http://sportklub.rs/Zimski/Ski-skokovi/a315329-Prevc-sedmi-u-kvalifikacijama-u-Visli.html"/>
      </related>
      <p>Za austrijski tim je to bila prva pobeda od februara, kada je bio najbolji u Lahtiju. Ovoga puta trijumf su mu doneli Filip Ašenvald, Danijel Huber, Jan Herl i Štefan Kraft, dok su Norvežani nastupili u sastavu Danijel Andre Tande, Tomas Osen Markeng, Marijus Lindvik i Robert Johanson. <br/><br/>Norveška je napravila veliki preokret u drugoj rundi takmičenja, pošto je prvu završila na petom mestu. Na trećem stepeniku pobedničkog postolja našli su se Poljaci Pjotr Žila, Jakub Volni, Kamil Stoh i David Kubacki, koji su na polovini takmičenja bili vodeći.<br/><br/>Četvrto mesto pripalo je Slovencima, a sledili su ih Nemci, Japan, Švajcarska i Finska.<br/><br/>Takmičenje u Visli se nastavlja u nedelju prvim individualnim skokovima sezone, koji startuju u 11.30.</p>
    </article>
  </body>
</html>