<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cancan.ro/obisnuia-sa-si-lase-cainele-sa-l-linga-pe-fata-fara-sa-stie-ca-asta-ii-va-aduce-o-moartea-imaginile-sunt-greu-de-privit-20097991"/>
    <meta property="og:site_name" content="Cancan.ro"/>
    <meta property="article:published_time" content="2019-11-23T17:30:35+00:00"/>
    <meta property="og:title" content="Obișnuia să-și lase câinele să-l lingă pe față, fără să știe că asta îi va aduce o moartea. Imaginile sunt greu de privit"/>
    <meta property="og:description" content="Un bărbat care obișnuia să-și lase câinele să îl lingă inclusiv pe față a avut parte de o moarte îngrozitoare după ce animalul i-a transmis prin saliva sa"/>
  </head>
  <body>
    <article>
      <h1>Obișnuia să-și lase câinele să-l lingă pe față, fără să știe că asta îi va aduce o moartea. Imaginile sunt greu de privit</h1>
      <address><time datetime="2019-11-23T17:30:35+00:00">23 Nov 2019, 17:30</time> by <a rel="author">Loredana T.</a></address>
      <p>Un bărbat care obișnuia să-și lase câinele să îl lingă inclusiv pe față a avut parte de o moarte îngrozitoare după ce animalul i-a transmis prin saliva sa o bacterie ucigașă.</p>
      <p>Bărbatul, care avea 63 de ani, se bucura de o viață sănătoasă înainte de a se îmbolnăvi fatal, scrie <a href="https://www.dailymail.co.uk/health/article-7714499/Dog-owner-63-dies-horrific-death-LICK-pet.html?fbclid=IwAR2FS_g6Wcuwt2cnEqcoNInU21WapaT_3JCIVAv_C2YhXCrFO3lUK1cbgJ0">Daily Mail.</a></p>
      <p>Omul s-a chinuit mai bine de două săptămâni, pe un pat de spital, cu numeroase afecțiuni, între care se numără: pneumonie, cangrenă și febră de peste 41 de grade.</p>
      <p>Potrivit medicilor, acesta a fost infectat cu Capnocytophaga canimorsus, o bacterie care este transmisă în mod normal prin mușcături, dar, în mod excepțional, poate fi răspândită și prin simplul contact cu saliva animalului.</p>
      <p>Inițial, bărbatul a crezut că a răcit, căci simptomele infecției semănau cu cele ale unei simple viroze.</p>
      <p>Când a ajuns la spital, acesta avea deja sepsis și organele au început să-i cedeze unul câte unul. După mai bine de două săptămâni de chin, bărbatul a murit pe un pat de spital din Bremen, Germania.</p>
    </article>
  </body>
</html>