<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.b1.ro/stiri/externe/b1-o-specie-de-rinoceri-a-disparut-in-totalitate-din-malaezia-unde-se-afla-ultimele-exemplare-in-viata-306962.html"/>
    <meta property="og:site_name" content="B1 TV"/>
    <meta property="article:published_time" content="2019-11-23T17:31:21+00:00"/>
    <meta property="og:title" content="O specie de rinoceri a dispărut în totalitate din Malaezia. Unde se află ultimele exemplare în viaţă"/>
    <meta property="og:description" content="Ultimul rinocer de Sumatra, o femelă în vârstă de 25 de ani, a murit sâmbătă pe Insula Borneo, au anunţat autorităţile malaeziene."/>
  </head>
  <body>
    <article>
      <h1>O specie de rinoceri a dispărut în totalitate din Malaezia. Unde se află ultimele exemplare în viaţă</h1>
      <address><time datetime="2019-11-23T17:31:21+00:00">23 Nov 2019, 17:31</time> by <a rel="author">Redacția B1.ro</a></address>
      <p>Ultimul rinocer de Sumatra, o femelă în vârstă de 25 de ani, a murit sâmbătă pe Insula Borneo, <b><a href="http://www.bernama.com/en/general/news.php?id=1792783#.XdlK-8Xp7Eo.twitter">au anunţat</a></b> autorităţile malaeziene.</p>
      <p><b><i>"Iman,, ultimul rinocer de Sumatra din Malaezia, a murit azi, la 5:35 PM"</i></b>, au precizat autorităţile malaeziene, sâmbătă.</p>
      <p>Moartea femelei vine la câteva luni după decesul ultimului mascul al acestei subspecii din Malaezia (din luna mai).</p>
      <p>Rinocerul de Sumatra era, la un moment dat, răspândit în toată Asia. Însă distrugerea habitatului şi braconajul l-au adus în pragul dispariţiei. Astfel că în momentul de faţă mai există doar 100 de exemplare, specia fiind inclusă în rândul celor aflate în "prag critic de dispariţie".</p>
      <p><b><i>"Moartea ei a f ost una naturală, iar cauza imediată a fost stabilită drept 'șoc'"</i></b>, au adăugat autorităţile malaeziene.</p>
      <p>Malaezia a încercat timp de mai mulţi ani să ajute specia prin programe de reproducere, însă până acum nu au avut succes.<br/> </p>
    </article>
  </body>
</html>