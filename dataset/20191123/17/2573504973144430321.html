<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kontrokultura.it/230635/milly-carlucci-prepara-ballando-con-le-stelle-2020-carolyn-smith-ci-sara/"/>
    <meta property="og:site_name" content="KontroKultura"/>
    <meta property="article:published_time" content="2019-11-23T17:40:04+00:00"/>
    <meta property="og:title" content="Milly Carlucci prepara Ballando con le Stelle 2020: Carolyn Smith ci sarà?"/>
    <meta property="og:description" content="Milly Carlucci scopre le carte: Carolyn Smith ci sarà? Anno che passa, nuova edizione di Ballando con le Stelle che trovi. Com’era logico pensare, dati gli eccellenti ascolti riscossi sui canali Rai, anche nella stagione televisiva 2019/2020 andrà in onda su Rai 1 lo show danzereccio, affidato, altrettanto ovviamente, a Milly Carlucci. In una lunga […]"/>
  </head>
  <body>
    <article>
      <h1>Milly Carlucci prepara Ballando con le Stelle 2020: Carolyn Smith ci sarà?</h1>
      <address><time datetime="2019-11-23T17:40:04+00:00">23 Nov 2019, 17:40</time> by <a rel="author" href="https://www.kontrokultura.it/author/manumaga/" target="_blank">Manuel Magarini</a></address>
      <h3>Milly Carlucci scopre le carte: Carolyn Smith ci sarà?</h3>
      <p>Anno che passa, <b>nuova edizione di Ballando con le Stelle</b> che trovi. Com’era logico pensare, dati gli eccellenti ascolti riscossi sui canali Rai, anche nella<b> stagione televisiva 2019/2020</b> andrà in onda su Rai 1 lo show danzereccio, affidato, altrettanto ovviamente, a <b>Milly Carlucci</b>. In una lunga intervista rilasciata per <i>Quotidiano.net</i>, la storica conduttrice Rai ha parlato dei suoi prossimi impegni sul piccolo schermo, tra cui lo show del sabato sera.</p>
      <h3>Guerriera imprescindibile</h3>
      <p>Fedele al motto ‘squadra che vince non si cambia’, l’affermato volto di mamma Rai conferma in blocco la giuria. Tornano infatti<b> Ivan Zazzaroni, Selvaggia Lucarelli, Fabio Canino, Guillermo Mariotto e anche Carolyn Smith</b>. Nonostante il delicato periodo attraversato, reduce da una brutta ricaduta nella continua lotta contro il tumore, <b>la coreografa manterrà il posto,</b> affettuosamente soprannominata da <b>Milly Carlucci</b>: “<b><i>la nostra guerriera</i></b>”.</p>
      <p>In questo particolare momento <b>la Smith è impegnata contro un nemico ostico</b>, nonostante lei per prima auspicasse, dopo l’ennesimo intervento subito, che il peggio fosse passato. Il destino beffardo pone davanti a lei l’ennesimo ostacolo, <b>Milly Carlucci</b> e i collaboratori faranno tutto il possibile per non farla mai sentire sola.</p>
      <p>Cercano di starle accanto con tutto il loro affetto. Insomma, la presentatrice del servizio radiotelevisivo italiano spende parole al miele per il <b>giudizio dei giurati</b> ed a tal proposito li ha definiti troppo bravi,<b> tra loro polemizzano</b> come se l’argomento del giorno fosse una questione di importanza mondiale e invece è un cha cha cha.</p>
      <h3>Milly Carlucci sulla partecipazione di Carlotta Mantovan e la rivalità con Maria De Filippi</h3>
      <p>Restando sempre in tema <b>Ballando con le Stelle 2020</b>, <b>Milly</b> non ha smentito la vociferata partecipazione di <b>Carlotta Mantovan</b>, la moglie dell’indimenticato Fabrizio Frizzi. Sul settimanale<i> Diva e Donna</i> sono uscite fotografie ritraenti le due intente a <b>scambiarsi teneri baci, abbracci affettuosi e in forte sintonia</b>.</p>
      <p>La giornalista, presenza fissa di <i>Tutta Salute su Rai 3</i>, sarebbe una probabile concorrente per la prossima primavera. Pur senza smentire tali rumor, <b>Milly Carlucci</b> ha messo in chiaro un punto: <b>i doveri di genitore </b>verranno sempre prima a quelli professionali. Quindi, deve stare vicino alla figlia e poi, quando si sentirà più libera, se lo vorrà, <b>potrà dedicarsi al ballo</b>.</p>
      <p>Fra qualche mese la bella musica e le belle coreografie terranno compagnia ai telespettatori, probabilmente <b>contro Amici di Maria De Filippi.</b> Sulla presunta rivalità, Milly nega. <b>Non esiste alcune duello</b>, si tratta di una storia inventata che ha però contribuito a rendere il sabato sera avvincente<b> come una finale di Champions League</b>.</p>
    </article>
  </body>
</html>