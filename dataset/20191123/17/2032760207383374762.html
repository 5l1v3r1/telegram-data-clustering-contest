<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/90379"/>
    <meta property="og:site_name" content="Denník politika"/>
    <meta property="article:published_time" content="2019-11-23T17:35:19+00:00"/>
    <meta property="og:title" content="Leteckí záchranári z Popradu pomáhali poľskej turistke, ktorú pod Rysmi zasypala lavína"/>
    <meta property="og:description" content="23.11.2019 (Webnoviny.sk) – Leteckí záchranári z Popradu boli v sobotu popoludní požiadaní o pomoc pri záchrannej akcii vo Vysokých Tatrách. Išlo o turistku, ktorú pod Rysmi z poľskej strany zasypala lavína. Agentúru SITA o tom informovala hovorkyňa leteckých záchranárov Zuzana Hopjaková."/>
  </head>
  <body>
    <article>
      <h1>Leteckí záchranári z Popradu pomáhali poľskej turistke, ktorú pod Rysmi zasypala lavína</h1>
      <address><time datetime="2019-11-23T17:35:19+00:00">23 Nov 2019, 17:35</time> by <a rel="author">Webnoviny</a></address>
      <p>23.11.2019 (Webnoviny.sk) – Leteckí záchranári z Popradu boli v sobotu popoludní požiadaní o pomoc pri záchrannej akcii vo Vysokých Tatrách. Išlo o turistku, ktorú pod Rysmi z poľskej strany zasypala lavína. Agentúru SITA o tom informovala hovorkyňa leteckých záchranárov Zuzana Hopjaková.</p>
      <p><i>„Lekár bol po prílete k miestu určenia do terénu vysadený pomocou techniky palubného navijaka. Pre hrozbu ďalšieho zosuvu snehu museli záchranári 39-ročnú poľskú turistku s poraneným pravým bedrom z miesta urýchlene evakuovať, pričom práve počas evakuácie sa strhla ďalšia masa snehu,“</i> priblížila Hopjaková.</p>
      <p>Ako ďalej uviedla, nikto ďalší neutrpel žiadne poranenia. <i>„Počas medzipristátia preložili záchranári zranenú ženu na palubu vrtuľníka a letecky transportovali do nemocnice v Zakopanom. Po odovzdaní pacientky do starostlivosti lekárom sa posádka vrátila späť na svoju základňu v Poprade,“</i> dodala hovorkyňa.</p>
      <p>Viac k témam: <a href="https://www.webnoviny.sk/tag/letecki-zachranari/"><u>leteckí záchranári</u></a><br/>Zdroj: Webnoviny.sk – <a href="https://www.webnoviny.sk/letecki-zachranari-z-popradu-pomahali-polskej-turistke-ktoru-pod-rysmi-zasypala-lavina/"><u>Leteckí záchranári z Popradu pomáhali poľskej turistke, ktorú pod Rysmi zasypala lavína</u></a> © SITA Všetky práva vyhradené.</p>
    </article>
  </body>
</html>