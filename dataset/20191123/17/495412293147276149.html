<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilsussidiario.net/news/black-friday-2019-sconti-e-offerte-da-mediaworld-arriva-facciamo-neri-i-prezzi/1952568/"/>
    <meta property="og:site_name" content="IlSussidiario"/>
    <meta property="article:published_time" content="2019-11-23T17:28:24+00:00"/>
    <meta property="og:title" content="BLACK FRIDAY 2019, OFFERTE E SCONTI/ Amazon e non solo: le promozioni sui libri"/>
    <meta property="og:description" content="Black Friday 2019, offerte e sconti. Ecco alcuni dei migliori deal per la giornata di oggi su Amazon: dagli orologi agli spazzolini elettrici"/>
  </head>
  <body>
    <article>
      <h1>BLACK FRIDAY 2019, OFFERTE E SCONTI/ Amazon e non solo: le promozioni sui libri</h1>
      <h2>Black Friday 2019, offerte e sconti. Sono a centinaia i prodotti già scontati su Amazon. Le promozioni Ibs sui libri…</h2>
      <address><time datetime="2019-11-23T17:28:24+00:00">23 Nov 2019, 17:28</time> by <a rel="author" href="https://www.ilsussidiario.net/autori/davide-giancristofaro-alberti/" target="_blank">Davide Giancristofaro Alberti</a></address>
      <p>Non solo Amazon e Mediaworld: sono tanti i negozi online dove si può già iniziare ad usufruire di sconti e promozioni. Un esempio perfetto di quanto scriviamo è quello rappresentato da ePrice. Come riportato da “Il Post”, dal 14 novembre scorso ha preso il via la Black Marathon di ePrice, una campagna che proseguirà fino al 2 dicembre e che consente agli utenti di approfittare subito di alcuni sconti e di accumulare, sulla base degli acquisti di novembre, anche degli sconti da utilizzare dopo Natale. Non tutti, però, intendono sfruttare il Black Friday soltanto per acquisti tecnologici. Per tutta risposta spostiamoci su un settore classico per eccellenza, quello dei libri: occhio a IBS, il portale che farà sconti per tutta la settimana e che garantirà un ulteriore sconto di 3 euro da utilizzare nella settimana del Black Friday per chi avrà effettuato un acquisto da almeno 30 euro prima del 21 novembre. (agg. di Dario D’Angelo)</p>
      <h4>BLACK FRIDAY 2019: 8 ITALIANI SU 10 ACQUISTERANNO SU AMAZON</h4>
      <p>Meno di una settimana al Black Friday 2019 e noi tra offerte e sconti ci divertiamo anche a capire quale sarà il trend delle vendite degli italiani in relazione alle promozioni. Secondo un sondaggio di Toluna a fare la voce del leone sarà, immancabilmente, Amazon: ben otto italiani su 10 di quelli intervistati hanno affermato la volontà di acquistare uno o più prodotti sul colosso dell’e-commerce, punto di riferimento preferito anche rispetto ai siti aziendali vista la gamma di scelta presente, la puntualità nelle consegne e la possibilità di confrontare tra vari prezzi. I siti dei marchi originali verranno utilizzati soltanto dal 4% dei consumatori finali. Indicazione significativa anche dalla “geografia” degli acquirenti: al Sud si compreranno da 3 a 5 prodotti con un budget di spesa superiore ai 200 euro per quasi un italiano su tre del Mezzogiorno; valori inferiori al Nord (23%) e al Centro (19%). (agg. di Dario D’Angelo)</p>
      <h4>BLACK FRIDAY 2019: LE OFFERTE DEL GIORNO</h4>
      <p>E’ entrata nel vivo la settimana del Black Friday 2019 e su Amazon sono già centinaia gli sconti e le offerte suoi prodotti: vediamone insieme qualcuna. Se ad esempio voleste acquistare uno spazzolino elettrico per migliorare la vostra igiene orale, sappiate che, come ricorda IlPost.it, potrete acquistare due spazzolini elettrici Oral-B Smart 4 4900, di solito in vendita a 116 euro, al prezzo di 90 euro. Una sconto senza dubbio interessante, tenendo conto che se preso in coppia la spesa si dimezza a 45 euro a testa. Sempre rimanendo in ambito di tecnologia smart, attenzione al termometro per ambiente interno al costo di 25 euro, a forma di uovo, con uno sconto piccolo (di solito costa sui 30 euro), un oggetto simpatico magari come regalo di Natale. Attenzione anche agli amanti degli orologi, visto che sul portale di e-commerce più famoso al mondo troverete dei modelli Bering al costo di 85 euro, con uno sconto di ben 70 euro rispetto al solito, praticamente la metà. In saldo anche gli orologi della marca Braun, al prezzo di 124 euro invece che 200. (aggiornamento di Davide Giancristofaro)</p>
      <h4>BLACK FRIDAY 2019: QUANTO SPENDERANNO GLI ITALIANI?</h4>
      <p>Si avvicina venerdì 29 novembre, la data del Black Friday, ed è tempo di fare qualche previsione su come si comporteranno gli italiani nei confronti di questi attesissimi saldi. Secondo il nuovo Osservatorio mensile di Findomestic, società di credito al consumo del Gruppo Bnp Paribas, artefice di un’indagine in collaborazione con Doxa, saranno tre italiani su 4 a cercare un’offerta vantaggiosa per tentare di anticipare gli acquisti di Natale: un dato in aumento del 39% rispetto al 2018. I più entusiasti all’idea di poter fare acquisti in occasione del Black Friday si trovano soprattutto al Sud (80%), seguiti dagli acquirenti del Centro al 77%. Ma quanto spenderanno? Poco più della metà degli intervistati (52%) crede di sborsare fino a 300 euro, un quarto degli italiani pensa di spendere tra 300 e i 500 euro mentre il 13% spenderà da 500 a 1000 euro. (agg. di Dario D’Angelo)</p>
      <h4>BLACK FRIDAY, LE PROPOSTE SU AMAZON</h4>
      <p>Sono già a centinaia gli sconti e le offerte per il Black Friday 2019 presenti sul portale di e-commerce, Amazon. Gli affari si sprecano in ogni categoria, a cominciare dall’elettronica, il settore che va per la maggiore in fatto di vendite, in questo periodo dell’anno. Il Messaggero segnala a riguardo un’interessante Smart tv della Samsung, The Frame 4K da 49 pollici, con ben il 58% di sconto rispetto al prezzo di listino, e che rappresenta un oggetto ovviamente immancabile per tutti gli amanti delle serie tv, dei film e dei videogiochi. Attenzione anche ai tanto desiderati prodotti Apple, a cominciare dal Watch Serie 4, proposto da Big A con il 22% di sconto rispetto al prezzo normale. Spostandoci nella categoria smartphone, segnaliamo invece l’Y5 della Huawei con il 17% di sconto, mentre chi volesse assicurarsi un nuovo personal computer portatile, perché non dare un’occhiata al Laptop LG Gram Full HD da 15.6 pollici a 999.99 euro. In tema di grandi elettrodomestici, invece, l’asciugatrice Samsung Quickdrive viene venduta al 27% in meno, mentre per chi ama il fritto e cucinare, attenzione alla friggitrice della Philips Turbostar con il 43% di sconto. (aggiornamento di Davide Giancristofaro)</p>
      <h4>BLACK FRIDAY 2019, MEDIAWORLD “FA NERI I PREZZI”</h4>
      <p>Siamo entrati decisamente nel vivo del <b>Black Friday 2019</b>, e nonostante al venerdì nero manchino ancora sei giorni (cadrà il prossimo 29 novembre), le promozioni piovono un po’ ovunque. Non poteva ovviamente tirarsi indietro la nota catena di elettrodomestici tedesca <b>MediaWorld</b>, forse la più famosa in Italia, che ha fatto sapere che a breve partiranno una serie di sconti e offerte su centinaia di prodotti. La promozioni si chiameranno <b><a href="https://www.ilsussidiario.net/news/black-friday-2019-le-quattro-parole-che-spiegano-il-successo-del-venerdi-nero/1951833/">“Facciamo Neri i Prezzi” </a></b>e saranno disponibili nei 117 punti vendita da nord a sud della nostra penisola, nonché online, sul sito, e sull’app dedicata. Come comunicato dalla stessa catena, si tratterà di una serie di promozioni “senza precedenti” su prodotti anche best seller, di conseguenza la curiosità è altissima. I “saldi” dureranno una settimana, da lunedì 25 novembre fino a lunedì 2 dicembre, che coinciderà con il Cyber Monday, e si svilupperanno in due diversi momenti.</p>
      <h4>BLACK FRIDAY 2019, MEDIAWORLD: “PROMOZIONI ESTESE FINO AL CYBER MONDAY”</h4>
      <p>Il primo comincerà alla mezzanotte di domenica 24 novembre e proseguirà fino alla mezzanotte di mercoledì 27 novembre, con <b><a href="https://www.ilsussidiario.net/news/black-friday-2019-sconti-e-offerte-amazon-il-portale-preferito-dagli-italiani/1952102/">una serie di sconti “solo per oggi”</a></b> su appunto prodotti che la stessa Mediaworld definisce “iconici”, (quindi probabilmente anche i tanto desiderati iPhone), disponibili solo per un giorno e in quantità ovviamente limitate. Poi, dalla mezzanotte di mercoledì 27, il Black Friday entrerà decisamente nel vivo, prima online e poi, la mattina seguente, anche negli store fisici. “La tradizione del Black Friday – le parole di Marco Mazzanti, CPO di MediaWorld Italia – è ormai un momento imperdibile anche per i consumatori italiani ed è uno dei momenti più attesi e importanti nel nostro calendario promozionale. Quest’anno abbiamo deciso di estendere le promozioni sino al Cyber Monday, anche nei negozi e non solo online, in modo da rispondere in maniera adeguata e con un offerta sempre più ricca ai bisogni e alle necessità dei nostri clienti, in continua evoluzione”.</p>
      <related>
        <h4>Ti potrebbe interessare anche</h4>
        <a href="https://www.ilsussidiario.net/news/black-friday-2019-sconti-e-offerte-da-amazon-a-trony-tutte-le-promozioni-attive/1952797/"/>
        <a href="https://www.ilsussidiario.net/news/black-friday-2019-sconti-e-offerte-amazon-il-portale-preferito-dagli-italiani/1952102/"/>
        <a href="https://www.ilsussidiario.net/news/whatsapp-virus-file-mp4-privacy-a-rischio-hacker-in-azione-facebook-consiglia/1952037/"/>
        <a href="https://www.ilsussidiario.net/news/black-friday-2019-sconti-e-offerte-volantino-trony-iphone-xs-a-799-euro/1951685/"/>
        <a href="https://www.ilsussidiario.net/news/black-friday-2019-sconti-e-offerte-unieuro-continua-la-promo-addams-xr-a-649-euro/1951325/"/>
        <a href="https://www.ilsussidiario.net/news/football-manager-2020-torna-il-gioco-di-calcio-manageriale-piu-amato-del-mondo/1951131/"/>
      </related>
    </article>
  </body>
</html>