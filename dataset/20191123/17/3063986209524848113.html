<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kalerkantho.com/online/miscellaneous/2019/11/23/842615"/>
    <meta property="og:site_name" content="কালের কণ্ঠ"/>
    <meta property="article:published_time" content="2019-11-23T17:31:00+00:00"/>
    <meta property="og:title" content="পোষা প্রাণীর কষ্ট যেভাবে বুঝবেন"/>
    <meta property="og:description" content="আপনার পোষা প্রাণীর অনেক কিছুই হয়তো সঠিকভাবে বলতে পারবেন। তবে কিছু বিষয়ে আপনার অজানাও থেকে যায়। বিশেষ করে সে যদি কষ্ট পায় বা যন্ত্রণায় থাকে, হুট করে আপনার পক্ষে সেটা বোঝা মুশকিল। কিন্তু যদি দেখেন, আপনার পোষা প্রাণী খুবই অদ্ভুত ব্যবহার করছে, তখন আপনি নিশ্চিত করে বলতে পারেন আপনার পোষ্য যন্ত্রণায় আছে। তার ভীষণ কষ্ট হচ্ছে। যেহেতু পোষা প্রাণীরা কথা বলতে পারে না, সে কারণে নিজেদের যন্ত্রণার বিষয়েও তারা বলতে পারে না। সেজন্য তাদের যন্ত্রণাও আমরা সব সময় বুঝতে পারি না। যদিও পোষ্যরা জঙ্গলে থাকে না, তার পরেও তারা তাদের যন্ত্রণা আড়াল করতে পারে।  মানুষের জগতে কেউ যদি তার যন্ত্রণা প্রকাশ করে ফেলে, তাহলে তার আক্রান্ত হওয়ার শঙ্কা বেড়ে যায়। সে কারণে ইনস্টিঙ্কট দিয়ে আমাদের পোষ্যরা যন্ত্রণা গোপন করে রাখে। এখন মানুষের সঙ্গে থাকলেও, তাদের সেই সহজাত প্রবৃত্তি, তাদের ছেড়ে যায় না। ফলে তারা যন্ত্রণা লুকিয়ে রাখে। পোষ্যের মালিক হিসেবে আমাদের উচিত তার যন্ত্রণার চিহ্ন ধরে ফেলা। যদি দেখেন, আপনার পোষ্য অবসাদ বা খেলাধুলা করতে একেবারেই উৎসাহ পাচ্ছে না, তাহলে ধরে নিতে হবে সে যন্ত্রণায় আছে। অ্যাকটিভিটি কমে যাওয়া মানেই পোষ্য ঠিক নেই। আর যদি দেখেন…"/>
  </head>
  <body>
    <article>
      <h1>পোষা প্রাণীর কষ্ট যেভাবে বুঝবেন</h1>
      <address><time datetime="2019-11-23T17:31:00+00:00">23 Nov 2019, 17:31</time> by <a rel="author">কালের কণ্ঠ অনলাইন</a></address>
      <p>আপনার পোষা প্রাণীর অনেক কিছুই হয়তো সঠিকভাবে বলতে পারবেন। তবে কিছু বিষয়ে আপনার অজানাও থেকে যায়। বিশেষ করে সে যদি কষ্ট পায় বা যন্ত্রণায় থাকে, হুট করে আপনার পক্ষে সেটা বোঝা মুশকিল। কিন্তু যদি দেখেন, আপনার পোষা প্রাণী খুবই অদ্ভুত ব্যবহার করছে, তখন আপনি নিশ্চিত করে বলতে পারেন আপনার পোষ্য যন্ত্রণায় আছে। তার ভীষণ কষ্ট হচ্ছে।</p>
      <p>যেহেতু পোষা প্রাণীরা কথা বলতে পারে না, সে কারণে নিজেদের যন্ত্রণার বিষয়েও তারা বলতে পারে না। সেজন্য তাদের যন্ত্রণাও আমরা সব সময় বুঝতে পারি না। যদিও পোষ্যরা জঙ্গলে থাকে না, তার পরেও তারা তাদের যন্ত্রণা আড়াল করতে পারে। </p>
      <p>মানুষের জগতে কেউ যদি তার যন্ত্রণা প্রকাশ করে ফেলে, তাহলে তার আক্রান্ত হওয়ার শঙ্কা বেড়ে যায়। সে কারণে ইনস্টিঙ্কট দিয়ে আমাদের পোষ্যরা যন্ত্রণা গোপন করে রাখে। এখন মানুষের সঙ্গে থাকলেও, তাদের সেই সহজাত প্রবৃত্তি, তাদের ছেড়ে যায় না। ফলে তারা যন্ত্রণা লুকিয়ে রাখে। পোষ্যের মালিক হিসেবে আমাদের উচিত তার যন্ত্রণার চিহ্ন ধরে ফেলা।</p>
      <p>যদি দেখেন, আপনার পোষ্য অবসাদ বা খেলাধুলা করতে একেবারেই উৎসাহ পাচ্ছে না, তাহলে ধরে নিতে হবে সে যন্ত্রণায় আছে। অ্যাকটিভিটি কমে যাওয়া মানেই পোষ্য ঠিক নেই। আর যদি দেখেন পোষা প্রাণীর খাওয়া কমে গেছে। তাহলে ধরে নিতে হবে সে যন্ত্রণায় আছে। </p>
      <p>খুব বেশি যন্ত্রণা হলে তারা কাঁদতেও পারে। তেমন যন্ত্রণা হলে কুকুরের কান ঝুলে থাকবে। লেজ কুঁকড়ে থাকলেও ধরে নিতে হবে কোনো কারণে তার যন্ত্রণা হচ্ছে শরীরে।</p>
      <p>এমতাবস্থায় সবচেয়ে জরুরি হলো, কেন ব্যথা বা যন্ত্রণা হচ্ছে, তার কারণ সঠিকভাবে নির্ণয় করা এবং খুব দ্রুত চিকিৎসকের সঙ্গে যোগাযোগ করে পোষা প্রাণীর যন্ত্রণা উপশম করা। এখন পোষ্যের মালিক হিসেবে আপনার কাজ পোষ্যের যন্ত্রণা কিভাবে উপশম করানো যায় সেটা দেখা। তাহলেই আপনার পোষ্য আবার ফিরে আসবে স্বাভাবিক জীবনে।</p>
    </article>
  </body>
</html>