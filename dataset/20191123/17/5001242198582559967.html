<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sinidisi.gr/dytiki-ellada-minysi-ton-patera-stoys-mathites-poy-ton-xylokopisan-se-proaylio-scholeioy-pos-egine-to-peristatiko/"/>
    <meta property="og:site_name" content="ΣΥΝΕΙΔΗΣΗ"/>
    <meta property="article:published_time" content="2019-11-23T17:51:27+00:00"/>
    <meta property="og:title" content="Δυτική Ελλάδα: Μήνυση από τον πατέρα στους μαθητές που τον ξυλοκόπησαν σε προαύλιο σχολείου"/>
    <meta property="og:description" content="Οι δύο γονείς αποχώρησαν και κανόνισαν την επόμενη μέρα να επισκεφθούν τον Εισαγγελέα ανηλίκων. Το ίδιο απόγευμα ο 13χρονος έπαιζε στο προαύλιο"/>
  </head>
  <body>
    <article>
      <h1>Δυτική Ελλάδα: Μήνυση από τον πατέρα στους μαθητές που τον ξυλοκόπησαν σε προαύλιο σχολείου</h1>
      <address><time datetime="2019-11-23T17:51:27+00:00">23 Nov 2019, 17:51</time> by <a rel="author">ΣΥΝΕΙΔΗΣΗ</a></address>
      <p>
        <b>Οι λεπτομέρειες για τον ξυλοδαρμό του πατέρα 13χρονου μαθητή σε δημοτικό σχολείο των Ζαρουχλεϊκων πριν μερικές ημέρες, συγκλονίζουν.</b>
      </p>
      <p>Σύμφωνα με πληροφορίες στην τάξη του <b>13χρονου</b> είναι μαθητής και ένας <b>14χρονος</b> ο οποίος… απειλεί και μπλέκει σε φασαρίες.</p>
      <p>Εκείνη την  ημέρα είχε προκληθεί σοβαρό επεισόδιο μεταξύ του 14χρονου και του 13χρονου όταν για ασήμαντη αφορμή ο πρώτος είχε χτυπήσει τον δεύτερο με αλυσίδα στο κεφάλι!</p>
      <p>Μάλιστα δεν ήταν η πρώτη φορά που συνέβη κάτι τέτοιο αφού παρόμοιο χτύπημα είχε δεχθεί και ένα ακόμη παιδί!</p>
      <p>Οι γονείς των δύο συμμαθητών ενημερώθηκαν για το συμβάν και αποφάσισαν να δράσουν. Οι δύο πατεράδες επισκέφθηκαν το σπίτι του 14χρονου προκειμένου να συζητήσουν με τους γονείς του ωστόσο βρήκαν μόνο τον αδελφό του.</p>
      <p>Οι δύο γονείς αποχώρησαν και κανόνισαν την επόμενη μέρα να επισκεφθούν τον Εισαγγελέα ανηλίκων. Το ίδιο απόγευμα ο 13χρονος έπαιζε στο προαύλιο του<b> 47ου δημοτικού σχολείου στα</b> <b>Ζαρουχλέϊκα</b>. Εκεί εμφανίστηκε και ο 14χρονος και άρχισε να συζητά μαζί του, με ένταση για την πρωινή επίσκεψη του πατέρα του στο σπίτι: «αν ο πατέρας σου μας κάνει κάτι θα βγάλω μαχαίρι και θα σε σκοτώσω» του είπε. Έντρομος ο 13χρονος ειδοποίησε τους γονείς του. Ο πατέρας φθάνει στον χώρο όμως έχουν ήδη ειδοποιηθεί και τα αδέλφια του 14χρονου που μαζί με κάποιους άλλους  καταφθάνουν στο σχολείο!</p>
      <p>Συνολικά 5 άτομα του επιτέθηκαν χτυπώντας τον σε διάφορα μέρη του σώματός του προκαλώντας του κακώσεις. Εκείνος είχε βάλει τα χέρια στο λαιμό για να προστατευθεί, μια και πρόσφατα είχε κάνει επέμβαση.</p>
      <p>Τελικά… τον έστειλαν στο <b>Νοσοκομείο</b>. Παρέμεινε για νοσηλεία μία ημέρα και πλέον ξεκίνησε διαδικασία υποβολής μηνύσεων. Γνωρίζει μόνο τον έναν δράστη (αδελφό του 14χρονου) και μέσα από την προανακριτική διαδικασία θα εντοπίσει και τους άλλους.</p>
      <p>
        <u>
          <a href="https://tempo24.news/eidisi/265378/patra-minysi-apo-ton-patera-stoys-mathites-poy-ton-xylokopisan-se-proaylio-sholeioy?fbclid=IwAR0AK2a_EOQTkTjC3VJ8MtsNIcKSRi9CVHkMjCSA7BMjY8R3B-VnbT42PjI">tempo24.gr</a>
        </u>
      </p>
      <related>
        <h4>Σχετικες Δημοσιευσεις</h4>
        <a href="http://sinidisi.gr/speira-ton-atm-ton-aytomaton-politon-kaysimon-xanachtypise-se-agrinio-mesologgi-foto/"/>
        <a href="http://sinidisi.gr/treis-syllipseis-methysmenon-odigon-agrinio/"/>
        <a href="http://sinidisi.gr/agios-klimis-o-episkopos-romis/"/>
        <a href="http://sinidisi.gr/agios-petros-o-ieromartyras-archiepiskopos-alexandreias/"/>
        <a href="http://sinidisi.gr/kairos-simera-kataigides-chalazi-thyellodeis-anemoi/"/>
        <a href="http://sinidisi.gr/dytiki-ellada-diarriktes-eginan-antiliptoi-toys-geitones-idioktiti/"/>
      </related>
    </article>
  </body>
</html>