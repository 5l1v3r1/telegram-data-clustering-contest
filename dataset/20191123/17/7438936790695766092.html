<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.parlamentnilisty.cz/politika/obce-volicum/Litomerice-Zastupci-mesta-jednali-s-hejtmanem-o-zacleneni-nemocnice-do-Krajske-zdravotni-604422"/>
    <meta property="og:site_name" content="ParlamentniListy.cz"/>
    <meta property="article:published_time" content="2019-11-23T17:23:00+00:00"/>
    <meta property="og:title" content="Litoměřice: Zástupci města jednali s hejtmanem o začlenění nemocnice do Krajské zdravotní"/>
    <meta property="og:description" content="O případných podmínkách začlenění Nemocnice Litoměřice, a.s., do Krajské zdravotní jednal ve středu starosta Ladislav Chlupáč, místostarosta Karel Krejza a radní města Leoš Vysoudil, předseda dozorčí rady litoměřické nemocnice."/>
  </head>
  <body>
    <article>
      <h1>Litoměřice: Zástupci města jednali s hejtmanem o začlenění nemocnice do Krajské zdravotní</h1>
      <address>
        <time datetime="2019-11-23T17:23:00+00:00">23 Nov 2019, 17:23</time>
      </address>
      <p>
        <b>O případných podmínkách začlenění Nemocnice Litoměřice, a.s., do Krajské zdravotní jednal ve středu starosta Ladislav Chlupáč, místostarosta Karel Krejza a radní města Leoš Vysoudil, předseda dozorčí rady litoměřické nemocnice.</b>
      </p>
      <p>„Tvrdá, ale přímá,“ shodně komentují pocity ze středečního jednání, kterého se za kraj zúčastnil hejtman Oldřich Bubeníček, náměstek Stanislav Rybák a radní Martin Klika.</p>
      <p>„Našli jsme schůdnou cestu pro obě strany,“ prezentuje své dojmy starosta. Požadavek zástupců kraje na bezúplatný převod nemovitostí a úplatný převod akcií nemocnice mají podle zástupců města svou logiku. „Nemovitosti město bezúplatně dostalo od státu, zatímco do provozu nemocnice mohutně investovalo,“ dodal místostarosta. Návrh Ústeckého kraje nejprve bude projednán v radě města, poté diskutován v zastupitelstvu. Vedení města Litoměřice tak naplňuje výsledky referenda.</p>
      <related>
        <h4>Psali jsme:</h4>
        <a href="https://www.parlamentnilisty.cz/politika/obce-volicum/Litomerice-Trikolora-zdobi-Mirove-namesti-603813"/>
        <a href="https://www.parlamentnilisty.cz/politika/obce-volicum/Litomerice-Usneseni-soudu-nema-vliv-na-platnost-a-zavaznost-referenda-603702"/>
        <a href="https://www.parlamentnilisty.cz/politika/obce-volicum/Litomerice-Obyvatele-mesta-od-rana-rozhoduji-o-budoucnosti-nemocnice-602671"/>
        <a href="https://www.parlamentnilisty.cz/politika/obce-volicum/Litomerice-Mestsky-urad-zvazuje-instalovani-prvnich-mlznych-stozaru-600346"/>
      </related>
    </article>
  </body>
</html>