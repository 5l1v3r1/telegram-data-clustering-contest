<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.europafm.ro/alunecarile-de-teren-fac-victime-in-vestul-kenyei-video/"/>
    <meta property="og:site_name" content="Europa FM"/>
    <meta property="article:published_time" content="2019-11-23T17:59:53+00:00"/>
    <meta property="og:title" content="Alunecările de teren fac zeci de victime în vestul Kenyei | VIDEO"/>
    <meta property="og:description" content="Cauzate de ploi torențiale, alunecările de teren au ucis cel puţin 37 de persoane în vestul Kenyei."/>
  </head>
  <body>
    <article>
      <h1>Alunecările de teren fac zeci de victime în vestul Kenyei | VIDEO</h1>
      <address>
        <time datetime="2019-11-23T17:59:53+00:00">23 Nov 2019, 17:59</time>
      </address>
      <p>Cauzate de ploi torențiale, alunecările de teren au ucis cel puţin 37 de persoane în vestul Kenyei.</p>
      <p>Potrivit echipelor de salvare aflate pe teren, bilanţul victimelor s-ar putea agrava.</p>
      <p>Cea mai afectată este regiunea West Pokot, situată la circa 350 de kilometri nord-vest de capitala Nairobi, unde mai multe locuinţe au fost dărâmate.</p>
      <p>În zonă, au fost trimise elicoptere ale armatei şi ale poliţiei pentru a facilita operaţiunile de salvare.</p>
      <p>Crucea Roşie a anunţat de asemenea existenţa „unor alunecări de teren masive” în diferite zone din district, menţionând că la faţa locului au fost trimise echipe de intervenţie.</p>
      <p>Kenya nu este singura ţară din Africa de Est afectată de intemperii.</p>
      <p>Precipitaţiile au dus la evacuarea a mii de persoane în Somalia, a inundat oraşe întregi în Sudanul de Sud şi a făcut zeci de morţi în Etiopia şi Tanzania.</p>
      <p>Inundaţiile sunt un fenomen frecvent în regiune, dar, potrivit oamenilor de ştiinţă, un fenomen climatic centrat pe Oceanul Indian, cu o forţă fără precedent în ultimii ani, este cauza ploilor devastatoare din ultimele săptămâni.</p>
      <p>În prezent, apele care mărginesc Africa de Est sunt mai calde decât temperaturile normale ale acestei perioade a anului, ceea ce duce la o evaporare accentuată, iar aerul umed care circulă spre continent se transformă apoi în precipitaţii.</p>
      <figure>
        <iframe data-src="https://twitter.com/teddyeugene/status/1198233435069964288?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>