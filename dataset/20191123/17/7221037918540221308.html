<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.medyafaresi.com/haber/pence-irakli-yetkililerle-gorusmeden-barzaniye-gitti/927543"/>
    <meta property="og:site_name" content="medya faresi"/>
    <meta property="article:published_time" content="2019-11-23T17:58:00+00:00"/>
    <meta property="og:title" content="Pence Iraklı yetkililerle görüşmeden Barzani’ye gitti"/>
    <meta property="og:description" content="ABD Başkan Yardımcısı Pence, Irak ziyareti kapsamında Bağdat’a gitti fakat Irak Merkezi Hükümeti yetkilileriyle görüşmedi"/>
  </head>
  <body>
    <article>
      <h1>Pence Iraklı yetkililerle görüşmeden Barzani’ye gitti</h1>
      <h2>ABD Başkan Yardımcısı Pence, Irak ziyareti kapsamında Bağdat’a gitti fakat Irak Merkezi Hükümeti yetkilileriyle görüşmedi</h2>
      <address>
        <time datetime="2019-11-23T17:58:00+00:00">23 Nov 2019, 17:58</time>
      </address>
      <p>ABD Başkan Yardımcısı Mike Pence, sürpriz bir şekilde geldiği Irak'ta ABD'li askerleri ziyaret ettikten sonra Irak Kürt Bölgesel Yönetimi (IKBY) Başkanı Neçirvan Barzani ve Başbakan Mesrur Barzani ile görüştü ancak Irak merkezi hükümeti yetkilileriyle bir araya gelmedi.</p>
      <p>Irak Başbakanlık Ofisinden yapılan açıklamada, Pence'in, Irak güvenlik güçlerine IŞİD ile mücadelede destek veren Enbar'ın batısındaki Aynu'l Esad Üssü'nde bulunan ABD'li askerleri ziyaret ettiği belirtildi. </p>
      <p>Pence'in, Enbar'dan sonra Erbil'e geçtiği, Irak Başbakanı Adil Abdulmehdi ile de telefonla görüştüğü ifade edildi. </p>
      <p>Açıklamada, Pence ile Abdulmehdi'nin telefon görüşmesinde, iki ülke arasındaki ilişkiler ve dayanışmanın güçlendirilmesinin yanı sıra Irak'taki hükümet karşıtı gösterilerde dile getirilen reform taleplerine karşılık verilmesi için gerçekleştirilen icraatlar ve reformların ele alındığı bildirildi. </p>
      <p>Abdulmehdi'nin, Irak'ın egemenlik ve istikrarının önemi, Irak'taki tüm unsurların çıkarlarının korunmasıyla silahın devletin elinde olmasına vurgu yaptığı belirtildi. </p>
      <p>Pence de Twitter hesabı üzerinden askeri üste eşi Karen Pence ile çektirdiği fotoğrafları paylaşarak, Şükran Günü için Irak'ta olmaktan gurur duyduğunu ifade etti.</p>
    </article>
  </body>
</html>