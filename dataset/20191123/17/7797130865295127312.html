<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://rs.n1info.com/Svet/a546422/SAD-se-pridruzile-drugim-drzavama-koje-otezavaju-davanje-azila.html"/>
    <meta property="og:site_name" content="N1 Srbija"/>
    <meta property="article:published_time" content="2019-11-23T17:26:00+00:00"/>
    <meta property="og:title" content="SAD se pridružile drugim državama koje otežavaju davanje azila"/>
    <meta property="og:description" content="SAD su poslale migranta iz Hondurasa nazad u Gvatemalu što obeležava novu fazu suzbijanja imigracije po politici..."/>
  </head>
  <body>
    <article>
      <h1>SAD se pridružile drugim državama koje otežavaju davanje azila</h1>
      <address>
        <time datetime="2019-11-23T17:26:00+00:00">23 Nov 2019, 17:26</time>
      </address>
      <p>SAD su poslale migranta iz Hondurasa nazad u Gvatemalu što obeležava novu fazu suzbijanja imigracije po politici predsednika SAD Donalda Trampa.</p>
      <p>Kako prenosi AP, pitanje azila nekad je bilo sporedno u američkoj imigracionoj politici, ali sada dobija primat kako se SAD priklanjaju praksi Evropske unije i drugih bogatih zemalja koje otežavaju davanje azila.</p>
      <p>Vraćanje migranta iz Hondurasa u Gvatemalu, sprovedeno u četvrtak, prvi je takav slučaj u SAD, po novoj politici. Nova politika svakom ko je do američko-meksičke granice doputovao preko neke treće zemlje, uskraćuje mogućnost da traži azil u SAD.</p>
      <p>Proterani migrant je mogao da zatraži azil u Gvatemali, ali je odlučio da se vrati u Honduras, odakle je i bio krenuo ka SAD. Tramp je ustanovu azila nazvao "prevarom" i proglasio da su Sjedinjene Države "pune".</p>
    </article>
  </body>
</html>