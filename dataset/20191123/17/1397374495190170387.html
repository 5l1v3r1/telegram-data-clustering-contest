<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportske.net/vest/domaci-fudbal/preporodjeni-umar-sadik-objasnio-zasto-je-dosao-u-partizan-393529.html?utm_source=feedburner&amp;utm_medium=feed&amp;utm_campaign=Feed%3A+Sportske+%28Sportske.net+-+Najnovije+Vesti%29&amp;hl=en"/>
    <meta property="og:site_name" content="SPORTSKE NET"/>
    <meta property="article:published_time" content="2019-11-23T17:18:00+00:00"/>
    <meta property="og:title" content="Preporođeni Umar Sadik objasnio zašto je došao u Partizan!"/>
    <meta property="og:description" content="Dan posle svog het-trika protiv Javor Matisa, napadač Partizana istakao koliko je napredaovao od dolaska među crno-bele."/>
  </head>
  <body>
    <article>
      <h1>Preporođeni Umar Sadik objasnio zašto je došao u Partizan!</h1>
      <h2>Dan posle svog het-trika protiv Javor Matisa, napadač Partizana istakao koliko je napredaovao od dolaska među crno-bele.</h2>
      <address><time datetime="2019-11-23T17:18:00+00:00">23 Nov 2019, 17:18</time> by <a rel="author">Beta</a></address>
      <p><b>Nigerijski fudbaler Umar Sadik</b> rekao je danas rekao je danas da ga je Partizan preporodio i istakao da sve duguje crno-belima.<br/><br/><i>"Kad sam dolazio u klub <b>rekao sam da sam ovde došao da postanem igrač</b>. Stoga sam zahvalan ekipi i pre svega šefu Miloševiću što za mene imaju strpljenja i što mi uvek iznova daju šansu.<br/></i><i><br/></i><i>Šef dosta priča sa mnom i uvek mi ukaže kada treba nešto da popravim. Znam da nekada učinak nije 100 odsto u odnosu na broj šansi, ali i to će se popraviti vremenom. <b>Mene je Partizan preporodio i sve dugujem njemu</b>",</i> rekao je Sadik za sajt kluba.<br/><br/>Partizan je juče na svom terenu pobedio Javor sa 6:2, a Sadik je bio trostruki strelac.<br/><br/><i>"Bilo je izuzetno teško za igru posebno u prvom poluvremenu jer ne samo da je bilo hladno već je i vetar duvao u drugom pravcu i nosio nam loptu u kontra smeru.<br/></i><i><br/></i><i>Tako nas je i iznenadio gol Javora u drugom minutu igre, ali naša sreća je da smo mi ekipa koja ima karakter i koju ovakvi golovi ne preseku, a drugo što je ekipa Javora igrala otvoreno i ofanzivno i samim tim smo i mi mogli da realizujemo naše šanse",</i> rekao je on.<br/><br/>Za pet dana Partizan očekuje važna utakmica protiv AZ Alkmara u Ligi Evropa.<br/><br/><i>"AZ je ozbiljna ekipa koja je pokazala izuzetan kvalitet u Ligi Evrope. Žao mi je što je rezultat u Beogradu bio 2:2 jer bi nam pobeda u mnogome olakšala posao. Ipak, to je fudbal. Biće izuzetno teško, ali mi se već sada psihički pripremamo jer znamo da bismo pobedom bili na korak ka proleću u Evropi",</i> rekao je Sadik.<br/><br/><i>"Da li to stvara pritisak? Svakako s jedne strane, ali s druge strane i kod nas lično podiže lestvicu više. Ovaj tim je mnogo napredovao i mislim da naše vreme tek dolazi",</i> dodao je fudbaler Partizana. <br/>-</p>
      <figure>
        <iframe src="https://www.youtube.com/embed/3ZC02l4_sk0" width="650" height="345" data-service="Youtube" scrolling="no"/>
      </figure>
      <p>Izvor: Beta</p>
      <related>
        <h4>Povezane vesti</h4>
        <a href="https://www.sportske.net/vest/domaci-fudbal/partizan-radi-punom-parom-najbolji-strelac-superlige-se-vraca-u-humsku-393491.html"/>
        <a href="https://www.sportske.net/vest/domaci-fudbal/sadikov-het-trik-partizan-u-sjajnom-raspolozenju-pred-az-393466.html"/>
        <a href="https://www.sportske.net/vest/domaci-fudbal/poluvreme-kakav-mec-sest-golova-tvitovi-393462.html"/>
        <a href="https://www.sportske.net/vest/domaci-fudbal/sastavi-savo-odmara-natha-i-asana-393456.html"/>
        <a href="https://www.sportske.net/vest/domaci-fudbal/partizan-nasao-resenje-za-neocekivane-probleme-savo-vise-nece-imati-ovih-briga-393448.html"/>
      </related>
    </article>
  </body>
</html>