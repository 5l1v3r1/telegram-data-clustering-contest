<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aksam.com.tr/spor/almanyada-lider-deplasmanda-yara-aldi/haber-1024464"/>
    <meta property="og:site_name" content="Akşam"/>
    <meta property="article:published_time" content="2019-11-23T17:20:00+00:00"/>
    <meta property="og:title" content="Almanya'da lider deplasmanda yara aldı"/>
    <meta property="og:description" content="Almanya Birinci Futbol Ligi'nde (Bundesliga) Borussia Mönchengladbach, deplasmanda Union Berlin'e 2-0 mağlup oldu."/>
  </head>
  <body>
    <article>
      <h1>Almanya'da lider deplasmanda yara aldı</h1>
      <h2>Almanya Birinci Futbol Ligi'nde (Bundesliga) Borussia Mönchengladbach, deplasmanda Union Berlin'e 2-0 mağlup oldu.</h2>
      <address>
        <time datetime="2019-11-23T17:20:00+00:00">23 Nov 2019, 17:20</time>
      </address>
      <p>UEFA Avrupa Liginde Medipol Başakşehir ile aynı grupta yer alan Borussia Mönchengladbach, Bundesliganın 12. haftasında ligin yeni takımı Union Berlin ile karşılaştı.</p>
      <p>Başkent ekibi 15. dakikada Anthony Ujah ve 90+1. dakikada Sebastian Andersson'un attığı gollerle karşılaşmadan 2-0 galip ayrıldı.</p>
      <p>Bu sezon üçüncü mağlubiyetini alan lider Borussia Mönchengladbach'ın 25 puanı bulunuyor.</p>
      <p>Union Berlin ise puanını 16'ya çıkardı.</p>
      <p>
        <b>Bayern Münih 3 puanı 4 golle aldı</b>
      </p>
      <p>Bayern Münih ise deplasmanda Fortuna Düsseldorfu 4-0 mağlup etti.</p>
      <p>Bavyera ekibinin golleri 11. dakikada Benjamin Pavard, 27. dakikada Corentin Tolisso, 34. dakikada Serge Gnabry ve 70. dakikada Philippe Coutinhodan geldi.</p>
      <p>Fortuna Düsseldorfda ilk 11de başlayan milli futbolcu Kaan Ayhan müsabakada 90 dakika forma giydi.</p>
      <p>Bayern Münih puanını 24e çıkarırken Fortuna Düsseldorf 11 puanda kaldı.</p>
      <p>Bugün oynanan diğer karşılaşmalarda Wolfsburg deplasmanda Eintracht Frankfurtu 2-0, milli futbolcu Ozan Kabak'ın formasını giydiği Schalke 04 de deplasmanda Werder Bremeni 2-1 yendi.</p>
      <p>Bayer Leverkusen-Freiburg karşılaşması ise 1-1 berabere sonuçlandı.</p>
    </article>
  </body>
</html>