<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nepszava.hu/3058182_negyen-tamadtak-az-atv-operatorere-a-siofoki-korhaznal"/>
    <meta property="og:site_name" content="Népszava"/>
    <meta property="article:published_time" content="2019-11-23T17:40:00+00:00"/>
    <meta property="og:title" content="Négyen támadtak az ATV operatőrére a siófoki kórháznál"/>
    <meta property="og:description" content="Három biztonsági őr és egy főnöknek tűnő figura próbálta elvenni a kórházon kívül, közterületen dolgozó operatőrtől a kamerát."/>
  </head>
  <body>
    <article>
      <h1>Négyen támadtak az ATV operatőrére a siófoki kórháznál</h1>
      <address><time datetime="2019-11-23T17:40:00+00:00">23 Nov 2019, 17:40</time> by <a rel="author" href="https://nepszava.hu/szerzo/nepszava-hu/" target="_blank">nepszava.hu</a></address>
      <p>
        <b>Három biztonsági őr és egy főnöknek tűnő figura próbálta elvenni a kórházon kívül, közterületen dolgozó operatőrtől a kamerát.</b>
      </p>
      <p>Rövid időn belül másodszor támadták meg az ATV Híradójának stábját. Az önkormányzati választások napján a pécsi tudósítót ütötték meg munka közben, most pedig Siófokon próbálták négyen elvenni a kamerát az operatőrtől, amikor a kórházról szeretett volna képeket készíteni. </p>
      <p>Közterületen készített felvételeket. Először egy biztonsági őrként viselkedő, de be nem mutatkozó férfi próbálta megakadályozni a forgatást, majd három biztonsági őr és a vezetőjüknek tűnő férfi jelent meg. Megpróbálták elvenni az operatőrtől a kamerát, aki ezt természetesen nem hagyta, majd feljelentést tett a siófoki rendőrkapitányságon. Úgy tűnik, a megrángatott, milliós értékű kamera az események miatt tönkrement.</p>
    </article>
  </body>
</html>