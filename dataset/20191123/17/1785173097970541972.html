<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.ro/externe/manifestatie-la-moscova-impotriva-unui-proiect-de-lege-privind-pedepsirea-violentelor-domestice-1922405323002019111719178495"/>
    <meta property="og:site_name" content="News.ro"/>
    <meta property="article:published_time" content="2019-11-23T17:53:00+00:00"/>
    <meta property="og:title" content="Manifestaţie la Moscova împotriva unui proiect de lege privind pedepsirea violenţelor domestice"/>
    <meta property="og:description" content="Aproape 200 de persoane s-au adunat sâmbătă, într-un parc, la Moscova, la apelul unei organizaţii religioase, în semn de protest faţă de un proiect de lege care pedepseşte violenţele domestice, un flagel mult timp neglijat de autorităţi, relatează AFP."/>
  </head>
  <body>
    <article>
      <h1>Manifestaţie la Moscova împotriva unui proiect de lege privind pedepsirea violenţelor domestice</h1>
      <address><time datetime="2019-11-23T17:53:00+00:00">23 Nov 2019, 17:53</time> by <a rel="author">Valentin Vidu</a></address>
      <p>
        <b>Aproape 200 de persoane s-au adunat sâmbătă, într-un parc, la Moscova, la apelul unei organizaţii religioase, în semn de protest faţă de un proiect de lege care pedepseşte violenţele domestice, un flagel mult timp neglijat de autorităţi, relatează AFP.</b>
      </p>
      <p>Aceste text este pregătit, în prezent, de către o deputată din Partidul Rusia Unită, aflat la putere, care vrea să-l introducă în Parlament până la sfârşitul anului, în contextul în care această problemă a primit în ultimele luni o atenţie sporită, în urma unei serii de dosare judiciare mediatizate şi de drame care au condus la o multiplicare a apelurilor la o înăsprire a legislaţiei ruse.</p>
      <figure>
        <iframe data-src="https://twitter.com/bbcworldservice/status/1198212933538516993?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Activişti ortodocşi s-au pronunţat împotriva acestui proiect de lege, declarându-se împotriva violenţelor, dar aperciind că legislaţia actuală le protejează suficient pe victime şi că noul text este contrar ”valorilor familiale tradiţionale” din Rusia.</p>
      <p>”Această lege face din familie un obiect. ONG-uri se vor putea amesteca în sânul familiilor şi împărţi. Este începutul destructurării familiei”, a declarat pentru AFP Andrei Kormuhin, organizatorul manifestaţiei, care apreciază că un asemenea text nu va scădea numărul violenţelor.</p>
      <p>”Pentru ca să nu existe violenţe, trebuie să se scadă violenţa de pe ecranele televizoarelor şi Internet, care educă o generaţie pregătită să facă rău”, a declarat Maxim Riumanţev, un manifestant şi tată al mai multor copii.</p>
      <p>Flagelul violenţelor domestice a fost mult timp minimalizat de către autorităţile din Rusia, care le-au scos în mare parte, în 2017, de sub incidenţa penală. Unii oficiali au recunoscut după aceea că au comis o ”greşeală”.</p>
      <footer>Articolul de mai sus este destinat exclusiv informării dumneavoastră personale. Dacă reprezentaţi o instituţie media sau o companie şi doriţi un acord pentru republicarea articolelor noastre, va rugăm să ne trimiteţi un mail pe adresa <a href="mailto:abonamente@news.ro">abonamente@news.ro</a>.</footer>
      <related>
        <h4>Citește și...</h4>
        <a href="https://www.news.ro/externe/peste-650-000-de-rusoaice-cer-o-lege-impotriva-violentei-domestice-1922404529002019072119073673"/>
      </related>
    </article>
  </body>
</html>