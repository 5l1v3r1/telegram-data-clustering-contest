<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.teknoburada.net/2019/11/23/honor-v30-fiyati-sizdi-ucuz-mu-olacak-demistiniz/"/>
    <meta property="og:site_name" content="TeknoBurada"/>
    <meta property="article:published_time" content="2019-11-23T17:00:26+00:00"/>
    <meta property="og:title" content="Honor V30 fiyatı sızdı! Ucuz mu olacak demiştiniz?"/>
    <meta property="og:description" content="Bir süredir haberlerini ve sızıntılarını paylaştığımız Honor V30 fiyatı ile karşımızda. Peki fiyat nasıl? Ucuz olsun demiştiniz ama olmayacak..."/>
  </head>
  <body>
    <article>
      <h1>Honor V30 fiyatı sızdı! Ucuz mu olacak demiştiniz?</h1>
      <address><time datetime="2019-11-23T17:00:26+00:00">23 Nov 2019, 17:00</time> by <a rel="author">Volkan MANAV</a></address>
      <h3>Bir süredir haberlerini ve sızıntılarını paylaştığımız Honor V30 fiyatı ile karşımızda. Peki fiyat nasıl? Ucuz olsun demiştiniz ama olmayacak…</h3>
      <p><a href="https://www.teknoburada.net/"><b>Huawei</b></a> alt markası olarak faaliyet gösteren ama son zamanda ülkemizde de kendi yapısını kuran <a href="https://www.huaweiburada.net/"><b>Honor</b></a> markası yeni nesil amiral gemisi <b>V30</b> ile karşımıza çıkmaya hazırlanıyor. Telefonun en gelişmiş <a href="https://www.huaweiburada.net/"><b>Huawei</b></a> telefonu olacağı ise şimdiden kesinleşmiş bir durum. Özellikle kamera tarafında telefon oldukça iddialı olacak. <b>Honor V30</b> fiyatı ise bugün ilk defa sızdırıldı. Peki telefonun fiyatı ne olacak</p>
      <p>Ortaya çıkan görsele göre telefon <b>4999 Yuan</b> yani <b>710 dolar / 640€</b> seviyesinde olacak. Açıkçası bu rakamı biz biraz fazla bulduk. Evet <b>Kirin 990</b> ve <b>5G</b> önemli gelişimler olabilir ama Çin’de bugün <b>500 dolar</b> seviyesinde canavar gibi 5G destekli telefonlar var. <b>Snapdragon 855+</b> destekli <a href="https://www.vivoburada.net/"><b>Vivo IQOO 5G</b></a> ve <a href="https://www.xiaomiburada.net/"><b>Xiaomi Mi 9 Pro 5G</b></a> gibi modeller 500 dolar seviyesinde satılırken bu fiyatlar Çin pazarındaki satışları zorlayabilir. Zira ayrıca <b>Huawei</b> ve <b>Amerika</b> arasındaki gerilim de sona eriyor ve bu da satışlarda etkili olabilir.</p>
      <figure>
        <img src="https://www.teknoburada.net/wp-content/uploads/2019/11/Honor-V30-Matrix-camera.jpg"/>
      </figure>
      <p>Honor V30, çok ilginç bir “Matrix” kamera özelliğine sahip olacak. Bu özellik ile bir görseli çektiğinizde arka taraftan öndeki görseli ayırabileceksiniz. Bununla birlikte 2D bir nesneyi 3D olarak videoya aktarabileceksiniz. Bununla ilgili bir video yayınlandı ama elimizde sadece görseli var. Kısa süre içinde V30 ile ilgili Mona Lisa’nın canlandığı bir reklam videosu yayınlanacak.</p>
      <figure>
        <img src="https://www.teknoburada.net/wp-content/uploads/2019/11/Honor-V30-Matrix.jpg"/>
      </figure>
      <p>Bunun için telefonun arkasındaki tüm kameralar ve ToF kamera aynı anda çalışacak ve özel bir mod ile bu yapılabilecek. Bazı Çinli kaynaklar bunu video tarafında da yapabileceğimizi belirtiyor ama telefon tanıtılmadan bir şey söylemek oldukça zor.</p>
      <related>
        <h4>Benzer Haberler</h4>
        <a href="https://www.teknoburada.net/2019/11/24/lg-q60-turkiye-fiyati-yari-yariya-dustu/"/>
        <a href="https://www.teknoburada.net/2019/11/24/honor-v30-matrix-kamera-ozelligi-nasil-calisiyor-bu-ne-abi/"/>
        <a href="https://www.teknoburada.net/2019/11/24/samsung-galaxy-s11e-sizdirildi-karsinizda-iphone-11in-rakibi/"/>
      </related>
    </article>
  </body>
</html>