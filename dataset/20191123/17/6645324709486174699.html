<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.actualno.com/haskovo/tehnicheska-povreda-zatvori-granicata-s-gyrcija-news_1409070.html"/>
    <meta property="og:site_name" content="Actualno.com"/>
    <meta property="article:published_time" content="2019-11-23T17:05:00+00:00"/>
    <meta property="og:title" content="Техническа повреда затвори границата с Гърция"/>
    <meta property="og:description" content="Какво се случва по другите гранични пунктове?"/>
  </head>
  <body>
    <article>
      <h1>Техническа повреда затвори границата с Гърция</h1>
      <address><time datetime="2019-11-23T17:05:00+00:00">23 Nov 2019, 17:05</time> by <a rel="author" href="https://www.actualno.com/editors/uid/170" target="_blank">Илия Лазаров</a></address>
      <p>От 12.30 ч. на ГКПП "Ивайловград - Кипринус" временно е преустановено пропускането на МПС в двете посоки поради технически проблем в системата на гръцките власти, съобщиха от ГД "Гранична полиция". <br/><br/><br/>На границата с Румъния трафикът е интензивен на ГКПП "Силистра" на изход за товарни автомобили. Поради лоши метеорологични условия ферибота на ГКПП "Сомовит - Никопол" не работи.</p>
      <related>
        <a href="https://www.actualno.com/society/intenziven-e-trafikyt-po-osnovnite-ni-granichni-punktove-news_771992.html"/>
      </related>
      <p>На границата с Република Турция на ГКПП "Капитан Андреево" и ГКПП "Лесово" трафикът е силно интензивен на изход за товарни автомобили. На границата с Република Гърция на ГКПП "Кулата" трафикът е интензивен на вход за товарни автомобили. Поради извършване на ремонтни работи на пропускателния пункт е възможно да има промени в организацията на движението на товарните автомобили. Трасетата ще се ремонтират поетапно, без да се спира преминаването на превозни средства. <br/>На българо-сръбската и на границата със Северна Македония трафикът е нормален на всички гранични контролно-пропускателни пунктове. На 24 ноември 2019 г. за времето от 9 до 13 ч. на ГКПП "Кардам - Негру вода" ще бъде спряно електрозахранването и преустановено извършването на гранични проверки поради извършване на ремонтни дейности. Препоръчва се използване на алтернативни маршрути.</p>
    </article>
  </body>
</html>