<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://espreso.tv/news/2019/11/23/yak_vzagali_mozhe_zyavytysya_dumka_znyschyty_cilyy_narod_zelenskyy_pro_rokovyny_golodomoriv"/>
    <meta property="og:site_name" content="espreso.tv"/>
    <meta property="article:published_time" content="2019-11-23T17:32:00+00:00"/>
    <meta property="og:title" content="Як взагалі може з'явитися думка знищити цілий народ?, - Зеленський про роковини Голодоморів"/>
    <meta property="og:description" content="Президент України Володимир Зеленський взяв участь у заходах пам'яті біля Національного музею Голодомору-геноциду"/>
  </head>
  <body>
    <article>
      <h1>Як взагалі може з'явитися думка знищити цілий народ?, - Зеленський про роковини Голодоморів</h1>
      <address>
        <time datetime="2019-11-23T17:32:00+00:00">23 Nov 2019, 17:32</time>
      </address>
      <p>Президент України <a href="https://espreso.tv/article/2018/12/27/10_faktiv_iz_zhyttya_volodymyra_zelenskogo">Володимир Зеленський</a> взяв участь у заходах пам'яті біля Національного музею Голодомору-геноциду</p>
      <p>Про це повідомляє офіційний сайт президента України.</p>
      <p>За словами Зеленського, людство ще не вигадало слів, аби описати той біль, який пережили українці.</p>
      <p>"Величезний об'єм фактів та доказів все одно не дає ані розуму, ані серцю відповіді на просте питання: За що? Як взагалі може з'явитися думка знищити цілий народ? Як можна забрати у людей останню крихту хліба, а з нею - останню крихту надії? Надії, що ти, або хоча б твої діти доживуть до наступного ранку", - запитав президент.</p>
      <p>Також Зеленський заявив, що українці ніколи не забудуть та не пробачать злочинів, здійснених у роки Голодоморів.</p>
      <p>"Ми – українці. І нам усе до снаги. Але є дві речі, яких ми ніколи не зможемо. Не зможемо це забути. І не зможемо це пробачити", - підкреслив Зеленський.</p>
      <p><b>Читайте також</b>: Хто та чому <a href="https://espreso.tv/article/2019/11/23/khto_ta_chomu_ne_khoche_vyznaty_golodomor_genocydom">не хоче визнати Голодомор геноцидом</a></p>
      <ul>
        <li>Вранці 23 листопада <a href="https://espreso.tv/article/2018/12/27/10_faktiv_iz_zhyttya_volodymyra_zelenskogo">Володимир Зеленський</a> разом з дружиною Оленою <a href="https://espreso.tv/news/2019/11/23/zelenskyy_poklav_kolosky_skorboty_na_mykhaylivskiy_ploschi">вшанували пам’ять жертв Голодомору</a> 1932-1933 років в Україні.</li>
      </ul>
    </article>
  </body>
</html>