<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.expres.cz/celebrity/stardance-kovy-karel-kovar-paraple.A191123_125932_dx-celebrity_ren"/>
    <meta property="og:site_name" content="Expres"/>
    <meta property="article:published_time" content="2019-11-23T17:11:00+00:00"/>
    <meta property="og:title" content="Kovy popsal nehodu během StarDance. Zasahovat musela záchranka"/>
    <meta property="og:description" content="Tanec je nebezpečnější sport, než se může na první pohled zdát. Alespoň když je vaším tanečním partnerem youtuber Karel Kovář alias Kovy. Ten totiž Jirku, který je upoutaný na invalidním vozíku a v rámci benefičního večera pro Paraple měl tančit s ním a jeho taneční partnerkou Veronikou Liškovou, roztočil tak silně, až mu způsobil otřes mozku."/>
  </head>
  <body>
    <article>
      <h1>Kovy popsal nehodu během StarDance. Zasahovat musela záchranka</h1>
      <address><time datetime="2019-11-23T17:11:00+00:00">23 Nov 2019, 17:11</time> by <a rel="author" href="https://www.expres.cz/novinari/karen-mchitarjan.N3610" target="_blank">Karen Mchitarjan</a></address>
      <p>
        <b>Tanec je nebezpečnější sport, než se může na první pohled zdát. Alespoň když je vaším tanečním partnerem youtuber Karel Kovář alias Kovy. Ten totiž Jirku, který je upoutaný na invalidním vozíku a v rámci benefičního večera pro Paraple měl tančit s ním a jeho taneční partnerkou Veronikou Liškovou, roztočil tak silně, až mu způsobil otřes mozku.</b>
      </p>
      <p>Již dneska proběhne v rámci <a href="https://www.expres.cz/hledej.aspx?slovo=stardance">StarDance</a> čtvrtý benefiční večer, během něhož mohou být taneční páry v klidu, protože nikdo z nich nevypadává.</p>
      <p>Spolu s tanečníky také vystoupí lidé s poraněním míchy, kterým Centrum Paraple, jehož patronem je Zdeněk Svěrák, který bude pátým členem poroty, pomáhá.</p>
      <p>Klid tanečníků je ale jenom relativní. Své o tom ví Karel „Kovy“ Kovář.</p>
      <p><b><i>„Stala se jedna hrozivá věc. Víte, že StarDance mívá benefici pro Paraple. My jsme v pondělí poprvé trénovali s naším vozíčkářem Jirkou. Při jedné z otoček, kterou jsme měli v té choreografii naplánovanou a hodinu jsme ji trénovali, jsem ho tak roztočil, že přepadl. Na tom vozíku se převážil a spadl na hlavu,“ </i></b>popsal hrůzné chvíle Kovy ve svém podcastu.</p>
      <p>Nehoda se bohužel neobešla bez zranění. <b><i>„Měl zatmění a zapomněl asi tři nebo čtyři poslední dny. Měl otřes mozku a z našeho tréninku ho odvezli sanitkou. Takže my jsme trénink na benefici pro Paraple začali takhle,“ </i></b>vysvětlil mladý youtuber.</p>
      <p><b><i>„Tím, že se stalo to, co se stalo, přidělili nám celebritu z minulých řad a té dáme asi helmu, abych ji taky nezranil,“</i></b> smál se Kovář.</p>
      <h3>
        <a href="https://www.expres.cz/celebrity/stardance-kovy-karel-kovar-paraple.A191123_125932_dx-celebrity_ren/foto">Fotogalerie</a>
      </h3>
      <slideshow>
        <figure>
          <img src="https://1gr.cz/fotky/bulvar/19/113/org/REN7f902f_Snimekobrazovky2019_11_23v12.58.02.png"/>
        </figure>
        <figure>
          <img src="https://1gr.cz/fotky/bulvar/19/111/org/LAR7f1f04_TIL_9349.JPG"/>
        </figure>
        <figure>
          <img src="https://1gr.cz/fotky/bulvar/19/102/org/VLT7ecd3e_ABA_3149.JPG"/>
        </figure>
        <figure>
          <img src="https://1gr.cz/fotky/bulvar/19/103/org/REN7ef46c__DVO5040.jpg"/>
        </figure>
        <figure>
          <img src="https://1gr.cz/fotky/bulvar/19/111/org/VLT7f1c11_FIL_9466.JPG"/>
        </figure>
        <figure>
          <img src="https://1gr.cz/fotky/bulvar/19/062/org/VLT7bf5c7_34742.jpg"/>
        </figure>
        <figure>
          <img src="https://1gr.cz/fotky/bulvar/19/062/org/VLT7bf5c8_vystrizek_15ff4adbac.jpg"/>
        </figure>
        <figure>
          <img src="https://1gr.cz/fotky/bulvar/19/102/org/VLT7ecd65_4ST7_1png.png"/>
        </figure>
        <figure>
          <img src="https://1gr.cz/fotky/bulvar/19/103/org/VLT7ed10c_TIL_7839.JPG"/>
        </figure>
        <figure>
          <img src="https://1gr.cz/fotky/bulvar/19/103/org/VLT7ed10b_TIL_7836.JPG"/>
        </figure>
      </slideshow>
      <related>
        <h4>Související</h4>
        <a href="https://www.expres.cz/celebrity/marek-eben-karel-kovy-kovar-stardance-internet-youtuberi.A191021_133735_dx-celebrity_vlt"/>
        <a href="https://www.idnes.cz/premium"/>
        <a href="https://www.expres.cz/celebrity/stardance-2019-vecirek-buldok-smichov.A191020_133800_dx-celebrity_vlt"/>
        <a href="https://www.expres.cz/celebrity/stardance.A191116_212736_dx-celebrity_stes"/>
        <a href="https://www.example.com/"/>
        <a href="https://www.expres.cz/celebrity/gabriela-koukalova-stardance-tanecni-soutez-martin-pragr.A191115_215718_dx-celebrity_sal"/>
        <a href="https://www.expres.cz/celebrity/stardance-martin-pragr-gabina-koukalova-denisa-galandzarov.A191115_142023_dx-celebrity_ren"/>
        <a href="https://www.expres.cz/celebrity/radka-trestikova-stardance-soutez-vyhazov.A191112_104503_dx-celebrity_vlt"/>
      </related>
    </article>
  </body>
</html>