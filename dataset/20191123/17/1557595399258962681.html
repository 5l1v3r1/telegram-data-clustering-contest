<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://thecaller.gr/oikonomia/ekas-telos-pote-tha-dothei-gia-teleytaia-fora/"/>
    <meta property="og:site_name" content="TheCaller.Gr"/>
    <meta property="article:published_time" content="2019-11-23T17:42:57+00:00"/>
    <meta property="og:title" content="ΕΚΑΣ τέλος: Πότε θα δοθεί για τελευταία φορά"/>
    <meta property="og:description" content="Στο τέλος Νοεμβρίου θα δοθεί για τελευταία φορά το ΕΚΑΣ (Επίδομα Κοινωνικής Αλληλεγγύης Συνταξιούχων) σε περίπου 420.000 χαμηλοσυνταξιούχους."/>
  </head>
  <body>
    <article>
      <h1>ΕΚΑΣ τέλος: Πότε θα δοθεί για τελευταία φορά</h1>
      <address>
        <time datetime="2019-11-23T17:42:57+00:00">23 Nov 2019, 17:42</time>
      </address>
      <p>Να τονιστεί ότι σΣύμφωνα με τους υπολογισμούς του Γενικού λογιστηρίου του Κράτους η περικοπή του εν λόγω επιδόματος έχει ως αποτέλεσμα την απώλεια 2,5 δισεκατομμυρίων ευρώ το διάστημα 2015-2019 για τους συνταξιούχους.</p>
      <p>Φέτος θα λάβουν το ΕΚΑΣ όσοι έχουν ετήσιο εισόδημα έως 7.000 ευρώ (συνολικό ετήσιο ατομικό φορολογητέο).</p>
      <p>Ένα νέο μόνιμο μηχανισμό στήριξης του συστήματος κοινωνικής ασφάλισης και των συνταξιούχων αναζητά η κυβέρνηση με την προσδοκία αυτός να τεθεί σε πλήρη λειτουργία το 2020. Μάλιστα στο νομοσχέδιο που θα κατατεθεί στη Βουλή τον Ιανουάριο σχεδιάζεται να υπάρχει διάταξη η οποία και θα προβλέπει ότι κάθε χρόνο μέρος από το υπερπλεόνασμα θα πηγαίνει στον Ενιαίο Φορέα Κοινωνικής Ασφάλισης, ούτως ώστε να αυξηθεί το εισόδημα 2.500.000 συνταξιούχων, σύμφωνα με το ρεπορτάζ της κυριακάτικης «Realnews».</p>
      <p>Το πλάνο που εξετάζεται από το υπουργείο Εργασίας έχει και αυτό τη φιλοσοφία της αναλογικής προσέγγισης, δηλαδή τα ποσά να δίνονται με βάση το μηνιαίο εισόδημα των συνταξιούχων. Επίσης εξετάζεται η θέσπιση αυστηρών εισοδηματικών και περιουσιακών κριτηρίων ώστε να πηγαίνει το μεγαλύτερο μέρος της βοήθειας στους οικονομικά ασθενέστερους.</p>
    </article>
  </body>
</html>