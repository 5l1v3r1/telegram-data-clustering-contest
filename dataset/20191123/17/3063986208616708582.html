<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kalerkantho.com/online/country-news/2019/11/23/842621"/>
    <meta property="og:site_name" content="কালের কণ্ঠ"/>
    <meta property="article:published_time" content="2019-11-23T17:50:00+00:00"/>
    <meta property="og:title" content="নীলফামারীতে স্থাপিত হবে নতুন বিসিক শিল্প নগরী"/>
    <meta property="og:description" content="নীলফামারী জেলা সদরে নতুন বিসিক শিল্প নগরী স্থাপিত হবে। ওই শিল্প নগরী স্থাপনে আজ শনিবার দুপুরে প্রস্তাবিত স্থান পরিদর্শন করেছেন বিসিক চেয়ারম্যান মো. মোশ্তাক হাসান এনডিসি। এ উপলক্ষে সকাল ১০টার দিকে জেলা প্রশাসকের সম্মেলন কক্ষে এক মতবিনিময়সভা অনুষ্ঠিত হয়। এ সময় তিনি বলেন, মাননীয় প্রধানমন্ত্রী শেখ হাসিনা নতুন নতুন উদ্যোক্তা তৈরিতে বিশেষ গুরুত্ব দিয়েছেন। সেদিক নজর রেখে আগামী দুই বছরের মধ্যে নীলফামারীতে বিসিক শিল্প নগরী গড়ে তুলে নতুন উদ্যোক্তাদের নিবন্ধনের মাধ্যমে তালিকা করা হবে। সভা শেষে দুপুরে বিসিক চেয়ারম্যান প্রস্তাবিত জেলা সদরের পলাশবাড়ি ইউনিয়নের নটখানা ও সংগলশী ইউনিয়নের বড় সংগলশী এলাকা পরিদর্শন করেন। সভায় জেলা প্রশাসক হাফিজুর রহমান চৌধুরীর সভাপতিত্বে অন্যান্যদের মধ্যে বক্তৃতা দেন বিসিকের উন্নয়ন ও সম্প্রসারণ বিভাগের পরিচালক খলিলুর রহমান, বিসিকের রাজশাহী রংপুর বিভাগের আঞ্চলিক পরিচালক তামান্না রহমান, নীলফামারী জেলা পরিষদের চেয়ারম্যান জয়নাল অবেদীন, স্থানীয় সরকার বিভাগের উপ-পরিচালক আব্দুল মোতালেব হোসেন সরকার, অতিরিক্ত জেলা প্রশাসক (সার্বিক) আজাহারুল ইসলাম, অতিরিক্ত জেলা প্রশাসক (রাজস্ব) খন্দকার নাহিদ হাসান, সদর উপজেলা…"/>
  </head>
  <body>
    <article>
      <h1>নীলফামারীতে স্থাপিত হবে নতুন বিসিক শিল্প নগরী</h1>
      <address><time datetime="2019-11-23T17:50:00+00:00">23 Nov 2019, 17:50</time> by <a rel="author">নীলফামারী প্রতিনিধি</a></address>
      <p>নীলফামারী জেলা সদরে নতুন বিসিক শিল্প নগরী স্থাপিত হবে। ওই শিল্প নগরী স্থাপনে আজ শনিবার দুপুরে প্রস্তাবিত স্থান পরিদর্শন করেছেন বিসিক চেয়ারম্যান মো. মোশ্তাক হাসান এনডিসি।</p>
      <p>এ উপলক্ষে সকাল ১০টার দিকে জেলা প্রশাসকের সম্মেলন কক্ষে এক মতবিনিময়সভা অনুষ্ঠিত হয়। এ সময় তিনি বলেন, মাননীয় প্রধানমন্ত্রী শেখ হাসিনা নতুন নতুন উদ্যোক্তা তৈরিতে বিশেষ গুরুত্ব দিয়েছেন। সেদিক নজর রেখে আগামী দুই বছরের মধ্যে নীলফামারীতে বিসিক শিল্প নগরী গড়ে তুলে নতুন উদ্যোক্তাদের নিবন্ধনের মাধ্যমে তালিকা করা হবে।</p>
      <p>সভা শেষে দুপুরে বিসিক চেয়ারম্যান প্রস্তাবিত জেলা সদরের পলাশবাড়ি ইউনিয়নের নটখানা ও সংগলশী ইউনিয়নের বড় সংগলশী এলাকা পরিদর্শন করেন।</p>
      <p>সভায় জেলা প্রশাসক হাফিজুর রহমান চৌধুরীর সভাপতিত্বে অন্যান্যদের মধ্যে বক্তৃতা দেন বিসিকের উন্নয়ন ও সম্প্রসারণ বিভাগের পরিচালক খলিলুর রহমান, বিসিকের রাজশাহী রংপুর বিভাগের আঞ্চলিক পরিচালক তামান্না রহমান, নীলফামারী জেলা পরিষদের চেয়ারম্যান জয়নাল অবেদীন, স্থানীয় সরকার বিভাগের উপ-পরিচালক আব্দুল মোতালেব হোসেন সরকার, অতিরিক্ত জেলা প্রশাসক (সার্বিক) আজাহারুল ইসলাম, অতিরিক্ত জেলা প্রশাসক (রাজস্ব) খন্দকার নাহিদ হাসান, সদর উপজেলা নির্বাহী কর্মকর্তা এলিনা আক্তার, নীলফামারীর বিসিকের ব্যবস্থাপক হোসনে আরা খাতুন, নীলফামারী চেম্বার অফ কমার্স এ- ই-স্ট্রিজের সভাপতি মারুফ জামান কোয়েল, সনাকের সভাপতি এস এম শফিকুল আলম, পৌর আওয়ামী লীগের সভাপতি মসফিকুল ইসলাম প্রমুখ। </p>
    </article>
  </body>
</html>