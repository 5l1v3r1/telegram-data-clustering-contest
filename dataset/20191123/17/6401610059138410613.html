<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagelijksestandaard.nl/2019/11/video-denk-beer-ozturk-verslint-vvd-pup-aartsen-in-debat-bereid-je-eens-een-keer-voor-man/"/>
    <meta property="og:site_name" content="De Dagelijkse Standaard"/>
    <meta property="article:published_time" content="2019-11-23T17:00:22+00:00"/>
    <meta property="og:title" content="Filmpje! DENK-beer Selçuk Öztürk verslindt MKB-foppende VVD’er: ‘jullie houden familiebedrijven voor de gek’"/>
    <meta property="og:description" content="In de Tweede Kamer ging het deze week los tijdens de diverse begrotingsbesprekingen, en hoe! DENK-Kamerlid Öztürk ging er frontaal in bij de VVD en pakte Thierry Aartsen aan. Op de onderstaande beelden zien we hoe een slecht voorbereidde Aartsen het aflegt tegenover de sterke DENK-beer. Öztürk hakte Aartsen verbaal gesproken in mootjes en verslond hem vervolgens.   De video begint met de jammerlijke wanprestatie van Dion Graus, maar gelukkig komt PVV-Kamerlid Kops snel ter tafel en formuleert een aantal zinnige voorstellen. Zoals het voorstel om de kolencentrales niet te sluiten. Maar spoel vooral even door want daarna komt Kamerlid Thierry Aartsen (van de VVD) ten tonele en begint zijn voordracht vol met inhoudsloze buzzwords. De VVD’er bepleitte nieuwe wetgeving, zogenaamd om de ‘MKB te helpen’. Maar als we kijken naar het Corpus der Wet -ruim 40.000 artikelen and counting- dan heeft de VVD afgelopen jaren keihard gefaald om haar belofte aan de MKB in te lossen. De partij van Rutte verdedigt de toegenomen belastingdruk…"/>
  </head>
  <body>
    <article>
      <h1>Filmpje! DENK-beer Selçuk Öztürk verslindt MKB-foppende VVD’er: ‘jullie houden familiebedrijven voor de gek’</h1>
      <address><time datetime="2019-11-23T17:00:22+00:00">23 Nov 2019, 17:00</time> by <a rel="author">Teunis Dokter</a></address>
      <p>
        <b>In de Tweede Kamer ging het deze week los tijdens de diverse begrotingsbesprekingen, en hoe! <a href="https://www.dagelijksestandaard.nl/tag/selcuk-ozturk/">DENK-Kamerlid Öztürk</a> ging er frontaal in bij de VVD en pakte Thierry Aartsen aan. Op de onderstaande beelden zien we hoe een slecht voorbereidde Aartsen het aflegt tegenover de sterke DENK-beer. Öztürk hakte Aartsen verbaal gesproken in mootjes en verslond hem vervolgens.  </b>
      </p>
      <figure>
        <iframe src="https://www.youtube.com/embed/i4RhWY4niMw" width="560" height="315" data-service="Youtube" scrolling="no"/>
      </figure>
      <p>De video begint met de jammerlijke wanprestatie van Dion Graus, maar gelukkig komt PVV-Kamerlid Kops snel ter tafel en formuleert een aantal zinnige voorstellen. Zoals het voorstel om <a href="https://www.youtube.com/watch?v=7UIE8TGSBOY"><b>de kolencentrales niet te sluiten</b></a>. Maar spoel vooral even door want daarna komt Kamerlid Thierry Aartsen (van de VVD) ten tonele en begint zijn voordracht vol met inhoudsloze <i>buzzwords</i>.</p>
      <p>De VVD’er bepleitte nieuwe wetgeving, zogenaamd om de ‘MKB te helpen’. Maar als we kijken naar het Corpus der Wet -ruim 40.000 artikelen <i>and counting</i>- dan heeft de VVD afgelopen jaren keihard gefaald om haar belofte aan de MKB in te lossen. De partij van Rutte verdedigt de toegenomen belastingdruk vervolgens onder de noemer ‘dat ze regeringsverantwoordelijkheid’ moest delen met linkse partijen. De economie werd ondertussen wel steeds minder vrij.</p>
      <p>Öztürk ging er vervolgens frontaal in en verweet Aartsen dat hij niet goed op de hoogte was van de problemen van het MKB en de diverse trotse familiebedrijven die Nederland kent. Aartsen diende de Turk van repliek, maar kwam niet veel verder dan ‘ja, maar de Kamer heeft zo weinig ondersteuning’ en daarna nog even de ‘regeringsverantwoordelijkheid’.</p>
      <p>Öztürk prikte echter door de verwaterende VVD-retoriek heen. Volgens Öztürk houdt de VVD de ‘familiebedrijven voor de gek’ en zou Aartsen ‘zich beter moeten voorbereiden en met concrete voorstellen moeten komen’. Aartsen hield het echter bij <i>buzzwords</i>.</p>
    </article>
  </body>
</html>