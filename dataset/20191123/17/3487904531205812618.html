<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.metrosport.gr/article/panoplos-aris-kontra-sto-peristeri"/>
    <meta property="og:site_name" content="Metrosport.gr"/>
    <meta property="article:published_time" content="2019-11-23T17:25:00+00:00"/>
    <meta property="og:title" content="Πάνοπλος ο Άρης κόντρα στο Περιστέρι"/>
    <meta property="og:description" content="Η ομάδα του Σούλη Μαρκόπουλου ολοκλήρωσε χωρίς απρόοπτα την προετοιμασία του για το αυριανό (24/11) εντός έδρας παιχνίδι με τους Περιστεριώτες"/>
  </head>
  <body>
    <article>
      <h1>Πάνοπλος ο Άρης κόντρα στο Περιστέρι</h1>
      <h2>Η ομάδα του Σούλη Μαρκόπουλου ολοκλήρωσε χωρίς απρόοπτα την προετοιμασία του για το αυριανό (24/11) εντός έδρας παιχνίδι με τους Περιστεριώτες</h2>
      <address><time datetime="2019-11-23T17:25:00+00:00">23 Nov 2019, 17:25</time> by <a rel="author">Δημήτρης Καλαϊτζής</a></address>
      <p>Ο Άρης υποδέχεται αύριο (24/11) το Περιστέρι Winmasters σ΄ ένα παιχνίδι που η νίκη είναι επιτακτική για τους «κίτρινους», αφού βρίσκονται στην τελευταία θέσης της βαθμολογίας.</p>
      <p>Σε δηλώσεις του στην επίσημη σελίδα του συλλόγου, ο συνεργάτης του Σούλη Μαρκόπουλου, Παντελής Μπούτσκος στάθηκε στην παρουσία του κόσμου, αλλά και του Λευτέρη Μποχωρίδη.</p>
      <p>“Έχουμε μπροστά μας μία ομάδα, με πολύ ποιοτικό ρόστερ, με μεγάλη πληρότητα, τόσο στην περιφέρεια, όσο και στη ρακέτα, που πρωταγωνιστεί στη Λίγκα και όχι άδικα. Έχει αρχές και κανόνες στο παιχνίδι της και παρουσιάζεται ιδιαίτερα σκληρή στην άμυνα.</p>
      <p>Από την πλευρά μας, έχουμε φτάσει σε οριακό σημείο και όλος ο οργανισμός πρέπει να αναδείξει αντανακλαστικά. Οφείλουμε να ανταποκριθούμε στις υψηλές απαιτήσεις του αγώνα, γιατί δεν υπάρχουν περιθώρια λάθους. Ο κόσμος μας δεν έχει σταματήσει να στηρίζει και να υποστηρίζει την ομάδα στα δύσκολα.</p>
      <p>Θέλουμε να εκμεταλλευτούμε αυτή την ώθηση, την οποία μας δίνει η έδρα μας, όπως επίσης και την ώθηση που μας δίνει η επανεμφάνιση του αρχηγού μας, του Λευτέρη Μποχωρίδη και βήμα-βήμα να φτάσουμε στη νίκη”.</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="http://www.metrosport.gr/article/to-minima-enthousiasmou-tou-fitzpatrik-gia-tin-entaxi-tou-ston-ari"/>
        <a href="http://www.metrosport.gr/article/kitrinos-ke-episimos-fitzpatrik"/>
        <a href="http://www.metrosport.gr/article/opadi-tou-ari-stin-proponisi-pics"/>
        <a href="http://www.metrosport.gr/article/ekdothike-to-deltio-tou-fitzpatrik-pezi-me-peristeri"/>
        <a href="http://www.metrosport.gr/article/aris-arthike-to-ban-tou-ouiver-agonas-gia-to-deltio-tou-fitzpatrik"/>
        <a href="http://www.metrosport.gr/article/anakinothike-sidiroilias-apo-ton-ari"/>
      </related>
    </article>
  </body>
</html>