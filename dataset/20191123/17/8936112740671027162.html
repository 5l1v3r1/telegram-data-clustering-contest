<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://eurosport.tvn24.pl/pilka-nozna,105/fortuna-duesseldorf-bayern-monachium-wynik-meczu-i-relacja-bundesliga,987714.html"/>
    <meta property="og:site_name" content="TVN24"/>
    <meta property="article:published_time" content="2019-11-23T17:39:00+00:00"/>
    <meta property="og:title" content="Koniec serii Lewandowskiego. Fortuna mu nie sprzyja"/>
    <meta property="og:description" content="Słodko-gorzki występ Roberta Lewandowskiego. Bayern Monachium przy skromnym udziale napastnika reprezentacji Polski wygrał na wyjeździe z Fortuną Duesseldorf 4:0, ale był to pierwszy mecz Lewego w ..."/>
  </head>
  <body>
    <article>
      <h1>Koniec serii Lewandowskiego. Fortuna mu nie sprzyja</h1>
      <address>
        <time datetime="2019-11-23T17:39:00+00:00">23 Nov 2019, 17:39</time>
      </address>
      <slideshow>
        <figure>
          <img src="https://r-scale-80.dcs.redcdn.pl/scale/o2/tvn/web-content/m/p1/i/de03beffeed9da5f3639a621bcab5dd4/405057b6-125b-413d-9b89-f2ea21721e99.jpg?type=1&amp;srcmode=0&amp;srcx=1/1&amp;srcy=9/50&amp;srcw=1/1&amp;srch=17/20&amp;dstw=640&amp;dsth=360&amp;quality=80"/>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/2d00f43f07911355d4151f13925ff292/9d6a210f-8a14-4709-903d-13fcdce30a4d-480p.mp4"/>
          <figcaption>Bayern - Borussia. Gole Roberta Lewandowskiego</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/6f2688a5fce7d48c8d19762b88c32c3b/a9d286b4-8a2b-44dd-8e4a-43e62c620386-480p.mp4"/>
          <figcaption>Gol Roberta Lewandowskiego w meczu z Eintrachtem Frankfurt</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/95e6834d0a3d99e9ea8811855ae9229d/57b132da-e79e-11e9-ae59-0050569bf40f-480p.mp4"/>
          <figcaption>Gol Roberta Lewandowskiego w meczu Bayernu z Hoffenheim</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/f22e4747da1aa27e363d86d40ff442fe/903d05c6-5c5b-4ab7-9365-31c8fe4d78f6-480p.mp4"/>
          <figcaption>Pudło i gol Roberta Lewandowskiego w meczu z Paderborn</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/136f951362dab62e64eb8e841183c2a9/1a7dd07c-d721-11e9-9cc3-0050569b018a-480p.mp4"/>
          <figcaption>Gol Lewandowskiego w meczu z Lipskiem</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/136f951362dab62e64eb8e841183c2a9/11b28516-180f-4b06-8b70-934701ecb17d-480p.mp4"/>
          <figcaption>Robert Lewandowski przymierzył z rzutu wolnego</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/8d55a249e6baa5c06772297520da2051/0a69784e-ec98-4b0a-8460-ca7c5bebec36-480p.mp4"/>
          <figcaption>Bayern - Mainz 6:1. Gol Lewandowskiego</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/8562ae5e286544710b2e7ebe9858833b/92229dc7-4b6f-4031-99b2-ac441450310b-480p.mp4"/>
          <figcaption>Lewandowski i hat-trick z Schalke</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/1e913e1b06ead0b66e30b6867bf63549/e91a25fe-c0a9-11e9-a3ea-0050569b018a-480p.mp4"/>
          <figcaption>Dwa gole Lewandowskiego z Herthą</figcaption>
        </figure>
        <figcaption>Robert Lewandowski popisał się dubletem w meczu z BVB Foto: Getty Images | Video: Eleven Sports Network</figcaption>
      </slideshow>
      <h3>Słodko-gorzki występ Roberta Lewandowskiego. Bayern Monachium przy skromnym udziale napastnika reprezentacji Polski wygrał na wyjeździe z Fortuną Duesseldorf 4:0, ale był to pierwszy mecz "Lewego" w tym sezonie bez gola w Bundeslidze.</h3>
      <p>
        <a href="https://player.pl/">Mecze ligi niemieckiej można oglądać w kanałach ELEVEN SPORTS w Player.pl</a>
      </p>
      <p>Broniąca się przed strefą spadkową Fortuna w sobotę musiała się liczyć z ciężką przeprawą. Przed przerwą na mecze reprezentacji Bayern z łatwością rozbił Borussię Dortmund 4:0. Walcząca o utrzymanie drużyna z Duesseldorfu liczyła więc na sprawienie ogromnej sensacji.</p>
      <related>
        <a href="https://eurosport.tvn24.pl/bundesliga,111/szalony-mecz-w-dortmundzie-borussia-uniknela-blamazu,987577.html"/>
      </related>
      <p>Paderborn dał przykład</p>
      <p>W piątek przykład, jak walczyć z faworytem, dało Fortunie Paderborn, które było bliskie pokonania Borussii w Dortmundzie. Ostatecznie skończyło się na remisie 3:3, choć warto zauważyć, że gospodarze uratowali się dopiero w doliczonym czasie gry.</p>
      <p>Mecz w Duesseldorfie był okazją do pojedynku polskich napastników. W ekipie gospodarzy od pierwszej minuty zagrał Dawid Kownacki (grał do 79. minuty), natomiast w wyjściowym składzie Bayernu nie zabrakło Roberta Lewandowskiego.</p>
      <h3>Strzelali inni</h3>
      <p>Fortuna pozostaje jedyną drużyną, przeciwko której w Bundeslidze "Lewy" nie strzelił gola. Do przerwy nic się w tej kwestii nie zmieniło. Bayern pewnie prowadził z Fortuną 3:0, ale gole strzelali inni. Wynik meczu otworzył w 11. minucie Benjamin Pavard, a następnie Zackary'ego Steffena pokonali Corentin Tolisso i Serge Gnabry. Lewandowski mógł zdobyć bramkę w 19. minucie, ale spudłował w dobrej sytuacji.</p>
      <p>Lewandowski zapisał się w statystykach po przerwie, ale nie takich, na których zależy mu najbardziej. W 70. minucie zaliczył asystę przy golu Philippe Coutinho na 4:0. Tym samym skończyła się wspaniała seria Lewandowskiego, który do tego spotkania strzelał przynajmniej jednego gola we wszystkich dotychczasowych kolejkach Bundesligi sezonu 2019/20.</p>
      <p>
        <b>Fortuna Duesseldorf - Bayern Monachium 0:4 (0:3)</b>
      </p>
      <p>Bramki: Pavard (11.), Tolisso (27.), Gnabry (34.), Coutinho (70.)</p>
      <p>Autor: Kali / Źródło: eurosport.pl</p>
    </article>
  </body>
</html>