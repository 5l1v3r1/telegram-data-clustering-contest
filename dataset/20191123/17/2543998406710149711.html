<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.republika.rs/vesti/srbija/170766/vucic-obisao-vinariju-palicu-porucio-srpska-industrija-vina-napreduje-koracima-sedam-milja"/>
    <meta property="og:site_name" content="REPUBLIKA"/>
    <meta property="article:published_time" content="2019-11-23T17:01:00+00:00"/>
    <meta property="og:title" content="Vučić obišao vinariju na Paliću, pa poručio: Srpska industrija vina napreduje koracima od sedam milja"/>
    <meta property="og:description" content="Predsednik Aleksandar Vučić istakao je danas da je vinarska industrija u Srbiji u poslednjih nekoliko godina značajno napredovala i sada se, kaže, razvija &quot;koracima od sedam milja&quot;."/>
  </head>
  <body>
    <article>
      <h1>Vučić obišao vinariju na Paliću, pa poručio: Srpska industrija vina napreduje koracima od sedam milja</h1>
      <h2>Predsednik Aleksandar Vučić istakao je danas da je vinarska industrija u Srbiji u poslednjih nekoliko godina značajno napredovala i sada se, kaže, razvija "koracima od sedam milja".</h2>
      <address><time datetime="2019-11-23T17:01:00+00:00">23 Nov 2019, 17:01</time> by <a rel="author">Tanjug</a></address>
      <p>- Radimo nacionalnu strategiju za vinarsku industriju i čestitam na fantastičnom uspehu našim vinarima. Pre pet, šest, sedam godina, nismo mogli da se merimo ni sa kim u ovom delu, a kamoli u Evropi, a danas se nigde nećemo posramiti sa našim vinima. Naprotiv - rekao je Vučić na Paliću.</p>
      <p>On je tamo posetio "Podrum Palić", koji je pre dve godine preuzela kompanija "Andex", u vlasnistvu porodice Čakanji, kojoj je zahvalio na svim ulaganjima, ali pre svega na tome što se njihov sin Androš vratio iz SAD u Srbiju.</p>
      <h3>Gradićemo i brzu saobraćajnicu Bački Breg-Kikinda</h3>
      <p>Predsednik Srbije Aleksandar Vučić najavio je danas da će najkasnije za tri ili četiri godine početi da se gradi brza saobraćajnica od Bačkog Brega do Kikinde.<br/><br/>- Imamo još jednu dobru vest za Vojvodinu. Mi smo planirali i uskoro ćemo kroz Investicioni plan predočiti da ćemo, verujem da je realno, za tri ili četiri godine najkasnije, krenuti u izgradnju brze saobraćajnice Bački Breg - Sombor - Kula - Vrbas - Srbobran - Bečej - Novi Bečej - Kikinda - rekao je Vučić novinarima.<br/><br/>Kaže da bi ta brza saobraćajnica bila poput paralele koja bi se naslanjala na vertikalu Koridora 10 i to bi značilo mnogo za zapadnobački, severnobački i južnobački okrug, ali i ceo severni Banat.<br/><br/>- To bi bilo od presudnog značaja za dovođenje investitora i time bismo još jedan veliki prelaz napravili od malog prelaza, tako da bi građani sa obe strane imali laši prelaz mađarsko -srpske granice - istakao je Vučić.</p>
      <p>Vučić je izrazio uverenje da će rasti izvoz srpskog vina na rusko tržište, kao i da sa kineskim partnerima parviti nove ugovore.</p>
      <p>- To je veoma važno za nas. Napredak jedne ekonomije u Evropi možete da merite i po napretku vinarske industrije. Ogroman je razvoj srpske vinarske industrije koja napreduje koracima od sedam milja u pogledu kvaliletata, nešto više nego kvantiteta - rekao je Vučić.<br/><br/>Dodao je da Srbija ima subotičko, fruškogorsko, vršačko, šumadijsko, jagodinsko, topličko, župsko, vranjsko vinogorje... te da je danas mnogo bolja situacija nego ranije.</p>
      <related>
        <h4>Pročitajte još:</h4>
        <a href="http://republika.rs/vesti/srbija/170475/MILICEVIC-SPS-pruza-punu-podrsku-Vucicu"/>
        <a href="http://republika.rs/vesti/srbija/170456/iskljucujem-Rusi-pravu"/>
        <a href="http://republika.rs/vesti/srbija/170450/VUCIC-ODBACIO-OPTUZBE-OPOZICIJE-Nikada-jedan-lot-mina-nije-otisao-Ukrajinu"/>
        <a href="http://republika.rs/vesti/srbija/170412/VIDEO-SPIJUNSKA-AFERA-GLAVNA-TEMA-Zavrsena-Sednica-Saveta-nacionalnu-bezbednost"/>
      </related>
      <p>- Hvala vam, jer su i porezi koje plaćate značajni za zemlju i želim vam uspešan rad - poručio je Vučić svojim domaćinima.<br/><br/>Zahvalio im je na ulaganjima, ističući da je njihovo, ali i uspešno poslovanje drugih kompanija, od ogromne koristi za Suboticu, Srbiju.<br/><br/>- Oni će ovde da proizvode najbolju rakiju od šljive, dunje, kruške, ali i malina i kajsija, i najveći deo će ići za izvoza, ali i za domaću potrošnju - rekao je Vučić.</p>
      <h3>"Na ovako lepom mestu ne bih o Ðilasu"</h3>
      <p>Predsednik Srbije Aleksandar Vučić nije danas, u vinariji Palić, želeo da odgovori na pitanje novinara kako komentariše poruku Dragana Ðilasa, koji je, na njegovu izjavu vezanu za doktorat Siniše Malog, napisao na društvenim mrežama da “to tako neće moći”.<br/><br/>Vučić je, nakon obilaska podruma Palić, upitan kako to vidi i da li se plaši protesta, kazao je da je bolje da ne odgovara na tako nešto na ovako lepom mestu.<br/><br/>- Na ovom mestu se tako lepo osećam, da ne bih da odgovaram na to - kazao je on.</p>
      <p>Istakao je da je, prolazeći kroz hladnjaču i destileriku, primetio da je to pogon na šta svako u Srbiji može da bude ponosan.<br/><br/>Posebno je zahvalio mađarskoj vladi i premijeru Viktoru Orbanu, na podršci projektima u Vojvodini, koji su, kaže, trpeli kritike, pa je on (Vučić), morao da objasni da to nisu projekti usmereni protiv Srbije, a Orban da ubrza dozovle za učešće u projktima.<br/><br/>Takođe, dodao je da je pre "Podruma Palić", posetio i farmaceutsku kompaniju "Goodwill pharma", koja je, kaže, na malom prostoru napravila čudesno remek delo za proizvodnju lekova.</p>
    </article>
  </body>
</html>