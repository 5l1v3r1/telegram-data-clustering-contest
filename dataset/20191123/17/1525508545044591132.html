<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4779089/%D8%AA%D8%B9%DB%8C%DB%8C%D9%86-%D8%AA%DA%A9%D9%84%DB%8C%D9%81-%D9%85%D8%AF%DB%8C%D8%B1%DB%8C%D8%AA-%D8%B1%D8%A7%D9%87-%D8%A2%D9%87%D9%86-%DA%A9%D8%B1%D9%85%D8%A7%D9%86%D8%B4%D8%A7%D9%87"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-23T17:45:21+00:00"/>
    <meta property="og:title" content="نماینده مردم کرمانشاه در مجلس خبر داد: تعیین تکلیف مدیریت راه آهن کرمانشاه"/>
    <meta property="og:description" content="کرمانشاه _ نماینده مردم کرمانشاه در مجلس شورای اسلامی از تعیین تکلیف مدیریت راه آهن کرمانشاه خبر داد."/>
  </head>
  <body>
    <article>
      <h1>نماینده مردم کرمانشاه در مجلس خبر داد: تعیین تکلیف مدیریت راه آهن کرمانشاه</h1>
      <address>
        <time datetime="2019-11-23T17:45:21+00:00">23 Nov 2019, 17:45</time>
      </address>
      <p>به گزارش <a href="https://www.mehrnews.com/">خبرنگار مهر</a>،  احمد صفری عصر امروز شنبه در شورای برنامه ریزی و توسعه استان کرمانشاه از وضعیت نامناسب راه آهن کرمانشاه ابراز گلایه کرد و اظهار داشت: در حال حاضر سرعت و زمان حرکت قطار در استان بسیار نامناسب است و همچنین تعداد سفرها بسیار کم است.</p>
      <p>نماینده مردم کرمانشاه در مجلس شورای اسلامی افزود: با این همه هزینه ای که برای راه آهن کرمانشاه شده است اصلا پذیرفته نیست که چنین رها و به فراموشی سپرده شود.</p>
      <p>صفری اشاره ای به دهکده لجستیک داشت و افزود: در بحث انتقال سند زمین که متعلق به شهرک های صنعتی است اول باید مشکلات را حل و فصل کرد و بعد نسبت به جانمایی آن اقدام می کردند   </p>
      <p>وی گفت: استاندارد لجستیک ۲۸۰ هکتار زمین است که کرمانشاه ۲۴۰ هکتار دارد و باید این امر نیز پیگیری شود تا در ادامه با مشکل مواجه نشود.</p>
      <p>نماینده مردم کرمانشاه در مجلس شورای اسلامی خاطرنشان کرد: در بحث جذب سرمایه گذار و روش واگذاری نیز باید ابتدا کل هزینه های زیربنایی و روبنایی به جهت تشویق سرمایه گذار را خود راه آهن قبول کند و بعد واگذار شود.</p>
      <p>وی همچنین عدم احداث خط های آنتنی برای صنایع استان را یکی دیگر از ضعف های راه آهن کرمانشاه دانست و گفت: نیاز است جلسه مشترکی به این منظور تشکیل شود و مشکلات سر راه این امر را حل و فصل کنیم.</p>
      <p>وی از تعیین تکلیف مدیریت راه آهن کرمانشاه خبر داد و افزود: بالاخره پس از ۲ سال و ۸ ماه از افتتاح این پروژه استان کرمانشاه دارای مدیر خواهد شد.</p>
      <p>صفری گفت: بر این اساس انتظار است استان کرمانشاه را به صورت ویژه ببینید و نسبت به جذب نیروهای بومی که قصد دارند در راه آهن کرمانشاه مشغول شوند اقدامات لازم صورت بگیرد.</p>
    </article>
  </body>
</html>