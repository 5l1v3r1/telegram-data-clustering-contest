<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ziuaconstanta.ro/stiri/sport/live-text-constanta-campionii-creeaza-campioni-conceptul-tehnic-al-fc-viitorul-si-al-academiei-hagi-prezentat-de-gica-hagi-705875.html"/>
    <meta property="og:site_name" content="ZIUA de Constanta"/>
    <meta property="article:published_time" content="2019-11-23T17:37:00+00:00"/>
    <meta property="og:title" content="&quot;Campionii creează campioni&quot;, conceptul tehnic al FC Viitorul și al Academiei Hagi, prezentat de Gică Hagi (galerie foto+video)"/>
    <meta property="og:description" content="La doua zile dupa sarbatoarea de zece ani de viata, la FC Viitorul si Academia Hagi are loc, astazi, un alt eveniment important, lansarea cartii tehnice Campionii creeaza Campioni , gandita, ..."/>
  </head>
  <body>
    <article>
      <h6 class="kicker">LIVE TEXT. Constanța. Lansare de carte</h6>
      <h1>"Campionii creează campioni", conceptul tehnic al FC Viitorul și al Academiei Hagi, prezentat de Gică Hagi (galerie foto+video) </h1>
      <address><time datetime="2019-11-23T17:37:00+00:00">23 Nov 2019, 17:37</time> by <a rel="author">Cătălina BĂLTĂREȚU, Marian BOCAI</a></address>
      <p>
        <a href="https://www.ziuaconstanta.ro/stiri/sport/live-text-constanta-campionii-creeaza-campioni-conceptul-tehnic-al-fc-viitorul-si-al-academiei-hagi-prezentat-de-gica-hagi-705875.html?imagini=1#scroll">🖼️ Galerie foto (12)</a>
      </p>
      <p>
        <a href="https://www.ziuaconstanta.ro/stiri/sport/live-text-constanta-campionii-creeaza-campioni-conceptul-tehnic-al-fc-viitorul-si-al-academiei-hagi-prezentat-de-gica-hagi-705875.html?video=1#scroll">📽️ Video (1)</a>
      </p>
      <p>La două zile după sărbătoarea de zece ani de viaţă, la<b> FC Viitorul</b> şi <b>Academia Hagi</b> are loc, astăzi, un alt eveniment important, lansarea cărţii tehnice „Campionii creează Campioni“, gândită, concepută şi creată de <b>Gică Hagi</b>, managerul tehnic al FC Viitorul.<br/><br/>Evenimentul este găzduit de hotelul<b> Iaki din Mamaia.</b></p>
      <blockquote>„E o lucrare tehnică. Arată ce am construit noi în cei zece ani, toate performanţele noastre, ideea noastră şi viziunea noastră despre fotbal. Conceptul care ne-a condus pe noi către succes. Satisfacţiile noastre sunt foarte mari. Totul stă în picioare când devii un învingător, când câştigi.<br/><br/>Atunci te simţi fericit. Am plecat de la zero şi am cunoscut succesul. Iubesc fotbalul, mi-a dat totul şi am vrut să-i întorc ceva, aşa cum am crezut eu că era normal“, a spus Gică Hagi.</blockquote>
      <p><b>UPDATE 5:</b><br/><br/>La final, Gică Hagi a oferit autografe pe carte. "Regele" a anunțat că la anul, cei zece ani de activitate FC Viitorul și Academia Hagi vor fi sărbătoriți printr-un meci aniversar și printr-o petrecere de amploare. <br/><br/>De asemenea, Hagi a dezvăluit planurile de dezvoltare ale Academiei care-i poartă numele, în acest sens fiind achiziționate încă zece hectare de teren.  <br/><br/>Cartea „Campionii Creează Campioni“ va putea fi achiziționată, începând de săptămâna viitoare, din magazinul oficial al clubului situat în Complexul Academiei Hagi.<br/><br/><b>UPDATE 4: </b></p>
      <blockquote>„​Eu nu am văzut un alt antrenor în lume care să scoată un concept tehnic.<br/><br/>Gică este generos cu fotbalul și altruist cu colegii de breaslă. Îi felicit pe Gică și pe cei care l-au ajutat să realizeze acest concept “, a precizat <b>Gică Popescu.</b></blockquote>
      <p>
        <b> <br/>UPDATE 3:</b>
      </p>
      <blockquote> „​E o seară emoționantă. Am trăit zece ani frumoși, cu bucurii imense.<br/><br/>Am obtinut performanțe mari la toate nivelurile. Suntem mândri de ce am realizat. În următorii cinci ani, asteptați-vă de la noi, la noi surprize“, a arătat și <b>Paul Peniu.</b></blockquote>
      <p>
        <b>UPDATE 2:</b>
      </p>
      <blockquote>"E o carte tehnică despre cum să creezi jucători care devin campioni. Le mulțumesc celor ce m-au format și m-au perfecționat, antrenorii care m-au crescut și mentorii mei. M-am născut să castig, nu să exist. Fiecare copil merită promovat. După ce m-am lăsat de fotbal m-am gândit să las ceva.<br/><br/>Primul gând a fost să fac o academie de nivel european, de calitate mare, în județul în care m-am născut. Am construit un concept tehnico-tactic bazat pe cinci piloni: strategie, filosofie, partea tehnică, selecția jucătorului și metodica de antrenament. Literele din numele meu semnifică: Harnic - Ambițios - Generos - Iute", a spus Gică Hagi.</blockquote>
      <p><b>UPDATE 1:</b><br/><br/>Pe marginea cărții și asupra ideilor care au dus la apariția cărții au vorbit Paul Peniu, președintele Academieiei Hagi, Gică Popescu, președintele FC Viitorul, și Gică Hagi.<br/><br/><i><u>Performanțele Academiei Hagi în primii 10 ani ai existenței sale:</u></i><br/><br/>- 24 de titluri de campioni, 9 medalii de argint, 14 medalii de bronz, 2 cupe, 4 supercupe;<br/>- în sezoanele 2012/2013 și 2018/2019 s-au câștigat titlurile naționale la Juniori U19, U17 și U15 (cele mai mari categorii de vârstă);<br/>- 5 ani consecutivi campioni naționali U19 (2012, 2013, 2014, 2015, 2016);<br/>- medie de 41 de jucători / sezon în circuitul loturilor naționale (seniori, U21, U19, U18, U17, U16, U15);<br/>- 39 de jucători crescuți în Academia Hagi au debutat în Liga I la FC Viitorul;<br/>- Cristian Manea - cel mai tânăr debutant din istoria echipei naționale de seniori a României la 16 ani, 9 luni și 22 de zile (România - Albania 1-0, 31 mai 2014).<br/><br/><i><u>Performanțe FC Viitorul în primii 10 ani ai existenței sale:</u></i><br/><br/>- 1 titlu de campioană (2016/2017);<br/>- 1 Cupă a României (2018/2019);<br/>- 1 Supercupă (2019);<br/>- cea mai tânără campioană din Europa: media de vârstă 21 ani și 7 luni;<br/>- 47,82% din jucătorii lotului U21 al României (semifinalistă la EURO U21 2019 și calificată la Jocurile Olimpice 2020) au fost crescuți în Academia Hagi: Cătălin Căbuz, Cristian Manea, Radu Boboc, Virgil Ghiță, Tudor Băluță, Dragoș Nedelcu, Alexandru Cicâldău, Andrei Ciobanu, Florinel Coman, Ianis Hagi, Denis Drăguș;<br/>- Ianis Hagi, cel mai tânăr căpitan din Liga I la 16 ani, 9 luni și 20 de zile (12 august 2015, CSU Craiova - FC Viitorul 1-2);<br/>- FC Viitorul este prima echipă din România care a aliniat în Liga I un lot de 18 jucători proveniți din propria Academie (29 mai 2015, FC Botoșani - FC Viitorul 4-4);<br/>- FC Viitorul este pe primul loc, la egalitate cu FC Barcelona, în topul campioanelor europene care au promovat cei mai mulți jucători din propria Academie în anul în care a devenit campioană națională: 57.7%.<br/><br/><b>Sursa foto-video: ZIUA de Constanța </b></p>
      <figure>
        <iframe src="https://www.youtube.com/embed/GEAZRBxnXmI" width="855" height="455" data-service="Youtube" scrolling="no"/>
      </figure>
      <related>
        <h4>Articole asemanatoare</h4>
        <a href="https://www.ziuaconstanta.ro/stiri/sport/cateodata-ca-sa-castigi-trebuie-sa-si-risti-cine-crede-gica-hagi-ca-va-fi-noul-selectionar-al-nationalei-romaniei-dupa-cosmin-contra-705885.html"/>
        <a href="https://www.ziuaconstanta.ro/stiri/monden/pe-cine-ati-vedea-sa-joace-rolul-gica-hagi-in-film-iata-ce-a-raspuns-regele-705882.html"/>
        <a href="https://www.ziuaconstanta.ro/stiri/editorial/editorial-zece-ani-de-academia-hagi-si-fc-viitorul-o-poveste-frumoasa-care-a-redat-speranta-705831.html"/>
        <a href="https://www.ziuaconstanta.ro/stiri/sport/aniversare-fc-viitorul-si-academia-hagi-gica-popescu-dorim-sa-devenim-cel-mai-important-club-din-romania-705844.html"/>
        <a href="https://www.ziuaconstanta.ro/stiri/sport/cinci-jucatori-de-la-fc-viitorul-in-lotul-national-under-15-care-a-jucat-cu-selectionata-ciprului-galerie-foto-705727.html"/>
        <a href="https://www.ziuaconstanta.ro/stiri/sport/constanta-fc-viitorul-a-sarbatorit-alaturi-de-fani-zece-ani-de-la-infiintarea-clubului-galerie-foto-705718.html"/>
        <a href="https://www.ziuaconstanta.ro/stiri/sport/echipele-fc-viitorul-din-liga-elitelor-victorii-concludente-in-restantele-cu-fc-botosani-galerie-foto-705645.html"/>
        <a href="https://www.ziuaconstanta.ro/stiri/sport/fc-viitorul-s-a-impus-in-meciul-amical-cu-academica-clinceni-galerie-foto-705315.html"/>
        <a href="https://www.ziuaconstanta.ro/stiri/sport/constanta-programul-sportiv-din-weekend-fc-viitorul-meci-amical-sambata-cu-academica-clinceni-705268.html"/>
        <a href="https://www.ziuaconstanta.ro/stiri/sport/trei-fotbalisti-de-la-fc-viitorul-titulari-in-meciul-de-tineret-romania-finlanda-4-1-galerie-foto-705202.html"/>
        <a href="https://www.ziuaconstanta.ro/stiri/sport/constanta-fotbalisti-de-la-fc-viitorul-in-mijlocul-copiilor-de-la-scoala-3-ciprian-porumbescu-galerie-foto-705152.html"/>
        <a href="https://www.ziuaconstanta.ro/stiri/sport/constanta-surprize-din-partea-campionilor-fc-viitorul-si-academia-hagi-sarbatoresc-zece-ani-de-activitate-printr-un-eveniment-inedit-704928.html"/>
        <a href="https://www.ziuaconstanta.ro/stiri/sport/fc-viitorul-meci-amical-contra-unei-echipe-de-liga-1-704888.html"/>
        <a href="https://www.ziuaconstanta.ro/stiri/sport/fiecare-meci-va-fi-un-test-gica-hagi-nemultumit-de-inconstanta-fotbalistilor-de-la-fc-viitorul-galerie-foto-704830.html"/>
        <a href="https://www.ziuaconstanta.ro/stiri/sport/fc-hermannstadt-fc-viitorul-meci-cu-trei-penalty-uri-dintre-care-doua-ratate-704721.html"/>
      </related>
    </article>
  </body>
</html>