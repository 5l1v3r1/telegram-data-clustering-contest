<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%cf%80%ce%b1%cf%81%ce%b1%ce%bb%ce%af%ce%b3%ce%bf-%ce%b4%ce%b9%cf%80%ce%bb%cf%89%ce%bc%ce%b1%cf%84%ce%b9%ce%ba%cf%8c-%ce%b5%cf%80%ce%b5%ce%b9%cf%83%cf%8c%ce%b4%ce%b9%ce%bf-%ce%b1%ce%bd%ce%ac%ce%bc.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-23T17:08:05+00:00"/>
    <meta property="og:title" content="Παραλίγο διπλωματικό επεισόδιο ανάμεσα σε Άγκυρα &amp; Ουάσινγκτον: Τούρκος πρόξενος διέκοψε ομιλία Αμερικανίδας αξιωματούχου – «Χοντρό» σκηνικό στη Ρουμανία"/>
    <meta property="og:description" content="Απίστευτο γεγονός έλαβε χώρα στην Κωστάντζα της Ρουμανίας μπροστά σε Αμερικανίδα αξιωματούχο, ενδεικτικό της τουρκικής προσπάθειας  “καπελώματος” των μουσουλμάνων των Βαλκανίων από την Άγκυρα."/>
  </head>
  <body>
    <article>
      <h1>Παραλίγο διπλωματικό επεισόδιο ανάμεσα σε Άγκυρα &amp; Ουάσινγκτον: Τούρκος πρόξενος διέκοψε ομιλία Αμερικανίδας αξιωματούχου – «Χοντρό» σκηνικό στη Ρουμανία</h1>
      <address>
        <time datetime="2019-11-23T17:08:05+00:00">23 Nov 2019, 17:08</time>
      </address>
      <p>
        <b>Απίστευτο γεγονός έλαβε χώρα στην Κωστάντζα της Ρουμανίας μπροστά σε Αμερικανίδα αξιωματούχο, ενδεικτικό της τουρκικής προσπάθειας  “καπελώματος” των μουσουλμάνων των Βαλκανίων από την Άγκυρα.</b>
      </p>
      <p>
        <b>Ο πρόξενος της Τουρκίας στην Κωνστάντζα με απύθμενο οθωμανικό θράσος, διέκοψε την αναπληρωτή Πρεσβευτή των ΗΠΑ στη Ρουμανία κ. Abigail Rupp, μη επιτρέποντάς της ουσιαστικά, να πραγματοποιήσει την ομιλία της σε θρησκευτική εκδήλωση της μουσουλμανικής κοινότητας στην πόλη.</b>
      </p>
      <p>Η αξιωματούχος των ΗΠΑ ανέβηκε στο βάθρο για να μιλήσει, αλλά ο Τούρκος πρόξενος της ζήτησε με αναίδια να κατέβει αμέσως, επειδή η ομιλία της κατά τον ίδιο δεν συμπεριλαμβάνονταν στο πρόγραμμα της εκδήλωσης, σύμφωνα με το ρουμανικό πρακτορείο ειδήσεων G4Media.ro.</p>
      <p>Ωστόσο ο Μουφτής της Ρουμανίας, ο οποίος είχε την ευθύνη της  όλης διοργάνωσης, παρενέβη και δήλωσε ότι η  Abigail Rupp είχε προσκληθεί κανονικά, απορρίπτοντας την ωμή στάση  του Τούρκου αξιωματούχου.</p>
      <p>«<b><i>Λυπούμαστε για τη στάση των εκπροσώπων του τουρκικού κράτους. Η εκδήλωση διοργανώθηκε στη Ρουμανία και έχουμε καλές σχέσεις με τις ΗΠΑ</i></b>«, ανέφερε ο Μουφτής της Ρουμανίας.</p>
      <p>Η Πρεσβεία των ΗΠΑ χαρακτήρισε το περιστατικό μόνο «λυπηρό».</p>
      <p>«<b><i>Είναι λυπηρό το γεγονός ότι οι εκπρόσωποι της τουρκικής κυβέρνησης αντιτάχθηκαν δημοσίως στο ρόλο υψηλής εκπροσώπου των ΗΠΑ και την εμπόδισαν να μιλήσει σε ένα γεγονός που αφορά τις αξίες της θρησκευτικής ελευθερίας και της διαφορετικότητας που μοιραζόμαστε με τη Ρουμανία</i></b>«, ανέφερε η ανακοίνωση της Πρεσβείας των ΗΠΑ.</p>
      <p>
        <b>Το περιστατικό αυτό έρχεται στο πλαίσιο των εντάσεων μεταξύ των ΗΠΑ και Τουρκίας αναφέρουν πηγές, αλλά χάνουν την ουσία, διότι οι Τούρκοι εδώ και χρόνια προσπαθούν να “καπελώσουν” όλες τις μουσουλμανικές μειονότητες στα Βαλκάνια και την Ελλάδα φυσικά.</b>
      </p>
      <p>Η στάση του Τούρκου προξένου ήταν απλά  το «κερασάκι στην τούρτα» στο όλο τουρκικό σχέδιο.</p>
      <p>Η Κωνστάντζα είναι η μεγαλύτερη πόλη στην περιοχή Dobrogea της Ρουμανίας και φιλοξενεί μια μεγάλη τουρκική και ταταρική κοινότητα, κάτι που μας παραπέμπει και στα παιχνίδια των Τούρκων με τους Τατάρους στην Κριμαία, στα οποία και η Μόσχα τηρεί “χαμηλούς τόνους”.</p>
      <p>
        <b>Το βρώμικο” και “συγχρόνως “ύπουλο” σχέδιο της Άγκυρας με “όχημα” την μουσουλμανική θρησκεία, έχει ως στόχο την πλήρη επιρροή και την πολιτική παρέμβαση των Τούρκων σε βαλκανικές χώρες, όπως η Βουλγαρία αλλά και η Ελλάδα (Δυτική Θράκη).</b>
      </p>
      <p>Το σχέδιο αφορά τις συνεχείς και άοκνες προσπάθειες  της Άγκυρας να αποκτήσει επιρροή στις μουσουλμανικές μειονότητες σε Ελλάδα, Νότια Βουλγαρία, Βοσνία, Σερβία, Αλβανία, μέσω της Διεύθυνσης Θρησκευτικών Υποθέσεων (Diyanet).</p>
      <p>Η εφημερίδα της Βουλγαρίας Trud ανέφερε ότι η Τουρκία είχε διαθέσει 6 εκατομμύρια δολάρια για την κατασκευή τζαμιού στη νότια βουλγαρική επαρχία Καρντζαλί και ήταν το πιο δαπανηρό έργο κατασκευής σε αυτό το τμήμα της χώρας.</p>
      <p>Η Βουλγαρία ήταν το επίκεντρο του πιο έντονου ενδιαφέροντος από την Άγκυρα τα τελευταία χρόνια.</p>
      <p>Η Βουλγαρία έχει αναλογικά τη μεγαλύτερη μουσουλμανική μειονότητα στην Ευρώπη η οποία ανέρχεται στο 15% του πληθυσμού της!</p>
      <p>
        <b>Η τουρκική θρησκευτική υπηρεσία Diyanet απέκτησε ευρεία επιρροή, υπογράφοντας συμφωνίες με τη Βουλγαρία, την Αλβανία, τα Σκόπια, το Αζερμπαϊτζάν, το Κιργιζιστάν, το Ουζμπεκιστάν και το Τουρκμενιστάν.</b>
      </p>
      <p>Στόχος αυτών των προσπαθειών ήταν να εξαπλωθεί διεθνώς η τουρκική επιρροή μέσω της μουσουλμανικής θρησκείας, οικοδομώντας παράλληλα την εικόνα μιας Τουρκίας, που αποτελεί την χώρα-ηγέτη του ισλαμικού κόσμου.</p>
      <p>
        <b>Οι πολιτικές αυτές όμως της Άγκυρας στα Βαλκάνια προκαλούν αντιδράσεις τόσο από την Ευρωπαϊκή Ένωση όσο και από τις χώρες της περιοχής.</b>
      </p>
    </article>
  </body>
</html>