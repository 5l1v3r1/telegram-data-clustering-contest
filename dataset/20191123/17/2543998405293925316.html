<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.republika.rs/svet/svet/170769/kina-sila-kao-sudjeno-nam-jedni-drugima-stanemo-zulj-dramaticno-upozorenje-henri-kisindzera-trgovinski-rat-moze-preraste-oruzani"/>
    <meta property="og:site_name" content="REPUBLIKA"/>
    <meta property="article:published_time" content="2019-11-23T17:12:00+00:00"/>
    <meta property="og:title" content="KINA JE SILA, KAO I MI! SUĐENO NAM JE DA JEDNI DRUGIMA STANEMO NA ŽULJ! Dramatično upozorenje Henri Kisindžera: Trgovinski rat može da preraste u oružani"/>
    <meta property="og:description" content="Bivši američki državni sekretar Henri Kisindžer upozorio je da trgovinski rat SAD i Kine može da dovede i do oružanog sukoba, piše 2Dejli mejl&quot;."/>
  </head>
  <body>
    <article>
      <h1>KINA JE SILA, KAO I MI! SUĐENO NAM JE DA JEDNI DRUGIMA STANEMO NA ŽULJ! Dramatično upozorenje Henri Kisindžera: Trgovinski rat može da preraste u oružani</h1>
      <h2>Bivši američki državni sekretar Henri Kisindžer upozorio je da trgovinski rat SAD i Kine može da dovede i do oružanog sukoba, piše 2Dejli mejl".</h2>
      <address><time datetime="2019-11-23T17:12:00+00:00">23 Nov 2019, 17:12</time> by <a rel="author">sputniknews.com, Republika</a></address>
      <p>Nastupajući na Novom ekonomskom forumu "Blumberg" u Pekingu, Kisindžer je rekao da se Vašington i Peking i dalje nalaze "na pragu hladnog rata", koji je je, ipak, moguće sprečiti.</p>
      <p>Kisindžer, koji je poznat po tome što je uspostavio odnose s Kinom tokom mandata Ričarda Niksona, smatra da je posebno važno da „nakon perioda relativne napetosti u odnosima usledi iskreni pokušaj da se razumeju politički razlozi koji su je izazvali".</p>
      <p>- Ako konflikt niko ne bude obuzdavao, njegov ishod mogao bi da bude čak i gori nego u Evropi. Prvi svetski rat je počeo zbog relativno male krize, a danas je oružje mnogo moćnije - dodao je bivši državni sekretar SAD.</p>
      <p>Napetost na diplomatskom nivou dostigla je vrlo visok nivo. Peking kritikuje Vašington zbog vojno-mornaričke operacije u spornom Južnom kineskom moru, kao i zbog podrške koju Kongres SAD pruža demonstrantima u Hongkongu, dok SAD kritikuju Kinu zbog masovnih hapšenja Ujgura.</p>
      <related>
        <h4>Pročitajte još:</h4>
        <a href="http://republika.rs/svet/svet/168102/Vol-strit-nokdaunu-Padaju-cene-akcija-zbog-trgovinskog-rata-Kinom"/>
        <a href="http://republika.rs/svet/svet/166193/SAD-najavile-potpisivanje-sporazuma-Zavrsava-trgovinski-rat-Amerike-Kine"/>
        <a href="https://www.republika.rs/svet/svet/170719/tramp-ocrnio-demokrate-rekao-zeli-sudjenje-senati"/>
      </related>
      <p>- Kina je velika ekonomska država. Kao i mi. Suđeno nam je da stajemo jedni drugima na žulj po celom svetu - rekao je Kisindžer.</p>
      <p>Prema rečima 96-godišnjeg diplomate, tokom Hladnog rata SAD i Sovjetskog Saveza obe strane su prvostepenu pažnju poklanjale pitanjima ograničenja nuklearnog naoružanja.</p>
      <p>Međutim, usled "pasivnosti" američko-kineskih sukoba, Vašington nije stvorio mehanizme dijaloga s Pekingom kao „vojnom državom", rekao je Kisindžer i dodao da bi čovečanstvo moglo da se nađe u opasnosti, ukoliko se SAD i Kina budu prema svakom pitanju u svetu odnosile kroz paradigmu uzajamnog sukoba.</p>
      <p>Bivši državni sekretar Ričarda Niksona je 1971. godine tajno odleteo u Peking, gde je počeo pregovore o novim odnosima Sjedinjenih Američkih Država i komunističke Kine. Visokorangirani kineski činovnici i dalje slušaju njegovo mišljenje i prostiru pred njim crveni tepih kada dođe u Peking, podsec´a „Dejli mejl".</p>
    </article>
  </body>
</html>