<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.repubblica.it/cronaca/2019/11/23/news/ilaria_cucchi_miacciata_sui_social_qualcuno_ti_mettera_un_proiettile_in_testa_-241729506/"/>
    <meta property="og:site_name" content="Repubblica.it"/>
    <meta property="article:published_time" content="2019-11-23T17:29:00+00:00"/>
    <meta property="og:title" content="Ilaria Cucchi minacciata sui social: &quot;Qualcuno ti metterà un proiettile in testa&quot;"/>
    <meta property="og:description" content="La sorella di Stefano pubblica su Facebook il post di un sedicente sostenitore leghista: &quot;Salvini cosa ne pensa?&quot;"/>
  </head>
  <body>
    <article>
      <h1>Ilaria Cucchi minacciata sui social: "Qualcuno ti metterà un proiettile in testa"</h1>
      <h2>La sorella di Stefano pubblica su Facebook il post di un sedicente sostenitore leghista: "Salvini cosa ne pensa?"</h2>
      <address>
        <time datetime="2019-11-23T17:29:00+00:00">23 Nov 2019, 17:29</time>
      </address>
      <p><b>ROMA.</b> "Chiedo a Matteo Salvini e a tutti gli iscritti alla Lega cosa pensano di questo post. Dato che viene da un soggetto che ha un profilo nel quale si dichiara loro sostenitore. Non posso far altro che denunciare ma mi rendo conto che di fronte a tutto questo io e la mia famiglia siamo senza tutela". Lo denuncia su <i>Facebook</i> la sorella di Stefano Cucchi, Ilaria, che pubblica l'immagine del post in cui si legge "a sta stronza qualcuno metterà una palla in testa prima o poi, a prescindere da quest'ultima stronzata".<br/><br/><br/>"La droga fa male sempre e comunque, spero di non essere denunciato se il sabato pomeriggio denuncio che la droga fa male, sempre e comunque", dice il leader della Lega Salvini chiudendo la diretta Facebook e tornando indirettamente sul caso di Stefano Cucchi, senza citarlo.<br/><br/><br/>Le minacce a Ilaria Cucchi arrivano dalla pagina Facebook di un profilo con 28 amici e nessuna fotografia o contenuto personale: probabilmente si tratta di un "troll" leghista, una pagina usata per infestare il web con contenuti fake e per aizzare polemiche pretestuose.</p>
    </article>
  </body>
</html>