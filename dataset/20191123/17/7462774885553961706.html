<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://skaties.lv/izklaide/sovi/x-faktors/artis-zakis-pirms-x-faktora-tiesraides-pazaudejis-balsi/"/>
    <meta property="og:site_name" content="skaties.lv"/>
    <meta property="article:published_time" content="2019-11-23T17:00:00+00:00"/>
    <meta property="og:title" content="Artis Zaķis pirms ”X Faktora” tiešraides pazaudējis balsi"/>
    <meta property="og:description" content="Rīgas Kinostudijā visu sestdienu pilnā sparā notiek mēģinājumi ”X Faktora” ceturtajai tiešraidei. Aizkulisēs valda satraukums, jo mūziķi uzzinājuši, ka arī šonedēļ spēli pametīs uzreiz divi talanti. Arti Zaķi Skaties.lv aizkulisēs satika, satinušos šallē, un mākslinieks neslēpj – viņu piemeklējušas problēmas ar balsi. Vai tas ietekmēs sniegumu?"/>
  </head>
  <body>
    <article>
      <h1>Artis Zaķis pirms ”X Faktora” tiešraides pazaudējis balsi</h1>
      <address><time datetime="2019-11-23T17:00:00+00:00">23 Nov 2019, 17:00</time> by <a rel="author">Zane Dumbre</a></address>
      <p>Rīgas Kinostudijā visu sestdienu pilnā sparā notiek mēģinājumi ”X Faktora” ceturtajai tiešraidei. Aizkulisēs valda satraukums, jo mūziķi uzzinājuši, ka arī šonedēļ spēli pametīs uzreiz divi talanti. Arti Zaķi Skaties.lv aizkulisēs satika, satinušos šallē, un mākslinieks neslēpj – viņu piemeklējušas problēmas ar balsi. Vai tas ietekmēs sniegumu?</p>
      <p>Kā atklāj Artis, pēc pagājušās svētdienas koncerta viņa balss ”aizgājusi ciet”.</p>
      <blockquote>”Šonedēļ sanāca veseļoties. Biju pie daktera, kurš man ceturtdien un piektdien aizliedza vispār runāt – teica, lai klusēju un neko nedaru. Dzēru kaudzi ar zālēm,” Skaties.lv atklāj Zaķis.</blockquote>
      <p>Nu jau mākslinieks jūtas labāk un sestdienā ir ieradies uz mēģinājumu Rīgas Kinostudijā.</p>
      <p>”Divas dienas tā pamatīgi ārstējos, nu jau esmu mēģinājumā, jūtos labāk. Domāju, ka koncertā būs forši. Laikam biju pārdziedājies – balss bija galīgi aizsmakusi. Nekādu citu slimības pazīmju nebija,” to, ka līdz svētdienai būs pavisam atguvies, cer Zaķis.</p>
      <slideshow>
        <figure>
          <img src="https://neskaties.lv/2019/11/bc8a-5dd9398405358-672x448.jpg"/>
        </figure>
        <figure>
          <img src="https://neskaties.lv/2019/11/4fea-5dd9399a0b69b-672x448.jpg"/>
        </figure>
        <figure>
          <img src="https://neskaties.lv/2019/11/2161-5dd939afc64c6-672x448.jpg"/>
        </figure>
        <figure>
          <img src="https://neskaties.lv/2019/11/7246-5dd939c7ebb76-672x448.jpg"/>
        </figure>
        <figure>
          <img src="https://neskaties.lv/2019/11/f35c-5dd939daeeb81-672x448.jpg"/>
        </figure>
        <figure>
          <img src="https://neskaties.lv/2019/11/ac66-5dd939ed9f6f6-672x448.jpg"/>
        </figure>
        <figure>
          <img src="https://neskaties.lv/2019/11/4dc1-5dd93a00de187-672x448.jpg"/>
        </figure>
        <figure>
          <img src="https://neskaties.lv/2019/11/dbfe-5dd93a15c7da9-672x448.jpg"/>
        </figure>
        <figcaption>Artis aizkulisēs - apņēmības un enerģijas pilns</figcaption>
      </slideshow>
      <p>Laiku līdz koncertam Artis drošības pēc vadīs miera režīmā, pastrādājot pie skolas darbiem, ko šova dēļ sanācis iekavēt.</p>
      <p>”Daudz tējas, zāles, klusēšana,” ieceres sestdienas vakaram un svētdienai atklāj Artis.</p>
      <p>Ja esi Arta fans, atceries, ka svētdien obligāti jābalso! Nupat paziņots, ka ”X Faktoru” atkal pametīs divi, tā ka neviens nav drošībā! <a href="https://skaties.lv/izklaide/sovi/x-faktors/tas-ir-drausmigi-laikam-pa-taisno-visus-izmetis-ara-dalibniekiem-atklats-ka-ari-sonedel-x-faktoru-pametis-divi/">Vairāk lasi TE!</a></p>
    </article>
  </body>
</html>