<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dn.se/sport/kanada-klart-for-historisk-davis-cup-final/"/>
    <meta property="og:site_name" content="DN.SE"/>
    <meta property="article:published_time" content="2019-11-23T17:27:23+00:00"/>
    <meta property="og:title" content="Kanada klart för historisk Davis Cup-final"/>
    <meta property="og:description" content="För första gången genom tiderna är Kanada framme i final i tennisens Davis Cup."/>
  </head>
  <body>
    <article>
      <h1>Kanada klart för historisk Davis Cup-final</h1>
      <address><time datetime="2019-11-23T17:27:23+00:00">23 Nov 2019, 17:27</time> by <a rel="author" href="https://www.dn.se/av/tt/" target="_blank">TT</a></address>
      <p>
        <b>För första gången genom tiderna är Kanada framme i final i tennisens Davis Cup. Kanada vände ett 0–1-underläge i bäst av tre matcher till seger 2–1 mot Ryssland i lördagens första semifinal i Madrid.</b>
      </p>
      <p>Rysslands Andrej Rublev besegrade Vasek Pospisil i den första singelmatchen, setsiffrorna 6–4, 6–4. Kanadas Denis Shapovalov kvitterade sedan till 1–1 efter att ha vunnit mot Karen Chatjanov, 6–4, 4–6, 6–4.</p>
      <p>I den avgörande dubbeln vann sedan Pospisil/Shapovalov mot Rublev/Chatjanov med 6–3, 3–6, 7–6 (7–5).</p>
      <p><b>Inför i år </b>gjordes Davis Cup-upplägget om till en huvudturnering under en vecka. I söndagens final väntar antingen hemmanationen Spanien eller Storbritannien som semifinalmöter varandra senare i dag.</p>
      <p>Kanada spelade i Davis Cup för första gången för 106 år sedan, 1913.</p>
    </article>
  </body>
</html>