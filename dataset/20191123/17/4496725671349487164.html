<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.elpuntavui.cat/societat/article/5-societat/1700916-open-arms-denuncia-que-segueixen-sense-port-segur-ni-lloc-on-resguardar-se-del-temporal-despres-del-rescat-de-73-persones.html"/>
    <meta property="og:site_name" content="El Punt Avui"/>
    <meta property="article:published_time" content="2019-11-23T17:33:24+00:00"/>
    <meta property="og:title" content="Open Arms denuncia que segueixen sense port segur ni lloc on resguardar-se del temporal després del rescat de 73 persones"/>
    <meta property="og:description" content="L'ONG transporta des de dimecres els ocupants d'una barca que estava en perill de naufragar, amb 26 menors sols"/>
  </head>
  <body>
    <article>
      <h1>Open Arms denuncia que segueixen sense port segur ni lloc on resguardar-se del temporal després del rescat de 73 persones</h1>
      <address><time datetime="2019-11-23T17:33:24+00:00">23 Nov 2019, 17:33</time> by <a rel="author">ACN</a></address>
      <ul>
        <li>
          <b>L’ONG transporta des de dimecres els ocupants d’una barca que estava en perill de naufragar, amb 26 menors sols</b>
        </li>
      </ul>
      <p>El vaixell Open Arms ha denunciat que segueixen sense tenir port segur on desembarcar ni permís per resguardar-se del temporal després del rescat de 73 persones el dimecres a la nit.</p>
      <p>L’ONG transporta des de fa tres dies els ocupants d’una barca que estava en perill de naufragar al nord de Líbia i prop de la frontera amb Tunis, entre els quals hi ha dos nens de 3 i 4 anys i 24 menors més que estan sols.</p>
      <p>A més, l’Open Arms ha alertat que en les properes hores hi ha previstes onades de fins a 4 metres d’alçada. “Aquesta és l’Europa d’avui”, ha lamentat l’organització en un missatge a Twittter , on han adjuntat un vídeo on es pot veure les onades fent moure la seva embarcació.</p>
      <figure>
        <iframe data-src="https://twitter.com/openarms_fund/status/1198279277751476226?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Entre les persones rescatades, l’ONG assegura que hi ha ferits de bala, persones amb cremades de segon i tercer grau, hipotèrmies greus i deshidratació, a més de casos de xoc traumàtic.</p>
      <related>
        <h4>Notícies relacionades</h4>
        <a href="http://www.elpuntavui.cat/societat/article/5-societat/1699674-open-arms-rescata-73-immigrants-al-mediterrani-26-d-ells-menors.html"/>
        <a href="http://www.elpuntavui.cat/societat/article/5-societat/1687040-l-open-arms-rescata-44-persones-que-viatjaven-en-una-embarcacio-a-la-deriva.html"/>
      </related>
    </article>
  </body>
</html>