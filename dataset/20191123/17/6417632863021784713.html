<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://championat.asia/uz/news/xayrulla-hamidovning-ozbekiston-vakillaridan-tuzgan-orzular-terma-jamoasi-2-sonning-davomi"/>
    <meta property="og:site_name" content="CHAMPIONAT.asia"/>
    <meta property="article:published_time" content="2019-11-23T17:10:00+00:00"/>
    <meta property="og:title" content="Хайрулла Ҳамидовнинг ўзбекистонлик футболчилардан тузган &quot;Орзулар терма жамоаси&quot; (2-соннинг давоми)"/>
    <meta property="og:description" content="Кеча, Хайрулла Ҳамидовнинг жаҳон футболчиларидан тузган “Орзулар терма жамоаси”ни эътиборингизга тақдим этгандик."/>
  </head>
  <body>
    <article>
      <h1>Хайрулла Ҳамидовнинг ўзбекистонлик футболчилардан тузган "Орзулар терма жамоаси" (2-соннинг давоми)</h1>
      <h2>Кеча, Хайрулла Ҳамидовнинг жаҳон футболчиларидан тузган “Орзулар терма жамоаси”ни эътиборингизга тақдим этгандик.</h2>
      <address>
        <time datetime="2019-11-23T17:10:00+00:00">23 Nov 2019, 17:10</time>
      </address>
      <p>Бугун эса ўзбекистонлик футболчилардан таркиб топган жамоа билан таништириб ўтамиз.</p>
      <blockquote><b>“Орзулар терма жамоаси” (Ўзбекистон)<br/></b><b>Схема: 4-3-3<br/></b><b>Дарвозабон – </b>Павел Бугало;<br/><b>Ҳимоячилар –</b> Виталий Денисов, Анзур Исмоилов, Андрей Фёдоров, Февзи Давлетов;<br/><b>Ярим ҳимоячилар –</b> Миржалол Қосимов, Одил Аҳмедов, Сервер Жепаров;<br/><b>Ҳужумчилар –</b> Максим Шацких, Александр Гейнрих, Элдор Шомуродов.<br/><b>МУРАББИЙ:</b> Вадим Абрамов.<br/><b>Захирадагилар: </b>Николай Ширшов, Тимур Кападзе, Нўмон Ҳасанов, Шуҳрат Мақсудов, Олег Шацких.</blockquote>
      <figure>
        <img src="https://championat.asia/upload/storage/530334_original.jpg"/>
      </figure>
      <blockquote><b>Дарвозабон:<br/></b><b>Павел Бугало (45 ёш) –</b> фаолиятини якунлаган. 1995-2007 йиллар оралиғида миллий жамоа дарвозасини (40 ўйинда) ҳимоя қилган. Икки бора (1996, 1997) Ўзбекистонда йил футболчиси номига сазовор бўлган.</blockquote>
      <blockquote><b>Ҳимоячилар:</b><br/><b>Февзи Давлетов (47 ёш) –</b> фаолиятини якунлаган. 1994-2005 йиллар оралиғида миллий жамоа сафида ҳаракат қилган ва 52 баҳсда майдонга тушиб, рақиблар дарвозасини уч бора ишғол этган. 1994-йил Хиросимада бўлиб ўтган Осиё ўйинлари чемпиони. <br/><b>Виталий Денисов (</b><b>32 ёш) –</b> Россиянинг “Рубин” жамоаси аъзоси. 2006-йил бош жамоа сафида дебют учрашувини ўтказган. Ҳозирча терма либосида охирги ўйини 2018-йилнинг сентябрида Эронга қарши ўртоқлик баҳсига (0:1) тўғри келади. Умуман олганда эса Денисов термада 72 ўйинда қатнашиб, рақиблар дарвозасини бир бора ишғол этишга муваффақ бўлган. 2013-йил Ўзбекистонда йил футболчиси дея тан олинган. <br/><b>Андрей </b><b>Фёдоров</b><b> (48 ёш) –</b> фаолиятини якунлаган. 1994-2006 йиллар оралиғида миллий жамоа сафида ҳаракат қилган ва 65 баҳсда майдонга тушиб, рақиблар дарвозасини 7 бора ишғол этган. 1994-йил Хиросимада бўлиб ўтган Осиё ўйинлари чемпиони.<br/><b>Анзур Исмоилов (34 ёш)</b> – "Локомотив" (Тошкент) жамоси аъзоси. Термадаги фаолиятини жорий йилда якунлашга қарор қилди. Умуман олганда, Исмоилов 2007-2019 йиллар оралиғида миллий жамоа сафида ҳаракат қилган ва 101 баҳсда майдонга тушиб, рақиблар дарвозасини 3 бора ишғол этган. Осиё Кубоги-2011да кучли тўртталикка кирган. </blockquote>
      <blockquote><b>Ярим ҳимоячилар:<br/></b><b>Одил Аҳмедов (31 ёш) –</b> Хитойнинг “Шанхай СИПГ” жамоаси аъзоси. 2007-йил бош жамоа сафида дебют учрашувини ўтказган ва ҳозирга қадар фаолиятини давом эттирмоқда. Терма либосида 102 ўйинда иштирок этиб, 20та гол киритган. 6 карра (рекорд: 2009, 2011, 2014, 2015, 2016, 2018) Ўзбекистоннинг энг яхши футболчиси дея эътироф этилган. Осиё Кубоги-2011да кучли тўртталикка кирган. <br/><b>Миржалол Қосимов (49 ёш) –</b> фаолиятини якунлаган. 1992-2005 йиллар оралиғида миллий жамоа сафида ҳаракат қилган ва 67 баҳсда майдонга тушиб, рақиблар дарвозасини 31 бора ишғол этган. 4 карра (1993, 1998, 2001, 2004) Ўзбекистоннинг энг яхши футболчиси дея эътироф этилган. Ўсмирлар ўртасида икки карра (1987, 1988) Европа ҳамда жаҳон (1987) чемпиони. 1994-йил Хиросимада бўлиб ўтган Осиё ўйинлари ғолиби.<br/><b>Сервер Жепаров (37 ёш) –</b> фаолиятини якунлаган. 2002-2017 йиллар оралиғида миллий жамоа сафида ҳаракат қилган ва 128 баҳсда (рекорд) майдонга тушиб, рақиблар дарвозасини 25 бора ишғол этган. Икки марта Осиёнинг энг яхши футболчиси деб топилган. Шунингдек, 2 бора Ўзбекистонда йил футболчиси номига сазовор бўлган. Осиё Кубоги-2011да кучли тўртталикка кирган.</blockquote>
      <blockquote><b>Ҳужумчилар:<br/></b><b>Максим Шацких (</b><b>41 ёш) –</b> фаолиятини якунлаган. 1999-2014 йиллар оралиғида миллий жамоа сафида ҳаракат қилган ва 61 баҳсда майдонга тушиб, рақиблар дарвозасини 34 бора (рекорд) ишғол этган. 4 карра (2003, 2005, 2006, 2007) Ўзбекистоннинг энг яхши футболчиси дея эътироф этилган. ЕЧЛ тарихида осиёлик иккинчи (13 гол билан) рақамли тўпурар. Осиё Кубоги-2011да кучли тўртталикка кирган.<br/><b>Элдор Шомуродов (24 ёш) –</b> Россиянинг “Ростов” жамоаси аъзоси. Термадаги дебютини 2015-йил ЖЧ-2018 саралашидан ўрин олган Яманга қарши баҳсда (1:0) ўтказган. Шомуродов ҳозирга қадар бош жамоа либосида 42 ўйинда қатнашиб, 19 бора рақиблар дарвозасини ишғол этди. Элдор 2019 йил бош жамоа сафида 13та гол уриб,<a href="https://championat.asia/uz/news/ozbekiston-mtj-2019-yilda-qaysi-futbolchi-nechta-gol-urdi"> <b>энг яхши кўрсаткични</b></a> кўрсатди. <br/><b>Александр Гейнрих (35 ёш) – </b>фаолиятини якунлаган. 2002-2017 йиллар оралиғида миллий жамоа сафида ҳаракат қилган ва 97 баҳсда майдонга тушиб, рақиблар дарвозасини 31 бора ишғол этган. 2002 йил Ўзбекистоннинг энг яхши футболчиси номига сазовор бўлган. Осиё Кубоги-2011да кучли тўртталикка кирган.</blockquote>
      <blockquote><b>МУРАББИЙ:<br/></b><b>Вадим Абрамов (57 ёш) </b><b>– </b>Ўзбекистон МТЖ устози.  Унинг бош жамоа бошқарувидаги илк даврида (2010-2012) Ўзбекистон Осиё Кубоги-2011да тўртинчи ўринни эгаллаган. Ўзбекистоннинг 2011 йилдаги энг яхши мураббийи.  </blockquote>
      <figure>
        <img src="https://championat.asia/upload/storage/530375_680.jpg"/>
      </figure>
      <blockquote><b>Захирадагилар:</b> <br/><b>Николай Ширшов (ҳимоячи, 45 ёш)</b> – фаолиятини якунлаган. 1996-2005 йиллар оралиғида миллий жамоа сафида ҳаракат қилган ва 63 баҳсда майдонга тушиб, рақиблар дарвозасини 13 бора ишғол этган.<br/><b>Тимур Кападзе (</b><b>ярим ҳимоячи, </b><b>38 ёш) –</b> фаолиятини якунлаган. 2002-2015 йиллар оралиғида миллий жамоа сафида ҳаракат қилган ва 119 баҳсда майдонга тушиб, рақиблар дарвозасини 10 бора ишғол этган. Осиё Кубоги-2011да кучли тўртталикка кирган. <br/><b>Нўмон Ҳасанов (ярим ҳимоячи, 48 ёш)</b><b> –</b> фаолиятини якунлаган. 1992-1997 йиллар оралиғида миллий жамоа сафида ҳаракат қилган ва 25 баҳсда майдонга тушиб, рақиблар дарвозасини 5 бора ишғол этган.<br/><b>Олег Шацких (ҳужумчи, 45 ёш) – </b>фаолиятини якунлаган. 1996-1997 йиллар оралиғида миллий жамоа сафида ҳаракат қилган ва 11 баҳсда майдонга тушиб, рақиблар дарвозасини 9 бора ишғол этган. Термада кетма-кет (6 ўйинда 8та) гол уриш бўйича мутлақ рекордчи ҳисобланади. Ўзбекистоннинг 1995-йилдаги энг яхши футболчиси. <br/><b>Шухрат Мақсудов (ҳужумчи, 49 ёш) –</b> фаолиятини якунлаган. 1996-1997 йиллар оралиғида миллий жамоа сафида ҳаракат қилган ва 21 баҳсда майдонга тушиб, рақиблар дарвозасини 11 бора ишғол этган. 1994-йил Хиросимада бўлиб ўтган Осиё ўйинлари чемпиони.</blockquote>
      <p><b>P</b><b>.</b><b>S</b><b>.</b> Лойиҳанинг кейинги сони кимга аталашини хоҳлар эдингиз? </p>
      <figure>
        <img src="https://championat.asia/upload/storage/530374_680.jpg"/>
      </figure>
      <p>
        <a href="https://championat.asia/uz/news/yangi-loyiha-orzular-terma-jamoasi-1-son-davron-fayziev">
          <b>“Орзулар терма жамоаси” (жаҳон). 1-сон. Даврон Файзиев.</b>
        </a>
      </p>
      <p>
        <a href="https://championat.asia/uz/news/davron-fayzievning-ozbekiston-vakillaridan-tuzgan-orzular-terma-jamoasi-1-sonning-davomi">
          <b>“Орзулар терма жамоаси” (Ўзбекистон). 1-сон. Даврон Файзиев.</b>
        </a>
      </p>
      <p>
        <a href="https://championat.asia/uz/news/yangi-loyiha-orzular-terma-jamoasi-1-son-davron-fayziev">
          <b>“Орзулар терма жамоаси” (жаҳон). 2-сон. Хайрулла Ҳамидов.</b>
        </a>
      </p>
      <p>Манба : <a href="http://Championat.asia/">Championat.asia</a></p>
    </article>
  </body>
</html>