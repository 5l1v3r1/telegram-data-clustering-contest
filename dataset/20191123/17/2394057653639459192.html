<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gram.pl/news/2019/11/23/artystyczna-platformowka-gris-lada-dzien-zadebiutuje-na-playstation-4.shtml"/>
    <meta property="og:site_name" content="Gram.pl"/>
    <meta property="article:published_time" content="2019-11-23T17:04:00+00:00"/>
    <meta property="og:title" content="Artystyczna platformówka Gris lada dzień zadebiutuje na PlayStation 4"/>
    <meta property="og:description" content="Doceniona za styl graficzny produkcja zmierza na konsole Sony z pakietem poprawek dla PlayStation 4 Pro."/>
  </head>
  <body>
    <article>
      <h1>Artystyczna platformówka Gris lada dzień zadebiutuje na PlayStation 4</h1>
      <h2>Doceniona za styl graficzny produkcja zmierza na konsole Sony z pakietem poprawek dla PlayStation 4 Pro.</h2>
      <address><time datetime="2019-11-23T17:04:00+00:00">23 Nov 2019, 17:04</time> by <a rel="author">LM</a></address>
      <figure>
        <img src="https://img6.gram.pl/jbub20191123170559342wssu.jpg"/>
      </figure>
      <p>Niezależne hiszpańskie<b> studio Nomada ujawniło, że we współpracy z firmą Devolver Digital już niebawem, a konkretnie 26 listopada, jego debiutancki projekt Gris ukaże się na konsolach PlayStation 4</b>. Przy okazji w sieci pojawił się premierowy zwiastun wydania, a gra ukaże się zarówno w ofercie cyfrowej dystrybucji, jak i na nośnikach fizycznych dzięki staraniom firmy Limited Run Games. Co ważne, <b>twórcy zdecydowali się na szereg usprawnień w omawianej wersji</b>, dzięki którym ta w pełni wykorzysta potencjał wyświetlaczy 4K i konsoli PlayStation 4 Pro.<br/><br/>Gris to osadzona w surrealistycznym świecie platformówka 2D, w której <b>wcielimy się w młodą dziewczynę po przejściach, a podczas zabawy spróbujemy uporać się z jej traumą. Całość zdobyła uznanie nie tylko za zaprezentowaną opowieść, ale także za unikalny styl wizualny</b> i ręcznie rysowaną oprawę graficzną. Tytuł ukazał się w minionym roku na PC i Nintendo Switch, a latem tego roku trafił również na urządzenia mobilne z iOS.</p>
      <ul>
        <li><a href="https://www.gram.pl/artykul/2018/12/13/gris-recenzja-pochwala-karmi-sztuke.shtml">Gris - recenzja - pochwała karmi sztukę</a>.</li>
      </ul>
      <p>https://www.youtube.com/watch?v=BRiKQIVo7ao</p>
      <hr/>
      <p>
        <a href="https://www.sferis.pl/gry-komputerowe-2263">Sprawdź bogatą ofertę gier na PC i konsole w sklepie Sferis.pl</a>
      </p>
    </article>
  </body>
</html>