<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090201037/%D8%A8%DB%8C-%D8%B7%D8%B1%D9%81%DB%8C-%D8%AF%D8%B1-%D8%A7%D9%86%D8%AA%D8%AE%D8%A7%D8%A8%D8%A7%D8%AA-%D8%A7%D8%B5%D9%84-%D8%A7%D8%B3%D8%A7%D8%B3%DB%8C-%D8%A7%D8%B3%D8%AA%D8%A7%D9%86%D8%AF%D8%A7%D8%B1%DB%8C-%D9%84%D8%B1%D8%B3%D8%AA%D8%A7%D9%86-%D8%A7%D8%B3%D8%AA"/>
    <meta property="og:site_name" content="ایسنا"/>
    <meta property="article:published_time" content="2019-11-23T17:26:47+00:00"/>
    <meta property="og:title" content="بی‌طرفی در انتخابات اصل اساسی استانداری لرستان است"/>
    <meta property="og:description" content="ایسنا/لرستان استاندار لرستان گفت: رعایت بی‌طرفی در انتخابات اصل اساسی ماست که از اتاق من شروع شده و ادامه پیدا خواهد کرد."/>
  </head>
  <body>
    <article>
      <h1>بی‌طرفی در انتخابات اصل اساسی استانداری لرستان است</h1>
      <address><time datetime="2019-11-23T17:26:47+00:00">23 Nov 2019, 17:26</time> by <a rel="author">مرضیه حافظی</a></address>
      <p>ایسنا/لرستان استاندار لرستان گفت: رعایت بی‌طرفی در انتخابات اصل اساسی ماست که از اتاق من شروع شده و ادامه پیدا خواهد کرد.</p>
      <p>موسی خادمی در جمع خبرنگاران، اظهار کرد: همانگونه که امروز در جامعه مشکلاتی هست موفقیت‌هایی نیز وجود دارد.<br/><br/>وی ادامه داد: طبیعی است که دولت‌مردان موفقیت‌های خود و احزاب مقابل مشکلات دولت را بیان کنند اما ما باید نقاط ضعف خود و احزاب مقابل نیز باید نقاط قوت ما را دیده و بیان کنند.<br/><br/>خادمی با اشاره به این‌که برخی از اختلافات ناشی از این است که اطلاعات ما درست و یکسان نیست، عنوان کرد: در نظام سیاسی باید مشکل تعریف شده ورا حل ها را با یکدیگر مقایسه کرده و آن راهی که هزینه‌های کمتر و منافع بیشتری را دارد انتخاب کرد.<br/><br/>استاندار لرستان با اشاره به این‌که همه مسئولان در زمینه برطرف کردن معضل بیکاری در استان تلاش می‌کنند، تصریح کرد: مدیران ما در زمینه پاسخ‌گویی به سوالات محدودیت‌هایی دارند که باید آن‌ها را نیز در نظر بگیریم.<br/><br/>وی با بیان این‌که رعایت بی طرفی در انتخابات اصل اساسی ماست، اظهار کرد: بی‌طرفی از اتاق من شروع شده و ادامه پیدا خواهد کرد.<br/><br/>خادمی با اشاره به این‌که ما به‌عنوان دولت برگزار کننده مسابقات بین تیم‌های سیاسی هستیم که وظیفه داریم آن‌را خوب برگزار کنیم، بیان کرد: در رابطه با برگزاری انتخابات مردم باید کمک کنند و همه پای کار بیایند و همه مدیران و احزاب به بی‌طرفی در کار برسند.  <br/><br/>استاندار لرستان با اشاره به انتقادهایی که در رابطه با حضور مدیران غیربومی در استان وجود دارد، گفت: در حال حاضر ۱۰ درصد از اعضای شورای اداری استان غیر بومی هستند.</p>
      <p>انتهای پیام</p>
    </article>
  </body>
</html>