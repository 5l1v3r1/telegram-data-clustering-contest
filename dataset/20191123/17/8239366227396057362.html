<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://galinfo.com.ua/news/u_natspolitsii_nagorodyly_viyskovogo_yakyy_vryatuvav_vid_znushchan_sobaku_331511.html"/>
    <meta property="og:site_name" content="Гал-інфо"/>
    <meta property="article:published_time" content="2019-11-23T17:56:00+00:00"/>
    <meta property="og:title" content="У Нацполіції нагородили військового, який врятував від знущань собаку"/>
    <meta property="og:description" content="Як повідомили у прес-службі Національної поліції України, у Нацполіції нагородили військовослужбовця, котрий врятував від знущань собаку на Хмельниччині"/>
  </head>
  <body>
    <article>
      <h1>У Нацполіції нагородили військового, який врятував від знущань собаку</h1>
      <h2>Як повідомили у прес-службі Національної поліції України, у Нацполіції нагородили військовослужбовця, котрий врятував від знущань собаку на Хмельниччині</h2>
      <address>
        <time datetime="2019-11-23T17:56:00+00:00">23 Nov 2019, 17:56</time>
      </address>
      <slideshow>
        <figure>
          <img src="https://galinfo.com.ua/media/gallery/full/n/a/nagorodylyviysk.jpg"/>
          <figcaption>У Нацполіції нагородили військового, який врятував від знущань собаку</figcaption>
        </figure>
        <figure>
          <img src="https://galinfo.com.ua/media/gallery/full/n/a/nagorodylyviysk1.jpg"/>
          <figcaption>У Нацполіції нагородили військового, який врятував від знущань собаку</figcaption>
        </figure>
      </slideshow>
      <p>Глава Нацполіції Ігор Клименко разом із заступником міністра внутрішніх справ України Антоном Геращенком зустрілися із старшим сержантом Збройних сил України та його дружиною, аби вручити подяку та цінні подарунки.</p>
      <p>Вчинок військовослужбовця, який, помітивши, як чоловік тягне за автомобілем прив’язаного пса, кинувся на допомогу, нікого не залишив байдужим. Старший сержант відразу наздогнав машину і разом із дружиною почав рятувати собаку. Про цю подію вони також відразу повідомили правоохоронцям.</p>
      <p>ʺДякую вам за людяність і за милосердя. Я думаю, що всі громадяни України мають брати з вас приклад, адже тільки разом ми зможемо побороти несправедливість і жорстокістьʺ, - із такими словами звернувся до подружжя глава Нацполіції.</p>
      <p>Нагадаємо, як писало Гал-інфо, на Хмельниччині поліція розслідує обставини <a href="https://galinfo.com.ua/news/pryvyazav_sobaku_do_buksyrovochnogo_gaka_i_volochyv_za_avtomobilem_331116.html">жорстокого поводження з собакою</a>, яку власник прив’язав до авто і волочив дорогою. </p>
    </article>
  </body>
</html>