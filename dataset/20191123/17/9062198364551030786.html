<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3386456/sergen-yalcin-fenerbahce-macinda-takimin-basinda-olmayacak"/>
    <meta property="og:site_name" content="Milli Gazete"/>
    <meta property="article:published_time" content="2019-11-23T17:11:00+00:00"/>
    <meta property="og:title" content="Sergen Yalçın, Fenerbahçe maçında takımın başında olmayacak"/>
    <meta property="og:description" content="Malatya ekibinde cezası nedeniyle teknik direktör Sergen Yalçın, takımının başında olamayacak."/>
  </head>
  <body>
    <article>
      <h1>Sergen Yalçın, Fenerbahçe maçında takımın başında olmayacak</h1>
      <h2>Malatya ekibinde cezası nedeniyle teknik direktör Sergen Yalçın, takımının başında olamayacak.</h2>
      <address>
        <time datetime="2019-11-23T17:11:00+00:00">23 Nov 2019, 17:11</time>
      </address>
      <p>BtcTurk Yeni Malatyaspor, Süper Lig'in 12. haftasında yarın sahasında Fenerbahçe ile karşılaşacak.  </p>
      <p>Yeni Malatya Stadı'nda oynanacak karşılaşma, saat 19.00'da başlayacak. Müsabakayı hakem Mete Kalkavan yönetecek.</p>
      <p>BtcTurk Yeni Malatyaspor, ligde geride kalan 11 haftada, 5 galibiyet, 3 beraberlik, 3 yenilgiyle 18 puan toplayarak, ligde üst sıralara tutunma mücadelesini sürdürüyor.</p>
      <p>Ligin son 2 haftasında dış sahada oynadığı Kasımpaşa ve Göztepe müsabakalarında birer puan alan sarı-siyahlılar, Fenerbahçe karşısında 3 puan alarak, taraftarını mutlu etmenin hesabını yapıyor.</p>
      <h3>- Sergen Yalçın cezalı</h3>
      <p>Teknik direktör Sergen Yalçın ise cezası nedeniyle takımının başında olamayacak. Yalçın'ın yerine takımın başında yardımcı antrenör Murat Şahin'in olması bekleniyor.</p>
      <p>Kart cezalısı olan forvet oyuncusu Eren Tozlu ile Zimbabve Milli Takımı'ndan henüz dönmeyen savunma oyuncusu Teenage Hadebe ise BtcTurk Yeni Malatyaspor'un kadrosunda yer almayacak.</p>
    </article>
  </body>
</html>