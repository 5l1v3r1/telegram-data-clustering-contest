<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/sport/kremenchuk_u_boyovomu_poyedinku_peregrav_donbas_n1238467"/>
    <meta property="og:site_name" content="24 Канал"/>
    <meta property="article:published_time" content="2019-11-23T17:18:00+00:00"/>
    <meta property="og:title" content="&quot;Кременчук&quot; у бойовому поєдинку переграв &quot;Донбас&quot;"/>
    <meta property="og:description" content="23 листопада в Кременчуці стартував 18-й тур чемпіонату Української хокейної ліги – Парі-Матч. У рамках першого матчу зійшлися місцевий &quot;Кременчук&quot; і донецький &quot;Донбас&quot;."/>
  </head>
  <body>
    <article>
      <h1>"Кременчук" у бойовому поєдинку переграв "Донбас"</h1>
      <address><time datetime="2019-11-23T17:18:00+00:00">23 Nov 2019, 17:18</time> by <a rel="author" href="https://24tv.ua/yuriy_semenyuk_tag7072/" target="_blank">Юрій Семенюк</a></address>
      <p>
        <b>23 листопада в Кременчуці стартував 18-й тур чемпіонату Української хокейної ліги – Парі-Матч. У рамках першого матчу зійшлися місцевий "Кременчук" і донецький "Донбас".</b>
      </p>
      <p><b>Кременчук – Донбас 3:0 </b>(1:0, 1:0, 1:0)</p>
      <blockquote>Дивіться також: <a href="https://24tv.ua/sport/vorotar_v_nhl_zdiysniv_fantastichniy_poryatunok_vidbivshi_shaybu_u_futbolnomu_stili_video_n1236952">Воротар в НХЛ здійснив фантастичний порятунок, відбивши шайбу у футбольному стилі: відео</a></blockquote>
      <p>Матч команди почали гостро й на швидкостях, обмінюючись обопільними атаками. Однак впевнена гра у воротах В'ячеслава Новицького і Степана Горячевських не дозволила жодній із команд відзначитися.</p>
      <p>Рахунок закинутою шайбою був відкритий за 3 хвилини до кінця першого періоду – гол в "роздягальню" донеччанам відправив капітан "містян" Микола Кисельов.</p>
      <p>Другу половину другого періоду донецький клуб провів в атаках, намагаючись зрівняти рахунок. І цифри на табло таки змінилися, проте не в приємну для донеччан сторону – вдруге у воротах Степана Горячевських ефектно розписався Олександр Пукса, забезпечивши своїй команді комфортну перевагу.</p>
      <p>Останній відрізок зустрічі пройшов за сценарієм перших двох – підопічні Сергія Вітера активно й багато атакували, а в середині періоду пропустили. Таким чином, на 49 хвилині матчу Дмитро Орлов зробив рахунок 3:0 на табло і допоміг своїй команді записати в актив 6 перемогу поспіль.</p>
    </article>
  </body>
</html>