<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/TECHNOLOGIES/rozkrita-sche-odna-prichina-starinnya-330688_.html"/>
    <meta property="og:site_name" content="DT.ua"/>
    <meta property="article:published_time" content="2019-11-23T17:12:00+00:00"/>
    <meta property="og:title" content="Розкрита ще одна причина старіння"/>
    <meta property="og:description" content="З віком клітини втрачають здатність ділитися ресурсами."/>
  </head>
  <body>
    <article>
      <h1>Розкрита ще одна причина старіння</h1>
      <h2>З віком клітини втрачають здатність ділитися ресурсами.</h2>
      <address>
        <time datetime="2019-11-23T17:12:00+00:00">23 Nov 2019, 17:12</time>
      </address>
      <p><a href="https://dt.ua/TECHNOLOGIES/vcheni-pov-yazali-povilnu-hodbu-zi-starinnyam-mozku-326166_.html"><b>Вчені</b></a> з Університету Західної Австралії заявили про те, що клітини людини з віком починають руйнуватися і втрачають здатність ділитися ресурсами, що може стати причиною розвитку остеопорозу, артриту, серцево-судинних захворювань і раку, повідомляє <a href="https://phys.org/news/2019-11-cells-ability-resources-older.html">Phys.org.</a></p>
      <p>За словами дослідників, у клітин в організмі різні завдання, але вони працюють як команда для того, щоб розподіляти ресурси і забезпечувати нормальне функціонування організму. Разом з тим, з віком клітини втрачають здатність ділитися ресурсами.</p>
      <p>У ході дослідження вчені виявили зв'язок між мітохондріями в кісткових клітинах (остеоцитах) і дендритною системою, яка поєднує всі клітини організму. Ця система визначає клітини, будуть ділитися ресурсами чи ні.</p>
      <p>Перенесення здійснюється через ендоплазматичний ретикулум — систему з оточених мембраною порожнин, бульбашок і каналів. Ключову роль у цьому відіграє фермент мітофузин-2, який пов'язує мітохондрії з ретикулумом. З віком активність цієї сполуки знижується, одночасно порушується розподіл мітохондрій і їх перенесення в мережу остеоцитів. Це в свою чергу сприяє більшій ймовірності загибелі клітин і розвитку захворювань.</p>
      <p>Підписуйтесь на наш <a href="https://t.me/ZNlife">Telegram-канал</a> з новинами технологій та культури.</p>
      <p>Раніше вчені з Університету Західної Австралії заявили про те, що<a href="https://dt.ua/TECHNOLOGIES/vcheni-rozpovili-pro-nespodivanu-korist-chayu-293912_.html"> <b>вживання чашки чаю або жмені ягід кожен день допомагає знизити ризик розвитку серцево-судинних захворювань</b>.</a></p>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>