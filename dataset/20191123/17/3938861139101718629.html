<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/life/_diskusiyi-trivatimut-v-mvf-prokomentuvali-vizit-misiyi-v-ukrayinu/939560"/>
    <meta property="og:site_name" content="Gazeta.ua"/>
    <meta property="article:published_time" content="2019-11-23T17:49:00+00:00"/>
    <meta property="og:title" content="Дискусії триватимуть: в МВФ прокоментували візит місії в Україну"/>
    <meta property="og:description" content="Місія МВФ після чергового візиту до України заявила про досягнення помітного прогресу щодо нового траншу. Водночас у МФВ додали, що дискусії щодо нової програми, триватимуть наступними тижнями. Про це повідомили в представництві МВФ в Україні з посиланням на заяву керівника місії МВФ Рона ..."/>
  </head>
  <body>
    <article>
      <h1>Дискусії триватимуть: в МВФ прокоментували візит місії в Україну</h1>
      <address><time datetime="2019-11-23T17:49:00+00:00">23 Nov 2019, 17:49</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/939/939560_w_300.jpg?v=0"/>
        <figcaption>В МВФ розповіли про результати візиту місії в Україну. Фото: Delo.ua</figcaption>
      </figure>
      <p>Місія МВФ після чергового візиту до України заявила про досягнення помітного прогресу щодо нового траншу.</p>
      <p>Водночас у МФВ додали, що дискусії щодо нової програми, триватимуть наступними тижнями. Про це повідомили в представництві МВФ в Україні з посиланням на заяву керівника місії МВФ Рона ван Родена, передає <a href="https://www.ukrinform.ua/rubric-economy/2824074-mvf-diskusii-sodo-novoi-programi-dla-ukraini-trivatimut-nastupnimi-tiznami.html">Укрінформ</a>.</p>
      <p>"Місія досягла помітного подальшого просування у дискусіях щодо заходів та реформ, що могли би лягти в основу нової програми, підтриманої МВФ. Серед таких кроків – заходи у грошово-кредитному, податково-бюджетному та фінансовому секторах, так само як і реформи, спрямовані на поліпшення бізнес-середовища, посилення верховенства права і нарощування економічного зростання. Дискусії триватимуть наступними тижнями", - йдеться у заяві.</p>
      <p>Керівник місії МВФ наголосив, що команда фахівців фонду провела конструктивні та плідні обговорення з представниками влади України.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/economics/_ministerstvo-finansiv-hoche-zakinchiti-spivpracyu-z-mvf-nazvali-termini/938993"/>
      </related>
      <p>"Місія МВФ віддала належне істотному прогресу, що його було досягнуто в останні кілька місяців на шляху поступу реформ та дотримання виваженої економічної політики", - сказав ван Роден.</p>
      <blockquote>Раніше ЗМІ повідомили, що місія МВФ у п'ятницю, 22 листопада, <a href="https://gazeta.ua/articles/economics/_misiya-mvf-poyihala-z-ukrayini-bez-rezultativ-zmi/939549">без результатів поїхала з України</a>. Так головними питаннями для МВФ були олігарх Ігор Коломойський і незалежність НБУ, однак ніяких компромісів з колишніми власниками ПриватБанку не вдалося досягти.</blockquote>
    </article>
  </body>
</html>