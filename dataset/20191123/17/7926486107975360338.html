<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mashreghnews.ir/news/1012786/%D9%88%D8%B6%D8%B9%DB%8C%D8%AA-%D9%82%D8%B1%D9%85%D8%B2-%DA%A9%D8%B4%D8%AA%D8%A7%D8%B1-%D8%B2%D9%86%D8%A7%D9%86-%D8%AF%D8%B1-%D9%81%D8%B1%D8%A7%D9%86%D8%B3%D9%87-%D8%A7%D8%B9%D8%AA%D8%B1%D8%A7%D8%B6%D8%A7%D8%AA-%D8%A8%D9%87-%D8%AE%D8%B4%D9%88%D9%86%D8%AA-%D8%AC%D9%86%D8%B3%DB%8C-%D8%A8%D8%A7%D9%84%D8%A7"/>
    <meta property="og:site_name" content="مشرق نیوز"/>
    <meta property="article:published_time" content="2019-11-23T17:31:23+00:00"/>
    <meta property="og:title" content="وضعیت قرمز کشتار زنان در فرانسه؛ اعتراضات به خشونت جنسی بالا گرف"/>
    <meta property="og:description" content="زنان فرانسوی در اعتراض به بی توجهی دولت این کشور به بحران خشونت جنسی و جنسیتی در ۷۰ شهر فرانسه تظاهرات برپا می‎کنند."/>
  </head>
  <body>
    <article>
      <h1>وضعیت قرمز کشتار زنان در فرانسه؛ اعتراضات به خشونت جنسی بالا گرف</h1>
      <address>
        <time datetime="2019-11-23T17:31:23+00:00">23 Nov 2019, 17:31</time>
      </address>
      <p>
        <i>زنان فرانسوی در اعتراض به بی توجهی دولت این کشور به بحران خشونت جنسی و جنسیتی در ۷۰ شهر فرانسه تظاهرات برپا می‎کنند.</i>
      </p>
      <p>به گزارش مشرق، هزاران زن فرانسوی روز شنبه برای اعتراض به خشونت جنسی و جنسیتی در خیابان‌های سراسر فرانسه حضور می‌یابند.</p>
      <p>هزاران زن فرانسوی با حضور در خیابان‌های تقریبا ۷۰ شهر فرانسه، اعتراض خود را به خشونت جنسی و نیز جنسیتی را به نمایش می‌گذارند.</p>
      <blockquote>بیشتر بخوانید:<br/><a href="https://www.mashreghnews.ir/news/1012779/%DA%A9%D9%85%DB%8C%D8%B3%DB%8C%D9%88%D9%86-%D8%AD%D9%82%D9%88%D9%82-%D8%A8%D8%B4%D8%B1-%D8%A7%D9%81%D8%BA%D8%A7%D9%86%D8%B3%D8%AA%D8%A7%D9%86-%D8%AE%D8%A8%D8%B1%D8%AF%D8%A7%D8%AF-%D8%A7%D9%81%D8%B2%D8%A7%DB%8C%D8%B4-%D8%AE%D8%B4%D9%88%D9%86%D8%AA-%D8%B9%D9%84%DB%8C%D9%87-%D8%B2%D9%86%D8%A7%D9%86">کمیسیون حقوق بشر افغانستان خبرداد: افزایش <i>خشونت</i><i>علیه</i><i>زنان</i></a></blockquote>
      <p>براساس پیش بینی‏‎ها، تنها دو روز مانده به پایان مذاکرات در مورد راه‌های مقابله با پدیده رو به رشد خشونت خانگی با حضور «ادواردو فیلیپ»، نخست وزیر و ده‌ها نفر از اعضای کابینه فرانسه، چنین تظاهراتی با هدف اعمال فشار به دولت برای اتخاذ گام‌های موثر برگزار می‌شود.</p>
      <p>در حالی که «پاریس»، «لیل»، «مارسی»، «بوردو»، «تولوز»، «رنس»، «استراسبورگ» میزبان معترضان به خشونت جنسی و جنسیتی هستند، شهرهای «لیون» و «نانت» شاهد اعتصاب گسترده اتحادیه‌های حمل و نقل هستند.</p>
      <p>همچنین در حالی که خبرگزاری فرانسه شمار زنان کشته شده توسط همسران فعلی یا پیشین را در سال ۲۰۱۹، ۱۳۷ نفر اعلام کرده است، این میزان در سال ۲۰۱۸، ۱۲۱ نفر بوده است.<br/><br/>ناتوانی دولت فرانسه برای حل این معضل در کنار گزارش اخیر وزارت دادگستری این کشور در مورد این بحران و بی توجهی پلیس به شکایات قربانیان، سبب خشم منتقدان شده و این بحران را به بحثی ملی مبدل کرده است.</p>
      <p>سالانه ۲۱۳ هزار زن فرانسوی بالغ قربانی خشونت جنسی یا جسمی می‌شوند. این میزان معادل ۱ درصد جمعیت زنان ۱۸ تا ۷۵ ساله است.</p>
      <p>سال گذشته حدود ۵۰ هزار نفر در اعتراض به خشونت خانگی و خشونت جنسی و جنسیتی در سراسر فرانسه راهپیمایی کردند.<br/><br/>پیش بینی می‎شود امسال شمار بیشتری از معترضان در خیابان‌های شهرهای مختلف حضور یابند.</p>
      <p>آلمان، انگلیس، ایتالیا، اسپانیا و سوئیس در رده‌های بعدی بالاترین میزان قتل با انگیزه‌های جنسیتی قرار دارند.</p>
      <p>دولت فرانسه تاکنون قول داده ۵ میلیون یورو (۵.۵ میلیون دلار) برای ایجاد اماکن اسکان اضطراری ویژه زنان قربانی خشونت خانگی تخصیص دهد.</p>
      <p>منبع: میزان</p>
    </article>
  </body>
</html>