<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nezavisne.com/novosti/svijet/Protest-desnicara-i-kontramiting-u-Hanoveru/570150?utm_source=feedburner&amp;utm_medium=feed&amp;utm_campaign=Feed%3A+NezavisneNovine+%28Nezavisne+novine%29&amp;hl=en"/>
    <meta property="og:site_name" content="Nezavisne novine"/>
    <meta property="article:published_time" content="2019-11-23T17:44:48+00:00"/>
    <meta property="og:title" content="Protest desničara i kontramiting u Hanoveru"/>
    <meta property="og:description" content="HANOVER - Više od 5.000 ljudi odazvalo se danas pozivu premijera njemačke savezne države Donja Saksonija da se pridruži demonstracijama protiv protesta krajnje desnice u Hanoveru."/>
  </head>
  <body>
    <article>
      <h1>Protest desničara i kontramiting u Hanoveru</h1>
      <address><time datetime="2019-11-23T17:44:48+00:00">23 Nov 2019, 17:44</time> by <a rel="author">Tanjug</a></address>
      <p>HANOVER - Više od 5.000 ljudi odazvalo se danas pozivu premijera njemačke savezne države Donja Saksonija da se pridruži demonstracijama protiv protesta krajnje desnice u Hanoveru.</p>
      <p>Premijer Stefan Vajl pozvao je ljude da protestuju protiv skupa krajnje desne Nacionalno-demokratske partije, koja okupljanjem želi da zastraši novinare koji kritički izvještavaju o toj nacionalističkoj stranci.</p>
      <p>Policija u Hanoveru je pokušala da zabrani protest desničara, ali je sud kasno sinoć odlučio da skup može da bude održan.</p>
      <p>Na protestu se pojavilo samo oko 100 desničarskih demonstranata, dok je na kontramitingu više od 5.000 ljudi predvođenih premijerom tražilo slobodu medija i podržalo novinare, prenosi AP.</p>
      <p>Njemački ministar spoljnih poslova Hajko Mas napisao je na Twitteru da se u Hanoveru može vidjeti ono što važi za cijelu Nemačku, da su neonacisti i zastrašivači koji su protiv novinara, u manjini.</p>
      <p>"Hvala svima koji su mirno protestovali protiv ovih nečasnih demonstracija", naveo je Mas.</p>
    </article>
  </body>
</html>