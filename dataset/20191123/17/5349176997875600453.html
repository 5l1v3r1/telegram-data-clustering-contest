<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.chetor.com/184864-4-%d8%b1%d9%88%d8%b4-%d8%b1%d8%af%db%8c%d8%a7%d8%a8%db%8c-%da%af%d9%88%d8%b4%db%8c-%d8%b3%d8%b1%d9%82%d8%aa%db%8c-%db%8c%d8%a7-%da%af%d9%85%d8%b4%d8%af%d9%87/"/>
    <meta property="og:site_name" content="چطور"/>
    <meta property="article:published_time" content="2019-11-23T17:15:28+00:00"/>
    <meta property="og:title" content="۴ روش ردیابی گوشی سرقتی یا گمشده"/>
    <meta property="og:description" content="Smart Phoneها یا گوشی هایی هوشمند همانند یه کامپیوتر جیبی اطلاعات ارزشمند ما را نگه داری می­کنند و  در صورت بروز حوادثی مانند سرقت گوشی یا گم شدن آن، فقط"/>
  </head>
  <body>
    <article>
      <h1>۴ روش ردیابی گوشی سرقتی یا گمشده</h1>
      <address><time datetime="2019-11-23T17:15:28+00:00">23 Nov 2019, 17:15</time> by <a rel="author" href="https://www.chetor.com/author/tablighat/" target="_blank">نویسنده مهمان</a></address>
      <p>Smart Phoneها یا گوشی هایی هوشمند همانند یه کامپیوتر جیبی اطلاعات ارزشمند ما را نگه داری می­کنند و در صورت بروز حوادثی مانند سرقت گوشی یا گم شدن آن، فقط بخش خسارت مالی نیست که متوجه ما می­شود، بلکه ما متاسفانه تمام آن اطلاعات ارزشمند را هم یک جا از دست می دهیم. حال اگر از بخش خسارت مالی بتوانیم چشم پوشی کنیم پس تکلیف داده ها و اطلاعات روی گوشی موبایل چه می­شود؟</p>
      <p>اگر شما گوشی هوشمند خود را گم کردید و یا از شما به سرقت رفت، نگران نباشید، در این مقاله نحوه استفاده از اپلیکیشن های ردیابی مکانی برای اطلاع شما از موقعیت دستگاه و پاک کردن اطلاعات روی آن و نحوه استفاده از سامانه کشوری همیاب ۲۴ برای ردیابی گوشی سرقتی یا گمشده آورده­ شده است.</p>
      <p>هر سه پلتفرم‌های گوشی های هوشمند (اپل، گوگل و مایکروسافت)، تکنولوژی ردیابی گوشی را برای سیستم‌عامل خود در نظر گرفته­اند که در واقع در گوشی های اندروید از حساب کاربری گوگل، در دستگاه‌های iOS، از حساب iCloud و در گوشی هایی که سیستم‌عامل آنها ویندوزفون باشد از حساب کاربری مایکروسافت برای ردیابی استفاده می­کند.</p>
      <p>نکته: توجه داشته باشید که استفاده از اپلیکیشن های ردیابی مکانی، صرفا برای اطلاع شما از موقعیت دستگاه و پاک کردن اطلاعاتتان می باشد و جنبه پیگیری قضایی ندارد.</p>
      <h3>۱. سه گام تا ردیابی گوشی اندرویدی از طریق گوگل</h3>
      <p>یکی از روش­هایی که می­تواند در پیدا کردن، قفل کردن و یا پاک کردن اطلاعات گوشی، تبلت یا ساعت اندرویدی به شما کمک کند ردیابی از طریق اکانت گوگل می­باشد. برای استفاده از این روش برای پیدا کردن گوشی یا دستگاه گمشده یا به سرقت رفته باید:</p>
      <ul>
        <li>“حساب کاربری گوگل (Gmail) “را به دستگاه خود اضافه کرده باشید</li>
        <li>دستگاه شما “روشن” باشد</li>
        <li>دستگاه شما به “اینترنت” متصل باشد</li>
        <li>قابلیت “مکان­یابی” روشن باشد</li>
        <li>قابلیت «دستگاهم را پیدا کن» یا “Find My Device” روشن باشد</li>
      </ul>
      <p>برای استفاده صحیح از این روش مراحل زیر را به ترتیب انجام دهید:</p>
      <ul>
        <li>حساب کاربری گوگل را از روش زیر به گوشی خود اضافه کنید :</li>
      </ul>
      <p>Setting &gt; accounts &gt; add accounts</p>
      <ul>
        <li><a href="https://myaccount.google.com/find-your-phone">Find Your Phone</a> را در گوگل سرچ کنید و یا اپلیکیشن <a href="https://play.google.com/store/apps/details?id=com.google.android.apps.adm&amp;hl=en">Find My Device </a>را ازGoogle Play دریافت کنید.</li>
      </ul>
      <figure>
        <img src="https://www.chetor.com/wp-content/uploads/2019/11/1-20.jpg"/>
      </figure>
      <p>به حساب گوگل خود وارد شوید و روی دستگاه گم‌شده کلیک کنید. اگر گوشی خود را در این قسمت نمی‌بینید، مطمئنا اکانت گوگل خود را به گوشی اضافه نکرده‌اید و یا از آن خارج شده‌اید. پس از کلیک بر روی گوشی، از شما خواسته می‌شود تا دوباره رمز عبور خود را وارد کنید.</p>
      <ul>
        <li>بعد از وارد کردن رمز عبور شما وارد صفحه ای می­شود که شامل دو گزینه “Ring” و “Locate” می­باشد.</li>
      </ul>
      <figure>
        <img src="https://www.chetor.com/wp-content/uploads/2019/11/2-15.jpg"/>
      </figure>
      <p>Locate : با استفاده از گزینه Locate می­توانید از محل تقریبی گوشی خود مطلع شوید، در صورت انتخاب این گزینه دستگاه گم‌شده اعلانی دریافت می‌کند و روی نقشه، اطلاعاتی درباره مکان دستگاه خواهید کرد.</p>
      <p>برنامه Find My Device از طریق GPS و اینترنت به دنبال مکان گوشی شما می‌گردد.</p>
      <figure>
        <img src="https://www.chetor.com/wp-content/uploads/2019/11/3-10.jpg"/>
      </figure>
      <p>Ring: با زدن دکمه‌ی Ring به مدت ۵ دقیقه گوشی خود را حتی اگر در حالت بی‌صدا باشد، به حالت صدادار درآورید.</p>
      <p>Secure Device: دستگاهتان را با پین، الگو یا گذرواژه قفل می‌کند. اگر دستگاهتان قفل نداشته باشد، می‌توانید قفلی تنظیم کنید. برای اینکه به فردی کمک کنید تا دستگاهتان را به شما برگرداند، می‌توانید پیام یا شماره تلفنی به صفحه قفل اضافه کنید.</p>
      <p>Erase Device: :همه داده‌های دستگاه را برای همیشه حذف می‌کند، اما ممکن است داده‌های کارت SD را پاک نکند) بعد از پاک شدن داده ها قابلیت ” Find My Device ” در دستگاه کار نخواهد کرد.</p>
      <p>نکته: اگر ساعت Wear OS دارید که به تلفن یا تبلت گم‌شده متصل است، می‌توانید از ساعتتان نیز برای پیدا کردن دستگاه گم‌شده استفاده کنید.</p>
      <h3>۲. ردیابی گوشی آیفون ، آیپد و مک بوکسرقتی یا گم شده</h3>
      <p>ردیابی گوشی­های آی او اس از طریق Find My Iphone:</p>
      <figure>
        <img src="https://www.chetor.com/wp-content/uploads/2019/11/4-7.jpg"/>
      </figure>
      <ul>
        <li>شما برای ردیابی دستگاه های اپل خود می­توانید از سرویس Icloud استفاده کنید. برای این کار با استفاده از اپل ای دی خود را وارد اکانت اپل خود شوید و قابلیتFind My Iphone را روشن و اقدام به ردیابی مکانی گوشی گمشده یا سرقتی خود کنید. این بخش تقریبا همانندFind My Device می­باشد.</li>
      </ul>
      <p>البته قابلیت مشابه بر روی رایانه های Mac نیز وجود دارد که برای انجام این کار باید از بخش Preferences و بعد iCloud گزینه Find My Mac را به حالت فعال تغییر دهید.</p>
      <p>برای استفاده از این قابلیت نیز باید:</p>
      <ul>
        <li>گوشی شما به اینترنت متصل باشد</li>
        <li>قابلیت location services نیز از قبل روی گوشی اپل شما فعال باشد</li>
        <li>پس از انجام مراحل فوق می توانید با رفتن به سایتicloud.com لیستی از دستگاه های متصل شده به اکانت خود را مشاهده کنید. پس از این که با اطلاعات خواسته شده وارد حساب کاربری خود شدید قابلیت ردیابی دستگاه های متصل از طریق برنامهFind My iPhone web را دارید. شما در این قسمت لیستی از دستگاه های متصل شده را می بینید و با کلیک بر روی هر یک از آنها منوی جدیدی برای شما باز می شود. در این منو امکاناتی مثل اجرا کرن صدا ، قفل کردن و ارسال پیامک را از طریق گوشی خود دارید.</li>
      </ul>
      <figure>
        <img src="https://www.chetor.com/wp-content/uploads/2019/11/5-4.jpg"/>
      </figure>
      <ul>
        <li>از منوی بالای صفحه نام دستگاه خود را انتخاب کنید تا موقعیت آن بر روی نقشه نمایش داده شود. شما در این قسمت هم همانند گوگل قابلیت هایی همانند “”Play Sound برای به صدا در آوردن دستگاه ، “Lock”برای قفل کردن و“Erase” برای پاک کردن اطلاعات از راه دور را دارید.</li>
      </ul>
      <p> </p>
      <p>Lock: این امکان را به شما می دهید تا دستگاه خود را با استفاده از رمز عبور قفل نمایید و تنها از طریق این رمز قادر به بازکردن آن باشید.</p>
      <p>Erase: از طریق ویژگی هر گونه اطلاعات موجود بر روی دستگاه شما پاک سازی می شود. ولی پس از انجام این کار دستگاه شما دیگر اطلاعات را به حساب کاربری iCloud ارسال نمی کند پس از این قابلیت در مواقعی استفاده کنید که از پیدا کردن دستگاه خود به طور قطع ناامید شده اید و هم چنین اطلاعات موجود در آن نیز برای شما بسیار مهم است.</p>
      <p> </p>
      <p>البته می توانید امور گفته شده در بالا را نیز از طریق برنامه Find My iPhone انجام دهید که در iTunes موجود می باشد. با استفاده از این برنامه می توانید به حساب کاربری iCloud خود متصل شوید و همانند قسمت بالا لیستی از دستگاه های متصل شده به حساب کاربری مورد نظر را مشاهده کنید. از طریق این برنامه امکانات مختلف مشابه مثل قفل کردن و یا ارسال پیام در اختیار شما قرار می گیرد.</p>
      <h3>۳. ردیابی گوشی ویندوزفونی گم‌شده یا سرقتی</h3>
      <figure>
        <img src="https://www.chetor.com/wp-content/uploads/2019/11/6-2.jpg"/>
      </figure>
      <p>مایکروسافت برای سیستم‌عامل ویندوزفون ۸٫۱ و نسخه‌های جدیدتر ویژگی پیدا کردن گوشی گم‌شده را طراحی کرده است. با این ویژگی به‌راحتی می‌توانید مکان گوشی خود را پیدا کنید و حتی با آن تماس داشته باشید. برای استفاده از ان قابلیت تنها کافی است وارد حساب مایکروسافت خود شوید. این برنامه نیز تنها زمانی کار می‌کند که گوشی شما روشن و به اینترنت وصل باشد.</p>
      <p>سپس به <a href="http://click.linksynergy.com/fs-bin/click?id=9e1vMmumXG0&amp;subid=&amp;offerid=452112.1&amp;type=10&amp;tmpid=6075&amp;RD_PARM1=https%3A%2F%2Faccount.microsoft.com%2Fdevices">devices page</a> مایکروسافت مراجعه کنید. در این قسمت می‌توانید لیست دستگاه های خود را مشاهده و ردیابی کنید. البته همچنین می‌توانید دستگاه‌های دیگری را که در این لیست مشاهده نمی‌کنید، وارد کرده و از راه دور آنها را قفل کرده یا اطلاعات آنها را پاک کنید.</p>
      <p> </p>
      <p>نکته: تمام روش­های فوق تا زمانی می‌تواند کارایی داشته باشد که گوشی شما روشن، به اینترنت متصل باشد و همینطور سیستم مکان یابی در آن فعال باشد. برنامه های ردیابی مکانی صرفا برای اطلاع شما از موقعیت دستگاه و پاک کردن اطلاعاتتان می باشد و به هیچ وجه از این این طریق نمی توانید در مراجع قضایی اقدام نمایید.</p>
      <h3>۴. ردیابی گوشی سرقتی از طریق سامانه کشوری همیاب ۲۴</h3>
      <figure>
        <img src="https://www.chetor.com/wp-content/uploads/2019/11/7-3.jpg"/>
      </figure>
      <p>همیاب ۲۴ تنها سامانه اعلام سرقت، استعلام و ردیابی کالاهای سرقتی/گمشده (موبایل، تبلت و لپ­تاپ) در کشور می­باشد، فعالیت این سامانه تحت حمایت معاونت اجتماعی و پیگیری از وقوع جرم قوه قضاییه است. شما از طریق استفاده از خدمات جامع این سامانه می ­توانید هنگامی که کالای شما به سرقت می ­رود و یا آن را گم می­ کنید، دستگاه خود را ثبت و <a href="https://hamyab24.ir/lost/reg">ردیابی</a> آن را با اطمینان خاطر به همیاب ۲۴ بسپارید. مشترکین تمام اپراتور­ها می­توانند برای درگیر نشدن با پروسه زمان­بر مراحل ردیابی، ردیابی گوشی سرقتی خود را به همیاب ۲۴ محول کنند.</p>
      <p>قبل از اینکه به مراحل ردیابی از طریق سامانه همیاب ۲۴ بپردازیم چند مورد از خدمات کلیدی آن را که در ردیابی و پیگیری کالای سرقتی شما، محافظت از کالای شما و حتی در پیشگیری از وقوع جرم نقش مهمی دارند را باهم مرور می­کنیم:</p>
      <ul>
        <li>استعلام همزمان طرح رجیستری و سرقتی بودن موبایل، تبلت و لپ­تاپ</li>
        <li>اعلام سرقت و ردیابی شبانه روزی کالای سرقتی</li>
        <li>جلوگیری از خرید و فروش کالای سرقتی</li>
        <li>جستجوی کالای سرقتی در بین کالاهای پیدا شده سراسر کشور در کلانتری ها، بازرسی های مرزی و…</li>
        <li>ثبت کالای پیدا شده</li>
        <li>بیمه موبایل تبلت و لپ­تاپ</li>
      </ul>
      <figure>
        <img src="https://www.chetor.com/wp-content/uploads/2019/11/8-3.jpg"/>
      </figure>
      <ul>
        <li>همیاب۲۴ به تمام فروشگاه‌ها و اصناف کل کشور به منظور جلوگیری از خرید و فروش، کالای سرقتی شما رو اعلام می­ کند تا از این طریق از وقوع جرم­ پیشگیری کرده و کالای شما توسط افراد سودجو مورد سوء استفاده قرار نگیرد.</li>
        <li>همیاب ۲۴ کالای شما را در بین تمام کالاهای پیدا شده سراسر کشور و کلانتری­ ها جستجو و به شما اطلاع ­رسانی می ­کند تا کالای سرقتی خود را دریافت کنید.</li>
        <li>برای استعلام، ردیابی و خرید بیمه کالاهای دیجیتال، شما می ­توانید از طریق سایت همیاب ۲۴ اقدام کنید و یا اپلیکیشن آن را به صورت رایگان دانلود و روی گوشی موبایل خود داشته باشید.</li>
      </ul>
      <p>
        <a href="https://cafebazaar.ir/app/ir.hamyab24.app">دانلود اپلیکیشن ردیابی همیاب ۲۴ از کافه بازار</a>
      </p>
      <p>
        <a href="https://hamyab24.ir/">سامانه اعلام سرقت و ردیابی کالاهای دیجیتال</a>
      </p>
      <p> </p>
      <h4>مشاور هوشمند سفر شما | ⏱ لست سکند، تور لحظه آخری</h4>
      <ul>
        <li>
          <a href="https://lastsecond.ir/itineraries/s986572-nakhjavan-latifi-2-98">چطور می‌توان در سه روز به دو کشور مختلف و به صورت زمینی سفر کرد؟ +تصاویر</a>
        </li>
        <li>
          <a href="https://lastsecond.ir/videos/3050-darak-wonderful-village-sistan-baluchestan">شگفت انگیزترین روستای سیستان و بلوچستان! + ویدئو</a>
        </li>
        <li>
          <a href="https://lastsecond.ir/news/the-abandoned-mansions-of-bishops-avenue">راز عمارت‌های متروکه‌ی محله‌ی اعیان‌نشینی در لندن کشف شد! +تصاویر</a>
        </li>
        <li>
          <a href="https://lastsecond.ir/itineraries/s986661-yerevan-movahedian-98">این شهر، آشیانه‌ی پرستوهای جهان است! +‌تصاویر</a>
        </li>
        <li>
          <a href="https://lastsecond.ir/news/tito-garden">راز باغ کویری همیشه سرسبز ایران چیست؟ +تصاویر</a>
        </li>
        <li>
          <a href="https://lastsecond.ir/news/open-air-architecture">این ساختمان‌های عجیب، رویایی‌ترین خانه‌های دنیا هستند! +تصاویر</a>
        </li>
        <li>
          <a href="https://lastsecond.ir/dailytrips/244-%DA%86%D9%87%D8%A7%D8%B1-%D8%B1%D9%88%D8%B2-%D8%AF%D8%B1-%D8%B4%DB%8C%D8%B1%D8%A7%D8%B2-%D8%B1%D9%86%DA%AF%DB%8C">برنامه 4 روزه شیراز</a>
        </li>
        <li>
          <a href="https://lastsecond.ir/itineraries/s986653-qazvin-mkeshavarz-98">با یکی از خوشمزه‌ترین شهرهای ایران آشنا شوید! +تصاویر</a>
        </li>
        <li>
          <a href="https://lastsecond.ir/news/dreamiest-winteriest-train-trips-world">رؤیایی‌ترین قطارهای زمستانی دنیا از کدام مسیرها می‌گذرند؟ +تصاویر</a>
        </li>
        <li>
          <a href="https://lastsecond.ir/itineraries/s986621-hanoi-jamshidi-98">اینجا کشوری‌ست که به جای هر گلوله بر زمینش، گلی روییده است! +تصاویر</a>
        </li>
      </ul>
    </article>
  </body>
</html>