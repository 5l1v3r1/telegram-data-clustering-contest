<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.racunalniske-novice.com/novice/mobilna-telefonija/motorola/rim/motorola-razr-vs-galaxy-fold-najvecje-pomanjkljivosti-in-najbolj-zanimive-lastnosti.html?RSS41b42f9a5be74dd8d890ca48732b28bf"/>
    <meta property="og:site_name" content="Računalniške novice"/>
    <meta property="article:published_time" content="2019-11-23T17:00:00+00:00"/>
    <meta property="og:title" content="Motorola Razr vs. Galaxy Fold: največje pomanjkljivosti in najbolj zanimive lastnosti"/>
    <meta property="og:description" content="Motorola Razr bi lahko bil upogljivi telefon, ki bo primeren za široke množice uporabnikov. Dejstvo je, da cena dobrih 1.300 evrov ni primerna za vsakogar in nikakor ne želimo pove"/>
  </head>
  <body>
    <article>
      <h1>Motorola Razr vs. Galaxy Fold: največje pomanjkljivosti in najbolj zanimive lastnosti</h1>
      <address>
        <time datetime="2019-11-23T17:00:00+00:00">23 Nov 2019, 17:00</time>
      </address>
      <p><a href="https://www.cnet.com/news/motorola-razr-hands-on-with-a-foldable-flip-phone-for-the-modern-age/">Motorola Razr</a> bi lahko bil upogljivi telefon, ki bo primeren za široke množice uporabnikov. Dejstvo je, da cena dobrih 1.300 evrov ni primerna za vsakogar in nikakor ne želimo povedati, da bi morali 26. decembra, ko bodo možna prva prednaročila, vsi kupiti svoj model. Kljub vsemu pa primerjava s Samsungom Galaxy Fold, ki je še dobrih 400 evrov dražji, da vedeti, da je <a href="https://www.cnet.com/reviews/motorola-razr-review/">Razr</a> precej bolj enostavna naprava za uporabo, dizajn je bolj moderen in celoten izgled telefona bolj spominja na telefon, kot model Fold. Torej, kar se tiče dizajna je Razr bolj naraven za uporabo, je pa Galaxy Fold zagotovo zmoglivejši.</p>
      <p>Za dobrih 400 evrov več dobimo več vsega -  šest kamer v primerjavi z dvema (tukaj nismo prišteli »ToF«, »time-of-flight« senzorja, ki pomaga pri fotografiranju pri slabi svetlobi in se lahko uporabi kot samostojna kamera), 75% več kapacitete baterije in uporabni dodatki, kot je recimo brezžično polnjenje.  </p>
      <p>Oba modela Razr in Fold nudita lastnosti, zaradi katerih bi lahko razmišljali o nakupu enega ali drugega in zato smo se odločili, da naredimo poglobljeno primerjavo prednosti enega in drugega. Torej, kaj lahko pričakujemo od upogljivih ekranov in specifikacij obeh izpostavljenih naprav?</p>
      <p>
        <b>Dizajn Motorole Razr je bolj praktičen in premišljen</b>
      </p>
      <p>Če si želite naprave, ki izgleda bolj podobna klasičnemu telefonu, potem je Razrjev vertikalni dizajn pravi za vas. Fold se namreč odpira kot knjiga, kar je manj naravno od Motoroline domislice.</p>
      <p>Razr je opremljen z manjšim 6,2-inčnim (15,75-centimetrskim), Fold pa 7,3-inčnim (18,54-centimetrskim) ekranom. Velikost ekrana ni pomembna za to, da bi uporabnik dobil izkušnjo tablice, temveč jo izpostavljamo predvsem zaradi prenosljivosti in praktičnosti uporabe.</p>
      <p>Tisto, kar nas pri Razrju najbolj preseneča je, kako vsi elementi lepo sovpadajo. Za razliko Galaxyja Fold, kamere, robovi in gumbi delujejo ravno na pravem meste. Fold ima na primer robustnejši plastični rob in veliko prostor na ekranu, namenjen kameram.</p>
      <p>
        <b>Motorola zmaga na področju ekranov</b>
      </p>
      <p>Če vam razgubani plastični ekran ni ravno po godu, upogljivi telefon verjetno ne bo vaša prva izbira. To se na žalost dogaja z mehko plastiko in trenutno še ni inženirske rešitve za to. Na eni strani imamo Razr, ki ima krajši upogljivi, horizontalni del, ki je enako širok kot sama naprava, medtem ko je vertikalni upogljivi del Folda skoraj tri krat večji. Ko je Razr odprt še vedno lahko občutimo vmesno »razpoko«, ki pa je precej manj opazna kot pri Foldu, ki ima širšo »razpoko«.</p>
      <p>Motorola in <a href="https://www.cnet.com/samsung/">Samsung</a> sta oba zgradila jekleni steni za občutljivima ekranoma. Te steni skrbita za strukturo in vzdržljivost. Motorola trdi, da je njihova prevleka trde plastike na vrhu elektronskih elementov močnejša kot Foldova.</p>
      <p>
        <b>Na Galaxyjevem najmanjšem ekranu lahko naredimo več</b>
      </p>
      <p>Spletni portal CNET je med testiranjem obeh naprav ugotovil, da so bolj hvaležni Foldovemu 4,6-inčnemu zunanjemu ekranu, kot pa Razrjevemu 2,7-inčnemu ekranu. Razrjev »mini« ekran dejansko je smiseln, kajti njegov namen je v glavnem prikazati obvestila, poleg tega pa še jakost signala in status baterije. Foldov zunanji ekran pa omogoča, da na njem odpremo vse Android aplikacij in jih potem zaženemo v notranjosti. Če torej uporabljamo zaprto napravo, je Foldov ekran bolj uporaben. Edina slaba stvar je tipkanje.</p>
      <p>Na drugi strani se je Motorola pri zunanjem ekranu omejila na funkcije kot so slikanje portretov; videoklici ali glasovni klici preko zvočnika ali Bluetooth povezave; in za konec še poslušanje glasbe, ki smo jo najprej začeli poslušati na večjem ekranu.</p>
      <p>
        <b>Ekran Galaxyja Fold bi lahko bil boljši za video vsebine</b>
      </p>
      <p>Nepričakovana prednost Razrjeve »brade«, plastičnega dela, ki stoji na bazi telefon je, da jo lahko uporabimo kot držalo ob gledanju videov. Kljub prikladnosti te rešitve, Razrjeve dimenzije, 21:9, ki jih Motorola poimenuje »Cinemavision«, ne pašejo v vse videe, ki so bili vključeni na testiranju. Ekran je tako ozek, da moramo praktično vsem gledati v vodoravnem načinu.</p>
      <p>Če želimo določene stvari približati, lahko izgubimo skrajni zgornji in skrajni spodnji del ekrana. Če pustimo tako kot je, opazimo velike črne črte na stranskih robovih. Če pa imamo srečo, lahko dobimo sliko v pravih dimenzijah, tako kot smo si želeli.</p>
      <p>Samsung Galaxy Fold prav tako ni ravno idealen za gledanje videov, predvsem zaradi robustne odprtine, ki moti sliko. Dobra stvar pri tej je, da je pomaknjena na eno strani, kar pomeni, da še vedno lahko vidimo glavnino predvajane vsebine.</p>
      <p>
        <b>Razrjev sistem kamer je bolj eleganten, vendar nudi manj manevrskega prostora</b>
      </p>
      <p>Galaxy Fold je opremljen s šestimi odličnimi kamerami, ki dajo vrhunske fotografije, ne glede na to, kateri ekran uporabljamo. Hkrati pa je to tudi težava, kajti teh šest kamer je zelo dragih in če bi Samsung izbral drugačen dizajn, bi kupcem morda lahko ponudil cenovno ugodnejšo opcijo modela.</p>
      <p>Motorola ima ravno nasproten problem. Ima zgolj eno pravo kamero, kar pomeni, da ni telefoto ali širokokotne sposobnosti, ki bi jo verjetno pričakovali od »premium« telefonov. Fold ima vse to in še več, namreč med drugim tudi glavno kamero in tri dodatne prednje senzorje. Omeniti velja tudi »time-of-flight« (ToF) senzor, ki pa se uporablja za »low-light« fotografijo.</p>
      <p>Če se vrnemo na Razr, je 16 MP kamera postavljen direktno pod »mini« zunanji ekran in predstavlja glavni senzor za fotografiranje vseh vrst fotografij. Ko Razr odpremo, najdemo še dodatne 5 MP leče, vendar so te namenjene video klicem (ki jih lahko opravimo tudi iz glavne kamere, ko je telefon zaprt).</p>
      <p>
        <b>Galaxy Fold zmaga pri »ekstra« lastnostih        </b>
      </p>
      <p>Samsungov upogljivi telefon spada med »premium« naprave in zato si želi biti enakovreden modelu <a href="https://www.cnet.com/reviews/galaxy-note-10-is-the-best-galaxy-phone-to-buy-right-now-review/">Galaxy Note</a> 10 Plus in ostalim primerljivim telefonom.</p>
      <p>Poleg že omenjene prednosti na področju kamer, Fold zmaga pri kvaliteti ekrana, zmogljivosti procesorja (Snapdragon 855 proti 710), hkrati pa nudi še brezžično polnjenje na zadnji strani naprave. Če to še ni dovolj, dobimo s Samsungovim modelom še dva-kratno količino notranjega pomnilnika in RAM-a. V Koreji in Veliki Britaniji Fold podpira tudi tehnologijo 5G.</p>
      <p>
        <b>Zmogljivost Razrjeve baterije še ni znana</b>
      </p>
      <p>Motorola obljublja, da bo baterija njihovega upogljivega modela zdržala cel dan in prav zanima nas, kako bo v resnici. Namreč po zadnjih podatkih bi naj bil Razr opremljen z 2,500 mAh baterijo. Zgolj za občutek, <a href="https://www.cnet.com/reviews/google-pixel-4-review-great-camera-high-price-battery-life-review/">Google Pixel 4</a>, ki na področju zmogljivosti baterije ne blesti, ima baterijo 2,800 mAh. Izpostaviti velja še to, da so baterije upogljivih telefonov razdeljene na dve polovici. To sicer pomeni ravnotežje v roki uporabnika, vendar ostaja dejstvo, da je ena baterija bolj učinkovita kot dve. Podobno zgodbo s slabšo zmogljivostjo, kot pričakovano, smo lahko zasledili pri Galaxyju Fold, ki je opremljen z 4,380 mAh baterijo.</p>
      <p>Po drugi strani pa je res tudi to, da je Razr manjša naprava, z manj ekranske površine, tako zunanjega kot celotnega ekrana. Tudi manj zahtevni Snapdragon procesor porabi manj energije, kar bi na koncu lahko pomenilo večje prihranke in daljšo avtonomijo baterije.</p>
      <p>
        <b>Končna ocena?</b>
      </p>
      <p>CNET je v celoti analiziral delovanje Samsungovega Galaxyja Fold (dvakrat!) in z Motorolinim Razrjem preživel nemalo število ur. Kljub vsemu pa je to šele začetek primerjave teh dveh revolucionarnih upogljivih telefonov.</p>
      <p>Naslednji korak je torej počakati na izid Razrja in nato narediti ekstenzivno oceno naprave: kamer, kakovosti delovanja ekrana in vseh ostalih lastnosti, ki pri Foldu izstopajo. Glede na to, da bodo prve pošiljke Razrja šele januarja, obstaja verjetnost, da bodo mnoga vprašanja ostala še kar nekaj časa neodgovorjena.</p>
    </article>
  </body>
</html>