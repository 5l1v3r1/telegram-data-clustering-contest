<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/unicredit-bankasi-turkiye-den-cekiliyor-1211019.html"/>
    <meta property="og:site_name" content="Bursada Bugün"/>
    <meta property="article:published_time" content="2019-11-23T17:59:00+00:00"/>
    <meta property="og:title" content="UniCredit bankası Türkiye'den çekiliyor"/>
    <meta property="og:description" content="UniCredit bankasının Türkiye piyasasından çekilme kararı aldığı bildirildi. İtalyan bankası, Yapı Kredi ile 17 yıllık ortaklığına son veriyor."/>
  </head>
  <body>
    <article>
      <h1>UniCredit bankası Türkiye'den çekiliyor</h1>
      <h2>UniCredit bankasının Türkiye piyasasından çekilme kararı aldığı bildirildi. İtalyan bankası, Yapı Kredi ile 17 yıllık ortaklığına son veriyor.</h2>
      <address>
        <time datetime="2019-11-23T17:59:00+00:00">23 Nov 2019, 17:59</time>
      </address>
      <p><b>İtalyan UniCredit Bankası</b>'nın <b>Türkiye </b>piyasasından çekilme kararı aldığı bildirildi. Reuters ajansı, isimleri açıklanmayan üç üst düzey banka yöneticisine dayandırdığı haberinde UniCredit'in Yapı Kredi ile 17 yıllık ortaklığına son vererek Türkiye piyasalarından çekilmeyi planladığını duyurdu.</p>
      <p>
        <b>HİSSELERİNİ KOÇ HOLDİNG'E SATACAK</b>
      </p>
      <p>Haberde<b> İtalyan UniCredit'</b>in <b>Yapı Kredi </b>yönetimiyle karşılıklı olarak bu karara vardıkları belirtildi. Buna göre UniCredit, Yapı Kredi'yi kontrol eden Koç Finansal Servisler'deki yüzde 50 hissesini Koç Holding'e satacak. <b>UniCredit </b>ve Koç Grubu'nun eşit oranlı ortaklığındaki Koç Finansal Hizmetler, Yapı Kredi'nin yaklaşık yüzde 82'sine sahip. Kalan hisseler ise halka açık.</p>
      <p>
        <b>TÜRKİYE'DEKİ YATIRIMLARI GÖZDEN GEÇİRME KARARI ALMIŞTI</b>
      </p>
      <p><b>UniCredit</b>, <b>Türkiye </b>ekonomisinde geçen yıl yaşanan durgunluğun ardından bu ülkedeki yatırımlarını gözden geçirme kararı almıştı. <b>UniCredit'i</b> yeniden yapılandıracağını açıklayan grup CEO'su Jean Pierre Mustier, son dönemde İtalyan yatırım bankası Mediobanca dahil çeşitli bankalardaki hisselerini de geri çekmişti.</p>
      <p>Mustier, Aralık ayının başında UniCredit'in yeni stratejisini açıklayacak.</p>
    </article>
  </body>
</html>