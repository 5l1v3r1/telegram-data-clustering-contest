<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lifo.gr/now/world/260386/tragodia-sti-gallia-nekra-dyo-paidia-apo-pyrkagia-se-spiti"/>
    <meta property="og:site_name" content="LiFO"/>
    <meta property="article:published_time" content="2019-11-23T17:57:00+00:00"/>
    <meta property="og:title" content="Τραγωδία στη Γαλλία: Νεκρά δύο παιδιά από πυρκαγιά σε σπίτι"/>
    <meta property="og:description" content="Δύο αδέρφια, 4 και 15 ετών, έχασαν τη ζωή τους από πυρκαγιά στη βορειοανατολική Γαλλία"/>
  </head>
  <body>
    <article>
      <h1>Τραγωδία στη Γαλλία: Νεκρά δύο παιδιά από πυρκαγιά σε σπίτι</h1>
      <h2>Δύο αδέρφια, 4 και 15 ετών, έχασαν τη ζωή τους από πυρκαγιά στη βορειοανατολική Γαλλία</h2>
      <address><time datetime="2019-11-23T17:57:00+00:00">23 Nov 2019, 17:57</time> by <a rel="author">NEWSROOM</a></address>
      <p>
        <b>Δύο <a href="https://www.lifo.gr/tags/%CE%91%CE%B4%CE%AD%CF%81%CF%86%CE%B9%CE%B1">αδέλφια</a>, ένα κορίτσι 4 ετών και ένα αγόρι 15 ετών έχασαν σήμερα τη ζωή τους, στην <a href="https://www.lifo.gr/tags/%CE%A0%CF%85%CF%81%CE%BA%CE%B1%CE%B3%CE%B9%CE%AC">πυρκαγιά</a> που ξέσπασε σε ένα σπίτι στο Φολσβιλέ, στη βορειοανατολική <a href="https://www.lifo.gr/tags/%CE%93%CE%B1%CE%BB%CE%BB%CE%AF%CE%B1">Γαλλία</a>.</b>
      </p>
      <p>Μια 70χρονη γυναίκα, η γιαγιά των παιδιών, τραυματίστηκε σοβαρά, έχοντας υποστεί εγκαύματα στα πόδια και την πλάτη, ενώ ένας 25χρονος άνδρας τραυματίστηκε ελαφρά, έχοντας εισπνεύσει καπνό, που είχε κατακλύσει το διώροφο σπίτι, δήλωσε στο Γαλλικό Πρακτορείο ο αντιπύραρχος Μισέλ Σμιτ. Ένα πέμπτο πρόσωπο, ένας άνδρας που συμμετείχε στην επιχείρηση διάσωσης, προτού φθάσουν οι πυροσβέστες, τραυματίστηκε σοβαρά στα χέρια, συμπλήρωσε ο αξιωματικός.</p>
      <p>«Ο 15χρονος εγκλωβίστηκε από τις φλόγες στον πρώτο όροφο» εξήγησε ο αντιπύραρχος, προσθέτοντας ότι οι σκάλες του κτιρίου κατέρρευσαν. «Όταν ξέσπασε η πυρκαγιά, βρίσκονταν 9 άτομα μέσα στο κτίριο» περιέγραψε ο ίδιος. Τα αίτια της πυρκαγιάς δεν έχουν αποσαφηνιστεί.</p>
      <p>
        <i>Με πληροφορίες από ΑΠΕ-ΜΠΕ/AFP</i>
      </p>
    </article>
  </body>
</html>