<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.vita.it/it/article/2019/11/23/barcone-capovolto-davanti-lampedusa-149-soccorsi-recuperati-7-corpi/153374/"/>
    <meta property="og:site_name" content="VITA"/>
    <meta property="article:published_time" content="2019-11-23T17:55:00+00:00"/>
    <meta property="og:title" content="Barcone capovolto davanti Lampedusa: 149 soccorsi, recuperati 7 corpi"/>
    <meta property="og:description" content="Il barcone era scortato da due motovedette della Guardia Costiera quando si è rovesciato a causa delle avverse condizioni del mare, 149 persone sono state soccorse, mentre all’appello mancano una quindicina di dispersi. Sette i corpi recuperati"/>
  </head>
  <body>
    <article>
      <h1>Barcone capovolto davanti Lampedusa: 149 soccorsi, recuperati 7 corpi</h1>
      <address><time datetime="2019-11-23T17:55:00+00:00">23 Nov 2019, 17:55</time> by <a rel="author" href="http://www.vita.it/it/author/alessandro-puglia/63/" target="_blank">Alessandro Puglia</a></address>
      <p>
        <b>Il barcone era scortato da due motovedette della Guardia Costiera quando si è rovesciato a causa delle avverse condizioni del mare, 149 persone sono state soccorse, mentre all’appello mancano una quindicina di dispersi. Sette i corpi recuperati</b>
      </p>
      <p>Un barcone con circa 150 migranti a bordo si è <b>capovolto</b> davanti Lampedusa, davanti l’isola dei conigli, mentre era scortato da due motovedette della Guardia Costiera.</p>
      <p>A causa delle <b>cattive condizioni meteo-marine</b> e probabilmente per uno stato di agitazione a bordo il barcone raggiunto dai mezzi navali italiani - che avevano ricevuto la segnalazione da un cittadino - si è capovolto, ma <b>gli equipaggi delle motovedette sono riusciti comunque a salvare 149 persone</b> che sono poi sbarcate in porto a Lampedusa.</p>
      <p>Le ricerche dei dispersi da parte della Guardia Costiera e della Marina Militare sono proseguite tutta la notte attraverso l’impiego di unità speciali. In totale sono stati <b>recuperati cinque corpi</b>, tra cui quello di una giovane donna. Secondo le testimonianze dei sopravvissuti ascoltati dalla Squadra mobile di Agrigento <b>all’appello mancherebbero altre persone</b>, una quindicina considerando anche i corpi recuperati.</p>
      <figure>
        <iframe data-src="https://twitter.com/CIS0M/status/1198375202566135810?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Si tratta dell’ennesimo naufragio che avviene davanti le coste di Lampedusa, così come avvenuto il 7 ottobre scorso.</p>
      <p>È diretta verso il porto di <b>Messina la nave Ocean Viking di Sos Méditerranée con 213 migranti a bordo</b> dopo che Italia, Malta, Francia e Germania hanno richiesto alla commissione europea di attivare la procedura di ricollocamento. Rimangono in mare la nave Open Arms e la Aita Mari rispettivamente con 73 e 78 persone a bordo.</p>
      <related>
        <h4>Contenuti correlati</h4>
        <a href="http://www.vita.it/it/story/2019/11/23/stefan-sopravvissuto-a-due-naufragi/309/"/>
        <a href="http://www.vita.it/it/article/2019/11/15/dateci-le-salme-dei-nostri-cari-il-dolore-delle-famiglie-tunisine-dei-/153303/"/>
        <a href="http://www.vita.it/it/article/2019/10/03/il-memoriale-voluto-dal-pescatore-eroe-per-ricordare-la-strage-di-lamp/152843/"/>
        <a href="http://www.vita.it/it/article/2019/11/21/un-altro-naufragio-nel-mediterraneo-morti-almeno-67-migranti/153349/"/>
        <a href="http://www.vita.it/it/article/2019/10/16/naufragio-lampedusa-individuati-altri-corpi-nel-fondale-una-madre-abbr/152985/"/>
        <a href="http://www.vita.it/it/article/2019/10/07/naufragio-lampedusa-il-bilancio-dei-morti-sale-a-13-continua-la-ricerc/152877/"/>
      </related>
    </article>
  </body>
</html>