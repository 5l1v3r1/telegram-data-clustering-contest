<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.republika.rs/svet/svet/170772/trazite-resenja-putin-kongersu-jedinstvene-rusije-moramo-postanemo-masina-koja-pobedjuje"/>
    <meta property="og:site_name" content="REPUBLIKA"/>
    <meta property="article:published_time" content="2019-11-23T17:25:00+00:00"/>
    <meta property="og:title" content="TRAŽITE REŠENJA! PUTIN NA KONGERSU JEDINSTVENE RUSIJE: Moramo da postanemo &quot;mašina koja pobeđuje&quot;"/>
    <meta property="og:description" content="Putin pozvao je vladajuću Jedinstvenu Rusiju da preuzme svoje odgovornosti i &quot;odgovori na probleme ljudi&quot; da bi ponovo postala &quot;mašina koja pobeđuje&quot;."/>
  </head>
  <body>
    <article>
      <h1>TRAŽITE REŠENJA! PUTIN NA KONGERSU JEDINSTVENE RUSIJE: Moramo da postanemo "mašina koja pobeđuje"</h1>
      <h2>Putin pozvao je vladajuću Jedinstvenu Rusiju da preuzme svoje odgovornosti i "odgovori na probleme ljudi" da bi ponovo postala "mašina koja pobeđuje".</h2>
      <address><time datetime="2019-11-23T17:25:00+00:00">23 Nov 2019, 17:25</time> by <a rel="author">b92.net, Republika</a></address>
      <p>Godišnji kongres Jedinstvene Rusije održava u Moskvi.</p>
      <p>Putin je govorio pred 2.000 delegata među kojima veliki broj regionalnih guvernera, poslanika ili senatora i premijer Dmitrij Medvedev, šef Jedinstvene Rusije.</p>
      <p>- Vi treba da nađete i sami pokrenete goruća pitanja, bez čekanja. Pokušajte sami da rešite probleme - rekao je Putin okupljenim delegatima navodeći kao primer bolnice u lošem stanju i škole.</p>
      <p>- Na terenu treba da vidite sve što zvaničnici ne vide. Tražite rešenja - rekao je Putin koji nije zvanično član stranke koju je osnovao 2001.</p>
      <p>Jedinstvenoj Rusiji popularnost tone zbog ekonomske stagnacije Rusije i nepopularne penzijske reforme. Današnji Kongres, 19. Kongres stranke, poslužiće joj da pripremi parlamentarne izbore za 2021. određujući tim za predizbornu kampanju, što prema ruskim medijima nikad nije urađeno toliko rano.</p>
      <p>Putin je istakao ogroman značaj tih izbora za budućnost partije i pozvao članove stranke da deluju tako da ljudi osete "pozitivne promene u svom životu".</p>
      <related>
        <h4>Pročitajte još:</h4>
        <a href="http://republika.rs/vesti/srbija/170449/VUCIC-ODNOSIMA-RUSIJOM-POSLE-SPIJUNSKE-AFERE-Uveren-sam-Putin-ovome-nije-bio-obavesten"/>
        <a href="http://republika.rs/svet/svet/170250/PUTIN-ODBRUSIO-VASINGTONU-Pucali-ste-sami-sebi-nogu"/>
        <a href="http://republika.rs/svet/svet/170209/PUTINOVO-PROROCANSTVO-Unija-mogla-raspadne"/>
      </related>
      <p>- Članovi stranke nemaju moralno pravo da ne izvrše zadatke, da ih izbegavaju, da se kriju iza praznih obećanja, populizma, da kriju neuspeh i svoju nekompetenciju - rekao je Putin.</p>
      <p>Prisustvo Putina na kongresu je da utiče na jačanje partije čija podrška je sada 32,6 odsto, daleko od 54 odsto dobijeno na izborima 2016, prema poslednjim anketama.</p>
      <p>Ruski predsednik, s podrškom građana od 70 odsto, želi da vrati disciplinu u redove stranke od koje su se brojni članovi distancirali, i prijavili se kao nezavisni kandidati na lokalnim izborima u septembru da bi izbegli nepopularnost Jedinstvene Rusije.</p>
      <p>Teškoće Jedinstvene Rusije otkrivaju njen još jedan veliki problem: nejakost političkog sistema dalje od njegove vrhunske ličnosti, Vladimira Putina.</p>
      <p>U očima stručnjaka Jedinstvena Rusija danas je aneks Kremlja, ne donosi ni ideje ni strategiju i nepotrebna je između dva izborna perioda.</p>
      <p>Analitičarka Tatjana Stanovaja smatra da Kremlj shvata da je potrebno spasti partiju ali da potcenjuje ozbiljnost situacije pošto se 2020. očekuje niz regionalnih izbora.</p>
      <p>Stanovaja je rekla da nikakva velika reforma Jedinstvene Rusije ne može da se obavi dok se ne budu znale namere Putina za posle 2024. godine kada mu ističe predsednički mandat.</p>
    </article>
  </body>
</html>