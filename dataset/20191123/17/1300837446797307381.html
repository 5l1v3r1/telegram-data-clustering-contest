<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.ansa.it/sito/notizie/politica/2019/11/23/violenza-donne-gualtieri-sbloccati-12-mln-per-orfani_25a50ab6-7b73-48e7-a865-8b09ef0ef886.html"/>
    <meta property="og:site_name" content="ANSA.it"/>
    <meta property="article:published_time" content="2019-11-23T17:48:04+00:00"/>
    <meta property="og:title" content="Violenza donne: Gualtieri, sbloccati 12 mln per orfani"/>
    <meta property="og:description" content="Pronto decreto ministeriale, risorse per studio, salute, lavoro. La legge approvata nel 2017 ma ferma per la mancanza dei decreti attuativi (ANSA)"/>
  </head>
  <body>
    <article>
      <h1>Violenza donne: Gualtieri, sbloccati 12 mln per orfani</h1>
      <h2>Pronto decreto ministeriale, risorse per studio, salute, lavoro. La legge approvata nel 2017 ma ferma per la mancanza dei decreti attuativi</h2>
      <address><time datetime="2019-11-23T17:48:04+00:00">23 Nov 2019, 17:48</time> by <a rel="author">Redazione ANSA</a></address>
      <slideshow>
        <figure>
          <img src="http://www.ansa.it/webimages/img_700/2019/11/23/b31027f82da7f8611cfbbf027af66781.jpg"/>
          <figcaption>I bimbi, le altre vittime di femminicidio<cite>RIPRODUZIONE RISERVATA © Copyright ANSA/Ansa</cite></figcaption>
        </figure>
        <figure>
          <img src="http://www.ansa.it/webimages/img_700/2019/5/3/5b6af8081b74da7b7a313d7d7cfd9cee.jpg"/>
          <figcaption>Scarpe rosse per una manifestazione contro la violenza sulle donne<cite>RIPRODUZIONE RISERVATA © Copyright ANSA</cite></figcaption>
        </figure>
      </slideshow>
      <p>E' pronto il decreto ministeriale<b> per attivare il fondo per gli orfani di femminicidio</b>. Lo annuncia su Twitter il ministro dell'Economia, Roberto Gualtieri.</p>
      <p>"I soldi - scrive - non restituiscono l'affetto mancato ma con 12 milioni da lunedì finanzieremo borse di studio, spese mediche, formazione e inserimento al lavoro".</p>
      <p>La proposta di legge per la tutela dei bimbi vittime di queste situazioni è stata approvata <b>in Parlamento nel dicembre 2017</b>, ma mancano ancora i decreti attuativi per renderla realmente operativa.</p>
      <figure>
        <iframe data-src="https://twitter.com/SenatoStampa/status/943907957112221696?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Con la legge, tra l'altro, si sana la questione della possibilità della reversibilità della pensione per gli omicidi.</p>
      <p>Nei mesi scorsi le proteste delle associazioni che si occupano di questi bambini. </p>
      <p>"Bravo il ministro Gualtieri che ha mantenuto l'impegno assunto da subito dal nostro governo di rimediare<b> ad un ritardo non più procrastinabile</b>. La lotta alla violenza contro le donne e il sostegno per loro e i loro figli è una priorità per tutti noi", afferma in un tweet il ministro per le Pari Opportunità e la Famiglia Elena Bonetti commentando il fatto che è pronto il decreto ministeriale per attivare il fondo per gli orfani di femminicidi che ammonta a 12 milioni di euro.</p>
      <p> </p>
      <footer>RIPRODUZIONE RISERVATA © Copyright ANSA</footer>
      <related>
        <h4>Notizie Correlate</h4>
        <a href="http://www.ansa.it/sito/notizie/cronaca/2019/11/23/donna-uccisa-a-coltellatefermato-amante_4446bba4-1fbd-4f1d-9d7d-79d1be113eed.html"/>
        <a href="http://www.ansa.it/sito/notizie/speciali/editoriali/2019/11/22/violenza-sulle-donne-sabato-la-mobilitazione.-lunedi-si-celebra-la-giornata-internazionale-_f0ad4334-2422-4369-95ec-6aaf1a7abef6.html"/>
      </related>
    </article>
  </body>
</html>