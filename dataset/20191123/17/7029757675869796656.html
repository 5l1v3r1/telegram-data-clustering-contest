<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://news.bg/int-politics/kitay-otseche-sasht-sa-nay-golemiyat-iztochnik-na-nestabilnost-v-sveta.html"/>
    <meta property="og:site_name" content="News.bg"/>
    <meta property="article:published_time" content="2019-11-23T17:06:50+00:00"/>
    <meta property="og:title" content="Китай отсече: САЩ са най-големият източник на нестабилност в света"/>
    <meta property="og:description" content="Американските политици очерняли Китай в световен мащаб"/>
  </head>
  <body>
    <article>
      <h1>Китай отсече: САЩ са най-големият източник на нестабилност в света</h1>
      <address>
        <time datetime="2019-11-23T17:06:50+00:00">23 Nov 2019, 17:06</time>
      </address>
      <p><b>САЩ са най-големият източник на нестабилност в света</b>, съобщава "Ройтерс", цитирайки високопоставения китайски дипломат Ван Ий.</p>
      <p>Китайският дипломат е изтъкнал също, че <b>американските политици очерняли Китай в световен мащаб</b>, без да предоставят доказателства и използвали държавните лостове, за да <b>задушат легитимните китайски бизнес интереси</b>.</p>
      <p>Изявлението идва, след като китайското външно министерство предупреди САЩ, че техните "погрешни действия" ще навредят на интересите му в Хонконг и призова Вашингтон да спре да се меси във вътрешните работи на Китай и Хонконг.</p>
      <p>Американският президент Доналд Тръмп се очаква да подпише законодателството, прието в Камарата на представителите (долната камара на Конгреса на САЩ), с което се налагат санкции за предполагаеми нарушения на човешките права по време на протестите в Хонконг.</p>
      <p>Камарата на представителите прие два закона относно Хонконг на 20 ноември, ден след като Сенатът ги подкрепи. Законите имат за цел налагането на санкции на китайски и хонконгски служители, участващи в предполагаеми злоупотреби с правата на човека и забраняват износа на доставки за полицията в Хонконг, които могат да бъдат използвани за репресии срещу протестиращите.</p>
    </article>
  </body>
</html>