<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttonapoli.net/calciomercato/ds-milan-ibrahimovic-solo-una-suggestione-ci-penseremo-quando-apre-il-mercato-415541"/>
    <meta property="og:site_name" content="TUTTONAPOLI.net"/>
    <meta property="article:published_time" content="2019-11-23T17:39:00+00:00"/>
    <meta property="og:title" content="Ds Milan: &quot;Ibrahimovic solo una suggestione, ci penseremo quando apre il mercato&quot;"/>
    <meta property="og:description" content="Frederic Massara, direttore sportivo del Milan, pochi minuti prima della sfida col Napoli è intervenuto al microfono di Sky Sport. &quot;E' stata una vigilia molto concentrata. Ci rendiamo conto dell'importanza di questa gara, è un momento delicato, la classifica non ci piace ma siamo convinti di poter fare una buona prestazione e fare risultato&quot;."/>
  </head>
  <body>
    <article>
      <h1>Ds Milan: "Ibrahimovic solo una suggestione, ci penseremo quando apre il mercato"</h1>
      <address><time datetime="2019-11-23T17:39:00+00:00">23 Nov 2019, 17:39</time> by <a rel="author">Redazione Tutto Napoli.net</a></address>
      <p><b>Frederic Massara</b>, direttore sportivo del Milan, pochi minuti prima della sfida col Napoli è intervenuto al microfono di <i>Sky Sport</i>. "E' stata una vigilia molto concentrata. Ci rendiamo conto dell'importanza di questa gara, è un momento delicato, la classifica non ci piace ma siamo convinti di poter fare una buona prestazione e fare risultato".</p>
      <p><b>Sull'attacco</b>: "I problemi offensivi si risolvono lavorando, provando a sviluppare più gioco e creare più occasioni".</p>
      <p><b>Si risolvono con Ibrahimovic?</b> "Ibrahimovic è un giocatore importante che ha già scritto pagine importanti qui ed è evidente che quando il suo nome viene accostato al Milan diventa una suggestione irresistibile, ma rimane tale: semplicemente una suggestione. Ora ci concentriamo sul lavoro, per tornare su in classifica, poi quando aprirà il mercato ci confronteremo con l'allenatore e capiremo il da farsi".</p>
      <p><b>Su Rebic</b>: "E' arrivato l'ultimo giorno di mercato, all'inizio ha fatto fatica a inserirsi poi le scelte tattiche l'hanno penalizzato. Ha fatto bene in Germania, siamo convinti possa farlo anche qui. Adesso è penalizzato dalle scelte tattiche di Pioli, che cerca equilibrio, infatti oggi gioca Bonaventura".</p>
      <p><b>Sul futuro di Donnarumma</b>: "Al momento è sereno. E' importantissimo in questa squadra e lui ha sempre fornito prestazioni di alto livello. Ha ancora un anno e mezzo di contratto, non ci preoccupiamo, siamo assolutamente tranquilli. Non è un tema".</p>
    </article>
  </body>
</html>