<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641595/%D8%B1%D8%A7%D9%87%D9%BE%DB%8C%D9%85%D8%A7%DB%8C%DB%8C-%D9%85%D8%AD%DA%A9%D9%88%D9%85%DB%8C%D8%AA-%D8%A7%D8%BA%D8%AA%D8%B4%D8%A7%D8%B4%D8%A7%D8%AA-%D8%AA%D9%87%D8%B1%D8%A7%D9%86-%D8%AF%D8%B1-%D9%85%DB%8C%D8%AF%D8%A7%D9%86-%D8%A7%D9%86%D9%82%D9%84%D8%A7%D8%A8-%D8%A8%D8%B1%DA%AF%D8%B2%D8%A7%D8%B1-%D9%85%DB%8C%E2%80%8C%D8%B4%D9%88%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-23T15:59:00+00:00"/>
    <meta property="og:title" content="راهپیمایی محکومیت اغتشاشات تهران در میدان انقلاب برگزار می‌شود"/>
    <meta property="og:description" content="رییس شورای هماهنگی تبلیغات اسلامی تهران اعلام کرد: راهپیمایی محکومیت اغتشاشات در شهر تهران روز دوشنبه از ساعت ۱۴:۳۰ در میدان انقلاب برگزار می‌شود."/>
  </head>
  <body>
    <article>
      <h1>
        <a href="https://www.bultannews.com/fa/news/641595/%D8%B1%D8%A7%D9%87%D9%BE%DB%8C%D9%85%D8%A7%DB%8C%DB%8C-%D9%85%D8%AD%DA%A9%D9%88%D9%85%DB%8C%D8%AA-%D8%A7%D8%BA%D8%AA%D8%B4%D8%A7%D8%B4%D8%A7%D8%AA-%D8%AA%D9%87%D8%B1%D8%A7%D9%86-%D8%AF%D8%B1-%D9%85%DB%8C%D8%AF%D8%A7%D9%86-%D8%A7%D9%86%D9%82%D9%84%D8%A7%D8%A8-%D8%A8%D8%B1%DA%AF%D8%B2%D8%A7%D8%B1-%D9%85%DB%8C%E2%80%8C%D8%B4%D9%88%D8%AF">راهپیمایی محکومیت اغتشاشات تهران در میدان انقلاب برگزار می‌شود</a>
      </h1>
      <h2>رییس شورای هماهنگی تبلیغات اسلامی تهران اعلام کرد: راهپیمایی محکومیت اغتشاشات در شهر تهران روز دوشنبه از ساعت ۱۴:۳۰ در میدان انقلاب برگزار می‌شود.</h2>
      <address><time datetime="2019-11-23T15:59:00+00:00">23 Nov 2019, 15:59</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، رییس شورای هماهنگی <b>تبلیغات اسلامی</b> استان تهران اعلام کرد: <b>راهپیمایی</b> محکومیت اغتشاشات در شهر تهران روز دوشنبه ۴ آذرماه ۹۸ از ساعت ۱۴:۳۰ عصر در میدان انقلاب و خیابان های اطراف برگزار می‌شود.</p>
      <p> </p>
      <p>حجت الاسلام سید محسن محمودی عصر شنبه در جمع خبرنگاران از راهپیمایی مردم با بصیرت و انقلابی شهر تهران در محکومیت اشرار و آشوبگران خبر داد و افزود: در پی حرکات شوم <b>آشوبگران</b> و اغتشاشگران در تخریب اموال عمومی و توهین به مقدسات مردم شریف و انقلابی شهر تهران راهپیمایی خواهند کرد.</p>
      <p> </p>
      <p>وی ادامه داد: کشور ما هم اکنون در شرایط حساسی قرار دارد، فتنه ای در کشور رخ داد و دشمنان خارجی و منافقین با موج سواری با جنایات مشمئز کننده اغتشاشگران همنوایی کردند و دیدیم این خسارات به نظام و مردم چه ضربه ای وارد کرد.</p>
      <p> </p>
      <p>رییس شورای هماهنگی تبلیغات اسلامی استان تهران افزود: اتفاقات تلخ روزهای گذشته مانند جسارت به حریم مساجد و آتش زدن قرآن و مثله کردن مدافعان امنیت واقعا دردناک بود و به همین جهت در شهر تهران راهپیمایی محکومیت اغتشاشات اخیر، حمایت از مقام معظم رهبری و پیگیری مطالبات به حق مردم برگزار می‌شود.</p>
      <p> </p>
      <p>محمودی یادآور شد: راهپیمایی محکومیت اغتشاشات در شهر تهران روز دوشنبه ۴ آذرماه ۹۸ از ساعت ۱۴:۳۰ عصر ، مردم در میدان انقلاب و خیابان های اطراف تجمع کرده و تظاهرات خواهند کرد.</p>
      <p> </p>
      <p>وی در پایان خاطر نشان کرد: سردار سلامی فرمانده کل سپاه پاسداران سخنران ویژه این مراسم و حاج سعید حدادیان ذاکر اهلبیت(ع) در این مراسم مدیحه سرایی خواهد کرد.</p>
      <p> </p>
      <p>رییس شورای هماهنگی تبلیغات اسلامی استان تهران پیش از این اعلام کرده بود که راهپیمایی محکومیت اغتشاشات در شهر تهران روز دوشنبه ۴ آذرماه ۹۸ از ساعت ۹:۳۰ صبح از میدان امام حسین(ع)  آغاز و تظاهرکنندگان به سمت میدان شهدا خواهند رفت.</p>
      <p> </p>
      <p>انتهای پیام/</p>
    </article>
  </body>
</html>