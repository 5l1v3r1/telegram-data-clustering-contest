<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazzetta.gr/basketball/basket-league/article/1417764/ionikos-kolossos-79-86-itan-kolossos-se-ola-toy"/>
    <meta property="og:site_name" content="gazzetta.gr"/>
    <meta property="article:published_time" content="2019-11-23T15:41:00+00:00"/>
    <meta property="og:title" content="Ιωνικός - Κολοσσός 79-86: Ήταν... Κολοσσός σε όλα του!"/>
    <meta property="og:description" content="Ο Κολοσσός ήταν εντυπωσιακός κόντρα στον Ιωνικό, παίρνοντας μεγάλη εκτός έδρας νίκη (79-86), παρόλο που στο τέλος οι γηπεδούχοι πίεσαν για την ανατροπή. Στο 4-4 και οι 2 ομάδες."/>
  </head>
  <body>
    <article>
      <h1>Ιωνικός - Κολοσσός 79-86: Ήταν... Κολοσσός σε όλα του!</h1>
      <h2>Ο Κολοσσός ήταν εντυπωσιακός κόντρα στον Ιωνικό, παίρνοντας μεγάλη εκτός έδρας νίκη (79-86), παρόλο που στο τέλος οι γηπεδούχοι πίεσαν για την ανατροπή. Στο 4-4 και οι 2 ομάδες.</h2>
      <address><time datetime="2019-11-23T15:41:00+00:00">23 Nov 2019, 15:41</time> by <a rel="author" href="http://www.gazzetta.gr/taxonomy/term/44897" target="_blank">Νίκος Καρφής</a></address>
      <p>Μεγάλο διπλό του <b>Κολοσσού </b>απέναντι στον <b>Ιωνικό</b>.</p>
      <p>Η ομάδα του <b>Λυκογιάννη </b>επικράτησε με 79-86 και ανέβηκε στο 4-4, το ρεκόρ που έχει και το σύνολο του <b>Βετούλα</b>. Ο Κολοσσός ήταν καλύτερος σε όλο το ματς και αντέδρασε εξαιρετικά στην προσπάθεια των γηπεδούχων για ανατροπή.</p>
      <p>Για τους νικητές ο <b>Κρόμα </b>μέτρησε, ενώ για τους ηττημένους ο <b>Χαραλαμπόπουλος </b>είχε 20.</p>
      <p>
        <b>Το ματς</b>
      </p>
      <p>Ο Κολοσσός μπήκε καλύτερα στο ματς και προηγήθηκε με 7-15 στα μέσα της πρώτης περιόδου με τον Ντάνιελς. Ο Ιωνικός δεν μπορούσε να απαντήσει και οι Ροδίτες το εκμεταλλεύτηκαν , αφού έκαναν το 11-22 με τον Κρόμα.</p>
      <p>Το σκηνικό αλλαξε στο δεύτερο δεκάλεπτο, με τον Λόρενς να μειώνει σε 28-31 για τους γηπεδούχους. Ο Ιωνικός μείωσε στο καλάθι με τον Χαραλαμπόπουλο στο 17' (32-34). Οι γηπεδούχοι κατάφεραν να περάσουν μπροστά στο ημίχρονο, με τον Λορενς να κάνει το 42-41. Ο Ιωνικός σούταρε με 4/12 τρίποντα και οι φιλοξενούμενοι είχαν 3/12.</p>
      <p>Οι Ροδίτες δεν πτοήθηκαν και με τον Τουτζιαράκι έγραψαν το 52-56. Η ομάδα του Λυκογιάννη πήρε διαφορά 10 πόντων (52-62) με τον Τσαλμπούρη στο τέλος του δεκαλέτπου.</p>
      <p>Η ομάδα του Βετούλα μείωσε σε 64-70 με τον Μπαρτ, 6 λεπτά για το τέλος. Ο Κρόμα με τρίποντο έγραψε το 66-80 στο 36'. Ο Ντάνιελς έκανε το 72-86, ένα λεπτό πριν το τέλος και καθάρισε το ματς.</p>
      <p><b>ΝΙΚΗΣΕ ΓΙΑΤΙ</b>: Ο <b>Κολοσσός </b>είχε 22 ασίστ έναντι 15 των γηπεδούχων, έκανε καλό 3ο δεκάλεπτο (10-21), ενώ ήταν ψύχραιμος στην προσπάθεια του Ιωνικού για ανατροπή.</p>
      <p><b>ΕΚΑΝΕ ΤΗ ΔΙΑΦΟΡΑ</b>: Ο <b>Κρόμα </b>με 17 ποντους, 6 ριμπάουντ και 5ασίστ, ήταν ο κορυφαίος.</p>
      <p><b>ΑΦΑΝΗΣ ΗΡΩΑΣ:</b> Ο <b>Ντάνιελς</b> με 14 και 7 ριμπάουντ, αλλά και οι <b>Τζάκσον </b>και <b>Αγκμπελέσε </b>που είχαν από 13.</p>
      <p><b>ΠΕΡΑΣΕ ΚΑΙ ΔΕΝ ΑΚΟΥΜΠΗΣΕ</b>: Ο <b>Σάφτεναρ </b>έμεινε άποντος και δεν μπόρεσε να βοηθήσει.</p>
      <p><b>ΣΗΜΕΙΟ-ΚΛΕΙΔΙ</b>: Ο <b>Ντάνιελς </b>έκανε το 72-86, ένα λεπτό πριν το τέλος και καθάρισε το ματς</p>
      <p><b>ΤΙ ΠΕΤΑΝΕ</b>: Ο <b>Κολοσσός </b>τίποτα και ο Ιωνικός το 24/57 εντός πεδιάς, τα 17 λάθη και το τρίτο δεκάλεπτο.</p>
      <p>Τα δεκάλεπτα: 14-22, 42-41, 52-62, 79-86</p>
      <figure>
        <img src="http://www.gazzetta.gr/sites/default/files/gigigigigigigigigigigig.png"/>
      </figure>
    </article>
  </body>
</html>