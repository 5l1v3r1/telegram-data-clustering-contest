<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isaechia.it/2019/11/23/amici-19-dopo-polemiche-skioffi-entra-ufficialmente-scuola-javier-rojas-valentin-dumitru-ottengono-banco-allievi-sfida/"/>
    <meta property="og:site_name" content="Isa e Chia"/>
    <meta property="article:published_time" content="2019-11-23T15:00:08+00:00"/>
    <meta property="og:title" content="‘Amici 19’, dopo le polemiche Skioffi entra ufficialmente nella scuola. Sia Javier Rojas che Valentin Dumitru ottengono il banco e i primi allievi a finire in sfida sono…"/>
    <meta property="og:description" content="Secondo appuntamento del sabato pomeriggio con la diciannovesima edizione di Amici di Maria De Filippi, che è iniziato con la consueta sigla dei professionisti che hanno aperto la puntata al ritmo di Uno su mille mentre gli allievi di quest’anno hanno cantato."/>
  </head>
  <body>
    <article>
      <h1>‘Amici 19’, dopo le polemiche Skioffi entra ufficialmente nella scuola. Sia Javier Rojas che Valentin Dumitru ottengono il banco e i primi allievi a finire in sfida sono…</h1>
      <address><time datetime="2019-11-23T15:00:08+00:00">23 Nov 2019, 15:00</time> by <a rel="author">Martina</a></address>
      <figure>
        <img src="https://static.nexilia.it/isaechia/2019/11/Skioffi-Javier-Rojas-Valentin-Dumitru.jpeg"/>
        <figcaption>Skioffi - Javier Rojas - Valentin Dumitru</figcaption>
      </figure>
      <p>Secondo appuntamento del sabato pomeriggio con la diciannovesima edizione di <i>Amici di Maria De Filippi</i>, che è iniziato con la consueta sigla dei professionisti che hanno aperto la puntata al ritmo di <i>Uno su mille</i> mentre gli allievi di quest’anno hanno cantato.</p>
      <p>Prima di procedere con l’assegnazione degli ultimi banchi rimasti a disposizione, la produzione ha subito risolto il caso <b>Skioffi</b>, che dopo esser finito al centro delle polemiche per dei testi discutibili e violenti scritti qualche tempo fa (<b><a href="https://www.isaechia.it/2019/11/16/amici-19-bufera-web-rivolta-contro-rapper-skioffi-frasi-contenute-testi-canzoni/">QUI</a></b> e <b><a href="https://www.isaechia.it/2019/11/19/amici-19-dopo-polemiche-web-skioffi-spiega-contestatissimi-testi/">QUI</a></b> i post in cui ve ne abbiamo parlato) è stato sottoposto all’attenzione di una giuria speciale che ha comunque scelto di concedergli la possibilità di continuare ad essere un aspirante allievo. Il <i>rapper</i> ha potuto così misurarsi con lo sfidante <b>Gabriele Marcianò</b> e dopo una sfida a colpi di parole riscritte sulla base di <i>Paracetamolo</i> di <b>Calcutta</b> ad avere la meglio è stato proprio <b>Skioffi</b> che ha ottenuto ufficialmente il suo banco all’interno della scuola.</p>
      <p>Mentre il ragazzo ancora festeggiava l’ingresso nel <i>talent show</i>, si è svolta un’altra sfida, quella tra il ballerino classico<b> Javier Rojas</b> fortemente voluto da <b>Alessandra Celentano</b> e l’ucraino danzatore di latino-americano <b>Valentin Dumitru</b>. Poco prima del verdetto finale è entrata sul palco la maestra <b>Natalia Titova</b> convinta che <b>Valentin</b> meritasse assolutamente quel banco. <b>Timor Steffens</b> ha sostenuto senza nessun dubbio le parole di <b>Natalia</b>, e la polemica con la <b>Celentano</b> non è tardata ad arrivare, ma per fortuna alla fine i professori – su proposta di <b>Timor</b> – hanno scelto di assegnare un posto nella scuola ad entrambi i ragazzi.</p>
      <p>La classe è stata così formata e il momento della prima sfida a squadre (formate in diretta dai ragazzi stessi) è arrivato. Da un lato si è creato il <i>team</i> capitano da <b>Gaia Gozzi</b>, eletta a maggioranza dal suoi colleghi, e composto da <b>Jacopo Ottonello</b>, <b>Martina Beltrami</b>, <b>Skioffi</b>, <b>Javier</b>, <b>Giorgia Lopez</b>, <b>Talisa Jade</b> e gli <b>Inico</b>. Nel <i>team</i> avversario guidato da <b>Nyv</b>, anche lei scelta dai sui compagni, abbiano ritrovato invece <b>Devil Angelo</b>, <b>Giulia Molino</b>, <b>Federico Pietrucci</b>, <b>Valentin</b>, <b>Sofia Di Benedetto</b>, <b>Alioscia Grossi</b>, e <b>Francesco Bertoli</b>.</p>
      <p>I primi a sfidarsi sono stati <b>Giulia</b> che ha cantato <i>I giardini di marzo</i> e <b>Jacopo</b> che ha portato sul palco <i>Piccola anima</i> ed ha conquistato tutti all’unanimità. E’ stata poi la volta di <b>Martina </b>che con <i>Yours</i> non è però riuscita a superare l’inedito di <b>Nyv</b> che ha ottenuto il punto riportando la sfida in una situazione di parità. Per la terza manche, è stata invece <b>Sofia</b> che ha ballato in coppia con <b>Simone Nolasco</b> ad avere la meglio sul passo a due di <b>Giorgia </b>e <b>Andreas Muller</b>, mentre nella quarta sfida <b>Skioffi </b>con il suo inedito <i>Ballare</i><b> </b>è riuscito a portare a casa il punto a dispetto di <b>Devil</b> <b>Angelo</b> che ha presentato il suo inedito dal titolo<b> </b><i>Meriti un Oscar</i>. Ultimo scontro invece tra <b>Giorgia</b> e <b>Valentin</b> che ha ottenuto il punto e ha portato in trionfo la squadra di <b>Nyv</b>. Tutti i cantanti della squadra avversaria, tranne <b>Martina</b> e <b>Michelangelo</b>, sono così finiti in sfida. Per <b>Michelangelo</b> infine un’altra bellissima notizia: grazie al sondaggio sui <i>social</i> organizzato da Tim in cui è risultato il più votato ha potuto cantare il suo inedito.</p>
      <p>Voi avete seguito la puntata? Chi vi è piaciuto di più?</p>
    </article>
  </body>
</html>