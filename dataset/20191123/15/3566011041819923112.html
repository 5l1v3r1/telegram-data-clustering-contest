<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1549476.html/%DA%AF%D8%B3%D8%AA%D8%B1%D8%B4-%D8%B4%D8%B1%DA%A9%D8%AA-%D9%87%D8%A7%DB%8C-%D8%AF%D8%A7%D9%86%D8%B4-%D8%A8%D9%86%DB%8C%D8%A7%D9%86-%D9%86%D9%82%D8%B4-%D9%85%D9%87%D9%85%DB%8C-%D8%AF%D8%B1-%D8%AA%D9%88%D8%B3%D8%B9%D9%87-%D8%A7%D8%B4%D8%AA%D8%BA%D8%A7%D9%84-%D8%AC%D9%88%D8%A7%D9%86%D8%A7%D9%86-%D8%AF%D8%A7%D8%B1%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-23T15:02:00+00:00"/>
    <meta property="og:title" content="گسترش شرکت‌های دانش بنیان نقش مهمی در توسعه اشتغال جوانان دارد"/>
    <meta property="og:description" content="مسئول بسیج اقشار سپاه حضرت جوادالائمه خراسان شمالی با اشاره به اینکه در عصر فناوری و اطلاعات قرار داریم، گفت: با گسترش شرکت های دانش بنیان می توان تولید ثروت را رقم زد و در جهت توسعه و گسترش اشتغال جوانان گام های مثبتی برداشت."/>
  </head>
  <body>
    <article>
      <h1>گسترش شرکت‌های دانش بنیان نقش مهمی در توسعه اشتغال جوانان دارد</h1>
      <h2>مسئول بسیج اقشار سپاه حضرت جوادالائمه خراسان شمالی:</h2>
      <address>
        <time datetime="2019-11-23T15:02:00+00:00">23 Nov 2019, 15:02</time>
      </address>
      <p>مسئول بسیج اقشار سپاه حضرت جوادالائمه خراسان شمالی با اشاره به اینکه در عصر فناوری و اطلاعات قرار داریم، گفت: با گسترش شرکت های دانش بنیان می توان تولید ثروت را رقم زد و در جهت توسعه و گسترش اشتغال جوانان گام های مثبتی برداشت.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از <a href="http://atraknews.com/">عصر اترک،</a> عین الله حاتمی، مسئول بسیج اقشار سپاه حضرت جوادالائمه خراسان شمالی در ششمین جشنواره جهادگران علم و فناوری اظهار کرد: امروزه با استفاده از ظرفیت نخبگان، جوانان، مبتکران و مخترعان گام های بزرگی را در جهت پیشرفت می توان برداشت.</p>
      <p>وی با بیان اینکه بسیج علمی و فناوری ظرفیت ها را پای کار آورده است، گفت: گام برداشتن در جهت توسعه صنایع کوچک، بازدهی بیشتری را به ارمغان خواهد داشت.</p>
      <p>جانشین فرمانده سپاه حضرت جوالائمه (ع) استان در امور اقشار با اشاره به اینکه دنیای امروز، عصر فناوری و اطلاعات و ارتباطات است، افزود: با گسترش شرکت های دانش بنیان می توان تولید ثروت را رقم زد و در جهت توسعه و گسترش اشتغال جوانان گام های مثبتی برداشت.</p>
      <p>این مقام مسئول ظرفیت های موجود را غنی برشمرد و خاطر نشان کرد: راه جلوگیری از هدر رفت منابع و زمان،  توجه به علم و دانش است چراکه با توسعه دانش می توان ظرفیت ها را نیز به کار گیری کرد.</p>
      <p>انتهای پیام/ </p>
    </article>
  </body>
</html>