<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://news.bg/politics/ik-lozenets-dovolen-ot-smelostta-na-rayonniya-kmet-za-sabaryaneto-na-zlaten-vek.html"/>
    <meta property="og:site_name" content="News.bg"/>
    <meta property="article:published_time" content="2019-11-23T15:59:12+00:00"/>
    <meta property="og:title" content="ИК &quot;Лозенец&quot; доволен от смелостта на районния кмет за събарянето на &quot;Златен век&quot;"/>
    <meta property="og:description" content="&quot;Комита, браво за решителността и смелостта, ние сме с теб и до теб!&quot;"/>
  </head>
  <body>
    <article>
      <h1>ИК "Лозенец" доволен от смелостта на районния кмет за събарянето на "Златен век"</h1>
      <address>
        <time datetime="2019-11-23T15:59:12+00:00">23 Nov 2019, 15:59</time>
      </address>
      <p><b>Инициативният комитет "Лозенец</b>", който дълго време провеждаше протести срещу строежа на небостъргача "Златен век" в софийския квартал "Лозенец", <b>приветства последните действия на новоизбрания кмет</b> на квартала Константин Павлов - Комитата по повод казуса. </p>
      <p>От инициативния комимет са доволни, че Павлов е подкрепил каузата им и се е <b>застъпил "решително за интересите на лозенчани</b>, като поиска от ДНСК събарянето на незаконно построения "Златен век"!"</p>
      <p>От инициативния комитет са готови да съдействат по всички възможни начини на новия кмет в усилията<b> ДНСК да бъдат накарани да си свършат работата</b>, т. е. да съборят сградата.</p>
      <p>"Отново подчертаваме, че в съда няма повдигнато дело за валидността на разрешителното за строеж на "Златен век". Аргументите на ДНСК, че се очаква съда да се произнесе по него, е <b>голямата лъжа на нейния шеф, целяща да прехвърли отговорност и замаже престъпното си бездействие по казуса</b>", убедени са от иницитивния комитет. </p>
      <p>Заради това, изтъкват от ИК "Лозенец", многократно са искали оставката на началника на ДНСК Иван Несторов. </p>
      <p>"<b>Комита, браво за решителността и смелостта, ние сме с теб и до теб</b>!", завършва позицията на Инициативен комитет "Лозенец". </p>
    </article>
  </body>
</html>