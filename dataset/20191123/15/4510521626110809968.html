<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://adevarul.ro/news/politica/ana-birchall-sageti-dancila-Astia-contribuie-scrierea-pagini-importante-istoria-romaniei-1_5dd9508d5163ec427153eb06/index.html"/>
    <meta property="og:site_name" content="adevarul.ro"/>
    <meta property="article:published_time" content="2019-11-23T15:40:31+00:00"/>
    <meta property="og:title" content="Ana Birchall, săgeţi către Dăncilă: „Ăştia“ contribuie la scrierea unei pagini importante din istoria României"/>
    <meta property="og:description" content="Fostul ministru al Justiţiei, Ana Birchall, laudă prezenţa mare din diaspora la alegerile prezidenţiale din 2019 şi lansează un atac voalat la liderul PSD Viorica Dăncilă, care, în urmă cu câteva zile, s-a referit la românii din străinătate cu apelativul „ăştia”. „«Ăştia» contribuie la scrierea unei pagini importante din istoria României”, afirmă Birchall pe Facebook."/>
  </head>
  <body>
    <article>
      <h1>Ana Birchall, săgeţi către Dăncilă: „Ăştia“ contribuie la scrierea unei pagini importante din istoria României</h1>
      <address><time datetime="2019-11-23T15:40:31+00:00">23 Nov 2019, 15:40</time> by <a rel="author">Iulian Bîrzoi</a></address>
      <h4>Fostul ministru al Justiţiei, Ana Birchall, laudă prezenţa mare din diaspora la alegerile prezidenţiale din 2019 şi lansează un atac voalat la liderul PSD Viorica Dăncilă, care, în urmă cu câteva zile, s-a referit la românii din străinătate cu apelativul „ăştia”. „«Ăştia» contribuie la scrierea unei pagini importante din istoria României”, afirmă Birchall pe Facebook.</h4>
      <related>
        <h4>Ştiri pe aceeaşi temă</h4>
        <a href="https://adevarul.ro/news/politica/dancila-reactie-fost-criticata-le-a-spus-astia-romanilor-diaspora-iohannis-l-a-folosit-primul-nu-vocabular-1_5dd5967c5163ec42713c09bd/index.html"/>
      </related>
      <p>„După 5 ani petrecuţi în diaspora (masterat/doctorat în drept şi ulterior avocat în New York City), ştiu cum este să fii din categoria «Ăştia»!</p>
      <p>Îmi aduc aminte de parcă a fost ieri cum am condus peste 300 km ca să pot vota!<br/>Mobilizarea şi din zilele acestea arată încă o dată că România este bogată şi prin ei, şi cu ei!</p>
      <p>«Ăştia» contribuie la scrierea unei pagini importante din istoria României ...acum la 30 de ani de la căderea comunismului”, a scris Ana Birchall pe Facebook.</p>
      <p><a href="https://adevarul.ro/news/politica/mobilizare-record-diaspora-tarile-cea-mai-mare-prezenta-vot-1_5dd91a825163ec427151fc11/index.html">Numărul alegătorilor care au votat la secţiile din străinătat</a>e pentru al doilea tur al alegerilor prezidenţiale a depăşit 250.000, în timp ce, în primul tur, până sâmbătă la aceeaşi oră votaseră cu 62.000 de români mai puţin (188.000 de voturi).</p>
      <p> Ţările cu cei mai mulţi alegători din diaspora - ora 17.00</p>
      <p>1. Italia - peste 48.000 de votanţi<br/>2. Marea Britanie - peste 44.000 de votanţi<br/>3. Germania - peste 41.000 de votanţi<br/>4. Spania - peste 32.500 de votanţi<br/>5. Republica Moldova - peste 15.800 de votanţi</p>
      <hr/>
    </article>
  </body>
</html>