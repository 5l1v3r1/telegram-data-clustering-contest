<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tasnimnews.com/fa/news/1398/09/02/2145338/%D8%AF%D9%88%D8%B4%D9%86%D8%A8%D9%87-%D8%A7%D8%AC%D8%AA%D9%85%D8%A7%D8%B9-%D8%A8%D8%B2%D8%B1%DA%AF-%D9%85%D8%B1%D8%AF%D9%85-%D8%AA%D9%87%D8%B1%D8%A7%D9%86-%D8%AF%D8%B1-%D8%AD%D9%85%D8%A7%DB%8C%D8%AA-%D8%A7%D8%B2-%D8%A7%D9%85%D9%86%DB%8C%D8%AA-%D9%88-%D8%A7%D9%82%D8%AA%D8%AF%D8%A7%D8%B1"/>
    <meta property="og:site_name" content="خبرگزاری تسنیم - Tasnim"/>
    <meta property="article:published_time" content="2019-11-23T15:12:31+00:00"/>
    <meta property="og:title" content="دوشنبه؛‌ اجتماع بزرگ مردم تهران در حمایت از امنیت و اقتدار"/>
    <meta property="og:description" content="به گزارش گروه سیاسی خبرگزاری تسنیم، شورای هماهنگی تبلیغات اسلامی با صدور بیانیه‌ای از مردم تهران دعوت کرد تا در اجتماع بزرگ خودجوش مردمی در حمایت از اقتدار و امنیت کشور حضور به‌هم رسانند."/>
  </head>
  <body>
    <article>
      <h1>دوشنبه؛‌ اجتماع بزرگ مردم تهران در حمایت از امنیت و اقتدار</h1>
      <h2>شورای هماهنگی تبلیغات اسلامی با صدور بیانیه‌ای از مردم خواست تا دوشنبه ۴ آذر در اجتماع بزرگ حمایت از امنیت و اقتدار شرکت کنند.</h2>
      <address>
        <time datetime="2019-11-23T15:12:31+00:00">23 Nov 2019, 15:12</time>
      </address>
      <figure>
        <img src="https://newsmedia.tasnimnews.com/Tasnim/Uploaded/Image/1398/09/02/1398090213512695118947454.jpg"/>
      </figure>
      <p>
        <a href="https://www.tasnimnews.com/fa/service/1/%D8%B3%DB%8C%D8%A7%D8%B3%DB%8C">- اخبار سیاسی -</a>
      </p>
      <p>به گزارش گروه سیاسی <a href="https://www.tasnimnews.com/">خبرگزاری تسنیم</a>، شورای هماهنگی تبلیغات اسلامی با صدور بیانیه‌ای از مردم تهران دعوت کرد تا در اجتماع بزرگ خودجوش مردمی در حمایت از اقتدار و امنیت کشور حضور به‌هم رسانند.</p>
      <p>متن کامل این اطلاعیه به‌شرح زیر است:</p>
      <p>«بسم الله الرحمن الرحیم»</p>
      <p>در پاسخ به درخواست‌ها و تماس های مکرّر برگرفته از دیانت، بصیرت و دشمن‌شناسیِ اقشار مردم شریف و ولایتمدار تهران اعم از هیئات مذهبی، اصناف و بازاریان، طلاب و روحانیّت معظم و دیگر تشکّل‌های مردم‌نهاد، به آگاهی می‌رساند؛ تجمع حماسی مردمی در لبیک به مقتدای عظیم الشأن امّت اسلامی، مقام معظم رهبری «مد ظله العالی» و حمایت از اقتدار و امنیت کشور در برابر شرارت‌های آشوبگران و دسیسه آمریکایی ــ صهیونیستی و مزدوران استکبار؛ رأس سـاعـت 14:30 روز دوشــنبـه چـهارم آذرماه 1398 با حضور پرشور و حماسی آحاد مردم فهیم و زمان‌شناس تهران و با سخنرانی سردار سرلشکر پاسدار دکتر حسین سلامی فرمانده محترم کل سپاه پاسداران انقلاب اسلامی در میدان انقلاب اسلامی و خیابان‌های اطراف برگزار خواهد شد.</p>
      <p>شورای هماهنگی تبلیغات اسلامی، از عموم آحاد و اقشار مختلف مردم بصیر و همیشه در صحنۀ تهران دعوت کرد تا با حضور حماسی و معنوی خود بار دیگر از اقتدار و امنیت کشور و کیان نظام مقدس جمهوری اسلامی ایران حمایت کرده و بیزاری و انزجار خود را نسبت به آشوب‌طلبان و اشرار اعلام و اقدامات خرابکارانه و خلاف نظم و امنیت عمومی را به‌شدت محکوم کنند.</p>
      <p>شایان ذکر است با توجه به استقبال گسترده مردم انقلابی، محل تجمع از ساعت 9:30 صبح روز دوشنبه چهارم آذر ماه در میدان امام حسین علیه السلام به ساعت 14:30 همان روز در میدان انقلاب اسلامی تغییر یافته است.</p>
      <p>انتهای پیام/+</p>
    </article>
  </body>
</html>