<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/622965/%D9%88%D8%B9%D8%AF%D9%87-%D8%AC%D8%AF%DB%8C%D8%AF-%D9%85%D8%B3%D8%A6%D9%88%D9%84%D8%A7%D9%86-%D8%A7%DB%8C%D9%86%D8%AA%D8%B1%D9%86%D8%AA-%D8%AE%D8%A7%D9%86%DA%AF%DB%8C-%D8%AA%D9%87%D8%B1%D8%A7%D9%86-%D9%88-%DA%A9%D9%84%D8%A7%D9%86%D8%B4%D9%87%D8%B1%D9%87%D8%A7-%D8%A7%D8%B2-%D8%AF%D9%82%D8%A7%DB%8C%D9%82%DB%8C-%D8%AF%DB%8C%DA%AF%D8%B1-%D9%88%D8%B5%D9%84-%D9%85%DB%8C%E2%80%8C%D8%B4%D9%88%D8%AF-%D8%A7%DB%8C%D9%86%D8%AA%D8%B1%D9%86%D8%AA-%D9%85%D9%88%D8%A8%D8%A7%DB%8C%D9%84-%D8%A7%D8%B2-%DA%A9%DB%8C-%D9%88%D8%B5%D9%84-%D8%AE%D9%88%D8%A7%D9%87%D8%AF-%D8%B4%D8%AF"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-23T15:07:00+00:00"/>
    <meta property="og:title" content="وعده جدید مسئولان: اینترنت خانگی تهران و کلانشهرها از دقایقی دیگر وصل می‌شود/ اینترنت موبایل از کی وصل خواهد شد؟"/>
    <meta property="og:description" content="اینترنت خانگی تهران و کلانشهرهای کشور تا دقایقی دیگر برقرار می‌شود. فعلا اینترنت در استانهای فارس، کرمانشاه، کردستان، البرز و خوزستان وصل نخواهد شد."/>
  </head>
  <body>
    <article>
      <h1>وعده جدید مسئولان: اینترنت خانگی تهران و کلانشهرها از دقایقی دیگر وصل می‌شود/ اینترنت موبایل از کی وصل خواهد شد؟</h1>
      <address>
        <time datetime="2019-11-23T15:07:00+00:00">23 Nov 2019, 15:07</time>
      </address>
      <p>
        <i>اینترنت خانگی تهران و کلانشهرهای کشور تا دقایقی دیگر برقرار می‌شود. فعلا اینترنت در استانهای فارس، کرمانشاه، کردستان، البرز و خوزستان وصل نخواهد شد.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>یک منبع آگاه در وزارت ارتباطات تایید کرد که با دریافت مجوزهای لازم، اینترنت خانگی تهران و تعداد زیادی از کلانشهرهای کشور تا دقایقی دیگر برقرار خواهد شد.</p>
      <p>به گزارش <b>آفتاب‌نیوز</b>؛ خبرگزاری ایسنا نوشته است که گزارش‌ها از خراسان شمالی، خراسان جنوبی، گلستان، سمنان، یزد، همدان، چهارمحال و بختیاری، اردبیل، اراک، زنجان و ایلام حاکی از برقراری اینترنت‌های خانگی در این استان‌هاست. فعلا اینترنت در استانهای فارس، کرمانشاه، کردستان، البرز و خوزستان وصل نخواهد شد.  </p>
      <figure>
        <img src="https://aftabnews.ir/files/fa/news/1398/9/2/362605_380.jpg"/>
      </figure>
      <p>امروز همچنین یکی از رسانه‌های داخلی اعلام کرد که اینترنت همراه نیز احتمالا تا صبح فردا یکشنبه ۳ آذر وصل می‌شود.</p>
      <p>خبرگزاری ایلنا هم نوشته است که پیگیری این رسانه از منابع مطلع در وزارت ارتباطات نشان می‌دهد که تا لحظاتی دیگر اتصال به اینترنت خطوط تلفن همراه در برخی از استان‌ها نیز برقرار می‌شود.</p>
      <p>سایت باشگاه خبرنگاران، وابسته به صداوسیما نیز در همین باره نوشته است: پیگیری‌ها از وزارت ارتباطات، تایید کرد که اینترنت خانگی تهران و بسیاری از کلانشهرها تا پایان امشب برقرار خواهد شد. در خصوص زمان برقراری اینترنت تلفن همراه همچنان خبر موثقی از وزارت ارتباطات دریافت نشده است.</p>
    </article>
  </body>
</html>