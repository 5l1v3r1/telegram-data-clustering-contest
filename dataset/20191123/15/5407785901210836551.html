<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.haberler.com/unicredit-turkiye-den-cekiliyor-12648666-haberi/"/>
    <meta property="og:site_name" content="Haberler.com"/>
    <meta property="article:published_time" content="2019-11-23T15:52:35+00:00"/>
    <meta property="og:title" content="UniCredit bankası Türkiye'den çekiliyor"/>
    <meta property="og:description" content="UniCredit bankasının Türkiye piyasasından çekilme kararı aldığı bildirildi. İtalyan bankası, Yapı Kredi ile 17 yıllık ortaklığına son veriyor."/>
  </head>
  <body>
    <article>
      <h1>UniCredit bankası Türkiye'den çekiliyor</h1>
      <address>
        <time datetime="2019-11-23T15:52:35+00:00">23 Nov 2019, 15:52</time>
      </address>
      <p>İtalyan UniCredit Bankası'nın <a href="https://www.haberler.com/turkiye/"><b>Türkiye</b></a> piyasasından çekilme kararı aldığı bildirildi. <a href="https://www.haberler.com/reuters/"><b>Reuters</b></a> ajansı, isimleri açıklanmayan üç üst düzey banka yöneticisine dayandırdığı haberinde UniCredit'in Yapı Kredi ile 17 yıllık ortaklığına son vererek Türkiye piyasalarından çekilmeyi planladığını duyurdu.</p>
      <h3>HİSSELERİNİ KOÇ HOLDİNG'E SATACAK</h3>
      <p>Haberde İtalyan UniCredit'in Yapı Kredi yönetimiyle karşılıklı olarak bu karara vardıkları belirtildi. Buna göre UniCredit, Yapı Kredi'yi kontrol eden Koç Finansal Servisler'deki yüzde 50 hissesini Koç Holding'e satacak. UniCredit ve Koç Grubu'nun eşit oranlı ortaklığındaki Koç Finansal Hizmetler, Yapı Kredi'nin yaklaşık yüzde 82'sine sahip. Kalan hisseler ise halka açık.</p>
      <h3>TÜRKİYE'DEKİ YATIRIMLARI GÖZDEN GEÇİRME KARARI ALMIŞTI</h3>
      <p>UniCredit, Türkiye ekonomisinde geçen yıl yaşanan durgunluğun ardından bu ülkedeki yatırımlarını gözden geçirme kararı almıştı. UniCredit'i yeniden yapılandıracağını açıklayan grup CEO'su Jean Pierre Mustier, son dönemde İtalyan yatırım bankası Mediobanca dahil çeşitli bankalardaki hisselerini de geri çekmişti.</p>
      <p>Mustier, Aralık ayının başında UniCredit'in yeni stratejisini açıklayacak.</p>
      <figure>
        <img src="https://foto.haberler.com/haber/2019/11/23/unicredit-bankasi-turkiye-den-cekiliyor-12648666_1722_o.jpg"/>
      </figure>
      <p>Kaynak: Deutsche Welle<br/>Haber Videosu: <a href="https://www.haberler.com/video/unicredit-turkiye-den-cekiliyor-12648666-videosu/">UniCredit bankası Türkiye'den çekiliyor</a></p>
    </article>
  </body>
</html>