<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/plovdiv/Suvsem-skoro-startira-chetvurtoto-izdanie-na-Digital4Plovdiv-916142"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-23T15:15:00+00:00"/>
    <meta property="og:title" content="Съвсем скоро стартира четвъртото издание на Digital4Plovdiv"/>
    <meta property="og:description" content="Съвсем скоро стартира четвъртото издание на Digital4Plovdiv: E-commerce 2020. Тазгодишна конференция..."/>
  </head>
  <body>
    <article>
      <h1>Съвсем скоро стартира четвъртото издание на Digital4Plovdiv</h1>
      <address>
        <time datetime="2019-11-23T15:15:00+00:00">23 Nov 2019, 15:15</time>
      </address>
      <p>Съвсем скоро стартира четвъртото издание на Digital4Plovdiv: E-commerce 2020. Тазгодишна конференция за онлайн маркетинг и търговия ще се проведе на 30 ноември и 1 декември 2019 година, а мястото e Конгресният център на Пловдивския международен панаир. Присъстващите ще имат възможност да се запознаят и получат ценни съвети по актуални казуси, свързани с техния онлайн бизнес.</p>
      <p>Тези два поредни дни са дългоочаквани за всички, намиращи се в сферата на електронната търговия. На конференцията, по традиция ще присъстват над 450 участници, които имат възможност да чуят и видят лекциите и презентациите на повече от 50 водещи специалисти в областта. По програма 31 ноември е денят, посветен на онлайн маркетинга, а първия ден на месец декември на електронната търговия.</p>
      <p>Събитието ще се проведе паралелно в две конферентни зали, като в Зала 1 ще бъдат изнесени поредица от презентации. Зала 2 пък е предназначена за дискусии по реални казуси и семинари (workshops). Разбира се както всяка година, и през тази лекторите са подготвили интересни изненади по време на представянето си. Например г-н Максим Гасумянц, който е съосновател и управляващ директор на OrderAdmin ще представи резултатите от мащабното проучване, което се извършва от екипа на компанията в момента.</p>
      <p>Самото получаване е извършено двустранно, за да може да има максимално добър изглед към текущата ситуация. Първото изследване е насочено главно към исканията и потребностите на клиентите. То има за цел да покаже кои според тях са слабите места в сектора на екомерс логистиката. Свързано именно с предлаганите от родните търговци услуги за доставка и доколко всъщност тази услуги са гъвкави и удобни за купуващите онлайн.</p>
      <p>Второто проучване е стратегически е насочено към български собственици и мениджъри на онлайн магазини. Основната му цел е да бъдат изведени и анализирани проблемите, пред които ежедневно са изправени търговците на дребно - от момента на регистриране на поръчка, до момента на нейното получаване от клиента.</p>
      <p>В крайна сметка от лекцията ще стане ясно на къде върви логистиката в сектора на електронната търговия и кои са най-добрите решения, които ще насочат и поддържат посоката й към развитие.</p>
      <p>Така че, ако и вие се намирате в сферата на онлайн търговията и дигиталния маркетинг, Digital4Plovdiv: E-commerce 2019 е точно за вас. Не го пропускайте!</p>
    </article>
  </body>
</html>