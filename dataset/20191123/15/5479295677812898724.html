<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.larena.it/territori/valpolicella/s-pietro-in-c/cibo-e-salute-maschile-con-marta-giavoni-e-il-rugby-club-1.7796167"/>
    <meta property="og:site_name" content="L'Arena"/>
    <meta property="article:published_time" content="2019-11-23T15:46:34+00:00"/>
    <meta property="og:title" content="Cibo e salute maschile con Marta Giavoni e il Rugby Club"/>
    <meta property="og:description" content="."/>
  </head>
  <body>
    <article>
      <h1>Cibo e salute maschile <br/>con Marta Giavoni <br/>e il Rugby Club</h1>
      <address><time datetime="2019-11-23T15:46:34+00:00">23 Nov 2019, 15:46</time> by <a rel="author">Camilla Madinelli</a></address>
      <p>Cibo e prevenzione, con un occhio di riguardo ai tumori urogenitali maschili. Lunedì 25 novembre, alle 20, nella sede del<b> Rugby Club Valpolicella a San Pietro in Cariano</b> (via Tofane 1), la <b>nutrizionista Marta Giavoni</b> parla dell’importanza di una sana alimentazione come arma per la prevenzione durante una cena-incontro promossa dal club insieme a Fondazione Ant Italia onlus - tra le principali realtà private italiane nell’ambito delle cure palliative e dell’assistenza specialistica domiciliare dei malati oncologici - e Lions Club Valpolicella.</p>
      <p>Alla serata si partecipa<b> solo su prenotazione</b>, verificando però se ci sono ancora posti disponibili (contributo minimo 10 euro). Info: tel. 345 1536190. Si tratta di un’iniziativa organizzata dal Valpolicella Rugby insieme al West Verona Rugby Union nell’ambito della campagna internazionale “Movember”, volta a raccogliere fondi e diffondere maggiore consapevolezza sulla salute maschile, il tumore al testicolo, alla prostata e altre patologie. Oltre alle società del rugby partecipano alla campagna altri partner con eventi e appuntamenti sportivi aperti a tutti i cittadini, che possono contribuire con una donazione a sostenere l’assistenza medica gratuita a casa dei malati di tumore e le attività di prevenzione oncologica di Fondazione Ant.</p>
    </article>
  </body>
</html>