<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wall-street.ro/articol/Companii/247138/compania-norvegiana-nr1-fitness-intra-in-romania-si-deschide-un-centru-cu-program-non-stop.html"/>
    <meta property="og:site_name" content="Wall-Street"/>
    <meta property="article:published_time" content="2019-11-23T15:34:07+00:00"/>
    <meta property="og:title" content="Compania norvegiana Nr1 Fitness intra in Romania si deschide un centru cu program non-stop"/>
    <meta property="og:description" content="Compania norvegiana Nr1 Fitness intra in piata romaneasca odata cu deschiderea primul centru in proiectul mixt Rotar Park Residence, din vestul Bucurestiului. Noul centru de fitness marcheaza o dubla premiera pe piata locala, fiind totodata prima unitate cu un program de functionare non-stop."/>
  </head>
  <body>
    <article>
      <h1>Compania norvegiana Nr1 Fitness intra in Romania si deschide un centru cu program non-stop</h1>
      <address><time datetime="2019-11-23T15:34:07+00:00">23 Nov 2019, 15:34</time> by <a rel="author">Andra Imbrea</a></address>
      <p>
        <b>Compania norvegiana Nr1 Fitness intra in piata romaneasca odata cu deschiderea primul centru in proiectul mixt Rotar Park Residence, din vestul Bucurestiului. Noul centru de fitness marcheaza o dubla premiera pe piata locala, fiind totodata prima unitate cu un program de functionare non-stop.</b>
      </p>
      <p><b>Prima locatie a Nr1 Fitness, cu o suprafata de 400 de metri patrati, va fi deschisa in primul trimestru din 2020 in Rotar Park Residence, un complex rezidential amplasat in zona Militari,</b> la o distanta de doar 200 metri de statia de metrou Pacii.</p>
      <p>Rotar Park Residence este dezvoltat pe o suprafata totala de 32.815 metri patrati si este alcatuit din zona rezidentiala, cu 1.280 de <a href="https://www.wall-street.ro/real-estate/?utm_source=article&amp;utm_medium=wall-street&amp;utm_campaign=real-estate">apartamente</a>, spatii de birouri de 350 metri patrati si spatii comerciale de 3.200 de metri patrati, avand aproximativ 3.000 de locuitori.</p>
      <p>„Componenta de retail devine tot mai importanta pentru proiectele rezidentiale si de birouri, aducand o valoare adaugata comunitatii atunci cand este planificata de la inceput. Rotar Park Residence este un proiect de succes care demonstreaza aceasta teorie, avand in vedere ca am inchiriat deja peste 70% din spatiile de vanzare cu amanuntul”, a declarat Cristina Toros, Senior Consultant, Advisory &amp; Transaction, Retail, CBRE Romania, compania care a consiliat operatorul norvegian.</p>
      <p>„Intrarea Nr1 Fitness in Romania reprezinta un semnal important de incredere pentru piata de retail si suntem fericiti sa facem parte din proiectul de dezvoltare al acestora, dupa zece ani de succes in Norvegia si inca trei ani in Ungaria. Cererea de servicii de fitness profesioniste este in crestere in Romania, iar proximitatea fata de proiectele rezidentiale este foarte importanta, mai ales pentru un concept nou, asa cum este Nr1 Fitness”, a adaugat Cristina Toros.</p>
      <p>
        <a href="https://www.wall-street.ro/special/retailarena/246525/retail-stradal-romania-alte-state-din-regiune-cbre-cristina-toros.html">Citeste si:<br/>De ce romanii prefera mall-urile in locul magazinelor din strada?</a>
      </p>
      <figure>
        <img src="https://img.wall-street.ro/image_thumbs/thumbs/927/9273fea1d616fd733b93718d15b207a0-400x250-00-65.jpg?v=1573140419"/>
      </figure>
      <p>Nr1 Fitness are un concept unic care doreste sa inlature barierele cu care oamenii se confrunta de obicei atunci cand frecventeaza o sala de <a href="http://www.retail.ro/cataloage-sport/index.html">sport</a>. Pentru a face acest lucru, centrul de fitness este deschis permanent, isi mentine preturile mai mici decat media si beneficiaza de un sistem simplu de inregistrare electronica online.</p>
      <p>„Scopul nostru este de a fi cea mai accesibila sala de sport din Bucuresti. Eliminam barierele de fitness prin: deschiderea locatiei 24 de ore din 24, cu preturi mici si reclame care ii fac si pe cei mai putin initiati sa se simta confortabil prin evitarea afisarii imaginilor cu persoane care au un aspect fizic foarte fit si atragator. Avem un proces simplu de inregistrare online si acceptam doar plati cu cardul pentru membrii nostri ”, a explicat Henrik Sundt Thorsnes, coproprietar si director general, Nr1 Fitness.</p>
      <p>Nr1 Fitness detine 32 de centre de fitness in Norvegia, doua centre active de fitness in Ungaria si doua in curs de deschidere. Membrii sai sunt 55% femei si 45% barbati, majoritatea cu varste cuprinse intre 21 -25 ani (31%) si 26-30 ani (36%).</p>
      <p>Rotar Park Residence este situat intr-unul dintre sectoarele cele mai mari din Bucuresti care include cartiere principale, cum ar fi Militari, Drumul Taberei, Ghencea, Giulesti si Crangasi. Proiectul beneficiaza de acces direct la bulevardul Iuliu Maniu, care face legatura intre centrul orasului si partea de vest a Bucurestiului.</p>
      <p>
        <a href="https://www.wall-street.ro/special/retailarena/246467/5-to-go-planuieste-sa-isi-aduca-produsele-proprii-pe-rafturile-magazinelor-si-in-comertul-online-de-anul-viitor.html">Citeste si:<br/>5 To Go isi va aduce produsele pe rafturile magazinelor si in online</a>
      </p>
      <figure>
        <img src="https://img.wall-street.ro/image_thumbs/thumbs/f3e/f3e87024b204554bfbc34330a2fbf328-400x250-00-65.jpg?v=1573046042"/>
      </figure>
      <p>CBRE Group este cea mai mare companie de servicii comerciale si investitii in real estate din lume, pe baza veniturilor din 2018. Compania are peste 90.000 de angajati (fara a include afiliatii), raspunde nevoilor dezvoltatorilor imobiliari si deserveste proprietari si chiriasi prin intermediul celor peste 480 de birouri (excluzand filialele) din intreaga lume. In Romania, CBRE ofera o gama extinsa de servicii integrate, inclusiv administrare si coordonare de tranzactii si management de proiecte, servicii de design and build, managementul proprietatii, administrarea investitiilor, evaluare, inchiriere de proprietati, consultanta strategica, vanzari de proprietati, servicii ipotecare si servicii de dezvoltare.</p>
      <footer>Sursa foto: By Zodiacphoto/Shutterstock</footer>
    </article>
  </body>
</html>