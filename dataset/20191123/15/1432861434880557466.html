<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/worldfootball/england/ispanski-grand-vyzrazhda-karierata-na-zabraven-as-na-manchestyr-yunajted-1409043.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-23T15:17:00+00:00"/>
    <meta property="og:title" content="Испански гранд възражда кариерата на забравен ас на Манчестър Юнайтед"/>
    <meta property="og:description" content="Тенденцията в Манчестър Юнайтед да се налагат млади играчи, по възможност от Острова, удари сериозно по един от най-добрите халфове на тима в последните сезони - Неманя Матич Сърбинът играе все по-рядко за клубния си тим и това изобщо не се харесва на дефанзивния плеймейкър, който още през зимата ще търси начин да смени обстановката и да играе по-редовно"/>
  </head>
  <body>
    <article>
      <h1>Испански гранд възражда кариерата на забравен ас на Манчестър Юнайтед</h1>
      <address><time datetime="2019-11-23T15:17:00+00:00">23 Nov 2019, 15:17</time> by <a rel="author">Sportlive.bg</a></address>
      <p>Тенденцията в <b><a href="https://www.sportlive.bg/tags/4689">Манчестър Юнайтед </a></b>да се налагат млади играчи, по възможност от Острова, удари сериозно по един от най-добрите халфове на тима в последните сезони - Неманя Матич. Сърбинът играе все по-рядко за клубния си тим и това изобщо не се харесва на дефанзивния плеймейкър, който още през зимата ще търси начин да смени обстановката и да играе по-редовно. </p>
      <p>Доскоро се смяташе, че Милан ще е най-агресивен в опита си да привлече бившия халф на Челси, но в битката се впуска и испанския гранд Атлетико Мадрид, информира английската версия на ESPN. Диего Симеоне има нужда от подсилване на халфовата линия заради честите травми в полузащитата на "дюшекчиите", а освен това аржентинецът се нуждае и от нестандарните решения с оглед проблемите, които столичани изпитват срещу дълбоко защитаващи се отбори. </p>
      <p>Матич определено не харесва факта, че не играе и наскоро си навлече гнева на феновете на Манчестър Юнайтед, харесвайки пост в социалните мрежи свързан с това, че Оле Гунар Солскяер не знае какво прави на мениджърския пост в Юнайтед. Също така той хареса публикация, която го свързва с преминаване в Тотнъм през зимата, след като Жозе Моуриньо застана начело на "шпорите". </p>
      <p>Все пак той може да получи и шанс за изява на "Олд Трафорд" в близките седмици, след като <b><a href="https://www.sportlive.bg/worldfootball/england/Manchestyr-Yunajted-zagubi-vazhen-igrach-za-nqkolko-sedmici-1408776.html">един от твърдите титуляри в полузащитата на Юнайтед получи контузия (подробности четете в тази статия)</a></b>. </p>
      <related>
        <h4>Още по темата</h4>
        <a href="https://www.sportlive.bg/worldfootball/england/Manchestyr-Yunajted-zagubi-vazhen-igrach-za-nqkolko-sedmici-1408776.html"/>
        <a href="https://www.sportlive.bg/worldfootball/england/Atletiko-izprevarva-Milan-za-nenuzhen-v-Man-Yunajted-1408529.html"/>
        <a href="https://www.sportlive.bg/worldfootball/england/Bivsh-igrach-na-Siti-variant-za-nov-napadatel-v-Manchestyr-Yunajted-1408382.html"/>
        <a href="https://www.sportlive.bg/worldfootball/england/Chetirima-futbolisti-na-Manchestyr-Yunajted-izlqzoha-ot-lazareta-1408222.html"/>
        <a href="https://www.sportlive.bg/worldfootball/england/Rashford-Nqma-po-dobyr-ot-Solskqer-za-trenxor-na-Manchestyr-Yunajted-1408442.html"/>
      </related>
    </article>
  </body>
</html>