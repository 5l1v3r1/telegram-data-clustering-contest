<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.adnkronos.com/fatti/politica/2019/11/23/meloni-kompatscher-una-provocazione_y2Tm58L17nk0Cr68NTJGjJ.html"/>
    <meta property="og:site_name" content="Adnkronos"/>
    <meta property="article:published_time" content="2019-11-23T15:45:00+00:00"/>
    <meta property="og:title" content="Meloni: &quot;Da Kompatscher una provocazione&quot;"/>
    <meta property="og:description" content="Il commento all'Adnkronos della leader di Fratelli d'Italia all'intervista di Arno Kompatscher"/>
  </head>
  <body>
    <article>
      <h1>Meloni: "Da Kompatscher una provocazione"</h1>
      <address>
        <time datetime="2019-11-23T15:45:00+00:00">23 Nov 2019, 15:45</time>
      </address>
      <p>"Avevamo chiesto che questo incontro non si svolgesse a Merano dove la Giunta intera ha disertato il 4 novembre le celebrazioni per la festa delle Forze Armate e dell'Unità nazionale. Sono queste le cose che animano le divisioni tra italiani. <b>L'attacco del presidente provinciale altoatesino a chi chiede diritti per gli italiani tutti è un'altra provocazione</b> che si somma ai tentativi di marginalizzare in quell'area coloro che hanno come prima lingua l'italiano". Lo dice all'Adnkronos <a href="https://www.adnkronos.com/Search/Link/keyword/Giorgia%20Meloni">Giorgia Meloni</a>, presidente di Fratelli d'Italia, commentando all'Adnkronos <a href="https://www.adnkronos.com/fatti/politica/2019/11/23/trentino-alto-adige-kompatscher-ondata-nazionalista-arrivata-anche-noi_8rf4hqWY2vxaWnkcoRyfvM.html">l'intervista al 'Corriere della Sera' di Arno Kompatscher</a>, esponente di spicco della Südtiroler Volkspartei e presidente della Provincia autonoma di Bolzano e dell’intero Trentino-Alto Adige, nel giorno dell'incontro a Merano tra il Presidente della Repubblica, Sergio Mattarella, e quello austriaco, Alexander Van der Bellen, in occasione del centenario del Trattato di Saint-Germain e del 50/mo anniversario del 'pacchetto per l’Alto Adige'.</p>
      <p>"Sono davvero stupita - prosegue Meloni - dal silenzio degli altri partiti, soprattutto di quelli che condividono con noi il 'prima gli italiani'. Prima gli italiani vale a Lampedusa, a Roma e anche in Alto Adige".</p>
    </article>
  </body>
</html>