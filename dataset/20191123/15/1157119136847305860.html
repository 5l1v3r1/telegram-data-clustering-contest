<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://socportal.info/2019/11/23/kanada_investuje_v_oboronu_ukrajini_ponad_100_mln_dolariv.html"/>
    <meta property="og:site_name" content="Соцпортал"/>
    <meta property="article:published_time" content="2019-11-23T15:15:00+00:00"/>
    <meta property="og:title" content="Канада інвестує в оборону України понад 100 млн. доларів"/>
    <meta property="og:description" content="Канадський уряд запланував 105,6 млн доларів для стратегічних цілей реформування у секторі безпеки та оборони УкраїниЧастина піде на тренування, решта — на втілення безпекових реформ, інформує armyinform."/>
  </head>
  <body>
    <article>
      <h1>Канада інвестує в оборону України понад 100 млн. доларів</h1>
      <address>
        <time datetime="2019-11-23T15:15:00+00:00">23 Nov 2019, 15:15</time>
      </address>
      <h4>Канадський уряд запланував 105,6 млн доларів для стратегічних цілей реформування у секторі безпеки та оборони України</h4>
      <figure>
        <img src="https://socportal.info/media/contentimages/d815dd886c8b0de9.jpg"/>
      </figure>
      <p>Частина піде на тренування, решта — на втілення безпекових реформ, інформує<a href="https://armyinform.com.ua/2019/11/kanada-investuvatyme-v-ukrayinsku-bezpeku-1056-mln-dolariv/"> armyinform.com.ua.</a></p>
      <p>Канадська навчальна тренувальна місія UNIFIER четвертий рік поспіль вишколює українських військових за натовськими стандартами. Відтоді реалізовано 338 різноманітних навчальних програм. Якісну перепідготовку здобули понад 14,6 тисяч службовців сектору безпеки. Формат співпраці продовжено до 2022 року.</p>
      <p>За словами новопризначеного командира 9-ї ротації канадського контингенту місії UNIFIER підполковника Джефрі Тупа, все починалося з тактичної підготовки підрозділів ЗСУ на базі Міжнародного навчального центру Національної академії імені гетьмана Петра Сагайдачного.</p>
      <blockquote>“Із часом зросли і географія нашої присутності й різновиди підготовки. Нам уже допомагають ваші інструктори, які пройшли навчання у минулі роки. Змішані команди інструкторів проводять навчання не лише на Львівщині, а й у Києві, Кам’янці-Подільському, Миколаєві, Житомирі, Дніпрі, Харкові. Низку програм виконують на базі видових навчальних центрів”, — зауважив підполковник Джефрі Туп.</blockquote>
      <p>За участі місії було відкрито у 2016-му році у Львові навчальний центр Військової служби правопорядку. Нині це потужний заклад підготовки з мультинаціональним викладацьким складом із Литви, Польщі, Данії, США, Великобританії, Грузії, Чехії. У перспективі його випускники стоятимуть біля витоків Військової поліції, яку планують створити.</p>
      <p>У заяві щодо рішення про продовження цієї місії прем’єр-міністр країни Христя Фріланд наголосила:</p>
      <blockquote>«Ми непорушні у відданості суверенітету й територіальній цілісності України, яка просувається до стабільного, демократичного та успішного майбутнього».</blockquote>
      <p><a href="https://socportal.info/category/politics/">Всі політичні новини України</a> читайте в розділі #Банкова на Соцпорталі.Читайте також:</p>
      <ul>
        <li>
          <a href="https://socportal.info/2019/11/22/u_minekonomiki_rozpovili_pro_prichini_bezrobittja.html">У Мінекономіки розповіли про причини безробіття</a>
        </li>
        <li>
          <a href="https://socportal.info/2019/11/21/elektronna_dovirennist_ukrajintsiv_chekaje_novatsija.html">Електронна довіренність. Українців чекає новація</a>
        </li>
      </ul>
    </article>
  </body>
</html>