<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dainiksaveratimes.com/sports/cricket/news/brisbane-test--australia-scored-580-runs-with-warner-labuschagne-tons-263127"/>
    <meta property="og:site_name" content="Dainik Savera Times"/>
    <meta property="article:published_time" content="2019-11-23T15:47:25+00:00"/>
    <meta property="og:title" content="AUS vs PAK : आस्ट्रेलिया ने बनाए 580 रन, वार्नर के लाबुसचांगे ने भी ठोका शतक, जवाब में पाक..."/>
    <meta property="og:description" content="ब्रिस्बेन : गाबा टेस्ट के तीसरे दिन आस्ट्रेलिया ने मार्नस लाबुसचांगे (185) और डेविड वार्नर (154) के शानदार शतकों की मदद से पाकिस्तान के खिलाफ अपनी पहली पारी में 580 रन का विशाल स्कोर बना लिया। पाकिस्तान ने इसके जवाब में दिन का खेल समाप्त होने तक तीन विकेट पर 64 रन बना लिए हैं और वह अभी आस्ट्रेलिया के स्कोर से 276 रन पीछे है, जबकि उसके सात विकेट शेष है। पाकिस्तान ने पहली पारी में 240 रन बनाए थे। दूसरी पारी में स्टंप्स के समय शान मसूद 47 गेंदों पर तीन चौकों की मदद से 27 और बाबर आजम 33 गेंदों पर दो चौकों के सहारे 20 रन बनाकर नाबाद लौटे। आस्ट्रेलिया की ओर से मिशेल स्टार्क ने अब तक दो और पैट कमिंस ने एक विकेट हासिल किया है। इससे पहले, आस्ट्रेलिया ने एक विकेट पर 312 रन से आगे खेलना शुरू किया।"/>
  </head>
  <body>
    <article>
      <h1>AUS vs PAK : आस्ट्रेलिया ने बनाए 580 रन, वार्नर के लाबुसचांगे ने भी ठोका शतक, जवाब में पाक...</h1>
      <address><time datetime="2019-11-23T15:47:25+00:00">23 Nov 2019, 15:47</time> by <a rel="author">Rkumar</a></address>
      <p>ब्रिस्बेन : गाबा टेस्ट के तीसरे दिन आस्ट्रेलिया ने मार्नस लाबुसचांगे (185) और डेविड वार्नर (154) के शानदार शतकों की मदद से पाकिस्तान के खिलाफ अपनी पहली पारी में 580 रन का विशाल स्कोर बना लिया। पाकिस्तान ने इसके जवाब में दिन का खेल समाप्त होने तक तीन विकेट पर 64 रन बना लिए हैं और वह अभी आस्ट्रेलिया के स्कोर से 276 रन पीछे है, जबकि उसके सात विकेट शेष है। पाकिस्तान ने पहली पारी में 240 रन बनाए थे। दूसरी पारी में स्टंप्स के समय शान मसूद 47 गेंदों पर तीन चौकों की मदद से 27 और बाबर आजम 33 गेंदों पर दो चौकों के सहारे 20 रन बनाकर नाबाद लौटे। आस्ट्रेलिया की ओर से मिशेल स्टार्क ने अब तक दो और पैट कमिंस ने एक विकेट हासिल किया है। इससे पहले, आस्ट्रेलिया ने एक विकेट पर 312 रन से आगे खेलना शुरू किया।</p>
      <p>READ NEWS : <a href="https://www.dainiksaveratimes.com/sports/cricket/news/rishabh-pant-shubman-gill-released-from-indias-test-squad-to-play-syed-mushtaq-ali-trophy-263106">पंत और गिल की भारतीय टेस्ट टीम से छुट्टी, आंध्र प्रदेश के इस</a>...</p>
      <p>मेजबान टीम नियमित अंतराल पर विकेट गंवाती रही, लेकिन लाबुसचांगे ने एक छोर संभाले रखा और अपने करियर का पहला शतक जमाया। लाबुसचांगे ने वार्नर के साथ दूसरे विकेट के लिए 129 रनों की साझेदारी करने के बाद मैथ्यू वेड (60) के साथ भी चौथे विकेट के लिए 110 रनों की साझेदारी की। लाबुसचांगे ने 279 गेंदों पर 20 चौके लगाए। जोए बर्न्‍स ने 97, ट्रेविस हेड ने 24, टिम पेन 13 और नाथन लियोन ने नाबाद 13 रन बनाए। स्टीवन स्मिथ इस बार ज्यादा कुछ नहीं कर सके और चार रन बनाकर आउट हो गए। पाकिस्तान की ओर से लेग स्पिनर यासिर ने चार विकेट लिए। उनके अलावा शाहीन अफरीदी और हैरिस सोहैल को दो-दो जबकि इमरान खान और अपना पदार्पण मैच खेल रहे युवा तेज गेंदबाज नसीम शाह को एक-एक विकेट मिला।</p>
      <blockquote>DainikSavera APP डाउनलोड करें। <a href="https://play.google.com/store/apps/details?id=com.readwhere.whitelabel.dainiksavera">ANDROID</a> लिंक और <a href="https://itunes.apple.com/in/app/dainik-savera-times/id954789238?mt=8">iOS</a></blockquote>
      <p><b>Web Title:</b> Brisbane Test : Australia scored 580 runs with Warner, Labuschagne tons</p>
    </article>
  </body>
</html>