<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://barghnews.com/fa/news/39815/%D9%84%D8%A7%D9%85%D9%BE-%D9%87%D8%A7%DB%8C-%D9%85%D9%87%D8%AA%D8%A7%D8%A8%DB%8C-%D8%B3%D9%88%D8%AE%D8%AA%D9%87-%D8%B1%D8%A7-%DA%86%DA%AF%D9%88%D9%86%D9%87-%D8%B1%D9%88%D8%B4%D9%86-%DA%A9%D9%86%DB%8C%D9%85"/>
    <meta property="og:site_name" content="پایگاه خبری صنعت برق - برق نیوز BarghNews"/>
    <meta property="article:published_time" content="2019-11-23T15:39:00+00:00"/>
    <meta property="og:title" content="لامپ های مهتابی سوخته را چگونه روشن کنیم؟"/>
    <meta property="og:description" content="به کار گیری چراغ‌های مهتابی همواره با کاستی‌هایی همراه است: در هنگام روشن بودن صدای «هام» ۵۰ هرتز از «ترانس بالاست» آن پیوسته در گوش می‌پیچد، خودِ ترانسِ بالاست یک عامل مصرف انرژی است که بازده این سامانه روشنایی را کاهش می‌دهد، و از همه مهم‌تر این که این لامپ‌ها دارای دو «رشته‌ی التهابی» (فیلامان) در دو انتهای حباب خود هستند که می‌سوزند و مصرف کننده را مجبور می‌کنند که آن را با یک چراغ نو عوض کند."/>
  </head>
  <body>
    <article>
      <h1>لامپ های مهتابی سوخته را چگونه روشن کنیم؟</h1>
      <address><time datetime="2019-11-23T15:39:00+00:00">23 Nov 2019, 15:39</time> by <a rel="author">پایگاه خبری صنعت برق - برق نیوز BarghNews</a></address>
      <p><i>به کار گیری چراغ‌های مهتابی همواره با کاستی‌هایی همراه است: در هنگام روشن بودن صدای «هام» ۵۰ هرتز از «ترانس بالاست» آن پیوسته در گوش می‌پیچد، خودِ ترانسِ بالاست یک عامل مصرف انرژی است که بازده این سامانه روشنایی را کاهش می‌دهد، و از همه مهم‌تر این که این لامپ‌ها دارای دو «رشته‌ی التهابی» (فیلامان) در دو انتهای حباب خود هستند که می‌سوزند و مصرف کننده را مجبور می‌کنند که آن را با یک چراغ نو عوض کند. </i><b>سرویس آموزش و آزمون <a href="https://barghnews.com/">برق نیوز</a></b>، به کار گیری چراغ‌های مهتابی همواره با کاستی‌هایی همراه است: در هنگام روشن بودن صدای «هام» ۵۰ هرتز از «ترانس بالاست» آن پیوسته در گوش می‌پیچد، خودِ ترانسِ بالاست یک عامل مصرف انرژی است که بازده این سامانه روشنایی را کاهش می‌دهد، و از همه مهم‌تر این که این لامپ‌ها دارای دو «رشته‌ی التهابی» (فیلامان) در دو انتهای حباب خود هستند که می‌سوزند و مصرف کننده را مجبور می‌کنند که آن را با یک چراغ نو عوض کند.<br/>مداری که اینجا معرفی کرده ایم، همه‌ی این کاستی‌ها را پشت سر می‌گذارد: لامپ هنگام کار صدا نمی‌دهد، به استارتر برای راه افتادن احتیاج ندارد و از همه مهم‌تر این که لامپ‌های مهتابی سوخته را هم روشن می‌کند!.<br/><br/><br/><br/>ولتاژ کاری خازن‌های C۱ و C۴ باید ۱/۵ برابر ولتاژ تغذیه‌ی مدار باشند. خازن‌های C۲ و C۳ را می‌توان از هر نوعی انتخاب کرد، اما استفاده از خازن‌های مرغوب میکا یا پلی استر توصیه می‌شود. مقاومت R۱، اما حتماً باید از نوع سیمی انتخاب شود.<br/><br/>دیود‌های D۲ و D۳ به همراه خازن‌های C۱ و C۴ یک مدار «یکسوساز تمام موج» با ویژگی «دو برابر کننده‌ی ولتاژ» را تشکیل داده اند. مقدار ظرفیت خازن‌های C۱ و C۴ ولتاژ کار لامپ L۱ را تعیین می‌کند (هر چه ظرفیت خازن‌ها بیش تر، ولتاژ روی اتصالات لامپ بزرگ تر). در لحظه‌ی وصل شدن برق ۲۲۰ ولت به این مدار، بین نقاط a و b اختلاف پتانسیلی تا ۶۰۰ ولت اندازه گیری خواهد شد. این ولتاژ به لامپ تحویل می‌شود. در لحظه‌ی روشن شدن لامپ ولتاژ لامپ در نقاط a و b افت کرده به ۲۲۰ ولت پایین می‌آید.<br/><br/>استفاده از دیود‌های D۱ و D۴ و خازن‌های C۲ و C۳ ولتاژ را به ۹۰۰ ولت می‌رساند. این ولتاژ به اندازه‌ی کافی بزرگ هست که بخار جیوه‌ی داخل لامپ را به طور مطمئن یونیزه کرده و چراغ را روشن کند. همزمان، C۲ و C۳ اختلالات فرکانس بالا را نیز سرکوب می‌کنند.<br/><br/>این مدار می‌تواند بدون D۱, D۴, C۲ و C۳ هم کارکند، اما روشن شدن ۱۰۰ درصدی لامپ تضمینی ندارد.<br/><br/>مقدار افزاره‌های به کار رفته در مدار، بسته به واتاژ لامپ فلورسنت به کار رفته، در جدول زیر داده شده است:.</p>
      <figure>
        <img src="https://barghnews.com/files/fa/news/1398/9/2/84175_864.png"/>
      </figure>
      <p>توجه شود که همه‌ی خازن‌ها غیرقطبی و غیر الکترولیت هستند.<br/><br/><br/>برگرفته از سایت اتصال کوتاه: www.etesalkootah.ir</p>
    </article>
  </body>
</html>