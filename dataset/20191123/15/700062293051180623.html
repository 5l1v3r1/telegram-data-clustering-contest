<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.madata.gr/epikairotita/economy/714898-Black-Friday-kotsovolos-Media-Markt-xekinhsan-tis-prosfores.html"/>
    <meta property="og:site_name" content="madata.gr"/>
    <meta property="article:published_time" content="2019-11-23T15:34:00+00:00"/>
    <meta property="og:title" content="Black Friday: Κωτσόβολος &amp; Media Markt ξεκινήσαν τις προσφορές"/>
    <meta property="og:description" content="Οι δύο μεγάλες αλυσίδες ηλεκτρικών Κωτσόβολος και Media Markt μπήκαν στο χορό των προσφορών του Black Friday νωρίτερα από κάθε άλλη χρονιά. Κωστής Χριστοδούλου 23 Νοεμβρίου 2019"/>
  </head>
  <body>
    <article>
      <h1>Black Friday: Κωτσόβολος &amp; Media Markt ξεκινήσαν τις προσφορές</h1>
      <address>
        <time datetime="2019-11-23T15:34:00+00:00">23 Nov 2019, 15:34</time>
      </address>
      <p>Οι δύο μεγάλες αλυσίδες ηλεκτρικών Κωτσόβολος και Media Markt μπήκαν στο χορό των προσφορών του Black Friday νωρίτερα από κάθε άλλη χρονιά.</p>
      <p>Κωστής Χριστοδούλου</p>
      <p>23 Νοεμβρίου 2019 10:29</p>
      <p>Πέρυσι η Κωτσόβολος είχε ανοίξει τον χορό των προσφορών το βράδυ της Κυριακής πριν την ημερομηνία του Black Friday. Φέτος ξεκίνησε ακόμη νωρίτερα ουσιαστικά μία εβδομάδα πριν από την 29η Νοεμβρίου, την ημερομηνία της Μαύρης Παρασκευής. Στην κούρσα του ανταγωνισμού η μία αλυσίδα ακολουθεί την άλλη και από την στιγμή που χθες το απόγευμα το you.gr (το ηλεκτρονικό κατάστημα του ομίλου Quest) έκανε την αρχή ήταν θέμα χρόνου να τοποθετηθούν και οι υπόλοιποι παίκτες.</p>
      <p>Black Friday στον Κωτσόβολο</p>
      <p>Λίγο πριν τα μεσάνυχτα το site του Κωτσόβολου "είχε πέσει" για να δώσει την θέση του σε αυτό με τις πρώτες προσφορές για το Black Friday. Συγκεκριμένα όπως αναφέρει η εταιρεία δίνει "μία πρώτη γεύση από την μαύρη λίστα" με μικρή γκάμα από προϊόντα τεχνολογίας, λευκές συσκευές, κλιματιστικά αλλά και αξεσουάρ.</p>
      <p>Λίγη ώρα νωρίτερα τις δικές τους προσφορές είχε ανεβάσει στο site και η Media Markt. Η αλυσίδα ηλεκτρικών και ηλεκτρονικών, που υπενθυμίζεται ότι από φέτος συμπράττει με τα Public, έδωσε και αυτή μία γερή πρόγευση του τι θα επακολουθήσει τις επόμενες ημέρες  καθώς έχει εκπτωτικές τιμές σε πάνω από 100 προϊόντα. </p>
      <p>Σήμερα και το Public</p>
      <p>Αργότερα σήμερα στον χορό των προσφορών θα μπει και το Public. H αλυσίδα συμφερόντων Πάνου Γερμανού έχει προαναγγείλει ότι ξεκινάει στις 20:01 το βράδυ του Σαββάτου. Εάν δεν αλλάξει κάτι το Πλαίσιο με την σειρά του ρίχνεται στην μάχη στις 18:00 αύριο το απόγευμα για αυτό καλεί και τους καταναλωτές να μην βιαστούν στις αποφάσεις τους. </p>
      <p>Όλα δείχνουν ότι η φετινή περίοδος του Black Friday θα είναι η μεγαλύτερη στην χώρα μας καθώς εκτιμάται ότι θα αγγίξει τις 11 ημέρες μιας και θα απλωθεί έως και την Cyber Monday (2 Δεκεμβρίου). Ο ανταγωνισμός θα είναι ακόμη πιο έντονος καθώς από φέτος στην μάχη ρίχνονται και marketplaces όπως το Skroutz. </p>
      <p>
        <a href="https://www.news247.gr/epixeiriseis/black-friday-kotsovolos-media-markt-prosfores-sti-machi-public-plaisio.7537880.html">www.news247.gr</a>
      </p>
    </article>
  </body>
</html>