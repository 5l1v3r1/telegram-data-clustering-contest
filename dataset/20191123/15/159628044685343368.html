<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denizlihaber.com/turizm/turizm-genel/denizli-turizmini-heyecanlandiran-haber-hilton-2021de-denizliye-geliyor/"/>
    <meta property="og:site_name" content="Denizli Haber"/>
    <meta property="article:published_time" content="2019-11-23T15:53:00+00:00"/>
    <meta property="og:title" content="Hilton 2021’de Denizli’ye geliyor"/>
    <meta property="og:description" content="Dorak Turizm ile Japon turizm devi HIS Global’in işbirliği, Denizli’de uzun süredir gündemde olan Hilton’un kente gelişini hızlandırdı. Yeni otel yatırımları konusunda yeni bir ortaklık kuran iki dev Denizli için önemi büyük olan otel yatırımı için tarih verdi. Denizli Hilton, 2021’de faaliyete geçiyor."/>
  </head>
  <body>
    <article>
      <h1>Hilton 2021’de Denizli’ye geliyor</h1>
      <h2>Dorak Turizm ile Japon turizm devi HIS Global’in işbirliği, Denizli’de uzun süredir gündemde olan Hilton’un kente gelişini hızlandırdı. Yeni otel yatırımları konusunda yeni bir ortaklık kuran iki dev Denizli için önemi büyük olan otel yatırımı için tarih verdi. Denizli Hilton, 2021’de faaliyete geçiyor.</h2>
      <address><time datetime="2019-11-23T15:53:00+00:00">23 Nov 2019, 15:53</time> by <a rel="author">Haber Merkezi</a></address>
      <p>Denizli, 2014 yılından bu yana Hilton’un kentte yapmayı planladığı yatırımı konuşuyor. Aradan geçen uzun süreçte zaman zaman alevlenen, zaman zaman da küllenen Hilton Denizli için çok kritik bir adım atıldı.</p>
      <p>Dorak Turizm ile Japon turizm devi HIS Global’in işbirliği geçen yıl gündeme gelmiş, Dorak Holding’in patronu Ahmet Serdar Körükçü, Kapadokya’da ve Pamukkale’de yeni açacakları otelleri HİS Global ile ortak hayata geçireceklerini açıklamıştı.</p>
      <p>Bu iki devin kurduğu ortaklık Rekabet Kurumu’na da bildirildi, kurulun resmi internet sitesinde bu konuyla ilgili duyuru yapıldı.</p>
      <p>İki devin gündeminde olan Kapadokya’daki oteli Mariott, Pamukkale’deki oteli ise Hilton’un işleteceği bildirildi.</p>
      <p><b>2021’DE FAALİYETE GEÇMESİ PLANLANIYOR</b><br/>Hilton SPA Termal Otel, 42 bin metrekare bir alanda kuruluyor. Terman sağlık turizme alanında hizmet verecek olan Hilton’un kente gelecek olması, Denizli turizmini de heyecanlandırdı. Turizmciler, Hilton adının ve potansiyelinin kente gelen turist sayısını önemli oranda etkileyeceği görüşündü.</p>
    </article>
  </body>
</html>