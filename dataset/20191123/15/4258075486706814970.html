<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.anandabazar.com/entertainment/amitabh-bachchan-named-kangana-ranaut-as-the-number-one-actress-dgtl-1.1074365"/>
    <meta property="og:site_name" content="আনন্দবাজার পত্রিকা"/>
    <meta property="article:published_time" content="2019-11-23T15:06:49+00:00"/>
    <meta property="og:title" content="দীপিকা-প্রিয়ঙ্কা নন! অমিতাভের চোখে ‘নম্বর ওয়ান’ অভিনেত্রী হলেন..."/>
    <meta property="og:description" content="ভয়েস ওভারে সেই অভিনেত্রীকে বলতে শোনা গিয়েছে, “অনেক রাজনৈতিক দলের কাছ থেকেই রাজনীতিতে যোগদানের প্রস্তাব পেয়েছি আমি। আমার দাদুও নামজাদা রাজনীতিবিদ ছিলেন। কিন্তু আমার কোনও দিনও রাজনীতিতে যোগদানের ইচ্ছা ছিল না। আমি সবসময়েই পরিচালক হতে চেয়েছি। সেটাই এখন আমার জীবনের প্রাথমিক লক্ষ্য।”"/>
  </head>
  <body>
    <article>
      <h1>দীপিকা-প্রিয়ঙ্কা নন! অমিতাভের চোখে ‘নম্বর ওয়ান’ অভিনেত্রী হলেন...</h1>
      <address><time datetime="2019-11-23T15:06:49+00:00">23 Nov 2019, 15:06</time> by <a rel="author"> </a></address>
      <p>কিছু দিন আগে ‘কউন বনেগা ক্রোড়পতি’-র মঞ্চে অমিতাভ বচ্চনের কাছে রাখা হয় এক মজার প্রশ্ন। বলি টাউনের এক নামজাদা অভিনেত্রীর ‘ভয়েস ওভার’ শোনানো হয় তাঁকে। প্রশ্নটি হল, বিগ-বিকে গলা শুনেই অভিনেত্রীর নাম বলতে হবে। অপশনে রাখা হয় আমিষা পটেল, কঙ্গনা রানাউত, প্রীতি জিন্টা এবং কৃতি শেননের নাম। প্রশ্নের সঠিক জবাব তো দিলেনই শাহেনশাহ, উপরন্তু সেই অভিনেত্রীকে ‘সুন্দর, নাম্বার ওয়ান’ খেতাবও দিলেন তিনি।</p>
      <p>ভয়েস ওভারে সেই অভিনেত্রীকে বলতে শোনা গিয়েছে, “অনেক রাজনৈতিক দলের কাছ থেকেই রাজনীতিতে যোগদানের প্রস্তাব পেয়েছি আমি। আমার দাদুও নামজাদা রাজনীতিবিদ ছিলেন। কিন্তু আমার কোনও দিনও রাজনীতিতে যোগদানের ইচ্ছা ছিল না। আমি সবসময়েই পরিচালক হতে চেয়েছি। সেটাই এখন আমার জীবনের প্রাথমিক লক্ষ্য।”</p>
      <p>সেই ভয়েস ওভার শুনে অমিতাভ এক মুহূর্তও চিন্তা না অভিনেত্রীর নাম উল্লেখ করে বললেন, “যার ভয়েস ওভার এটি তিনি অত্যন্ত সুন্দর, সুবিখ্যাত এবং এক নম্বর অভিনেত্রী। প্রচুর পুরস্কার পেয়েছেন তিনি। পেয়েছেন জাতীয় পুরস্কারও।”</p>
      <p>
        <b>আরও পড়ুন-<a href="https://www.anandabazar.com/entertainment/actress-gehana-vasisth-battling-for-life-after-cardiac-arrest-dgtl-1.1074331">৪৮ ঘণ্টা টানা শুটিং, হৃদরোগে আক্রান্ত হয়ে মৃত্যুর সঙ্গে লড়ছেন বলি অভিনেত্রী গেহানা</a></b>
      </p>
      <figure>
        <img src="https://www.anandabazar.com/polopoly_fs/1.1074368.1574502312!/image/image.jpg"/>
      </figure>
      <p>কঙ্গনা এবং অমিতাভ </p>
      <p>অমিতাভ তো আন্দাজ করতে পেরেছিলেন। আপনি পারলেন কি? পারলেন ধরতে অমিতাভের চোখে ‘নম্বর ওয়ান’ অভিনেত্রীর নাম? জল্পনায় ইতি টেনে বলে দেওয়া যাক, তিনি হলেন ‘ঝাঁসি কি রানি...’ কঙ্গনা রানাউত। হ্যাঁ, কঙ্গনার প্রশংসাতেই পঞ্চমুখ বিগ-বি!</p>
      <p>ঠোঁটকাটা হিসেবে ইন্ডাস্ট্রিতে বেশ ভালই পরিচিতি রয়েছে কঙ্গনার। তাঁকে ঘিরে বিতর্কও নেহাতই কম নয়। কিন্তু অভিনয়ে তিনি যে একশোয় একশো সে কথা শিকার করে নেবেন অতি বড় কঙ্গনা সমালোচকও। আপাতত পরবর্তী ছবি ‘থালাইভি’ নিয়ে বেজায় ব্যস্ত তিনি। ২০২০-তে হিন্দি, তামিল এবং তেলুগু ভাষায় মুক্তি পাবে ওই ছবি।</p>
      <p>
        <b>আরও পড়ুন-<a href="https://www.anandabazar.com/entertainment/nysa-devgan-is-trolled-on-social-media-for-her-dress-dgtl-1.1074021">‘পুজো দিতে যাচ্ছ না জগিংয়ে?’ চরম ট্রোলের শিকার অজয়-কাজল কন্যা</a></b>
      </p>
    </article>
  </body>
</html>