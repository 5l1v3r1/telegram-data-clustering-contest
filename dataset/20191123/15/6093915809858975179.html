<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.thestival.gr/society/health/item/490147-kikilias-an-oi-dioikites-ton-nosokomeion-den-pliroun-ta-kritiria-aksiologisis-tha-antikathistantai-aneu-apozimiosis"/>
    <meta property="og:site_name" content="thestival.gr"/>
    <meta property="article:published_time" content="2019-11-23T15:24:00+00:00"/>
    <meta property="og:title" content="Κικίλιας: Αν οι διοικητές των νοσοκομείων δεν πληρούν τα κριτήρια αξιολόγησης θα αντικαθίστανται άνευ αποζημίωσης"/>
    <meta property="og:description" content="Ο υπουργός Υγείας, Βασίλης Κικίλιας, μιλώντας στην τηλεόραση του ΑΝΤ1 για την αξιολόγηση των διοικητών νοσοκομείων του ΕΣΥ είπε ότι «αν οι δείκτες είναι τέτοιοι που δεν υπηρετούν το δημόσιο συμφέρον έτσι όπως εμείς το αντιλαμβανόμαστε επιστημονικά, βεβαίως, θα αντικατασταθούν, χωρίς αποζημίωση»."/>
  </head>
  <body>
    <article>
      <h1>Κικίλιας: Αν οι διοικητές των νοσοκομείων δεν πληρούν τα κριτήρια αξιολόγησης θα αντικαθίστανται άνευ αποζημίωσης</h1>
      <address><time datetime="2019-11-23T15:24:00+00:00">23 Nov 2019, 15:24</time> by <a rel="author">Thestival team</a></address>
      <p>Ο υπουργός Υγείας, Βασίλης Κικίλιας, μιλώντας στην τηλεόραση του ΑΝΤ1 για την αξιολόγηση των διοικητών νοσοκομείων του ΕΣΥ είπε ότι «αν οι δείκτες είναι τέτοιοι που δεν υπηρετούν το δημόσιο συμφέρον έτσι όπως εμείς το αντιλαμβανόμαστε επιστημονικά, βεβαίως, θα αντικατασταθούν, χωρίς αποζημίωση».</p>
      <p>«Πρέπει να αισθάνονται και οι γιατροί και το νοσηλευτικό προσωπικό και το παραϊατρικό προσωπικό, κυρίως όμως οι ασθενείς, οι ευάλωτες ομάδες, οι οικογένειες που τρέχουν στις εφημερίες και στα ΤΕΠ και στα νοσοκομεία, ότι το Κράτος το οργανωμένο είναι εκεί και συμπάσχει, νοιάζεται και δίνει λύσεις» ανέφερε χαρακτηριστικά.</p>
    </article>
  </body>
</html>