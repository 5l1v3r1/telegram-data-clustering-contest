<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kontrokultura.it/230752/uomini-e-donne-angela-nasti-racconta-come-ha-conosciuto-kevin-bonifazi-ma-qualcosa-non-torna/"/>
    <meta property="og:site_name" content="KontroKultura"/>
    <meta property="article:published_time" content="2019-11-23T15:40:05+00:00"/>
    <meta property="og:title" content="Uomini e Donne: Angela Nasti racconta come ha conosciuto Kevin Bonifazi, ma qualcosa non torna"/>
    <meta property="og:description" content="Angela Nasti ha raccontato come sono andate le cose nella conoscenza con il suo fidanzato Kevin Bonifazi, ma qualcosa non torna. Ecco tutti i dettagli Uomini e Donne: Angela Nasti pazza d’amore per Kevin Bonifazi Angela Nasti è stata una tronista nella scorsa stagione di Uomini e Donne. Nel suo percorso ha portato avanti due […]"/>
  </head>
  <body>
    <article>
      <h1>Uomini e Donne: Angela Nasti racconta come ha conosciuto Kevin Bonifazi, ma qualcosa non torna</h1>
      <address><time datetime="2019-11-23T15:40:05+00:00">23 Nov 2019, 15:40</time> by <a rel="author" href="https://www.kontrokultura.it/author/nadia-fusetti/" target="_blank">Diana Cavalieri</a></address>
      <h3>Angela Nasti ha raccontato come sono andate le cose nella conoscenza con il suo fidanzato Kevin Bonifazi, ma qualcosa non torna. Ecco tutti i dettagli</h3>
      <h3>Uomini e Donne: Angela Nasti pazza d’amore per Kevin Bonifazi</h3>
      <p><b>Angela Nasti</b> è stata una tronista nella scorsa stagione di <i>Uomini e Donne</i>. Nel suo percorso ha portato avanti due corteggiatori: <b>Luca Daffrè e Alessio Campoli</b>. Dopo i due giorni in <i>Villa,</i> la ragazza ha deciso di scegliere <b>Alessio</b>.</p>
      <p>Tuttavia, le cose tra loro non sono andate molto bene fuori dal contesto televisivo. A fronte di un grande interesse dimostrato in studio,<b> Alessio</b> ha lamentato al di fuori un certo distacco di <b>Angela</b>, la quale parlava solamente di conoscenza. Appena due settimane dopo la scelta, <b>Angela e Alessio</b> si sono lasciati.</p>
      <p><b>Angela</b> la settimana dopo era felicemente fidanzata con <b>Kevin Bonifazi</b>, calciatore di serie A, che l’ex tronista ha conosciuto in una vacanza ad Ibiza fatta dieci giorni dopo la scelta a <i>Uomini e Donne</i>. Più volte<b> Angela</b> ha dichiarato di essere innamoratissima di <b>Kevin</b>.</p>
      <h3>Angela racconta come ha conosciuto Kevin, ma qualcosa non torna</h3>
      <p>Recentemente <b>Angela</b> ha fatto una serie di<i> Instagram Stories</i> e ha raccontato come lei e <b>Kevin</b> si sono conosciuti. L’ex tronista ha detto di essere andata ad Ibiza a giungo e <b>Kevin</b>, sapendo che ci sarebbe stata attraverso un amico in comune, ha deciso di andare per conoscerla:</p>
      <aside>Io capisco che c’è un ragazzo che mi vuole conoscere, io non sapevo chi era, ma dopo un po’ arriva lui, ci presentiamo e ognuno a casa sua. Poi andiamo a cena, ci mettiamo vicini, iniziamo a parlare, a raccontarci e dopo due o tre ore era come se fossimo già fidanzati.</aside>
      <p>Poi ancora:</p>
      <aside>Non so come spiegarvi, è stata una cosa molto strana, tutti erano straniti, ma noi stavamo solo parlando ma da fuori si percepiva già qualcosa. Alla fine ci siamo fatti la vacanza da fidanzati tra virgolette e da lì non ci siamo più staccati.</aside>
      <p>Tuttavia, gli utenti più attenti hanno collegato la vacanza di cui parla <b>Angela</b> con quella fatta con la sua famiglia dieci giorni dopo la scelta di <i>Uomini e Donne</i>. In quell’occasione lei era fidanzata con <b>Alessio</b> e aveva anche dedicato delle <i>Instagram Stories</i> a lui.</p>
      <p>In ogni caso, è proprio in occasione di quella vacanza che si sono diffuse le voci di un allontanamento tra i due. Insomma,<b> Angela</b> aveva detto più volte che <b>Kevin</b> non c’entrava nulla con la fine della frequentazione con <b>Alessio</b>, ma alla luce degli ultimi racconti i conti non tornano. Che cosa ne pensate?</p>
      <h3>Alessio Campoli preso in giro?</h3>
      <p><b>Alessio</b> lo scorso giugno aveva rilasciato <a href="https://www.kontrokultura.it/191502/uomini-e-donne-alessio-campioli-contro-angela-nasti-mi-sento-preso-in-giro/">un’intervista a<b> Raffaella Mennoia</b></a>, autrice di <i>Uomini e Donne</i>, e aveva raccontato di aver visto un’<b>Angela</b> strana, come se non fosse quella che aveva conosciuto nel programma. Alla luce del suo fidanzamento lampo con il calciatore, l’ex corteggiatore aveva poi pensato di essere stato preso in giro.</p>
    </article>
  </body>
</html>