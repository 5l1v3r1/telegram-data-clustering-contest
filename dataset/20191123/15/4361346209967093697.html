<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/europa-legszebb-varosa-haromszazezer-turista-kivancsi-a-karacsonyi-bazilikara/187209"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-23T15:30:00+00:00"/>
    <meta property="og:title" content="Európa legszebb városa – Háromszázezer turista kíváncsi a karácsonyi bazilikára"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Európa legszebb városa – Háromszázezer turista kíváncsi a karácsonyi bazilikára</mark>
      </h1>
      <address><time datetime="2019-11-23T15:30:00+00:00">23 Nov 2019, 15:30</time> by <a rel="author">R. K.</a></address>
      <p>
        <b>Európa legszebb téli városának választotta a magyar fővárost a CNN amerikai hírcsatorna. Budapest télen, karácsonykor a legszebb, vallják, a bazilikát, a Városligetet és az Andrássy utat is úti célként ajánlják. </b>
        <b>Európa legszebb téli városának választotta a magyar fővárost a CNN amerikai hírcsatorna. Budapest télen, karácsonykor a legszebb, vallják, a bazilikát, a Városligetet és az Andrássy utat is úti célként ajánlják.</b>
      </p>
      <p>
        <b>Karácsonyi vásárok</b>
      </p>
      <p>A fővárosi Vörösmarty téri vásárnak és a bazilikánál lévő kirakodásnak nincs párja. Utóbbit – ami tegnap egyébként megnyitott – a CNN Európa második leg­szebb karácsonyi vásárának vá­lasztották úgy, hogy még a mél­­tán népszerű bécsi vásárnál is pompásabbnak ítélték. Tavaly háromszázezer külföldi turista lá­togatott el a bazilikához, ez idén tovább nőhet. A hagyományos magyar falatok kóstolása mellett korcsolyázhatunk is a ba­zilika előtti mini jégpályán, ahol hétvégente ingyenes oktatást is biztosítanak a gyerekeknek.</p>
      <figure>
        <img src="http://media.borsonline.hu/cikk/20/192823/gallery-picture/645w/2032534_adventi-hangulat-010-vi.jpg"/>
        <figcaption>© Végh István</figcaption>
      </figure>
      <p>
        <b>Fényfestés a bazilikán</b>
      </p>
      <p>Évek óta – immár nyolc éve – óriási sikert aratnak a bazilika épületére vetített 3D hatású animációs filmek. Mindennap 16 óra 30 perctől 22 óráig zajlanak a rövid zenés, mesés műsorok, amelyek félóránként kezdődnek, és mindig más történetet mutatnak be.</p>
      <figure>
        <img src="http://media.borsonline.hu/cikk/20/192823/gallery-picture/645w/2032536_bazilika-fenyfestes-mti.jpg"/>
        <figcaption>© MTI</figcaption>
      </figure>
      <p>
        <b>Korcsolyázzon a ligetben!</b>
      </p>
      <p>A Városligeti műjégpálya már napokkal ezelőtt megnyitotta a kapuit, és lenyűgöző környezetben várja a korcsolyázni vágyókat. A belépőjegyek nem változtak: hétköznaponként a diákok és a nyugdíjasok ezer forintért, a felnőttek ezerötszáz forintért mehetnek be (ez a hétvégén típusonként ötszáz forinttal többe kerül). Az előző szezonban megvásárolt jegyek, valamint a felnőtt- és diákbérletek 2019. december 31-ig érvényesek.</p>
      <figure>
        <img src="http://media.borsonline.hu/cikk/20/192823/gallery-picture/645w/2032540_mujeg-korcsolya-vi-8753.jpg"/>
        <figcaption>© Végh István</figcaption>
      </figure>
      <p>
        <b>Adventi villamos</b>
      </p>
      <p>A BKV a hagyományokhoz híven idén is elindítja december elsején a két héten keresztül közlekedő fényvillamosát a 2-es villamos vonalán. 3500 méternyi fényfüzéren 39 200 hideg fehér és kék színű LED világít, utasterében pedig ünnepi díszítés látható. A járművet a CNN ugyancsak pá­rat­lanul szépnek találta.</p>
      <figure>
        <img src="http://media.borsonline.hu/cikk/20/192823/gallery-picture/645w/2032538_fenyvillamos-mti.jpg"/>
        <figcaption>© MTI</figcaption>
      </figure>
      <p>
        <b>Fényár az Andrássy úton</b>
      </p>
      <p>Idén már október első felében fényárba borult az Andrássy út, amelyen végigsétálva nincs olyan ember, aki ne kerülne romantikus, karácsonyi hangulatba. Nem kevesebb, mint 60 kilométer fényfüzért és fényfüggönyt, valamint 2 ezer egyedi, díszes, világító motívumot helyeztek el az ünnepekre készülve.</p>
      <figure>
        <img src="http://media.borsonline.hu/cikk/20/192823/gallery-picture/645w/2032542_andrassy-ut-mti.jpg"/>
        <figcaption>© MTI</figcaption>
      </figure>
    </article>
  </body>
</html>