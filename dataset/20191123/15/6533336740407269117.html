<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagospia.com/rubrica-3/politica/zingaretti-fa-ghosting-maio-ndash-due-giorni-voto-rousseau-219855.htm"/>
    <meta property="og:site_name" content="DAGOSPIA"/>
    <meta property="article:published_time" content="2019-11-23T15:00:00+00:00"/>
    <meta property="og:title" content="Zingaretti e di maio non si sono ancora sentiti dal voto su rousseau - al nazareno vogliono..."/>
    <meta property="og:description" content="ZINGARETTI FA GHOSTING CON DI MAIO – A DUE GIORNI DAL VOTO SU ROUSSEAU SULLE NON ALLEANZE REGIONALI, NON C’È STATA NESSUNA RISPOSTA UFFICIALE DEL PARTITO DEMOCRATICO. IL SEGRETARIO E LUIGINO NON SI MANDANO PIÙ NEMMENO MESSAGGINI – AL NAZARENO SONO STUFI DEI GRILLINI E C’È CHI VUOLE ELEZIONI ANTICIPATE – I COLLOQUI CON GIORGETTI E LA LEGGE ELETTORALE"/>
  </head>
  <body>
    <article>
      <h1>Zingaretti e di maio non si sono ancora sentiti dal voto su rousseau - al nazareno vogliono...</h1>
      <address>
        <time datetime="2019-11-23T15:00:00+00:00">23 Nov 2019, 15:00</time>
      </address>
      <p>
        <b>ZINGARETTI FA GHOSTING CON DI MAIO – A DUE GIORNI DAL VOTO SU ROUSSEAU SULLE NON ALLEANZE REGIONALI, NON C’È STATA NESSUNA RISPOSTA UFFICIALE DEL PARTITO DEMOCRATICO. IL SEGRETARIO E LUIGINO NON SI MANDANO PIÙ NEMMENO MESSAGGINI – AL NAZARENO SONO STUFI DEI GRILLINI E C’È CHI VUOLE ELEZIONI ANTICIPATE – I COLLOQUI CON GIORGETTI E LA LEGGE ELETTORALE</b>
      </p>
      <hr/>
      <p>
        <b>Marco Antonellis per Dagospia</b>
      </p>
      <figure>
        <a href="https://www.dagospia.com/mediagallery/Dago_fotogallery-256280/1169923.htm">
          <img src="https://cdn-static.dagospia.com/img/foto/06-2019/zingaretti-di-maio-1169923.png"/>
        </a>
        <figcaption>zingaretti di maio</figcaption>
      </figure>
      <p>Sono passati due giorni. Ma dal Nazareno non è arrivata nessuna risposta ufficiale alla decisione dei 5Stelle di non allearsi in Emilia e Calabria con il Pd. Interrotti anche i già scarsi WhatsApp che ogni tanto Zingaretti e Di Maio si scambiavano. Ieri però c'è stata la reazione, indiretta, al voto di Rousseau. "Bene la proposta Giorgetti, lavoriamo insieme per un sistema maggioritario. Noi e la Lega saremo i due poli del futuro bipolarismo", ha dichiarato il Segretario del Pd Nicola Zingaretti, che prima di mandare la nota che segna un cambio di passo ha consultato tutti i maggiorenti del Pd, a partire da Franceschini e Orlando.</p>
      <figure>
        <a href="https://www.dagospia.com/mediagallery/Dago_fotogallery-256280/1152338.htm">
          <img src="https://cdn-static.dagospia.com/img/foto/04-2019/giorgetti-e-salvini-1152338.jpg"/>
        </a>
        <figcaption>GIORGETTI E SALVINI</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-256280/1202141.htm">
          <img src="https://cdn-static.dagospia.com/img/foto/08-2019/fotomontaggio-luigi-di-maio-nicola-zingaretti-1202141.jpg"/>
        </a>
        <figcaption>FOTOMONTAGGIO – LUIGI DI MAIO NICOLA ZINGARETTI</figcaption>
      </figure>
      <p>"Rispettiamo il travaglio dei 5Stelle", ha aggiunto il leader dem. Che significa, in soldoni? Che al Nazareno sono stanchi di questo impasse dei 5Stelle, divisi ormai in mille rivoli. E se per il governo i risultati deludenti per colpa all'impasse grillina sono sotto gli occhi di tutti, dal Pd sulle regole di gioco non accetteranno altri "tira e molla" di Di Maio. "Non ci possono bloccare anche lì", spiegano dal Nazareno.</p>
      <figure>
        <a href="https://www.dagospia.com/mediagallery/Dago_fotogallery-256280/1241764.htm">
          <img src="https://cdn-static.dagospia.com/img/foto/11-2019/i-risultati-della-consultazione-di-rousseau-sulle-regionali-in-emilia-e-calabria-1241764.png"/>
        </a>
        <figcaption>I RISULTATI DELLA CONSULTAZIONE DI ROUSSEAU SULLE REGIONALI IN EMILIA E CALABRIA SUL BLOG DELLE STELLE</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-256280/1172234.htm">
          <img src="https://cdn-static.dagospia.com/img/foto/06-2019/orlando-zingaretti-1172234.png"/>
        </a>
        <figcaption>orlando zingaretti</figcaption>
      </figure>
      <p>Ed ecco la decisione di parlare col "nemico" Lega (Giorgetti e Salvini hanno capito benissimo che anche andando al governo col 40% non riuscirebbero mai a risolvere da soli problemi pesantissimi come Alitalia, ex Ilva ecc ecc e quindi con la scusa delle riforme cercano di trovare un "modus operandi" con la futura opposizione) per arrivare ad un bel sistema maggioritario "che significa - spiegano dalla sede del Pd - che prima delle elezioni l'Italia deve sapere con chi si sta. Le alleanze vanno fatte prima. Se lo sognano Di Maio e Renzi di andare al voto con le mani libere e poi allearsi con chi vince".</p>
      <figure>
        <a href="https://www.dagospia.com/mediagallery/Dago_fotogallery-256280/1230155.htm">
          <img src="https://cdn-static.dagospia.com/img/foto/10-2019/di-maio-zingaretti-e-le-regionali-in-umbria-1230155.jpg"/>
        </a>
        <figcaption>DI MAIO ZINGARETTI E LE REGIONALI IN UMBRIA</figcaption>
      </figure>
      <p>Zingaretti e Salvini Vs Di Maio e Renzi. Come finirà? Senza contare che ormai nel Pd sta prendendo piede la vulgata che sarebbe meglio andare al voto anche in caso di vittoria in Emilia Romagna: sarebbe un ottimo viatico per le successive elezioni politiche.</p>
      <figure>
        <a href="https://www.dagospia.com/mediagallery/Dago_fotogallery-256280/1202587.htm">
          <img src="https://cdn-static.dagospia.com/img/foto/08-2019/salvini-giorgetti-1202587.png"/>
        </a>
        <figcaption>salvini giorgetti</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-256280/1241752.htm">
          <img src="https://cdn-static.dagospia.com/img/foto/11-2019/il-quesito-di-rousseau-sulle-regionali-in-emilia-e-calabria-1241752.jpg"/>
        </a>
        <figcaption>IL QUESITO DI ROUSSEAU SULLE REGIONALI IN EMILIA E CALABRIA</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-256280/1163576.htm">
          <img src="https://cdn-static.dagospia.com/img/foto/05-2019/luigi-di-maio-nicola-zingaretti-1163576.jpg"/>
        </a>
        <figcaption>luigi di maio nicola zingaretti</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-256280/1235861.htm">
          <img src="https://cdn-static.dagospia.com/img/foto/11-2019/altoforno-crematorio-la-crisi-dell-ilva-by-mannelli-1235861.jpg"/>
        </a>
        <figcaption>ALTOFORNO CREMATORIO - LA CRISI DELL'ILVA BY MANNELLI</figcaption>
      </figure>
    </article>
  </body>
</html>