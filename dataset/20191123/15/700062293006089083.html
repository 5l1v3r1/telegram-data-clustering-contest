<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.madata.gr/diafora/health/714897-chionistres-ti-tis-prokalei-kai-pos-tis-antimetopizoyme.html"/>
    <meta property="og:site_name" content="madata.gr"/>
    <meta property="article:published_time" content="2019-11-23T15:26:00+00:00"/>
    <meta property="og:title" content="Χιονίστρες: Τι τις προκαλεί και πώς τις αντιμετωπίζουμε"/>
    <meta property="og:description" content="Οι χιονίστρες (ή χείμετλα) είναι επίπονες φλεγμονές μικρών αιμοφόρων αγγείων του δέρματος που εκδηλώνονται λόγω της επαναλαμβανόμενης έκθεσης στο κρύο. Προκαλούν φαγούρα, κοκκίνισμα, πρήξιμο ή"/>
  </head>
  <body>
    <article>
      <h1>Χιονίστρες: Τι τις προκαλεί και πώς τις αντιμετωπίζουμε</h1>
      <address>
        <time datetime="2019-11-23T15:26:00+00:00">23 Nov 2019, 15:26</time>
      </address>
      <p>Οι χιονίστρες (ή χείμετλα) είναι επίπονες φλεγμονές μικρών αιμοφόρων αγγείων του δέρματος που εκδηλώνονται λόγω της επαναλαμβανόμενης έκθεσης στο κρύο. Προκαλούν φαγούρα, κοκκίνισμα, πρήξιμο ή και φουσκάλες στα χέρια και στα πόδια</p>
      <p>Οι χιονίστρες υποχωρούν συνήθως σε διάστημα μίας έως τριών εβδομάδων, ιδίως αν στο μεσοδιάστημα ο καιρός γίνει πιο ζεστός. Τα άτομα που εμφανίζουν μία φορά χιονίστρες είναι πιθανό να έχουν εποχικά επεισόδια για πολλά χρόνια.</p>
      <p>Η αντιμετώπισή τους περιλαμβάνει πρωτίστως την προστασία των άκρων από το κρύο αλλά και τη χρήση προϊόντων τοπικής εφαρμογής προς αντιμετώπιση των ενοχλήσεων όπως η φαγούρα. Οι χιονίστρες σπανίως οδηγούν σε μόνιμες βλάβες, ωστόσο αποτελούν παράγοντα κινδύνου για λοιμώξεις του δέρματος.</p>
      <p>Συμπτώματα</p>
      <p>Ενδείξεις και συμπτώματα που υποδεικνύουν ότι οι δερματικές αλλοιώσεις είναι χιονίστρες είναι τα εξής:</p>
      <p>- κοκκίνισμα μικρής έκτασης, συνήθως στα άκρα, που συνοδεύεται από φαγούρα</p>
      <p>- πιθανώς φουσκάλες ή πληγές (έλκη)</p>
      <p>- πρήξιμο</p>
      <p>- κάψιμο</p>
      <p>- αλλαγές στο χρώμα του δέρματος (από κόκκινο έως μωβ) που συνοδεύονται από πόνο</p>
      <p>Οι χιονίστρες (ή χείμετλα) είναι επίπονες φλεγμονές μικρών αιμοφόρων αγγείων του δέρματος που εκδηλώνονται λόγω της επαναλαμβανόμενης έκθεσης στο κρύο. Προκαλούν φαγούρα, κοκκίνισμα, πρήξιμο ή και φουσκάλες στα χέρια και στα πόδια.</p>
      <p>Οι χιονίστρες υποχωρούν συνήθως σε διάστημα μίας έως τριών εβδομάδων, ιδίως αν στο μεσοδιάστημα ο καιρός γίνει πιο ζεστός. Τα άτομα που εμφανίζουν μία φορά χιονίστρες είναι πιθανό να έχουν εποχικά επεισόδια για πολλά χρόνια.</p>
      <p>Η αντιμετώπισή τους περιλαμβάνει πρωτίστως την προστασία των άκρων από το κρύο αλλά και τη χρήση προϊόντων τοπικής εφαρμογής προς αντιμετώπιση των ενοχλήσεων όπως η φαγούρα. Οι χιονίστρες σπανίως οδηγούν σε μόνιμες βλάβες, ωστόσο αποτελούν παράγοντα κινδύνου για λοιμώξεις του δέρματος.</p>
      <p>Συμπτώματα</p>
      <p>Ενδείξεις και συμπτώματα που υποδεικνύουν ότι οι δερματικές αλλοιώσεις είναι χιονίστρες είναι τα εξής:</p>
      <p>- κοκκίνισμα μικρής έκτασης, συνήθως στα άκρα, που συνοδεύεται από φαγούρα</p>
      <p>- πιθανώς φουσκάλες ή πληγές (έλκη)</p>
      <p>- πρήξιμο</p>
      <p>- κάψιμο</p>
      <p>- αλλαγές στο χρώμα του δέρματος (από κόκκινο έως μωβ) που συνοδεύονται από πόνο</p>
      <p>Πρόληψη</p>
      <p>Βασικά μέτρα πρόληψης για τα άτομα που είναι επιρρεπή στις χιονίστρες είναι τα εξής:</p>
      <p>1. Αποφυγή της έκθεσης στο κρύο.</p>
      <p>2. Ζεστά και άνετα ρούχα και κυρίως προστασία των άκρων με γάντια, χοντρές κάλτσες και αδιάβροχα παπούτσια.</p>
      <p>3. Επαρκής θέρμανση στο εσωτερικό του σπιτιού.</p>
      <p>4. Αποφυγή του καπνίσματος.</p>
      <p>5. Μετά την έκθεση στο κρύο, προσπάθεια για σταδιακή επαναφορά της θερμοκρασίας των άκρων (δεν βάζουμε τα χέρια απευθείας επάνω στο καλοριφέρ ή μπροστά στο τζάκι), καθώς η απότομη αλλαγή της θερμοκρασίας μπορεί να προκαλέσει ή να επιδεινώσει τις χιονίστρες.</p>
      <p>Διάγνωση</p>
      <p>Η κλινική εξέταση συνήθως αρκεί για να αναγνωρίσει ο γιατρός τις χιονίστρες. Πιθανώς ο γιατρός να κάνει ερωτήσεις σχετικά με πρόσφατα περιστατικά έκθεσης σε χαμηλές θερμοκρασίες (π.χ. εκδρομή στα χιόνια) ή να ελέγξει κυκλοφορία του αίματος. Σπανιότερα, ο γιατρός μπορεί να ζητήσει βιοψία του δέρματος για να αποκλείσει άλλες πιθανές αιτίες των συμπτωμάτων.</p>
      <p>Θεραπείες</p>
      <p>Σε ενήλικες στους οποίους οι χιονίστρες επιμένουν για μεγάλο χρονικό διάστημα παρά τη λήψη μέτρων προστασίας, ο γιατρός μπορεί να χορηγήσει:</p>
      <p>- Τοπικά κορτικοστεροειδή για εφαρμογή στην πάσχουσα περιοχή.</p>
      <p>- Αντιϋπερτασική αγωγή με στόχο τη διαστολή των αγγείων και την καλύτερη κυκλοφορία του αίματος.</p>
      <p>Μέτρα αντιμετώπισης</p>
      <p>Μέχρι να υποχωρήσουν οι χιονίστρες, προτείνονται τα παρακάτω μέτρα ώστε να μετριαστούν τα συμπτώματα:</p>
      <p>1. Σταδιακή επαναφορά της θερμοκρασίας των άκρων χωρίς μαλάξεις, τρίψιμο ή άμεση έκθεση σε κάποια πηγή θερμότητας.</p>
      <p>2. Εφαρμογή κρέμας ή λοσιόν προς ανακούφιση της φαγούρας.</p>
      <p>3. Καλός καθαρισμός της πάσχουσας περιοχής με αντισηπτικό και χρήση γάζας ώστε να αποφευχθούν λοιμώξεις.</p>
      <p>4. Αποφυγή του ξυσίματος.</p>
      <p>Πότε να επισκεφτείτε γιατρό</p>
      <p>Οι χιονίστρες συνήθως υποχωρούν από μόνες τους. Αναζητήστε τη συμβουλή γιατρού ώστε να διερευνηθεί το ενδεχόμενο επιπλοκών σε περίπτωση που οι πόνοι είναι εξαιρετικά ισχυροί, αν υπάρχουν υποψίες για λοίμωξη ή αν τα συμπτώματα επιμένουν για περισσότερο από δύο εβδομάδες. Η επίσκεψη στον γιατρό κρίνεται επίσης απαραίτητη αν τα συμπτώματα εκδηλώνονται σε περιόδους με υψηλές θερμοκρασίες, καθώς μπορεί να οφείλονται σε άλλη πάθηση.</p>
      <p>Να σημειωθεί ότι η επούλωση των δερματικών αλλοιώσεων είναι πιο αργή σε άτομα που πάσχουν από διαβήτη ή κάποια πάθηση που επηρεάζει την κυκλοφορία του αίματος. Στην περίπτωση αυτή χρειάζεται ιδιαίτερη προσοχή και παρακολούθηση από τον γιατρό.</p>
      <p>Πριν την επίσκεψη στον γιατρό</p>
      <p>Αν σας απασχολούν οι χιονίστρες, μπορείτε να απευθυνθείτε στον παθολόγο σας, ο οποίος στη συνέχεια μπορεί να σας παραπέμψει σε δερματολόγο ή σε καρδιολόγο. Πριν την επίσκεψή σας στον γιατρό, φροντίστε να έχετε διαθέσιμες κάποιες βασικές πληροφορίες, όπως:</p>
      <p>- Λίστα συμπτωμάτων που εκδηλώνετε και για πόσο καιρό τα εκδηλώνετε. Καταγράψτε ακόμη και συμπτώματα που μπορεί να σας φαίνεται πως δεν συνδέονται άμεσα με τον λόγο της επίσκεψή σας.</p>
      <p>- Προσωπικές πληροφορίες, όπως κάποιο πρόσφατο στρεσογόνο συμβάν, κάποια σημαντική αλλαγή στη ζωή σας ή κάποιο πρόσφατο ταξίδι σε χώρα με διαφορετικό κλίμα.</p>
      <p>- Φάρμακα ή συμπληρώματα που λαμβάνετε και τις δοσολογίες.</p>
      <p>- Ιστορικό χρόνιων παθήσεων.</p>
      <p>
        <a href="http://www.topontiki.gr/article/353767/hionistres-ti-tis-prokalei-kai-pos-tis-antimetopizoyme">www.topontiki.gr</a>
      </p>
    </article>
  </body>
</html>