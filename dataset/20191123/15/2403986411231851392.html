<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/nelegalni_postavki_vugillya_do_yes_sbu_zatrimala_organizatora_finansuvannya_boyovikiv_n1238418"/>
    <meta property="og:site_name" content="24 Канал"/>
    <meta property="article:published_time" content="2019-11-23T15:23:00+00:00"/>
    <meta property="og:title" content="Нелегальні поставки вугілля до ЄС: СБУ затримала організатора фінансування бойовиків"/>
    <meta property="og:description" content="Служба безпеки України блокувала масштабний механізм фінансування терористичних організацій &quot;ЛНР&quot; і &quot;ДНР&quot;. Мовиться про незаконний видобуток тимчасово окупованих територіях вугілля та подальшого його постачання до України та країн Європи."/>
  </head>
  <body>
    <article>
      <h1>Нелегальні поставки вугілля до ЄС: СБУ затримала організатора фінансування бойовиків</h1>
      <address><time datetime="2019-11-23T15:23:00+00:00">23 Nov 2019, 15:23</time> by <a rel="author" href="https://24tv.ua/emal_nabi_tag7016/" target="_blank">Емал Набі</a></address>
      <p>
        <b>Служба безпеки України блокувала масштабний механізм фінансування терористичних організацій "ЛНР" і "ДНР". Мовиться про незаконний видобуток тимчасово окупованих територіях вугілля та подальшого його постачання до України та країн Європи.</b>
      </p>
      <p>Слідчі встановили, що організатори схеми зареєстрували в Україні низку комерційних структур. Про це повідомляє пресслужба Служби безпеки.</p>
      <blockquote>До теми: <a href="https://24tv.ua/zelenskiy_viznav_shho_ukrayina_kupuye_vugillya_z_okupovanogo_donbasu_video_n1225355">Зеленський визнав, що Україна купує вугілля з окупованого Донбасу: відео</a></blockquote>
      <p>Через них ділки постачали на підконтрольну територію України продукцію, видобуту на захоплених членами незаконних збройних формувань українських вугільних об’єднань, розташованих на тимчасово окупованій території Донецької і Луганської областей. Так звані податки вони вносили до бюджетів псевдореспублік.</p>
      <p>В Україну продукція надходила, як нібито видобута на території Росії. Надалі ділки за підробленими документами реалізовували вугілля українським ТЕЦ та до країн ЄС.</p>
      <p>Слідчими Головного слідчого управління СБУ, за процесуальним керівництвом Генеральної прокуратури, одному з учасників нелегального бізнесу оголошено про підозру у вчиненні злочину передбаченого ст. 258-5 Кримінального кодексу України.</p>
      <p>Що відомо про торгівлю між Україною та окупованим Донбасом?Офіційно Україна припинила будь-яку торгівлю з тимчасово непідконтрольними районами Донецької та Луганської областей у 2017 році. До цього з 26 грудня 2016 року блокада Донбасу здійснювалась у формі громадської акції.<br/><br/>Блокада передбачає припинення руху вантажів через лінію розмежування на Донбасі, зокрема вугілля та продуктів харчування. Саме через це вугілля з окупованого Донбасу частково почало постачатися до України через Росію.</p>
      <p>Білоруські журналісти заявляли, що<a href="https://24tv.ua/bilorus_prodaye_ukrayini_vugillya_z_okupovanogo_donbasu__zmi_n1115993"> обсяги постачання кам’яного вугілля до України за рік зросли у 800 разів</a>, а антрациту у 307 разів. При цьому, у Білорусі немає покладів ані кам’яного вугілля, ані антрациту. Уряд України заперечував, що окуповані райони Донбасу торгують вугіллям через Білорусь.</p>
      <p>Окрім того, голова "ДТЕК" Ахметова повідомляв, що бойовики продали близько 2 мільйонів тонн вугілля до країн ЄС через Росію.</p>
    </article>
  </body>
</html>