<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unionesarda.it/articolo/news/mondo/2019/11/23/autobomba-vicino-al-panificio-nove-morti-137-956220.html"/>
    <meta property="og:site_name" content="L'Unione Sarda.it"/>
    <meta property="article:published_time" content="2019-11-23T15:08:57+00:00"/>
    <meta property="og:title" content="Autobomba vicino al panificio, nove vittime"/>
    <meta property="og:description" content="Cronaca - Approfondisci su L'Unione Sarda.it"/>
  </head>
  <body>
    <article>
      <h6 class="kicker">Siria</h6>
      <h1>Autobomba vicino al panificio, nove vittime</h1>
      <h2>Al bilancio vanno aggiunti 22 feriti</h2>
      <address>
        <time datetime="2019-11-23T15:08:57+00:00">23 Nov 2019, 15:08</time>
      </address>
      <p>Ennesima tragedia in <a href="https://www.unionesarda.it/articolo/news/mondo/2019/11/20/siria-pioggia-di-bombe-israeliane-colpiti-obiettivi-terroristici-137-954816.html">Siria</a> dove 9 persone sono morte dopo l'esplosione di un'autobomba a Tal Abyad.</p>
      <p>Lo scoppio è avvenuto vicino a un panificio e al bilancio vanno aggiunti 22 feriti, stando a quanto riferito dagli attivisti dell'Osservatorio siriano per i diritti umani, gruppo con sede nel Regno Unito.</p>
      <p>La zona è finita sotto il controllo della Turchia e dei gruppi armati siriani suoi alleati, in seguito all'operazione "Fonte di Pace" lanciata il 9 ottobre dalle forze di Ankara per espellere le milizie curde dall'area a est del fiume Eufrate.</p>
      <p>Finora l'attentato non è stato rivendicato.</p>
      <p>Secondo un comandante del cosiddetto Esercito siriano nazionale, gruppo che ha appoggiato i turchi nella guerra contro le milizie curde, l'agguato "porta la firma delle Ypg", le Unità di protezione del popolo curdo.</p>
      <p>(Unioneonline/M)</p>
      <related>
        <a href="https://www.unionesarda.it/articolo/news/mondo/2019/11/20/siria-pioggia-di-bombe-israeliane-colpiti-obiettivi-terroristici-137-954816.html"/>
      </related>
    </article>
  </body>
</html>