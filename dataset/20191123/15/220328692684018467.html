<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/regionalni/protest-zaradi-razrusheno-korito-na-reka-vit-407447.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-23T15:07:04+00:00"/>
    <meta property="og:title" content="Протест заради разрушено корито на река Вит"/>
    <meta property="og:description" content="Защитниците твърдят, че причината е строежа на магистрала Хемус"/>
  </head>
  <body>
    <article>
      <h1>Протест заради разрушено корито на река Вит</h1>
      <address><time datetime="2019-11-23T15:07:04+00:00">23 Nov 2019, 15:07</time> by <a rel="author">сс</a></address>
      <p>Движението по главния път София – Варна около Ловеч, в района на пътния възел „Боаза“ е силно затруднено, защото природозащитници и местни жители протестират в защита на река Вит. Причината е незаконното, според тях, разрушаване на коритото на река Вит, където се изгражда нов участък от АМ "Хемус", съобщи БНР.</p>
      <p>Природозащитниците искат и оставките на областния управител на Ловеч Ваня Събчева и директора на "Басейновата дирекция" в Плевен Петър Димитров. Това заяви един от организаторите на протеста Димитър Куманов.</p>
      <p>Вчера от Басейнова дирекция "Дунавски район" - Плевен връчиха акт на "Хидрострой" АД за нарушение при извършване на дейности в река Вит при "Боаза". Имало е нарушение на Закона за водите.</p>
      <p>Мотивът на плевенската "Басейнова дирекция" е, че дружеството "Хидрострой" е извършило дейности в река Вит, в района на "Боаза", без да са преминати необходимите законови процедури. "Хидрострой" е изпълнител на дейностите съгласно договор с Областна администрация - Ловеч.</p>
      <p> </p>
    </article>
  </body>
</html>