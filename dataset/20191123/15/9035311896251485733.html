<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/23/bougainville-halk-tam-bagimsizlik-icin-sandik-basinda"/>
    <meta property="og:site_name" content="euronews"/>
    <meta property="article:published_time" content="2019-11-23T15:54:01+00:00"/>
    <meta property="og:title" content="Bougainville halkı tam bağımsızlık için sandık başında"/>
    <meta property="og:description" content="Papua Yeni Gine’ye bağlı Bougainville sakinleri &quot;tam bağımsızlık&quot; için sandık başına gidiyor. 1998’de ateşkes öncesine kadar, adadaki ayrımcılar ile merkezi yönetimi arasında yıllardır devam eden silahlı çatışmada 20 bin kişi ölmüştü"/>
  </head>
  <body>
    <article>
      <h1>Bougainville halkı tam bağımsızlık için sandık başında</h1>
      <address><time datetime="2019-11-23T15:54:01+00:00">23 Nov 2019, 15:54</time> by <a rel="author">Euronews </a></address>
      <p>Pasifik Okyanusu'ndaki Papua Yeni Gine’ye bağlı Bougainville sakinleri "tam bağımsızlık" için sandık başına gidiyor. 1998’de ateşkes öncesine kadar, adadaki ayrılıkçılar ile merkezi yönetimi arasında devam eden silahlı çatışmalarda 20 bin kişi ölmüştü.</p>
      <p>Bougainville Adası'ndaki 207 bin seçmen tam bağımsızlık veya özerklik için bugün oy vermeye başladı. İki hafta sürecek olan referandumun sonuçları ise aralık ayının ortasına kadar açıklanmayacak.</p>
      <p>Yapılan bazı anketler, bağımsızlık yanlıların daha kalabalık olduğunu göstermiş olsa da merkezi yönetime bağlı kalmak isteyenlerin sayısı da oldukça yüksek.</p>
      <p>Bağımsızlıktan yana bir sonuç çıkması halinde Papua Yeni Gine parlamentosunun kararı onaylaması gerekiyor. Ancak geniş bir etnik çeşitliliğine sahip olan ülkede başka etnik grupların da bağımsızlıktan yana girişimde bulunmasından çekiniliyor.</p>
      <p>Bougainville uzun yıllar Avrupalı ülkelerin sömürgesi altında kalmış, 1975'te ise Papua Yeni Gine'ye bağlanmıştı.</p>
      <ul>
        <li>
          <a href="https://tr.euronews.com/2019/03/28/cezayir-ordusu-nun-bagimsizliktan-bu-gune-ulke-siyasetindeki-rolu-buteflika-darbeler-tarih">Cezayir Ordusu'nun bağımsızlıktan bu güne ülke siyasetindeki rolü</a>
        </li>
        <li>
          <a href="https://tr.euronews.com/2019/11/22/lubnan-da-on-binlerce-kisi-bagimsizlik-gununde-yolsuzluk-karsiti-yuruyus-duzenledi">Lübnan'da on binlerce kişi, bağımsızlık gününde yolsuzluk karşıtı yürüyüş düzenledi</a>
        </li>
      </ul>
      <p>Ek kaynaklar<b> • AFP</b></p>
    </article>
  </body>
</html>