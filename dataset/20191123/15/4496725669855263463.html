<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.elpuntavui.cat/societat/article/5-societat/1700847-els-mossos-d-esquadra-investiguen-la-mort-d-un-home-despres-d-una-trifulga-en-un-bar-de-l-escala.html"/>
    <meta property="og:site_name" content="El Punt Avui"/>
    <meta property="article:published_time" content="2019-11-23T15:20:27+00:00"/>
    <meta property="og:title" content="Els Mossos d’Esquadra investiguen la mort d’un home després d’una trifulga en un bar de L’Escala"/>
    <meta property="og:description" content="Els Mossos d'Esquadra investiguen la mort d'un home d'uns 50 anys després de caure a terra durant una trifulga en un bar situat a l'avinguda Girona de L'Escala (Alt Empordà).Els serveis d'emergències..."/>
  </head>
  <body>
    <article>
      <h1>Els Mossos d’Esquadra investiguen la mort d’un home després d’una trifulga en un bar de L’Escala</h1>
      <address><time datetime="2019-11-23T15:20:27+00:00">23 Nov 2019, 15:20</time> by <a rel="author">ACN</a></address>
      <p>Els Mossos d’Esquadra investiguen la mort d’un home d’uns 50 anys després de caure a terra durant una trifulga en un bar situat a l’avinguda Girona de L’Escala (Alt Empordà).</p>
      <p>Els serveis d’emergències van rebre l’avís cap a quarts de vuit del vespre de dijous que l’home estava inconscient estès a terra. La víctima va rebre atenció mèdica i el van traslladar a l’hospital però va morir al Trueta de Girona la matinada de dijous a divendres.</p>
      <p>La Divisió d’Investigació Criminal (DIC) dels Mossos ha obert una investigació per determinar les circumstàncies de la mort. Fonts properes la investigació apunten que l’home s’hauria colpejat al cap després de caure a terra com a conseqüència d’una empenta.</p>
      <p>El telèfon d’emergències 112 va rebre l’avís cap a les dos quarts de vuit del vespre de dijous. Segons l’alerta, un home estava inconscient estès a terra d’un bar situat a l’avinguda Girona de L’Escala.</p>
      <p>La víctima va rebre atenció mèdica i el van traslladar a l’hospital però, segons fonts hospitalàries, va ingressar al Trueta de Girona la matinada de dijous a divendres i va morir poca estona després.</p>
      <p>La DIC dels Mossos a Girona ha obert una investigació per esclarir les circumstàncies de la mort. Segons fonts properes a la investigació, al bar es va originar una discussió en la qual hi havia involucrada la víctima.</p>
      <p>Durant el transcurs de la disputa, l’home que tenia uns 50 anys, va rebre una empenta, va caure a terra i es va colpejar el cap.</p>
      <related>
        <h4>Notícies relacionades</h4>
        <a href="http://www.elpuntavui.cat/punt-divers/article/4-divers/1700886-detenen-un-sospitos-pel-cas-del-mort-de-l-escala.html"/>
      </related>
    </article>
  </body>
</html>