<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/balgariya-politika/karayancheva-simeonov-ima-pravo-da-bde-izbran-407445.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-23T15:04:13+00:00"/>
    <meta property="og:title" content="Караянчева: Симеонов има право да бъде избран"/>
    <meta property="og:description" content="Нинова идска да управлява, но народът решава това, коментира председателят на НС"/>
  </head>
  <body>
    <article>
      <h1>Караянчева: Симеонов има право да бъде избран</h1>
      <address><time datetime="2019-11-23T15:04:13+00:00">23 Nov 2019, 15:04</time> by <a rel="author">Стандарт</a></address>
      <p>Валери Симеонов приключи с предния период и като народен представител има право да бъде избран. Това заяви пред журналисти в Златоград председателят на НС Цвета Караянчева. Повод бе избирането на лидера на НФСБ з<b>а </b>заместник-шеф на парламента. Според нея за думите си като вицепремиер Валери Симеонов е понесъл своя кръст, подавайки оставка и сега няма нищо лошо в това неговата парламентарна група да го предложи за този пост. Краянчева бе Златоград на панихида в памет на загиналите за славата на Родопите от времето на Момчил юнак до Балканските войни.</p>
      <p>По правилник всяка парламентарна група има право да посочи заместник - председател и тъй като "Обединени патриоти" нямат посочен заместник- председател, логично беше предложат, уточни Цвета Караянчева.<b> </b>По нейно мнение няма нищо странно в това групата на ОП да посочи за заместник- председател на НС Валери Симеонов като един от ръководителите на коалиционните партньори. Не знам какво влагат протестиращите в личността на г-н Симеонов, коментира председателят на НС.</p>
      <p>Разбирам, че г-жа Нинова иска да управлява, но все пак българският народ казва кой да прави това и за колко време, коментира Цвета Караянчева искането на Корнелия Нинова за оставка на премиера Бойко Борисов. Ние много пъти сме се явявали на избори и винаги сме били първа политическа сила. Нека г-жа Нинова да направи всичко възможно, нейните структури да работят по места толкова сърцато и истински, както работят структурите на ГЕРБ, препоръча Караянчева.</p>
    </article>
  </body>
</html>