<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090201018/%D8%B1%D9%81%D8%B9-%D9%86%DB%8C%D8%A7%D8%B2-%D8%B5%D9%86%D8%A7%DB%8C%D8%B9-%D8%AD%D9%88%D8%B2%D9%87-%D8%A2%D8%A8-%D8%A8%D8%A7-%D8%AD%D8%B6%D9%88%D8%B1-%D8%AF%D8%A7%D9%86%D8%B4-%D8%A8%D9%86%DB%8C%D8%A7%D9%86-%D9%87%D8%A7-%D8%AF%D8%B1-%DB%8C%DA%A9-%D9%BE%D9%86%D9%84-%D8%AA%D8%AE%D8%B5%D8%B5%DB%8C"/>
    <meta property="og:site_name" content="ایسنا"/>
    <meta property="article:published_time" content="2019-11-23T15:56:07+00:00"/>
    <meta property="og:title" content="رفع نیاز صنایع حوزه آب با حضور دانش‌بنیان‌ها در یک پنل تخصصی"/>
    <meta property="og:description" content="پنل تخصصی اعلام نیاز صنایع مرتبط با حوزه آب، خشکسالی، فرسایش و محیط زیست برگزار می‌شود تا شرکت‌های دانش‌بنیان، استارتاپ‌ها و واحدهای فناور برای رفع این نیاز با راهکارهای فناورانه به میدان بیایند."/>
  </head>
  <body>
    <article>
      <h1>رفع نیاز صنایع حوزه آب با حضور دانش‌بنیان‌ها در یک پنل تخصصی</h1>
      <address><time datetime="2019-11-23T15:56:07+00:00">23 Nov 2019, 15:56</time> by <a rel="author">رقیه‌السادات حسینی</a></address>
      <p>پنل تخصصی اعلام نیاز صنایع مرتبط با حوزه آب، خشکسالی، فرسایش و محیط زیست برگزار می‌شود تا شرکت‌های دانش‌بنیان، استارتاپ‌ها و واحدهای فناور برای رفع این نیاز با راهکارهای فناورانه به میدان بیایند.</p>
      <p><b>به گزارش ایسنا</b>، شرکت‌های دانش‌بنیان و استارتاپ‌ها اکنون در حوزه‌های مختلف محصولات فناورانه‌ای تولید می‌کنند، محصولاتی که توانمندی‌های کشور را نمایش می‌دهد.</p>
      <p>ستاد توسعه فناوری‌های آب، خشکسالی، فرسایش و محیط زیست معاونت علمی و فناوری ریاست جمهوری فرصتی را فراهم کرده است تا در پنل «اعلام نیازهای فناورانه» صنایع مختلف نیازهای خود در حوزه‌های آب، خشکسالی، فرسایش و محیط زیست را اعلام کنند و از سوی دیگر شرکت‌های دانش‌بنیان، استارتاپ‌ها و واحدهای فناور برای رفع این نیازها راهکارهای فناورانه خود را ارائه دهند.</p>
      <p>این پنل، روز شنبه  ۹ آذر ماه جاری در صندوق نوآوری و شکوفایی برگزار می‌شود. </p>
      <p>برگزاری این پنل همزمان با رویداد «گردهمایی فناورانه سازمان‌ها، صنایع، شرکت‌های دانش‌بنیان و استارتاپ‌ها» است. رویدادی که توسط ستاد توسعه فناوری‌های آب، خشکسالی، فرسایش و محیط زیست و با همکاری صندوق نوآوری و شکوفایی و حمایت ستاد فرهنگ‌سازی اقتصاد دانش بنیان معاونت علمی و فناوری ریاست جمهوری برگزار می‌شود و مجالی برای گردهمایی بازیگران زیست بوم فناوری و نوآوری این حوزه است. در این رویداد علاوه بر برگزاری پنل‌های تخصصی، نمایشگاهی برپا است تا شرکت‌های فناور دستاوردها و محصولات خود در این حوزه را نمایش دهند. با برگزاری این رویداد مسیر توسعه بازار شرکت‌های فناور نیز طی می‌شود.</p>
      <p>«گردهمایی فناورانه سازمان‌ها، صنایع، شرکت‌های دانش‌بنیان و استارتاپ‌های حوزه آب، خشکسالی، فرسایش و محیط زیست»، ۹ و ۱۰ آذر ماه جاری به مدت دو روز در محل صندوق نوآوری و شکوفایی برگزار می‌شود.</p>
      <p>علاقه‌مندان به حضور در این گردهمایی، پنل‌های تخصصی و اعلام نیاز و نمایشگاه ارائه دستاوردهای فناورانه، برای کسب اطلاعات بیشتر و ثبت نام می‌توانند به وبسایت waterevent.ir و یا صفحه ایوند رویداد به آدرس evnd.co/ZED3c مراجعه کنند.</p>
      <p>انتهای پیام</p>
    </article>
  </body>
</html>