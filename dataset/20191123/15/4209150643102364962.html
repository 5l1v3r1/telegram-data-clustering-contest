<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nezavisne.com/novosti/svijet/Poplave-i-klizista-u-Keniji-nastradale-34-osobe/570136?utm_source=feedburner&amp;utm_medium=feed&amp;utm_campaign=Feed%3A+NezavisneNovine+%28Nezavisne+novine%29&amp;hl=en"/>
    <meta property="og:site_name" content="Nezavisne novine"/>
    <meta property="article:published_time" content="2019-11-23T15:41:45+00:00"/>
    <meta property="og:title" content="Poplave i klizišta u Keniji, nastradale 34 osobe"/>
    <meta property="og:description" content="NAJROBI - U poplavama u Keniji poginule su 34 osobe, a od toga 29 u klizištima, rekao je ministar unutrašnjih poslova Fred Matijangi."/>
  </head>
  <body>
    <article>
      <h1>Poplave i klizišta u Keniji, nastradale 34 osobe</h1>
      <address><time datetime="2019-11-23T15:41:45+00:00">23 Nov 2019, 15:41</time> by <a rel="author">Srna</a></address>
      <p>NAJROBI - U poplavama u Keniji poginule su 34 osobe, a od toga 29 u klizištima, rekao je ministar unutrašnjih poslova Fred Matijangi.</p>
      <p>Matijangi je naveo da je 17 ljudi poginulo u klizištu u selu Takmal u oblasti Centralni Pokot, a da je još 12 nastradalo u klizištima u selima Parua i Tapah u Južnom Pokotu.</p>
      <p>Zvaničnik oblasne administracije Apolo Okelo rekao je da je još pet ljudi izgubilo život kada je voda odnijela njihov automobil na putu između mjesta Kitale i Lodvar, nakon što su dvije rijeke probile korita, navodi AP.</p>
      <p>Ranije je javljeno da je u poplavama i klizištima poginulo 17 ljudi.</p>
    </article>
  </body>
</html>