<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blikk.hu/sztarvilag/sztarsztorik/a-magyar-sztaranyukak-megmutattak-hogyan-neztek-ki-a-szules-elotti-utolso-percekben/x9v083w"/>
    <meta property="og:site_name" content="Blikk.hu"/>
    <meta property="article:published_time" content="2019-11-23T15:11:00+00:00"/>
    <meta property="og:title" content="Újabb kihívás: a magyar sztáranyukák megmutatták, hogyan néztek ki a szülés előtti utolsó percekben - fotók"/>
    <meta property="og:description" content="Egy új kihívás hódít az anyukák között a közösségi oldalakon, ebből pedig a magyar sztáranyukák sem maradhattak ki: Dobó Kata után Kulcsár Edina, Nagy Adri és Görög Zita is megmutatta utolsó terhesfotóját, megvillantva óriási pocakjukat."/>
  </head>
  <body>
    <article>
      <h1>Újabb kihívás: a magyar sztáranyukák megmutatták, hogyan néztek ki a szülés előtti utolsó percekben - fotók</h1>
      <address><time datetime="2019-11-23T15:11:00+00:00">23 Nov 2019, 15:11</time> by <a rel="author" href="https://www.blikk.hu/szerzo/blikk-informacio" target="_blank">Blikk-információ</a></address>
      <p>
        <i>
          <b>Egy új kihívás hódít az anyukák között a közösségi oldalakon, ebből pedig a magyar sztáranyukák sem maradhattak ki: Dobó Kata után Kulcsár Edina, Nagy Adri és Görög Zita is megmutatta utolsó terhesfotóját, megvillantva óriási pocakjukat.</b>
        </i>
      </p>
      <p>Elbűvölően gyönyörű kismamafotók árasztották el az Instagramot. Mostanság ugyanis egy új kihívás hódít az interneten, aminek lényege, hogy az édesanyák közvetlenül a szülés előtti utolsó fotót/fotókat osszák meg követőikkel. A magyar sztáranyukák is hasonlóan tettek, bejegyzéseikben egymást hívják ki az állapotos fényképek posztolására. <a href="https://www.blikk.hu/sztarvilag/sztarsztorik/oriasi-terhespocakot-villantott-dobo-agi/44lbp25">Dobó Ági is posztolt már, ő azt írta: a szülőágyon már szinte vállalhatatlanul nézett ki</a>, rajongói szerint mégis gyönyörűen festett abban a pillanatban. Az egykori szépségkirálynő aztán második várandósságáról is posztolt:</p>
      <p><b>"...ezek pedig az ígért </b>»<b>utolsó pocakos fotók</b>«<b> Nataniel születése előtt, ezzel teljesítve a kihívás második részét is! Ezeket a gyönyörű képeket </b><a href="https://www.instagram.com/zitadebreczeni/"><b>@zitadebreczeni</b></a><b> készítette már a kiírt szülési időpont után, de hát Nini sem sietett sehova, és a 41.héten érkezett. Találtok még egy kedves, otthoni fotót Bubucival közösen az utolsó napokból, és a LEGESLEGUTOLSÓMAT, otthon, összebújva szundikálósat, amikor tulajdonképpen már vajúdtam, bár órák óta nem rendeződtek az összehúzódások... ez volt a közös búcsúnk Benivel azoktól az időktől, amikor még csak Ő volt nekünk"</b> - írta a Konyhafőnök VIP korábbi szériájának győztese.</p>
      <p><b>"Mivel nem tudtam csak egyet választani, így többet osztok most meg veletek. Igyekeztem kronológiai sorrendben haladni. Szerintem abszolút mutatják a képek, hogy mennyire jó hangulatban vártuk Medikét"</b> - írta Kulcsár Edina, aki immár <a href="https://www.blikk.hu/sztarvilag/sztarsztorik/kislanya-lesz-kulcsar-edinanak-es-csutinak/p47x96s">a második gyermekét hordja a szíve alatt.</a></p>
      <p><b>"Alig tudtam válogatni az utolsó időszakból, annyi képet találtam! Nyilván belefeledkeztem a nosztalgiába és amíg a gyerek aludt, csak ezeket nézegettem!" </b>- árulta el Nagy Adri, aki szintén több képpel jelentkezett a szülése előtti időszakból. Bejegyzéséből kiderült: az énekesnő azt hitte, egy idő után már nem lehet nagyobb a pocakja, ám az egyre csak gömbölyödött.</p>
      <p><b>"Megosztok majd fotókat is, de ezeket a pillanatokat szerettem a legjobban. Milusnak és Lottinak is van saját kis altatója, Titi dalához már volt segítségem"</b> - írta Görög Zita az aranyos videóhoz.</p>
      <p>Edvin Marton hegedűművész kedvese, Marton Adrienn is csatlakozott:</p>
      <p><b>"Hatalmas élmény volt szombat reggel izgalommal keresni a 10 évvel ezelőtti »NagyonPocakos« utolsó képemet, úgy, hogy közben, aki a képen a hasamban van, az mellettem pihenget az ágyban és épp a saját maga által elkészített turmixxát issza" </b>- írta a modell-ételstylist.</p>
    </article>
  </body>
</html>