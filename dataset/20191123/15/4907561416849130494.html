<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posta.com.tr/guleda-cankelin-yeni-goruntuleri-ortaya-cikti-2221409"/>
    <meta property="og:site_name" content="Posta"/>
    <meta property="article:published_time" content="2019-11-23T15:33:59+00:00"/>
    <meta property="og:title" content="Güleda Cankel'in yeni görüntüleri ortaya çıktı"/>
    <meta property="og:description" content="Güleda Cankelden geriye gülen yüzlü fotoğrafları kaldı. Cankelin arkadaşları Güledayı ve birlikte kurdukları hayalleri anlattı."/>
  </head>
  <body>
    <article>
      <h1>Güleda Cankel'in yeni görüntüleri ortaya çıktı</h1>
      <address>
        <time datetime="2019-11-23T15:33:59+00:00">23 Nov 2019, 15:33</time>
      </address>
      <h3>Güleda Cankel'den geriye gülen yüzlü fotoğrafları kaldı. Cankel'in arkadaşları Güleda'yı ve birlikte kurdukları hayalleri anlattı.</h3>
      <p>Isparta’da eski erkek arkadaşı tarafından öldürülen 19 yaşındaki üniversite öğrencisi <a href="https://www.posta.com.tr/haberler/guleda-cankel">Güleda Cankel</a>’den geriye, arkadaşları tarafından çekilmiş oldukça neşeli ve hayat dolu olduğunu gösteren görüntüleri kaldı. <a href="https://www.posta.com.tr/haberler/cankel">Cankel</a>’in hayatının baharında vahşi bir cinayete <a href="https://www.posta.com.tr/haberler/kurban">kurban</a> gitmesi, birlikte eğitim gördüğü ve <a href="https://www.posta.com.tr/haberler/hayaller">hayaller</a> kurduğu arkadaşlarını derinden yaraladı.</p>
      <figure>
        <img src="https://i.pstimaj.com/img/75/640x0/5dd9511166a97c9efcbbd770"/>
      </figure>
      <h3>"Birlikte hayallerimiz vardı"</h3>
      <p>Öldürülen genç kızın sınıf arkadaşı <a href="https://www.posta.com.tr/haberler/melisa-sari">Melisa Sarı</a>, AA muhabirine yaptığı açıklamada, Cankel ile samimi olduklarını ve birlikte zaman geçirdiklerini söyledi. Cankel’in kimseye zararı olmayan sessiz, sakin ve iyi bir insan olduğunu anlatan Sarı, "Okula otobüsle birlikte giderdik. Ders aralarında kantinde otururduk. Birlikte hayallerimiz ve gitmek istediğimiz yerler vardı.</p>
      <figure>
        <img src="https://i.pstimaj.com/img/75/640x0/5dd950f966a97c9fa49141e9"/>
      </figure>
      <p>Birbirimize sarılırken çekilmiş bir fotoğrafımız var. Ara sıra açıp ona bakıyorum. Bir daha ona sarılamayacağım için üzgünüm." diye konuştu. Sarı, arkadaşının okulunu bitirdikten sonra düğün fotoğrafçılığı yapmak istediğini ifade etti.</p>
      <h3><a href="https://www.posta.com.tr/haberler/katil-zanlisi">Katil zanlısı</a> <a href="https://www.posta.com.tr/haberler/tehdit">tehdit</a> ediyormuş</h3>
      <p>Cankel’in de yer aldığı 4 kişilik bir <a href="https://www.posta.com.tr/haberler/whatsapp">Whatsapp</a> gruplarının olduğunu belirten Sarı, "Güleda, Whatsapp grubumuzda, ayrılmak istediğinde erkek arkadaşının kendisini intihar etmekle tehdit ettiğini ve tavana asılı bir ip fotoğrafı gönderdiğini paylaşmıştı. Psikolojisinin çok bozuk ve zor durumda olduğunu söylüyordu." dedi. Arkadaşlarının cinayete kurban gitmesinden çok büyük üzüntü duyduklarını söyleyen Sarı, Cankel’in yokluğunu her geçen gün daha çok hissettiklerini dile getirdi.</p>
      <figure>
        <img src="https://i.pstimaj.com/img/75/640x0/5dd95101ae298b12ccbfd08f"/>
      </figure>
      <h3>Yeni görüntüleri ortaya çıktı</h3>
      <p>Bu arada, Cankel’in bir arkadaşının doğum günü partisindeki ve arkadaşlarıyla sahnede şarkı söylediği anları gösteren görüntüleri ortaya çıktı. Görüntülerde oldukça mutlu ve hayat dolu olduğu gözlenen genç kızın o anlarını tekrar izleyen arkadaşları üzüntü yaşıyor.</p>
      <p>Isparta’nın Fatih Mahallesi’nde 19 Kasım’da bir apartta kalan Isparta Uygulamalı Bilimler Üniversitesi Fotoğrafçılık Bölümü birinci sınıf öğrencisi Güleda Cankel, eski erkek arkadaşı Zafer P. tarafından bıçaklanarak öldürülmüştü. Olaydan sonra polise teslim olan zanlı tutuklanmıştı.</p>
      <figure>
        <img src="https://i.pstimaj.com/img/75/640x0/5dd9510966a97c9fa3620ebb"/>
      </figure>
      <p>AA</p>
      <p>BUNLARI OKUDUN MU?</p>
      <figure>
        <a href="https://www.posta.com.tr/derya-ulug-hakareti-affetmedi-2221493">
          <img src="https://i.pstimaj.com/img/100/180x95/5dda4cb2ae298b41eef7f0b3"/>
        </a>
      </figure>
      <p>
        <a href="https://www.posta.com.tr/derya-ulug-hakareti-affetmedi-2221493">1 Derya Uluğ hakareti affetmedi</a>
      </p>
      <figure>
        <a href="https://www.posta.com.tr/papa-francisten-dunyaya-nukleer-silahsizlanma-cagrisi-2221492">
          <img src="https://i.pstimaj.com/img/100/180x95/5dda4ab866a97cc3e9e16799"/>
        </a>
      </figure>
      <p>
        <a href="https://www.posta.com.tr/papa-francisten-dunyaya-nukleer-silahsizlanma-cagrisi-2221492">2 Papa Francis’ten dünyaya nükleer silahsızlanma çağrısı</a>
      </p>
      <figure>
        <a href="https://www.posta.com.tr/viraji-alamayan-otomobil-kopruden-uctu-2221481">
          <img src="https://i.pstimaj.com/img/100/180x95/5dda43ebae298b38a52524cf"/>
        </a>
      </figure>
      <p>
        <a href="https://www.posta.com.tr/viraji-alamayan-otomobil-kopruden-uctu-2221481">3 Virajı alamayan otomobil köprüden uçtu</a>
      </p>
      <figure>
        <a href="https://www.posta.com.tr/cocuklarda-en-sik-gorulen-ortopedik-hastaliklar-2221397">
          <img src="https://i.pstimaj.com/img/100/180x95/5dd928d3ae298b091cb5886b"/>
        </a>
      </figure>
      <p>
        <a href="https://www.posta.com.tr/cocuklarda-en-sik-gorulen-ortopedik-hastaliklar-2221397">4 Çocuklarda en sık görülen ortopedik hastalıklar</a>
      </p>
      <figure>
        <a href="https://www.posta.com.tr/kurbaga-olaf-tup-bebek-yontemiyle-dunyaya-geldi-2221467">
          <img src="https://i.pstimaj.com/img/100/180x95/5dda257e66a97cc3e8b8cd06"/>
        </a>
      </figure>
      <p>
        <a href="https://www.posta.com.tr/kurbaga-olaf-tup-bebek-yontemiyle-dunyaya-geldi-2221467">5 Kurbağa Olaf tüp bebek yöntemiyle dünyaya geldi</a>
      </p>
      <figure>
        <a href="https://www.posta.com.tr/dunyayi-saran-uzay-savaslari-korkusu-2221443">
          <img src="https://i.pstimaj.com/img/100/180x95/5dda155dae298b384a1c0508"/>
        </a>
      </figure>
      <p>
        <a href="https://www.posta.com.tr/dunyayi-saran-uzay-savaslari-korkusu-2221443">6 Dünyayı saran uzay savaşları korkusu</a>
      </p>
      <figure>
        <a href="https://www.posta.com.tr/tulay-gunal-tiyatro-ugruna-ac-susuz-kaldim-ama-onurumu-satmadim-2221426">
          <img src="https://i.pstimaj.com/img/100/180x95/5dd995a6ae298b1c45c81939"/>
        </a>
      </figure>
      <p>
        <a href="https://www.posta.com.tr/tulay-gunal-tiyatro-ugruna-ac-susuz-kaldim-ama-onurumu-satmadim-2221426">7 Tülay Günal: Tiyatro uğruna aç, susuz kaldım ama onuru...</a>
      </p>
      <figure>
        <a href="https://www.posta.com.tr/turkiyenin-sifasi-en-iyi-termal-ve-kaplica-merkezleri-2221428">
          <img src="https://i.pstimaj.com/img/100/180x95/5dd996de66a97ca9554020a7"/>
        </a>
      </figure>
      <p>
        <a href="https://www.posta.com.tr/turkiyenin-sifasi-en-iyi-termal-ve-kaplica-merkezleri-2221428">8 Türkiye'nin şifası, en iyi termal ve kaplıca merkezler...</a>
      </p>
      <figure>
        <a href="https://www.posta.com.tr/ozcan-deniz-yeni-dizisi-icin-oyuncu-ariyor-2221425">
          <img src="https://i.pstimaj.com/img/100/180x95/5dd9936cae298b1d1c8c4772"/>
        </a>
      </figure>
      <p>
        <a href="https://www.posta.com.tr/ozcan-deniz-yeni-dizisi-icin-oyuncu-ariyor-2221425">9 Özcan Deniz yeni dizisi için oyuncu arıyor</a>
      </p>
      <figure>
        <a href="https://www.posta.com.tr/hamile-bir-kadina-ne-kadar-kilo-almissin-demek-bir-siddettir-2221423">
          <img src="https://i.pstimaj.com/img/100/180x95/5dd9906266a97ca95618a668"/>
        </a>
      </figure>
      <p>
        <a href="https://www.posta.com.tr/hamile-bir-kadina-ne-kadar-kilo-almissin-demek-bir-siddettir-2221423">10 Hamile bir kadına "Ne kadar kilo almışsın" demek bir ş...</a>
      </p>
      <figure>
        <img src="https://i.pstimaj.com/img/78/90x50/5dc57cb1ae298bbece9327cc"/>
      </figure>
      <p>SIRADAKİ HABER Günün özeti | 21 Kasım 2019</p>
    </article>
  </body>
</html>