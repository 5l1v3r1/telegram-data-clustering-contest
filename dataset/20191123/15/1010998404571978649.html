<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/svetut/10-godishnoto-balgarche-e-zaginalo-v-kipar-sled-kato-e-blasnato-na-peshehodna-pateka.html"/>
    <meta property="og:site_name" content="bTV Новините"/>
    <meta property="article:published_time" content="2019-11-23T15:55:00+00:00"/>
    <meta property="og:title" content="10-годишното българче е загинало в Кипър, след като е блъснато на пешеходна пътека"/>
    <meta property="og:description" content="Трагедията се е разиграла в кипърския град Пафос вчера следобед, когато момиченцето пресичало на зебра на връщане от училище"/>
  </head>
  <body>
    <article>
      <h1>10-годишното българче е загинало в Кипър, след като е блъснато на пешеходна пътека</h1>
      <h2>Трагедията се е разиграла в кипърския град Пафос вчера следобед, когато момиченцето пресичало на зебра на връщане от училище</h2>
      <address>
        <time datetime="2019-11-23T15:55:00+00:00">23 Nov 2019, 15:55</time>
      </address>
      <figure>
        <video src="https://vid.btv.bg/btvnews/2019/11/23/Kipar_dete_1574529332-1.mp4"/>
      </figure>
      <p>Трагичен инцидент с българче в Кипър. 10-годишното дете е загинало, след като е блъснато на пешеходна пътека.</p>
      <p>По информация на Дарик трагедията се е разиграла в кипърския град Пафос вчера следобед, когато момиченцето пресичало на зебра на връщане от училище.</p>
      <p>Детето е било откарано в болница, където по-късно е починало. Зад волана на леката кола е била 70-годишна кипърка.</p>
      <p>Според кипърски медии министърът на образованието на Кипър Хамбяурис е отишъл още вчера в училището на детето, за да изкаже съболезнования на 8-годишното братче на загиналото момиченце.</p>
      <p>Води се разследване за причините, довели до трагедията.</p>
      <p>Загиналото дете е родено в Кипър в българско семейство, което от години живее на острова.</p>
    </article>
  </body>
</html>