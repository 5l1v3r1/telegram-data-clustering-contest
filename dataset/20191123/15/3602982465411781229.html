<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportnieuws.nl/veldrijden/mathieu-poel-blijft-enige-naam-op-erelijst-ambiancecross/"/>
    <meta property="og:site_name" content="Sportnieuws"/>
    <meta property="article:published_time" content="2019-11-23T15:23:34+00:00"/>
    <meta property="og:title" content="Mathieu van der Poel blijft enige naam op erelijst Ambiancecross"/>
    <meta property="og:description" content="Mathieu van der Poel heeft in Wachtebeke ook de 2e editie van de Ambiancecross gewonnen. De regerend wereldkampioen veldrijden reed in het 2e deel van de wedstrijd weg van de concurrentie en kwam 13 seconden eerder binnen dan de Belg Tim Merlier. Diens landgenoot Quinten Hermans eindige als derde. De Ambiancecross maakt geen deel uitâ€¦"/>
  </head>
  <body>
    <article>
      <h1>Mathieu van der Poel blijft enige naam op erelijst Ambiancecross</h1>
      <address><time datetime="2019-11-23T15:23:34+00:00">23 Nov 2019, 15:23</time> by <a rel="author">https://www.facebook.com/SjorsTanis1</a></address>
      <p>
        <b>Mathieu van der Poel heeft in Wachtebeke ook de 2e editie van de Ambiancecross gewonnen. De regerend wereldkampioen veldrijden reed in het 2e deel van de wedstrijd weg van de concurrentie en kwam 13 seconden eerder binnen dan de Belg Tim Merlier. Diens landgenoot Quinten Hermans eindige als derde.</b>
      </p>
      <p>De Ambiancecross maakt geen deel uit van een klassement. De organisatie hoopt in de toekomst deel uit te kunnen maken van het wereldbekerklassement.<br/><br/><b>Sparen in slotfase</b><br/>Nadat Van der Poel in de 5e ronde een gaatje had geslagen, bleef hij het tempo opvoeren. Pas in de slotfase nam hij wat gas terug, waardoor de achterstand van Merlier te overzien was.<br/><br/><b>Over Koksijde: 'Lastige omloop'<br/>Zondag is Van der Poel, afgelopen woensdag gekozen tot wielrenner van het jaar, ook van de partij bij de wereldbekerwedstrijd van Koksijde. Daar gaat hij niet vanaf voren van start. ,,Het is een lastige omloop, maar ik kijk er wel naar uit. Ik hoop dat ik de ruimte krijg om erdoorheen te komen", aldus Van der Poel. ,,Vandaag zag het er misschien makkelijk uit, maar het was een uur lang diep gaan."</b></p>
    </article>
  </body>
</html>