<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.cross.bg/stefan-komandarev-zhambonas-1618652.html"/>
    <meta property="og:site_name" content="Cross"/>
    <meta property="article:published_time" content="2019-11-23T15:18:00+00:00"/>
    <meta property="og:title" content="Ирини Жамбонас грабна наградата за най-добра актриса и в Испания"/>
    <meta property="og:description" content="/КРОСС/„В кръг&quot; на Стефан Командарев продължава със сериозните международни успехи и снощи взе поредна седма награда в 57-то издание на Международния кинофестивал в Хихон, Ислания. В конкуренция с още 18 филма от цял свят в основната състезателна програма, Ирини Жамбонас взе наградата за най-добра актриса, която е трета за нея след „Сърцето на Сараево&quot; и „Златна Роза&quot;. „Гордеем се, че успяваме да съчетаем отлично представяне на филма по-света с прекрасния прием от българската публика по нашите кина, където вече ни гледаха 15 000 зрители&quot;, коментира от Испания Стефан Командарев."/>
  </head>
  <body>
    <article>
      <h1>Ирини Жамбонас грабна наградата за най-добра актриса и в Испания</h1>
      <address>
        <time datetime="2019-11-23T15:18:00+00:00">23 Nov 2019, 15:18</time>
      </address>
      <p>/КРОСС/„В кръг" на Стефан Командарев продължава със сериозните международни успехи и снощи взе поредна седма награда в 57-то издание на Международния кинофестивал в Хихон, Ислания. В конкуренция с още 18 филма от цял свят в основната състезателна програма, Ирини Жамбонас взе наградата за най-добра актриса, която е трета за нея след „Сърцето на Сараево" и „Златна Роза". „Гордеем се, че успяваме да съчетаем отлично представяне на филма по-света с прекрасния прием от българската публика по нашите кина, където вече ни гледаха 15 000 зрители", коментира от Испания Стефан Командарев.</p>
      <figure>
        <img src="http://www.cross.bg/../../../photo_new_gallery/2019/11/23/4b9063032b1cd2e0a4e7d2c98d235b52.jpg"/>
      </figure>
      <p>„В кръг" е вторият филм от планираната трилогия след реализацията на „Посоки". Той разказва историите на три двойки патрулиращи полицаи в нощна София. В лентата са Ирини Жамбонас, Павел Поппандов, Асен Блатечки, Иван Бърнев, Васил Василев-Зуека, Стефан Денолюбов, Стоян Дойчев, Герасим Георгиев-Геро, Николай Урумов, Анастасия Ингилизова, Ованес Торосян и др. Режисьор е Стефан Командарев, оператор Веселин Христов, сценаристи Симеон Венциславов и Стефан Командарев, продуценти Стефан Командарев и Катя Тричкова за „Арго Филм".</p>
      <p>„В кръг" e в кината в цяла България и се осъществява с медийната подкрепа на NOVA и подкрепата на ИА „Национален филмов център", Столична община, фонд ЕВРОИМАЖ, Сръбски филмов център, Илиян Рангелов, КИА Моторс България и в партньорство със Синдикалната федерация на служителите на МВР.</p>
    </article>
  </body>
</html>