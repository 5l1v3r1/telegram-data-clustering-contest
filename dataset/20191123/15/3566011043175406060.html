<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1549494.html/%D8%AD%D8%A7%D9%85%DB%8C-%D8%A7%D8%B4%D8%B1%D8%A7%D8%B1-%D9%85%D8%B3%D9%84%D8%AD--%DB%8C%D8%A7%D8%AF%D8%AF%D8%A7%D8%B4%D8%AA-%D9%86%D9%88%DB%8C%D8%B3-%D8%B1%D9%88%D8%B2%D9%86%D8%A7%D9%85%D9%87-%D8%B4%D8%B1%D9%82--%D8%AE%D8%A7%D9%86%D9%85-%D9%85%D9%88%D9%84%D8%A7%D9%88%D8%B1%D8%AF%DB%8C--%D9%85%D8%B7%D8%A7%D9%84%D8%A8%D9%87-%D9%85%D8%AD%D8%A7%DA%A9%D9%85%D9%87-%D9%85%D8%AF%D8%A7%D9%81%D8%B9%D8%A7%D9%86-%D8%A7%D9%85%D9%86%DB%8C%D8%AA-%D8%B1%D8%A7-%D8%A8%D8%A7%D9%88%D8%B1-%DA%A9%D9%86%DB%8C%D9%85-%DB%8C%D8%A7-%DA%98%D8%B3%D8%AA-%D8%A7%D8%B9%D8%AA%D8%B1%D8%A7%D8%B6-%D9%85%D8%B3%D8%A7%D9%84%D9%85%D8%AA-%D8%A2%D9%85%DB%8C%D8%B2--"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-23T15:12:00+00:00"/>
    <meta property="og:title" content="حامی اشرار مسلح؛ یادداشت نویس روزنامه شرق/ خانم مولاوردی! مطالبه محاکمه مدافعان امنیت را باور کنیم یا ژست اعتراض مسالمت آمیز؟!"/>
    <meta property="og:description" content="ادعای مضحک معاون سابق روحانی در شرایطی است که در ابتدای این بیانیه با گستاخی تمام و بدون هیچ استنادی، محاکمه نیروهای نظامی و انتظامی مطالبه و ادعا شده است که مردم بیگناه توسط نیروهای مسلح کشته و زخمی شده اند."/>
  </head>
  <body>
    <article>
      <h1>حامی اشرار مسلح؛ یادداشت نویس روزنامه شرق/ خانم مولاوردی! مطالبه محاکمه مدافعان امنیت را باور کنیم یا ژست اعتراض مسالمت آمیز؟!</h1>
      <h2>دانا گزارش می دهد؛</h2>
      <address>
        <time datetime="2019-11-23T15:12:00+00:00">23 Nov 2019, 15:12</time>
      </address>
      <p>ادعای مضحک معاون سابق روحانی در شرایطی است که در ابتدای این بیانیه با گستاخی تمام و بدون هیچ استنادی، محاکمه نیروهای نظامی و انتظامی مطالبه و ادعا شده است که مردم بیگناه توسط نیروهای مسلح کشته و زخمی شده اند.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ شهیندخت مولاوردی که امضای آن پای بیانیه 77 وطن فروش اصلاح طلب وجود دارد که صراحتا در آن، ادعاهای ضدانقلاب مبنی بر کشته شدن مردم عادی توسط نیروهای نظامی را تایید کرده و خواستار مجازات آنها شده ، در روزنامه شرق نوشته است: ادعاهای مشابه، یکدست و هماهنگ برخی رسانه‌ها، از جمله شبکه اطلاع‌رسانی راه دانا در اینکه «این بیانیه تنها یک روز بعد از شروع آشوب‌های خیابانی منتشر شده و برای آنها حکم دستور حمله داشته و به خیابان‌ها آمدند» یا «رسما از اغتشاشات اخیر حمایت شده است و بار دیگر دشمنی خود را با نظام و مردم و همچنین حافظان امنیت کشور نشان داده‌اند» و «ریختن بنزین بر آتش اغتشاشات و ...» از اساس واهی و دور از واقعیت است و دریغا که همین فرضیه غلط و موهوم مبنایی می‌شود برای بسیاری از تحلیل‌ها و قضاوت‌های نادرست که مدام مورد نشر و بازنشر و نقل‌قول در این شبکه درهم‌تنیده ‌‌‌رسانه‌ای قرار می‌گیرد و تیر انواع اتهامات و تهمت‌هاست که روانه اردوگاه رقیب می‌شود، بی‌آنکه کمترین فرصت و مجالی برای دفاع فراهم باشد؛ معاون سابق حسن روحانی در ادامه به دیگر رسانه های منتقد این بیانیه ضد امنیتی از جمله، مشرق نیوز، وطن امروز، جهان نیوز و خبرگزاری دانشجو نیز حمله کرده است.</p>
      <p> </p>
      <p>مولاوردی در ادامه تاکید می کند که در بند آخر بیانیه 77 نفر بر اعتراضات بدون خشونت تاکید شده است.</p>
      <p> </p>
      <p>ادعای مضحک معاون سابق روحانی در شرایطی است که در ابتدای این بیانیه با گستاخی تمام و بدون هیچ استنادی، محاکمه نیروهای نظامی و انتظامی مطالبه و ادعا شده است که مردم بیگناه توسط نیروهای مسلح کشته و زخمی شده اند.</p>
      <p> </p>
      <p>جالب اینکه در این بیانیه هیچ اشاره‌ای به مقابله نیروهای نظامی و انتظامی با اشرار مسلحی که به مردم و مدافعان امنیت تیراندازی کردند نشده است؛ در حقیقت این بیانیه با جا زدن مردم به جای اشرار مسلح و جا زدن اعتراض به جای اغتشاش و تکرار ادعای ضدانقلاب مبنی بر کشته شدن مردم عادی توسط نیروهای نظامی، بهترین دفاع را از آشوبگران و تروریستهایی داشته که دستشان به خون مردم و شهدای مدافع امنیت آلوده است.</p>
    </article>
  </body>
</html>