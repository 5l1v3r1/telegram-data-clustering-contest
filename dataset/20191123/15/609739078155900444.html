<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.hurriyet.com.tr/gundem/arabuluculuk-sinavi-yarin-saat-kacta-2019-arabuluculuk-sinavi-kac-dakika-surecek-41381000"/>
    <meta property="og:site_name" content="Hürriyet"/>
    <meta property="article:published_time" content="2019-11-23T15:15:00+00:00"/>
    <meta property="og:title" content="Arabuluculuk sınavı yarın saat kaçta? 2019 Arabuluculuk sınavı kaç dakika sürecek?"/>
    <meta property="og:description" content="Adalet Bakanlığı'nca yapılacak olan arabuluculuk sınavı 24 Kasım Pazar günü uygulanacak. Başvuru işlemlerini daha önce tamamlayan adaylar, sınava kısa süre kala, 2019 arabuluculuk sınav saatini ve sınavın kaç dakika süreceğini internette araştırmaya başladı. Peki, arabuluculuk sınavı yarın saat kaçta başlayacak? Arabuluculuk sınavı kaç dakika sürecek? İşte, sınavla ilgili merak edilen bilgiler."/>
  </head>
  <body>
    <article>
      <h1>Arabuluculuk sınavı yarın saat kaçta? 2019 Arabuluculuk sınavı kaç dakika sürecek?</h1>
      <address>
        <time datetime="2019-11-23T15:15:00+00:00">23 Nov 2019, 15:15</time>
      </address>
      <p>
        <b>Adalet Bakanlığı'nca yapılacak olan arabuluculuk sınavı 24 Kasım Pazar günü uygulanacak. Başvuru işlemlerini daha önce tamamlayan adaylar, sınava kısa süre kala, 2019 arabuluculuk sınav saatini ve sınavın kaç dakika süreceğini internette araştırmaya başladı. Peki, arabuluculuk sınavı yarın saat kaçta başlayacak? Arabuluculuk sınavı kaç dakika sürecek? İşte, sınavla ilgili merak edilen bilgiler.</b>
      </p>
      <p>Hukuk fakültesi mezunlarının gireceği ve 29 bin 616 kişi müracaatta bulunduğu arabuluculuk  sınavı için son saatlere girildi. Sınav için son hazırlıklarına başlayan arabulucu adaylarının gözü <a href="http://www.hurriyet.com.tr/haberleri/adalet-bakanligi">Adalet Bakanlığı</a> tarafından açıklanan, sınav giriş belgeleri, sınav saati ve sına içeriklerine çevrildi. İşte, arabuluculuk sınav saatine yönelik tüm detaylar.</p>
      <p>
        <b><a href="http://www.hurriyet.com.tr/haberleri/arabuluculuk-sinavi-saat-kacta">ARABULUCULUK SINAVI SAAT KAÇTA</a> BAŞLAYACAK?</b>
      </p>
      <p>Sınav, Ankara Hacı Bayram Veli Üniversitesi tarafından 24 Kasım 2019 Pazar günü saat 14.00’da tek oturum halinde Adana, Antalya, Ankara, Bursa, Denizli, Diyarbakır, Erzurum, Gaziantep, İstanbul (Anadolu - Avrupa), İzmir, Kayseri, Malatya, Samsun, Trabzon ve Van illerinde yapılacaktır. Sınav saat 14.00’da başlayacak ve 150 (yüz elli) dakika sürecektir.</p>
      <p>
        <b>ARABULUCULUK SINAVI NASIL OLACAK?</b>
      </p>
      <p>Sınavın organizasyonu ve uygulanması tamamen Üniversitenin sorumluluğunda gerçekleştirilecektir. Sınav; çoktan seçmeli, 5 (beş) cevap şıklı, toplam 100 sorudan oluşacaktır. Cevap kâğıtları Üniversite tarafından değerlendirilecektir. Değerlendirme sırasında yalnızca doğru cevaplar dikkate alınacak, yanlış cevaplar sonuca etki etmeyecektir. Değerlendirme sırasında iptal edilen sorular olması durumunda, söz konusu sorulara tekabül eden puanlar eşit şekilde diğer sorulara dağıtılacaktır.</p>
      <p>Sınavda yüz tam puan üzerinden en az 70 (yetmiş) puan alması koşuluyla, en yüksek puan alan adaydan başlamak üzere bu ilanda belirtilen arabulucu ihtiyaç sayısı kadar aday, başarılı sayılacaktır. Başarılı sayılan en düşük puanlı adayla aynı puanı alan adaylar da başarılı sayılacaktır.</p>
      <p>
        <b>SINAVIN GEÇERSİZ SAYILACAĞI DURUMLAR</b>
      </p>
      <p>Aşağıdaki durumlarda sınav görevlileri tarafından Salon Sınav Tutanağı düzenlenerek ilgili adayların sınavları<br/>geçersiz sayılır:</p>
      <p>a) Sınav kurallarına ve sınav görevlilerinin uyarılarına uymamak, sınav düzenini bozmak,<br/>b) Çanta, cüzdan, kolye, küpe, yüzük (alyans hariç), bilezik, broş, metal para gibi metal içerikli eşyalar (basit başörtü iğnesi ve ince metal tokalı kemer hariç); her türlü plastik ve güneş gözlüğü dâhil cam eşya (şeffaf/numaralı gözlük hariç), cep telefonu, cep bilgisayarı, sözlük işlevi olan elektronik aygıt, hesap makinesi vb. her türlü bilgisayar özelliği bulunan cihazlar, kamera, kulaklık, kablosuz iletişim sağlayan bluetooth, saat fonksiyonu dışında fonksiyonu bulunan saat, elektronik sözlük vb. iletişim, depolama, kayıt ve veri aktarma cihazları; metal içerikli eşyalar, her türlü kesici ve delici alet, ruhsatlı veya resmi amaçlı olsa bile silah ve silah yerine geçebilecek nesneler, kâğıt, kitap, sözlük, defter, not vb. dokümanları; pergel, açıölçer, cetvel vb. araçlar, içecek (su hariç) ve yiyecek vb. gıda maddeleri, ilaç, alçı, sargı bezi, koltuk değneği vb. sağlık malzemeleri ve araçları yanında bulundurmak,<br/>c) Sınav sırasında kalem, silgi vb. araç-gereç paylaşımında bulunmak,<br/>d) Cevapları, cevap kâğıdı dışında bir yere yazmak ve sınav salonundan dışarı çıkarmak,<br/>e) Sınava girebilmek için gerekli belgeleri eksik olduğu halde sınava katılıp, cevap kâğıdında işaretleme yapmak,<br/>f) Sınav görevlileri tarafından adayın kimliğinden şüphe duyulması,<br/>g) Cevap kâğıdını ve/veya soru kitapçığını sınav görevlilerine eksiksiz ve sağlam şekilde teslim etmemek, sınav salonu dışına çıkarmak,<br/>h) Kopya çekmek, vermek, çekilmesine yardımcı olmak vb. eylemlerde bulunmak,<br/>i) Kendisi yerine başkasını sınava sokmak,<br/>16. Sınav bitiminde, cevap kâğıdınızı ve soru kitapçığınızı salon görevlilerine eksiksiz biçimde teslim ediniz. Sınav bittikten sonra gönderilen cevap kâğıtları dikkate alınmayacaktır.</p>
      <p>
        <a href="http://www.adb.adalet.gov.tr/link/2019sinav/ilan.pdf">
          <b>SINAVLA İLGİLİ DAHA FAZLA BİLGİ ALMAK İÇİN TIKLAYIN</b>
        </a>
      </p>
    </article>
  </body>
</html>