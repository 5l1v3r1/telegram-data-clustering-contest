<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4779046/%D9%85%D8%B3%D8%AA%D9%86%D8%AF%D9%87%D8%A7%DB%8C-%DA%A9%D9%88%D8%AA%D8%A7%D9%87-%D8%A8%D8%AE%D8%B4-%D9%85%D8%B3%D8%A7%D8%A8%D9%82%D9%87-%D9%85%D9%84%DB%8C-%D8%AC%D8%B4%D9%86%D9%88%D8%A7%D8%B1%D9%87-%D8%B3%DB%8C%D9%86%D9%85%D8%A7%D8%AD%D9%82%DB%8C%D9%82%D8%AA-%D9%85%D8%B9%D8%B1%D9%81%DB%8C-%D8%B4%D8%AF%D9%86%D8%AF"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-23T15:46:24+00:00"/>
    <meta property="og:title" content="از سوی هیات انتخاب؛ مستندهای کوتاه بخش مسابقه ملی جشنواره «سینماحقیقت» معرفی شدند"/>
    <meta property="og:description" content="اسامی فیلم‌های منتخب بخش «مسابقه ملی» مستندهای کوتاه (تا ۴۰ دقیقه) سیزدهمین دوره‌ جشنواره بین‌المللی فیلم مستند ایران «سینماحقیقت» اعلام شد."/>
  </head>
  <body>
    <article>
      <h1>از سوی هیات انتخاب؛ مستندهای کوتاه بخش مسابقه ملی جشنواره «سینماحقیقت» معرفی شدند</h1>
      <address><time datetime="2019-11-23T15:46:24+00:00">23 Nov 2019, 15:46</time> by <a rel="author" href="https://www.mehrnews.com/archive?jr=463" target="_blank">زهرا منصوری</a></address>
      <p>به گزارش <a href="https://www.mehrnews.com/">خبرگزاری مهر</a> به نقل از روابط عمومی جشنواره بین‌المللی «سینماحقیقت»، با پایان کار اعضای هیات انتخاب بخش مسابقه ملی مستندهای کوتاه سیزدهمین جشنواره «سینماحقیقت» و از جمع ۴۱۳ فیلم متقاضی، ۲۷ فیلم به بخش مسابقه مستندهای کوتاه راه یافتند.</p>
      <p>اسامی فیلم‌های منتخب بخش مسابقه ملی مستندهای کوتاه سیزدهمین جشنواره بین‌المللی «سینماحقیقت» به ترتیب حروف الفبا به این شرح است:</p>
      <p>۱) آبشار (علی شهابی‌نژاد)<br/>۲) آشو (جعفر نجفی)<br/>۳) آنها (رضا عبیات)<br/>۴) آهسته و آرام (دلاور دوستانیان)<br/>۵) ارغوان (محمد صحرایی)<br/>۶) اسفوماتو (امیرعلی میردریکوند)<br/>۷) ایرانوود (رضا دانش‌پژوه)<br/>۸) برفراز صخره‌های مرتفع (علی احمدی زرین‌کلایی)<br/>۹) پدربزرگ (آرش رخشا)<br/>۱۰) پلاک ۱۳ (ریحانه ظهیری)<br/>۱۱) پنهان (شیرین برق‌نورد)<br/>۱۲) تا شش مدت دیگر (الهام مرتضوی)<br/>۱۳) تنها چند متر (حجت طاهری)<br/>۱۴) خانه سنگی (محمدرضا یزدان‌پرست)<br/>۱۵) خط بغض (مختار عبداللهی)<br/>۱۶) دموکراسی (تورج کلانتری)<br/>۱۷) دیوارهای نخی (عباس عمرانی‌بیدی)<br/>۱۸) عروسکان (علی دلکاری)<br/>۱۹) فرزندان خونیار (آرمان قلی‌پور دشتکی)<br/>۲۰) قاب‌های گمشده (حسن نقاشی)<br/>۲۱) قیچی (الناز دیبافر)<br/>۲۲) کارواش (محسن سخاء)<br/>۲۳) کرار (محسن عقیلی)<br/>۲۴) ناگفته‌های شهر شلوغ (بابک گودرزی‌نژاد طهران)<br/>۲۵) هم‌نفس (محمدحسن دامن‌زن)<br/>۲۶) همه‌چیز درباره آرزو (کتایون جهانگیری)<br/>۲۷) ۱۳ هزار قدم (اشکان احمدی)</p>
      <p>اعضای هیات انتخاب بخش مسابقه ملی مستندهای کوتاه جشنواره «سینماحقیقت» متشکل از خانم معصومه نورمحمدی و آقایان عزت‌الله پروازه و علیرضا دهقان بودند.</p>
      <p>تهیه‌کنندگان و مستندسازان ۲۷ اثر مستند برگزیده‌ بخش «مسابقه ملی» مستندهای کوتاه جشنواره «سینماحقیقت» می‌بایست تا روز چهارشنبه ۶ آذرماه ۹۸، نسخه اصلی فیلم خود را به دبیرخانه جشنواره به نشانی تهران، خیابان سهروردی شمالی، میدان شهید قندی، شماره ۱۵، مرکز گسترش سینمای مستند و تجربی، طبقه اول ارائه کنند در غیر این صورت فیلم از بخش مسابقه حذف خواهد شد.</p>
      <p>فیلم‌های برگزیده باید به صورت فایل دیتا با یکی از فرمت‌های MP۴ (H.۲۶۴) - AVI- MXF- MPEG۲- MOV بر روی هارد دیسک یا Flash Memory و لوح فشرده به طور استاندارد و قابل اجرا روی سیستم عامل ویندوز (windows) به دبیرخانه جشنواره ارائه شوند. ضمن اینکه ارائه پوستر و تیزر فیلم‌های برگزیده برای تبلیغ در روزهای منتهی به برپایی جشنواره «سینماحقیقت» هم الزامی است.</p>
      <p>فیلم‌های منتخب می‌بایست الزاماً دارای زیرنویس انگلیسی باشند.</p>
      <p>اسامی فیلم‌های بخش مسابقه ملی مستندهای نیمه‌بلند، بلند، «مسابقه بین‌الملل»، «جایزه شهید آوینی» و «مستندهای کارآفرینی» جشنواره «سینماحقیقت» نیز متعاقباً اعلام خواهند شد.</p>
      <p>سیزدهمین دوره جشنواره بین‌المللی فیلم مستند ایران «سینماحقیقت» طی روزهای ۱۸ تا ۲۵ آذرماه ۱۳۹۸ به دبیری محمد حمیدی‌مقدم در پردیس سینمایی چارسو شهر تهران برگزار خواهد شد.</p>
    </article>
  </body>
</html>