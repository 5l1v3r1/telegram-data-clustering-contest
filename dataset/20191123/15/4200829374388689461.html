<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fotomac.com.tr/basketbol/2019/11/23/tofas-86-80-besiktas-sompo-sigorta"/>
    <meta property="og:site_name" content="FotoMaç"/>
    <meta property="article:published_time" content="2019-11-23T15:02:33+00:00"/>
    <meta property="og:title" content="TOFAŞ 86-80 Beşiktaş Sompo Sigorta"/>
    <meta property="og:description" content="ING Basketbol Süper Ligi'nin 9. haftasında TOFAŞ, kendi evinde Beşiktaş Sompo Sigorta'yı 86-80 mağlup etti. Bursa temsilcisi bu sonuçla ligdeki yedinci galibiyetini alırken Beşiktaş Sompo Sigorta altıncı kez kaybetti."/>
  </head>
  <body>
    <article>
      <h1><u><a href="https://www.fotomac.com.tr/haberleri/tofas?id=3f7ecfc8-0c06-445f-b8c9-7a78118a2237">TOFAŞ</a></u> 86-80 <u><a href="https://www.fotomac.com.tr/haberleri/besiktas-sompo-sigorta?id=291e58fd-5ae0-4bf1-a847-629d6a80a8bd">Beşiktaş Sompo Sigorta</a></u></h1>
      <h2>ING Basketbol Süper Ligi'nin 9. haftasında <u><a href="https://www.fotomac.com.tr/haberleri/tofas?id=3f7ecfc8-0c06-445f-b8c9-7a78118a2237">TOFAŞ</a></u>, kendi evinde <u><a href="https://www.fotomac.com.tr/haberleri/besiktas-sompo-sigorta?id=291e58fd-5ae0-4bf1-a847-629d6a80a8bd">Beşiktaş Sompo Sigorta</a></u>'yı 86-80 mağlup etti. <u><a href="https://www.fotomac.com.tr/haberleri/bursa?id=0ac6b8eb-a526-4543-8afa-b3355430871a">Bursa</a></u> temsilcisi bu sonuçla ligdeki yedinci galibiyetini alırken Beşiktaş Sompo Sigorta altıncı kez kaybetti.</h2>
      <address>
        <time datetime="2019-11-23T15:02:33+00:00">23 Nov 2019, 15:02</time>
      </address>
      <p><u><a href="https://www.fotomac.com.tr/haberleri/tofas?id=3f7ecfc8-0c06-445f-b8c9-7a78118a2237">TOFAŞ</a></u>: 86 - <u><a href="https://www.fotomac.com.tr/haberleri/besiktas-sompo-sigorta?id=291e58fd-5ae0-4bf1-a847-629d6a80a8bd">Beşiktaş Sompo Sigorta</a></u>: 80</p>
      <p>Salon: TOFAŞ</p>
      <p>Hakemler: Mehmet Karabilecen, Halit Can Cihan, Duhan Köyiçi</p>
      <p>TOFAŞ: Berkan Durmaz 1, <u><a href="https://www.fotomac.com.tr/haberleri/berk-ugurlu?id=982c1e46-509b-45ae-9896-b04b9ca0422c">Berk Uğurlu</a></u> 13, Phillip 22, Lojeski 10, Williams 15, <u><a href="https://www.fotomac.com.tr/haberleri/muhaymin-mustafa?id=33fe9ba2-4c06-4f37-ac34-050d0bcbe1ac">Muhaymin Mustafa</a></u> 3, <u><a href="https://www.fotomac.com.tr/haberleri/baris-ermis?id=7eaf74b8-eb46-4173-94e8-ba0eb144de89">Barış Ermiş</a></u> 13, <u><a href="https://www.fotomac.com.tr/haberleri/dj-white?id=dde6cc78-3027-4bdf-9a00-212052852204">Dj White</a></u> 8, Muhsin Yaşar 8</p>
      <p>Beşiktaş Sompo Sigorta: Gotcher 8, Mckissic 23, <u><a href="https://www.fotomac.com.tr/haberleri/mc-adoo?id=79d28193-bb1b-4303-99d6-e898a387700f">Mc Adoo</a></u> 11, Burak Can Yıldızlı 4, Theodore 11, Ömer Utku Al 2, <u><a href="https://www.fotomac.com.tr/haberleri/ismet-akpinar?id=fec08c8a-f425-4034-b3d4-f19ec888f45e">İsmet Akpınar</a></u> 4, <u><a href="https://www.fotomac.com.tr/haberleri/samet-geyik?id=0e1f1168-d597-4217-b9ee-521746656e33">Samet Geyik</a></u> 4, <u><a href="https://www.fotomac.com.tr/haberleri/oguz-savas?id=99e91f08-6bfd-439d-8b5c-2720c162d822">Oğuz Savaş</a></u> 1, Durisic 12</p>
      <p>1. Periyot: 16-21</p>
      <p>Devre: 38-42</p>
      <p>3. Periyot: 61-63</p>
      <p>5 faulle çıkan: 36.43 Samet Geyik (Beşiktaş Sompo Sigorta)</p>
      <p>Karşılaşmaya Mckissic ve Theodore ile hızlı başlayan Beşiktaş Sompo Sigorta, 5. dakikayı 10-7 önde geçti. Rakibinin bu başlangıcına Phillip ve Berk Uğurlu'nun içeriye katederek bulduğu sayılarla cevap veren TOFAŞ, 7. dakikada skoru lehine çevirdi: 12-10. Karşılıklı basketlerle devam eden çeyreği, Mc Adoo ve İsmet Akpınar ile etkili olan siyah-beyazlı ekip, 21-16 üstün tamamladı.</p>
      <p>Takımların birbirini tarttığı ikinci çeyreğin başlarında karşılık basketler olurken, kısa oyuncuları Barış Ermiş, Muhaymin Mustafa ve Berk Uğurlu'nun set hücumlarıyla oyunda etkili olan TOFAŞ, 15. dakikada tekrar üstün duruma geçti: 28-27. Alınan molanın ardından oyuna daha diri başlayan Beşiktaş Sompo Sigorta, Durisic ve Gotcher'in hızlı hücumlarıyla da skor üretince 9-0'lık seri yakaladı ve skoru bir anda 36-28'e getirdi. Bu çeyrekte daha kontrollü oynayan siyah-beyazlılar, soyunma odasına 42-38 önde gitti.</p>
      <p>Üçüncü çeyreğe hızlı başlayan konuk ekip, Mckissic'in smacı ve Theodore'nin sayılarıyla 22. dakikada farkı 8'e (40-48) çıkardı. Çekişmeye sahne olan çeyrekte Berk Uğurlu ve Dj White ile üst üste üçlük isabeti bulan TOFAŞ, 8-0'lık seriyle 27. dakikada skoru eşitledi: 55-55. Karşılıklı basketlerle devam eden kalan dakikalarda Beşiktaş Sompo Sigorta 63-61'lik skorla final periyotuna önde girdi.</p>
      <p>Son çeyreğe taraftar desteğiyle çok hızlı başlayan TOFAŞ, rakibini hem hücumda hem savunmada ekarte ederek 34. dakikada 6 sayılık fark yakaladı: 74-68. Mckissic ve Durisic ile çizgi dışından skor üreterek Beşiktaş Sompo Sigorta farkı azaltmaya çalışsa da kontrolü elinde tutan <u><a href="https://www.fotomac.com.tr/haberleri/bursa?id=0ac6b8eb-a526-4543-8afa-b3355430871a">Bursa</a></u> ekibi, 39. dakikayı 82-74 önde geçti. Kalan dakikalarda rakibine farkı kapatma izni vermeyen TOFAŞ, maçtan 86-80 galip ayrıldı.</p>
      <related>
        <a href="https://www.fotomac.com.tr/basketbol/2019/11/23/lider-pinar-karsiyaka-afyonda-parkeye-cikiyor"/>
      </related>
    </article>
  </body>
</html>