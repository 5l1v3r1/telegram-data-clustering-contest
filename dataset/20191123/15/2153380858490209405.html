<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.thepressroom.gr/ellada/senaria-diadohis-toy-anoixe-aifnidia-me-dilosi-toy-o-idios-o-arhiepiskopos-ieronymos"/>
    <meta property="og:site_name" content="The Pressroom"/>
    <meta property="article:published_time" content="2019-11-23T15:45:35+00:00"/>
    <meta property="og:title" content="Σενάρια διαδοχής του άνοιξε αιφνίδια με δήλωσή του ο ίδιος ο Αρχιεπίσκοπος Ιερώνυμος"/>
    <meta property="og:description" content="Σενάρια διαδοχής του Αρχιεπισκόπου Ιερώνυμου προκάλεσαν οι δηλώσεις του ίδιου του προκαθήμενου της Εκκλησίας της Ελλάδος στα Καλάβρυτα, κατά τη διάρκεια του επίσημου γεύματος για την ενθρόνιση του νέου μητροπολίτη Καλαβρύτων. Ο κ. Ιερώνυμος χαρακτήρισε την κίνηση του κ. Αμβρόσιου «σώφρονα και ηρωική», εκφράζοντας έτσι την επιθυμία να μιμηθεί την πρωτοβουλία του Μητροπολίτη, πρώην Καλαβρύτων, να παραιτηθεί."/>
  </head>
  <body>
    <article>
      <h1>Σενάρια διαδοχής του άνοιξε αιφνίδια με δήλωσή του ο ίδιος ο Αρχιεπίσκοπος Ιερώνυμος</h1>
      <address>
        <time datetime="2019-11-23T15:45:35+00:00">23 Nov 2019, 15:45</time>
      </address>
      <p>
        <b>Σενάρια διαδοχής του<a href="https://www.thepressroom.gr/tags/archiepiskopos-ieronymos"> Αρχιεπισκόπου Ιερώνυμου</a> προκάλεσαν οι δηλώσεις του ίδιου του προκαθήμενου της Εκκλησίας της Ελλάδος στα Καλάβρυτα, κατά τη διάρκεια του επίσημου γεύματος για την ενθρόνιση του νέου μητροπολίτη Καλαβρύτων.</b>
      </p>
      <p>Ο<b> κ. Ιερώνυμος</b> χαρακτήρισε την κίνηση του <a href="https://www.thepressroom.gr/tags/amvrosios">κ. </a><b><a href="https://www.thepressroom.gr/tags/amvrosios">Αμβρόσιου</a> «σώφρονα και ηρωική», </b>εκφράζοντας έτσι την επιθυμία να μιμηθεί την πρωτοβουλία του Μητροπολίτη, πρώην Καλαβρύτων, να παραιτηθεί.</p>
      <p>Όπως ήταν φυσικό η δήλωση αυτή του Αρχιεπισκόπου αιφνιδίασε τους πάντες. Δεν ήταν λίγοι, πάντως, εκείνοι που ερμήνευσαν την τοποθέτηση αυτή του κ. Ιερώνυμου ως προτροπή προς τους γηραιούς μητροπολίτες που δεν μπορούν να ασκήσουν επιμελώς τα καθήκοντά τους, να παραδίδουν τη σκυτάλη την κατάλληλη ώρα σε νεώτερους επισκόπους.</p>
      <p>
        <b>ΠΗΓΗ: ΑΠΕ-ΜΠΕ</b>
      </p>
    </article>
  </body>
</html>