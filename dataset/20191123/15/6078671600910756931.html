<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.cross.bg/aleksandur-godina-nevski-1618651.html"/>
    <meta property="og:site_name" content="Cross"/>
    <meta property="article:published_time" content="2019-11-23T15:08:00+00:00"/>
    <meta property="og:title" content="Патриарх Неофит: Да бъдем носители на мир, любов, братство и разбирателство"/>
    <meta property="og:description" content="/КРОСС/ &quot;Патриаршеската ни катедрала носи името на св. Александър Невски, който е казал Бог не е в силата, а в правдата. Да бъдем носители на правда, мир, любов, братство, разбирателство. За много години!&quot;, заяви пред БГНЕС на влизане в храма българският патриарх и Софийски митрополит Неофит."/>
  </head>
  <body>
    <article>
      <h1>Патриарх Неофит: Да бъдем носители на мир, любов, братство и разбирателство</h1>
      <address>
        <time datetime="2019-11-23T15:08:00+00:00">23 Nov 2019, 15:08</time>
      </address>
      <p>/КРОСС/ "Патриаршеската ни катедрала носи името на св. Александър Невски, който е казал Бог не е в силата, а в правдата. Да бъдем носители на правда, мир, любов, братство, разбирателство. За много години!", заяви пред БГНЕС на влизане в храма българският патриарх и Софийски митрополит Неофит.</p>
      <p>Негово Светейшество взе молитвено участие в архиерейска св. литургия по повод храмовия празник и 95-та годишнина от освещаването на Патриаршеския ставропигиален храм-паметник. Службата беше отслужена от Мелнишки епископ Герасим, гл. секретар на Св. Синод.</p>
      <figure>
        <img src="http://www.cross.bg/../../../photo_new_gallery/2019/11/23/a8aeb40dcd9f1690f9fea823e3168c56.jpg"/>
      </figure>
      <p>На днешния ден църквата отбелязва също паметта на св. благоверен княз Александър Невски. Той е роден е около 1220 година. На 6-годишна възраст е посветен във войнството. На 16 години поел управлението на Новгород.</p>
      <p>Княз Александър повел руските войски срещу шведско нашествие. Предвождал многобройна войска и разгромил настъпващите орди като се уповавал на Бога.</p>
      <p>Обявен е за светец през 1547 година. Името му означава защитник на мъжете и войн на вярата.</p>
    </article>
  </body>
</html>