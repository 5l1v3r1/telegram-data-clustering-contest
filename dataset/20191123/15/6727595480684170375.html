<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/we-need-25-mlas-says-ramdas-athawle088.html"/>
    <meta property="og:site_name" content="DoolNews"/>
    <meta property="article:published_time" content="2019-11-23T15:28:00+00:00"/>
    <meta property="og:title" content="'ഞങ്ങള്‍ക്കിപ്പോഴും ഭൂരിപക്ഷത്തിന് 25 എം.എല്‍.എമാരെ വേണം'; അജിത് പവാറില്‍ വിശ്വാസമര്‍പ്പിച്ചു കേന്ദ്രമന്ത്രി"/>
    <meta property="og:description" content="Ajit Pawar Bjp Maharashtra NCP Ramdas Athawale India മുംബൈ: ബി.ജെ.പി-അജിത് പവാര്‍ സഖ്യത്തിനു ഭൂരിപക്ഷം തെളിയിക്കാന്‍ ഇനിയും 25 എം.എല്‍.എമാര്‍ വേണമെന്നു വ്യക്തമാക്കി കേന്ദ"/>
  </head>
  <body>
    <article>
      <h1>'ഞങ്ങള്‍ക്കിപ്പോഴും ഭൂരിപക്ഷത്തിന് 25 എം.എല്‍.എമാരെ വേണം'; അജിത് പവാറില്‍ വിശ്വാസമര്‍പ്പിച്ചു കേന്ദ്രമന്ത്രി</h1>
      <address><time datetime="2019-11-23T15:28:00+00:00">23 Nov 2019, 15:28</time> by <a rel="author">ന്യൂസ് ഡെസ്‌ക്</a></address>
      <p>മുംബൈ: ബി.ജെ.പി-അജിത് പവാര്‍ സഖ്യത്തിനു ഭൂരിപക്ഷം തെളിയിക്കാന്‍ ഇനിയും 25 എം.എല്‍.എമാര്‍ വേണമെന്നു വ്യക്തമാക്കി കേന്ദ്രമന്ത്രി രാംദാസ് അതാവലെ. മഹാരാഷ്ട്രയിലെ രാഷ്ട്രീയ നീക്കങ്ങള്‍ക്കു ചുക്കാന്‍ പിടിച്ചവരില്‍ ഒരാള്‍ കൂടിയാണ് ആര്‍.പി.ഐ നേതാവ് കൂടിയായ അതാവലെ.</p>
      <p>‘ഞങ്ങള്‍ക്കിപ്പോഴും ഭൂരിപക്ഷം തെളിയിക്കാന്‍ 25 എം.എല്‍.എമാരെ വേണം. ഞങ്ങള്‍ക്കുടനെ അതു ലഭിക്കും. ബാക്കിയുള്ള എം.എല്‍.എമാരെക്കൂടി അജിത് പവാര്‍ കൊണ്ടുവരുമെന്ന് എനിക്കുറപ്പാണ്.’- അദ്ദേഹം മാധ്യമങ്ങളോടു പറഞ്ഞു.</p>
      <p>അജിത് ശരദ് പവാറിനോടു സംസാരിക്കാതിരുന്നതു നന്നായി. പക്ഷേ ശിവസേനയോടൊപ്പം പോകുന്നതില്‍ അജിത് പവാറിനു താത്പര്യമില്ലെന്നതു വ്യക്തമാണ്. അജിത്തിന്റെ തീരുമാനം ശരിയാണ്.</p>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <p>അതേസമയം അജിത് പവാര്‍ തിരികെവരാനുള്ള സാധ്യത പോലും നിലനില്‍ക്കുന്നുണ്ടെന്ന് ശിവസേനാ നേതാവ് സഞ്ജയ് റാവത്ത് പറഞ്ഞിരുന്നു.</p>
      <related>
        <a href="https://www.doolnews.com/maharashtra-going-to-resort-politics-232.html?utm_source=doolnews&amp;utm_medium=related"/>
      </related>
      <p>‘ഞങ്ങള്‍ സര്‍ക്കാരുണ്ടാക്കും. അജിത് പവാറിനൊപ്പം പോയത് എട്ട് എം.എല്‍.എമാരാണ്. അതില്‍ അഞ്ചുപേര്‍ തിരിച്ചെത്തി. അവരെ നുണ പറഞ്ഞ്, കാറിനുള്ളില്‍ക്കയറ്റി, തട്ടിക്കൊണ്ടുപോകുന്നതു പോലെയാണ് കൊണ്ടുപോയത്.</p>
      <p>ഞങ്ങള്‍ എന്‍.സി.പിയുടെ ധനഞ്ജയ് മുണ്ടെയുമായി സംസാരിക്കുന്നുണ്ട്. അജിത് പവാര്‍ തിരിച്ചുവരാനുള്ള സാധ്യത പോലും നിലനില്‍ക്കുന്നുണ്ട്. അജിത്തിനെ ബ്ലാക്ക്മെയില്‍ ചെയ്തതാണ്. സാമ്ന പത്രത്തില്‍ ആരാണ് ഇതിനു പിറകിലുള്ളത് എന്ന കാര്യം ഞങ്ങള്‍ വെളിപ്പെടുത്തും.’- അദ്ദേഹം പറഞ്ഞു.</p>
      <p>
        <b>
          <a href="https://goo.gl/jP9ABo">ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</a>
        </b>
      </p>
      <p>1011 എം.എല്‍.എമാര്‍ മാത്രമാണ് രാജ്ഭവനിലെത്തിയതെന്നും അതില്‍ മൂന്നുപേര്‍ ഇപ്പോള്‍ത്തന്നെ എന്നോടൊപ്പം വാര്‍ത്താസമ്മേളനത്തില്‍ ഇരിപ്പുണ്ടെന്നും ശരദ് പവാര്‍ നേരത്തേ പറഞ്ഞിരുന്നു. എത്ര എം.എല്‍.എമാരാണ് രാജ്ഭവനിലെത്തിയതെന്ന കാര്യത്തില്‍ ഇപ്പോഴും വ്യക്തത വന്നിട്ടില്ല.</p>
      <figure>
        <iframe src="https://www.youtube.com/embed/zof5ZHETQSs" width="500" height="281" data-service="Youtube" scrolling="no"/>
      </figure>
    </article>
  </body>
</html>