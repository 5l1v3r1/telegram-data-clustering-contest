<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posttoday.com/social/local/607256"/>
    <meta property="og:site_name" content="https://www.posttoday.com"/>
    <meta property="article:published_time" content="2019-11-23T15:20:00+00:00"/>
    <meta property="og:title" content="แจ้ง4ข้อหาหนักอดีตลูกเขย ยิงแม่ยาย-น้าสาว ค้านประกัน"/>
    <meta property="og:description" content="ชัยนาท-ตำรวจ แจ้ง 4 ข้อหาหนัก อดีตลูกเขย มือยิงแม่ยาย น้าสาว คุมตัวฝากขัง ค้านประกันตัว"/>
  </head>
  <body>
    <article>
      <h1>แจ้ง4ข้อหาหนักอดีตลูกเขย ยิงแม่ยาย-น้าสาว ค้านประกัน</h1>
      <address><time datetime="2019-11-23T15:20:00+00:00">23 Nov 2019, 15:20</time> by <a rel="author">PostToday</a></address>
      <p>ชัยนาท-ตำรวจ แจ้ง 4 ข้อหาหนัก อดีตลูกเขย มือยิงแม่ยาย น้าสาว คุมตัวฝากขัง ค้านประกันตัว</p>
      <p>วันที่23 พ.ย. จากกรณีที่ "นายเอ็ม" อายุ 30 ปี อดีตลูกเขย ก่อเหตุยิ่งอดีตแม่ยาย ที่บริเวณร้านก๋วยเตี๋ยว ใกล้กับวัดประชุมธรรม หรือวัดทับนา พื้นที่ หมู่ 5 ต.บ้านเชี่ยน อ.หันคา จ.ชัยนาท โดยใช้อาวุธปืน .38 ยิงนางบังเอิญ ทองมี อายุ 52 ปี เข้าที่ศีรษะ 1 นัด อาการสาหัสนอนรักษาตัวอยู่ห้อง ICU ที่โรงพยาบาลชัยนาทนเรนทร และเสียชีวิตลงเมื่อเวลา 13.00น. วันที่22พ.ย.ที่ผ่านมา และ นางนาฏญา ทัตทอง อายุ 48 ปี น้องของนางบังเอิญถูกยิงเข้าที่คอ 1 นัด ถูกส่งตัวไปรักษาที่โรงพยาบาลหันคา เมื่อช่วงค่ำ ของวันที่ 20 พ.ย. 2562 นั้น</p>
      <p>ล่าสุด นายเอ็มทนแรงกดดันของเจ้าหน้าที่ตำรวจไม่ไหว หลังจากที่หลบหนีไปซ่อนตัวตามป่าและไร่สวนของชาวบ้าน ทนความแรงกดดันไม่ไหวเพราะทั้งกลัวว่าจะถูกจับตาย และความหิวโหย ยากลำบากในการใช้ชีวิต จึงติดต่อให้ญาติพาเข้ามอบตัวที่ สภ.สรรคบุรี พื้นที่บ้านเกิด จากนั้นตำรวจ สภ.หันคาจึงไปรับตัวมาคุมขังไว้ที่โรงพักเพื่อรอการสอบสวน เบื้องต้นพนักงานสอบสวนตั้งข้อหาหนัก4ข้อหาคือ ฆ่าคนตายโดยเจตนาและไตร่ตรองไว้ก่อน ครอบครองอาวุธปืนโดยไม่ได้รับอนุญาต พกพาอาวุธปืนไปในทางหรือท่าสาธารณะโดยไม่มีเหตุอันควร และ ยิงปืนในที่สาธารณะ ซึ่งหากถูกตัดสินตามกระทงความผิดทั้งหมด จะมีโทษสูงสุดถึงประหารชีวิตหรือจำคุกตลอดชีวิต โดยจะนำตัวส่งฝากขังต่อศาลจังหวัดชัยนาทในวันนี้ พร้อมกับคัดค้านการประกันตัวขณะที่เมื่อคืนที่ผ่านมาญาติๆได้ประกอบพิธีกรรมทางศาสนา สวดอภิธรรมศพนางบังเอิญที่บ้านพักที่บ้านทับนา ต.บ้านเชี่ยน อ.หันคา จ.ชัยนาท ท่ามกลางความเสียใจของญาติ และประชาชน ที่มาร่วมงาน ซึ่งญาติๆบอกว่ายังทำใจไม่ได้ โดยอยากให้นายสมรักษ์ได้รับโทษสูงสุดตามที่กกหมายกำหนด ประหารชีวิต หรือติกคุกตลอดชีวิตไปเลย</p>
      <p>นางสุกัญญา ทาเอื้อ อายุ 45 ปี หลานสาว ของผู้ตายซึ่งอยู่ในเหตุการณ์ยิงวันนั้น เปิดเผยว่า วันนี้จับไอ้เอ็มได้แล้ว อยากให้ ได้รับโทษติดคุกตลอดชีวิตไปเลย จะได้ไม่ออกมาสร้างความเดือดร้อนให้สังคม</p>
    </article>
  </body>
</html>