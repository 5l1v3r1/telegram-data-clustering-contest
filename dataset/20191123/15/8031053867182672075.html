<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%ce%b1%cf%83%ce%b7%ce%bc%ce%ad%ce%bd%ce%b9%ce%bf%cf%82-%ce%bf-%cf%80%ce%b5%cf%84%cf%81%ce%bf%cf%8d%ce%bd%ce%b9%ce%b1%cf%82-%cf%83%cf%84%ce%bf-%cf%80%ce%b1%ce%b3%ce%ba%cf%8c%cf%83%ce%bc%ce%b9%ce%bf.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-23T15:59:40+00:00"/>
    <meta property="og:title" content="Ασημένιος ο Πετρούνιας στο παγκόσμιο! “Ζορίζει” η πρόκριση στους Ολυμπιακούς Αγώνες – Βίντεο"/>
    <meta property="og:description" content="Τη δεύτερη θέση και το ασημένιο μετάλλιο κέρδισε ο Λευτέρης Πετρούνιας στο προ-Ολυμπιακό παγκόσμιο κύπελλο ενόργανης γυμναστικής του Κότμπους. "/>
  </head>
  <body>
    <article>
      <h1>Ασημένιος ο Πετρούνιας στο παγκόσμιο! “Ζορίζει” η πρόκριση στους Ολυμπιακούς Αγώνες – Βίντεο</h1>
      <address>
        <time datetime="2019-11-23T15:59:40+00:00">23 Nov 2019, 15:59</time>
      </address>
      <p>
        <b>Τη δεύτερη θέση και το ασημένιο μετάλλιο κέρδισε ο Λευτέρης Πετρούνιας στο προ-Ολυμπιακό παγκόσμιο κύπελλο ενόργανης γυμναστικής του Κότμπους. </b>
      </p>
      <p>Ο Λευτέρης Πετρούνιας δεν ξεκίνησε όπως θα ήθελε την προσπάθεια του για πρόκριση στους Ολυμπιακούς Αγώνες.</p>
      <p>Στην επιστροφή του στη Γερμανία, ο “χρυσός” Ολυμπιονίκης των κρίκων δεν μπόρεσε να πάρει την πρωτιά στο προ-Ολυμπιακό παγκόσμιο κύπελλο ενόργανης γυμναστικής του Κότμπους. Ο βασικός του αντίπαλος, Γιανγκ Λιού, ξεπέρασε τους 14.866 του «άρχοντα των κρίκων» (έκανε 15.133), που πλέον πρέπει να κάνει το 3×3!</p>
      <p>
        <b>Να θυμίσουμε ότι πριν από περίπου ενάμιση μήνα ο Πετρούνιας απέτυχε να πάρει την απευθείας πρόκριση για… το Τόκιο, μετά την 4η θέση στο παγκόσμιο πρωτάθλημα της Στουτγάρδης.</b>
      </p>
      <p>Ο Λευτέρης Πετρούνιας βλέπει τα περιθώρια για πρόκριση του στους Ολυμπιακούς Αγώνες να… στενεύουν! Ο “άρχοντας των “κρίκων” πήρε τη δεύτερη θέση στο προ-Ολυμπιακό παγκόσμιο κύπελλο ενόργανης γυμναστικής του Κότμπους.</p>
      <p>Μόλις στον τρίτο του αγώνα μετά το σοβαρό χειρουργείο που έκανε, ο Πετρούνιας εμφανίστηκε σαφώς βελτιωμένος, έκανε ένα εντυπωσιακό πρόγραμμα, αλλά του… κόστισε η άσχημη έξοδος που είχε και που τον “έστειλε” στη δεύτερη θέση του βάθρου με 14.866 βαθμούς.</p>
      <p>Ο βασικός του αντίπαλος, Γιανγκ Λιού, με 15.133 πήρε την πρώτη θέση και έχει τον πρώτο λόγο για την πρόκριση στους Ολυμπιακούς Αγώνες του Τόκιο. Ο 25χρονος Κινέζος έχει πάρει σημαντικό προβάδισμα από πέρσι, δεδομένου ότι μετρά ήδη δύο χρυσά μετάλλια σε παγκόσμια κύπελλα.</p>
      <p>Το σημερινό αποτέλεσμα (23.11.2019) υποχρεώνει τον Λευτέρη Πετρούνια να κυνηγήσει ένα εξαιρετικά δύσκολο «3 στα 3» στους ισάριθμους εναπομείναντες αγώνες, τον προσεχή Φεβρουάριο και Μάρτιο, προκειμένου να υπερισχύσει στην τελική κατάταξη.</p>
      <p>Να αναφέρουμε ότι –σύμφωνα με όσα ακούστηκαν από την μετάδοση του Cosmote TV- ο Λευτέρης Πετρούνιας ταλαιπωρήθηκε από πυρετό!</p>
      <p>Η τελική κατάταξη:</p>
      <ol>
        <li>Γιανγκ Λιου (Κίνα) 15.133</li>
        <li>Λευτέρης Πετρούνιας (Ελλάδα) 14.866</li>
        <li>Αρτούρ Αβετισιάν (Αρμενία) 14.833</li>
        <li>Χάο Γιου (Κίνα) 14.833</li>
        <li>Βαχαν Νταβτιάν (Αρμενία) 14.825</li>
        <li>Κόρτνεϊ Τάλοχ (Μ. Βρετανία) 14.666</li>
        <li>Ιγκόρ Ραντιβίλοβ (Ουκρανία) 14.366</li>
        <li>Τακούγια Ναγκάνο (Ιαπωνία) 13.733</li>
      </ol>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2FHellenicGymnasticsFederation%2Fvideos%2F1173910796137421%2F&amp;show_text=0&amp;width=560" width="560" height="316" data-service="Facebook" scrolling="no"/>
      </figure>
    </article>
  </body>
</html>