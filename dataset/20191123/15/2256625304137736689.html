<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3159203_1.html"/>
    <meta property="og:site_name" content="Novsport"/>
    <meta property="article:published_time" content="2019-11-23T15:17:00+00:00"/>
    <meta property="og:title" content="Крушчич след класиката: Забраних на играчите да мислят за мача с Лудогорец (ВИДЕО)"/>
    <meta property="og:description" content="„Доволен съм от резултата, но не трябва да се отпускаме“, каза наставникът на ЦСКА след 3:0 във Враца"/>
  </head>
  <body>
    <article>
      <h1>Крушчич след класиката: Забраних на играчите да мислят за мача с Лудогорец (ВИДЕО)</h1>
      <address><time datetime="2019-11-23T15:17:00+00:00">23 Nov 2019, 15:17</time> by <a rel="author">Велизар Антов</a></address>
      <p>"Доволен съм от резултата - спечелихме с 3:0, но играта можеше да е и по-добра, на почивката казах на футболистите, че не трябва да се отпускаме.“<br/><br/>Това заяви треньорът на ЦСКА Милош Крушчич след класическия успех над Ботев във Враца, след който на „червените“ предстои домакинство срещу шампиона и лидер в класирането Лудогорец. Победата бе четвърта поред за „армейците“ и дойде в дебюта на Антони Здравков начело на домакините. <br/><br/>„Когато видях състоянието на терена, бях сигурен, че ще бъде много трудно. Двубоят бе тежък. Нямахме много информация за това как ще играе съперникът заради треньорската смяна. Противникът разчиташе на двама опитни нападатели. Обърнахме внимание на всеки един и се справихме добре", посочи наставникът на „армейците“. <br/><br/>"Нормално е да създаваш положения и да не вкарваш всяко едно. Работим всеки ден във всяко едно отношение на играта. За нас всеки мач е труден и важен. Забранил съм на футболистите да мислят за мача с Лудогорец. След мача с Ботев (Враца) ще се насочим към следващия съперник. Винаги е хубаво, когато побеждаваш и не допускаш голове. Не трябва да се отпускаме, а да бъдем максимално концентрирани, защото имаме още четири мача."</p>
      <figure>
        <iframe src="https://www.youtube.com/embed/X695eWx9h0U" width="478" height="315" data-service="Youtube" scrolling="no"/>
      </figure>
    </article>
  </body>
</html>