<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nieuws.nl/sport/20191123/krol-is-nuis-nu-ook-te-snel-af-op-1500-meter/"/>
    <meta property="og:site_name" content="Nieuws.nl"/>
    <meta property="article:published_time" content="2019-11-23T15:19:15+00:00"/>
    <meta property="og:title" content="Krol is Nuis nu ook te snel af op 1500 meter"/>
    <meta property="og:description" content="TOMASZÓW MAZOWIECKI (ANP) - Schaatser Thomas Krol heeft bij de tweede wereldbeker van het seizoen in Polen de 1500 meter op zijn naam geschreven. De wereldkampioen op deze afstand zette in de laatste rit de beste tijd neer: 1.45,76 (baanrecord). Hij was 0,19 seconde sneller dan olympisch kampioen Kjeld Nuis, die met zilver genoegen moest nemen. De Rus Denis Joeskov veroverde brons met een tijd van 1.46,28."/>
  </head>
  <body>
    <article>
      <h1>Krol is Nuis nu ook te snel af op 1500 meter</h1>
      <address><time datetime="2019-11-23T15:19:15+00:00">23 Nov 2019, 15:19</time> by <a rel="author" href="https://nieuws.nl/author/anpnieuws/" target="_blank">ANP</a></address>
      <p>
        <b>Schaatser Thomas Krol heeft bij de tweede wereldbeker van het seizoen in Polen de 1500 meter op zijn naam geschreven. De wereldkampioen op deze afstand zette in de laatste rit de beste tijd neer: 1.45,76 (baanrecord). Hij was 0,19 seconde sneller dan olympisch kampioen Kjeld Nuis, die met zilver genoegen moest nemen. De Rus Denis Joeskov veroverde brons met een tijd van 1.46,28.</b>
      </p>
      <p>Vorige week was Nuis bij de eerste wereldbeker in Minsk nog wel de snelste op de 1500 meter. Krol eindigde toen achter Joeskov als derde. Op de 1000 meter moest Nuis in Wit-Rusland wel voorrang verlenen aan Krol, die een week later zijn ploeggenoot nu ook op de 1500 meter de baas bleef.</p>
      <p>Krol (27) behaalde in Tomaszów Mazowiecki zijn tweede wereldbekerzege op de 1500 meter en zijn derde in totaal op de individuele nummers.</p>
    </article>
  </body>
</html>