<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/plovdiv/Takova-vreme-ni-ochakva-sledvashtata-sedmica-916138"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-23T15:11:00+00:00"/>
    <meta property="og:title" content="Такова време ни очаква следващата седмица"/>
    <meta property="og:description" content="В понеделник и вторник ще преобладава облачно време. От югозапад ще започнат валежи, които постепенн..."/>
  </head>
  <body>
    <article>
      <h1>Такова време ни очаква следващата седмица</h1>
      <address>
        <time datetime="2019-11-23T15:11:00+00:00">23 Nov 2019, 15:11</time>
      </address>
      <p>В понеделник и вторник ще преобладава облачно време. От югозапад ще започнат валежи, които постепенно ще обхванат страната. Сутрешните температури ще се повишат и минималните във вторник ще бъдат между 5° и 10°, максимални – между 8° и 13°. Вятърът ще бъде предимно от изток, умерен, в източните райони временно силен.</p>
      <p>В средата на седмицата ще отслабне и ще се ориентира от югозапад. Вероятността за валежи е малка. Облачността ще се разкъса и ще намалее. Температурите ще се повишат. През нощта срещу петък и в петък на много места от северозапад на югоизток ще превали дъжд, в южните райони придружен с гръмотевици.</p>
      <p>Вятърът от югозапад ще се усили, по-чувствително в Източна България, но по-късно през деня ще се обърне от северозапад и ще започне понижение на температурите. В събота ще има променлива облачност, без съществени валежи. Ще продължи да духа умерен северозападен вятър.</p>
    </article>
  </body>
</html>