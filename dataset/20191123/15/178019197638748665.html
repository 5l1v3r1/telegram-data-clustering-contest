<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.purepc.pl/urzadzenia_mobilne/samsung_galaxy_a71_blizniak_galaxy_s11_z_bateria_4500_mah"/>
    <meta property="og:site_name" content="PurePC"/>
    <meta property="article:published_time" content="2019-11-23T15:00:01+00:00"/>
    <meta property="og:title" content="Samsung Galaxy A71 - bliźniak Galaxy S11 z baterią 4500 mAh"/>
    <meta property="og:description" content="Choć specyfikacja Samsunga Galaxy A71 niczym nie zaskakuje, to jednak od razu wiadomo, że mamy do czynienia z całkowicie nowym urządzeniem. Co wyróżnia nowy model?"/>
  </head>
  <body>
    <article>
      <h1>Samsung Galaxy A71 - bliźniak Galaxy S11 z baterią 4500 mAh</h1>
      <address><time datetime="2019-11-23T15:00:01+00:00">23 Nov 2019, 15:00</time> by <a rel="author">Piotr Piwowarczyk</a></address>
      <figure>
        <img src="https://www.purepc.pl/files/Image/m165/27553.jpg"/>
      </figure>
      <p>Samsung Galaxy A70 to jeden ciekawszych średniaków koreańskiego producenta - cechuje się on wydajnym procesorem Qualcomm Snapdragon 675, dużym 6,7-calowym ekranem o proporcjach 20:9, niezłą baterią 4500 mAh oraz przyzwoitym potrójnym aparatem. Jedyną wadą tego urządzenia jest w zasadzie tylko dosyć wysoka cena, przez co bardziej zorientowani smartfonowym świecie chętniej spoglądali raczej w kierunku tanich flagowców rodem z Chin lub innych smartfonów. Samsung nie zamierza jednak szybko się poddawać i przygotowuje już udoskonalonego Galaxy A71. Choć specyfikacja nie zostanie w nim gruntownie ulepszona, to jednak od razu wiadomo, że mamy do czynienia z całkowicie nowym urządzeniem.</p>
      <h3>💬 Z wyglądu Samsung Galaxy A71 przypomina nadchodzącego flagowca Galaxy S11. Specyfikacja będzie oczywiście słabsza, ale na korzyść średniaka należy zaliczyć obecność mini-jacka oraz cenę urządzenia.</h3>
      <figure>
        <img src="https://www.purepc.pl/image/news/2019/11/23_samsung_galaxy_a71_blizniak_galaxy_s11_z_bateria_4500_mah_0_b.jpg"/>
      </figure>
      <p>Samsung Galaxy A71 pod wieloma względami pozostanie taki sam jak poprzednik. Otrzyma on 6,7-calowy wyświetlacz AMOLED z wbudowanym czytnikiem linii papilarnych. Sercem urządzenia ponownie ma zostać układ Snapdragon 675 (choć niektórzy spodziewają się upgrade'u do Snapdragona 730), a całość zasilana będzie przez akumulator o tej samej pojemności 4500 mAh (wyciekło już jego zdjęcie). Zmiany widać za to w wyglądzie smartfona - zamiast notcha w kształcie kropelki producent zastosuje tutaj centralnie umieszczony otwór w ekranie na kamerkę do selfie i wideorozmów. Zmienią się też plecki urządzenia z powodu poczwórnego aparatu fotograficznego, który ukryty został w niezbyt urodziwej wysepce.</p>
      <h3>🔗 <a href="https://www.purepc.pl/urzadzenia_mobilne/samsung_galaxy_a51_pozuje_na_pierwszych_renderach">Smartfon Samsung Galaxy A51 pozuje na pierwszych renderach</a></h3>
      <figure>
        <img src="https://www.purepc.pl/image/news/2019/11/23_samsung_galaxy_a71_blizniak_galaxy_s11_z_bateria_4500_mah_1_b.jpg"/>
      </figure>
      <h3>🔗 <a href="https://www.purepc.pl/rozrywka/samsung_galaxy_s11_pierwsze_rendery_smartfona_moga_zaskoczyc">Samsung Galaxy S11 - pierwsze rendery smartfona mogą zaskoczyć</a></h3>
      <p>Ci z Was, którzy widzieli już rendery przyszłorocznego flagowca Galaxy S11 na pewno zwrócą uwagę na sporo podobieństw pomiędzy tymi urządzeniami. Wygląda więc na to, że Koreańczycy dążą do znormalizowania stylu swoich najpopularniejszych smartfonów. Na plus Galaxy A71 zaliczyć należy jednak obecność złącza słuchawkowego mini-jack. Premiera nowego średniaka Samsunga odbędzie się zapewne na początku przyszłego roku. Mamy tylko nadzieję, że producent nie przesadzi z wyceną nowego urządzenia.</p>
      <figure>
        <img src="https://www.purepc.pl/image/news/2019/11/23_samsung_galaxy_a71_blizniak_galaxy_s11_z_bateria_4500_mah_2_b.jpg"/>
      </figure>
      <footer>Źródło: GSMarena, Phone Arena</footer>
      <related>
        <h4>Powiązane publikacje</h4>
        <a href="https://www.purepc.pl/urzadzenia_mobilne/samsung_galaxy_s11e_na_renderach_bedzie_wiekszy_od_poprzednika"/>
        <a href="https://www.purepc.pl/rozrywka/samsung_galaxy_s11_pierwsze_rendery_smartfona_moga_zaskoczyc"/>
        <a href="https://www.purepc.pl/urzadzenia_mobilne/samsung_galaxy_s10_lite_coraz_blizej_nowe_szczegoly_specyfikacji"/>
        <a href="https://www.purepc.pl/urzadzenia_mobilne/redmi_k30_smartfon_z_ekranem_120_hz_i_aparatem_60_mpix"/>
        <a href="https://www.purepc.pl/urzadzenia_mobilne/naprawa_ekranu_w_huawei_mate_x_kosztuje_wiecej_niz_iphone_11"/>
      </related>
    </article>
  </body>
</html>