<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://eurosport.tvn24.pl/sporty-zimowe,130/puchar-swiata-w-levi-mikaela-shiffrin-wygrala-slalom-w-finlandii,987689.html"/>
    <meta property="og:site_name" content="TVN24"/>
    <meta property="article:published_time" content="2019-11-23T15:52:00+00:00"/>
    <meta property="og:title" content="Wspaniały występ Amerykanki. Rekordowe zwycięstwo"/>
    <meta property="og:description" content="Mikaela Shiffrin przeszła do historii narciarstwa alpejskiego. Amerykanka wygrała w fińskim Levi slalom alpejskiego Pucharu Świata. Tym samym w tej konkurencji triumfowała po raz 41. To rekord wsze..."/>
  </head>
  <body>
    <article>
      <h1>Wspaniały występ Amerykanki. Rekordowe zwycięstwo</h1>
      <address>
        <time datetime="2019-11-23T15:52:00+00:00">23 Nov 2019, 15:52</time>
      </address>
      <slideshow>
        <figure>
          <img src="https://r-scale-e0.dcs.redcdn.pl/scale/o2/tvn/web-content/m/p1/i/de03beffeed9da5f3639a621bcab5dd4/3baf17ca-193e-4321-aed6-b0094b40cd90.jpg?type=1&amp;srcmode=3&amp;srcx=1/2&amp;srcy=0/1&amp;srcw=640&amp;srch=360&amp;dstw=640&amp;dsth=360&amp;quality=80"/>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/de03beffeed9da5f3639a621bcab5dd4/4b974b81-3a82-4b72-a139-11544bbb939c-480p.mp4"/>
          <figcaption>Mikaela Shiffrin wygrała slalom w Levi</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/c3395dd46c34fa7fd8d729d8cf88b7a8/c310e88b-d112-417f-b208-1d8f6f828e2c-480p.mp4"/>
          <figcaption>Mikaela Shiffrin nie zostawiła złudzeń w pierwszym przejeździe</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/04df4d434d481c5bb723be1b6df1ee65/4198c64b-78db-43dc-8e6b-7a053ade949f-480p.mp4"/>
          <figcaption>Piękny moment. Łzy szczęścia Shiffrin</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/04df4d434d481c5bb723be1b6df1ee65/b49afbd8-8b94-4bdc-98bb-0af5e5d57205-480p.mp4"/>
          <figcaption>Shiffrin najlepsza na półmetku w Soldeu</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/c3395dd46c34fa7fd8d729d8cf88b7a8/960b540d-65bd-41e3-86be-198e0a0ea433-480p.mp4"/>
          <figcaption>Zwycięski przejazd 17-letniej Alice Robinson w Soelden</figcaption>
        </figure>
        <figcaption>Mikaela Shiffrin wygrała w Levi Foto: Getty Images | Video: Eurosport</figcaption>
      </slideshow>
      <h3>Mikaela Shiffrin przeszła do historii narciarstwa alpejskiego. Amerykanka wygrała w fińskim Levi slalom alpejskiego Pucharu Świata. Tym samym w tej konkurencji triumfowała po raz 41. To rekord wszech czasów. Drugie miejsce zajęła Szwajcarka Wendy Holdener, a trzecia była Austriaczka Katharina Truppe.</h3>
      <related>
        <a href="https://eurosport.tvn24.pl/narciarstwo-alpejskie,414/ogromny-pech-alice-robinson-17-latka-nie-wystartuje-w-levi-i-lake-louise,983628.html"/>
      </related>
      <p>24-letnia Shiffrin w trzech ostatnich latach wygrywała klasyfikację generalną PŚ, a w kolekcji ma też sześć małych Kryształowych Kul za triumf w slalomie.</p>
      <p>W sobotę potwierdziła, że także w tym sezonie będzie zdecydowana faworytką rywalizacji. W inauguracyjnym slalomie gigancie w Soelden przegrała z 17-letnią Alice Robinson, ale w Levi lecząca uraz piszczela Nowozelandka nie startowała.</p>
      <h3>Pomogło nieszczęście rywalki</h3>
      <p>Po pierwszym przejeździe prowadziła Petra Vlhova o 0,13 s przed Shiffrin. W drugim Słowaczka upadła na początku trasy i nie ukończyła zawodów. Tym razem Shiffrin uzyskała najlepszy rezultat, a dzięki brawurowej jeździe z szóstego miejsca na drugie awansowała Holdener.</p>
      <p>Amerykanka po raz czwarty triumfowała w slalomie w Levi. W sumie pucharowe zawody w tej konkurencji wygrała już po raz 41., co jest rekordem. 40 zwycięstw ma utytułowany Szwed Ingemar Stenmark. Polki nie startowały.</p>
      <p>W niedzielę w slalomie będą rywalizowali mężczyźni, a kolejne zawody PŚ odbędą się w USA i Kanadzie.</p>
      <p>
        <b>Cały sezon w Eurosporcie i Eurosport Playerze.</b>
      </p>
      <p><b>Wyniki:</b><br/>1. Mikaela Shiffrin (USA) 1.57,57 (58,78/58,79)<br/>2. Wendy Holdener (Szwajcaria) 1.59,35 (1.00,20/59,15)<br/>3. Katharina Truppe (Austria) 1.59,51 (59,64/59,87)<br/>4. Anna Swenn-Larsson (Szwecja) 1.59,98 (59,96/1.00,02)<br/>5. Nina Haver-Loeseth (Norwegia) 2.00,08 (1.00,11/59,97)<br/>6. Michelle Gisin (Szwajcaria) 2.00,74 (1.00,66/1.00,08)</p>
      <p><b>Klasyfikacja PŚ:</b><br/>1. Mikaela Shiffrin (USA) 180 pkt<br/>2. Alice Robinson (Nowa Zelandia) 100<br/>3. Wendy Holdener (Szwajcaria) 96<br/>4. Katharina Truppe (Austria) 72<br/>. Mina Fuerst Holtmann (Norwegia) 72<br/>6. Michelle Gisin (Szwajcaria) 69</p>
      <p><b>Klasyfikacja slalomu:</b><br/>1. Mikaela Shiffrin (USA) 100<br/>2. Wendy Holdener (Szwajcaria) 80<br/>3. Katharina Truppe (Austria) 60</p>
      <p>Autor: Srogi / Źródło: Eurosport.pl/PAP</p>
    </article>
  </body>
</html>