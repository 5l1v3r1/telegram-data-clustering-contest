<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://pcpress.rs/tesla-cybertruck-kad-popucaju-neprobojna-stakla/"/>
    <meta property="og:site_name" content="PC Press"/>
    <meta property="article:published_time" content="2019-11-23T15:17:54+00:00"/>
    <meta property="og:title" content="Tesla Cybertruck: Kad popucaju neprobojna stakla"/>
    <meta property="og:description" content="Već smo pisali o tome da je kompanija Tesla predstavila svoj Cybertruck – vozilo budućnosti koje je izdržljivo i otporno na metke, te pre svega namenjeno vojnim potrebama. Izostavili smo, međutim, …"/>
  </head>
  <body>
    <article>
      <h1>Tesla Cybertruck: Kad popucaju neprobojna stakla</h1>
      <address><time datetime="2019-11-23T15:17:54+00:00">23 Nov 2019, 15:17</time> by <a rel="author" href="https://pcpress.rs/author/milank/" target="_blank">Milan Živanović</a></address>
      <p>Već smo <a href="https://pcpress.rs/elon-musk-predstavio-novi-cybertruck/">pisali</a> o tome da je kompanija <a href="https://pcpress.rs/tag/tesla/">Tesla</a> predstavila svoj Cybertruck – <b>vozilo budućnosti koje je izdržljivo i otporno na metke</b>, te pre svega namenjeno vojnim potrebama. Izostavili smo, međutim, detalje sa prezentacije, te trenutak kada je glavni dizajner Franz von Holzhausen <b>uspeo da ošteti neprobojna stakla na vozilu</b>.</p>
      <figure>
        <img src="https://i0.wp.com/pcpress.rs/wp-content/uploads/2019/11/cybertruck-1.jpg"/>
      </figure>
      <p><a href="https://pcpress.rs/tag/elon-musk/">Musk</a> je kasnije pokušao da objasni da je dobro što metalna kugla koju je Holzhausen bacio nije prošla kroz staklo, već ga samo oštetila, ali je šteta već bila učinjena. Naime, problem je u tome što se Cybertruck opisuje kao vozilo koje pruža maksimalnu bezbednost putnika i u nebezbednim uslovima, budući da je <b>školjka od nerđajućeg čelika koji je otporan na metke</b>. O staklu se istina nije puno govorilo, te je opisao samo kao „<b>Tesla oklopno staklo</b>,“ što je ukazivalo na to da se radi o neprobojnom materijalu.</p>
      <figure>
        <iframe src="https://www.youtube.com/embed/udxR5rBq_Vg" width="800" height="450" data-service="Youtube" scrolling="no"/>
      </figure>
      <p>Musk je kasnije izjavio kako je dobro da su na vreme shvatili da ima mesta za poboljšanja, što je tačno, budući da je <b>masovna proizvodnja planirana za 2021. godinu</b>, pa dizajneri imaju vremena da porade na izdržljivijoj varijanti oklopnog stakla.</p>
      <related>
        <a href="https://pcpress.rs/teamtrees-akcija-milioni-novih-stabala-za-spas-planete/"/>
      </related>
      <p>Izvor: <a href="https://pcpress.rs/PCout/?url=https://futurism.com/the-byte/tesla-shows-off-bulletproof-cybertruck-breaks-window">Futurism</a></p>
      <p>Tagovi: <a href="https://pcpress.rs/tag/cybertruck/">Cybertruck</a>, <a href="https://pcpress.rs/tag/elon-musk/">Elon Musk</a>, <a href="https://pcpress.rs/tag/tesla/">Tesla</a></p>
      <related>
        <h4>
          <i>Možda će vas zanimati:</i>
        </h4>
        <a href="https://pcpress.rs/elon-musk-najavio-bankrot-tesle-na-dramatican-nacin/"/>
        <a href="https://pcpress.rs/review-tesla-smartphone-9-1-skrojen-po-meri-domacih-korisnika/"/>
        <a href="https://pcpress.rs/elon-musk-razgovara-sa-saudijskom-arabijom-o-privatizaciji-tesle/"/>
      </related>
    </article>
  </body>
</html>