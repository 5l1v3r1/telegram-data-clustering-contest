<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.extra.cz/andree-pomeje-hapruji-umele-vnady-obratily-se-ji-naruby-a-cekala-ji-kruta-muka"/>
    <meta property="og:site_name" content="eXtra.cz"/>
    <meta property="article:published_time" content="2019-11-23T15:53:00+00:00"/>
    <meta property="og:title" content="Andree Pomeje haprují umělé vnady: Obrátily se jí naruby a čekala ji krutá muka"/>
    <meta property="og:description" content="Člověk pro krásu musí trpět, což ostatně vědí všechny ženy, které se kdy dobrovolně svěřily do rukou plastických chirurgů. Vdova po Jiřím Pomejem (†54) Andrea Pomeje (31) se pod skalpel profíků dostala nedobrovolně i podruhé, tentokrát kvůli tomu, že si silikony spletly její vnady s holandskou pouťovou atrakcí a udělaly v nich pěknou neplechu."/>
  </head>
  <body>
    <article>
      <h6 class="kicker">POTÍŽ</h6>
      <h1>Andree Pomeje haprují umělé vnady: Obrátily se jí naruby a čekala ji krutá muka</h1>
      <address><time datetime="2019-11-23T15:53:00+00:00">23 Nov 2019, 15:53</time> by <a rel="author">David Zápal</a></address>
      <slideshow>
        <figure>
          <img src="https://www.extra.cz/images/thumbs/40/b2/40b29f4-217838-andyy-0d0000000-0d0690608-1d0000000-0d8453039-sector_2560x0-shrink.jpg"/>
          <figcaption>Andrea Pomeje a její přednosti.<cite>Profimedia.cz</cite></figcaption>
        </figure>
        <figure>
          <img src="https://www.extra.cz/images/thumbs/2a/dc/2adce8c-199867-1-2-2560x0-shrink.jpg"/>
          <figcaption>Andrea Pomeje je nejen šikovná dýdžejka, ale je taky na co koukat.<cite>Martin Šebesta</cite></figcaption>
        </figure>
        <figure>
          <img src="https://www.extra.cz/images/thumbs/3c/a0/3ca0e8b-202222-43552482-1927502814211544-134388-2560x0-shrink.jpg"/>
          <figcaption>Andrea Pomeje na fotce, kterou schovávala v trezoru.<cite>Martin Šebesta</cite></figcaption>
        </figure>
        <figure>
          <img src="https://www.extra.cz/images/thumbs/08/5a/085a5a2-199868-5-1-2560x0-shrink.jpg"/>
          <figcaption>Andrea Pomeje klidně jí všechno, co jí přijde pod ruku, přesto vypadá dokonale.<cite>Martin Šebesta</cite></figcaption>
        </figure>
        <figcaption>
          <a href="https://www.extra.cz/andree-pomeje-hapruji-umele-vnady-obratily-se-ji-naruby-a-cekala-ji-kruta-muka/galerie/4">+ Dalších 9 fotografií</a>
        </figcaption>
      </slideshow>
      <p>
        <b>Člověk pro krásu musí trpět, což ostatně vědí všechny ženy, které se kdy dobrovolně svěřily do rukou plastických chirurgů. Vdova po Jiřím Pomejem (†54) Andrea Pomeje (31) se pod skalpel profíků dostala nedobrovolně i podruhé, tentokrát kvůli tomu, že si silikony spletly její vnady s holandskou pouťovou atrakcí a udělaly v nich pěknou neplechu.</b>
      </p>
      <p><a href="https://www.extra.cz/tema/andrea-pomeje-stastna">Andrea Pomeje</a> trpěla jevem známým jako kapsulace, kdy tělo na vložení silikonových implantátů reaguje vytvořením vazivových pouzder. Když se začnou smršťovat, může nastat problém a je třeba ho řešit většinou chirurgicky.</p>
      <h3>Utrpení</h3>
      <p>Dýdžejka má zákrok už za sebou. „Prsa mě po operaci <a href="https://www.extra.cz/silikony-ji-zkroutily-bolesti-andrea-pomeje-pri-akutni-operaci-prisla-o-sve-poklady-a-trpi">strašně bolela</a>, ale už je to lepší. Nikdy v životě na nic podobného už nejdu, i kdybych měla prsa vláčet za sebou. Nečekala jsem, že to bude až tak na houby. Nejhorší byly první tři dny, od té doby to jde. Normálně fungovat ale budu asi až za čtrnáct dní, teď ještě nemůžu nic zvedat, ani lehčí nákupy.“</p>
      <p>„<b>Doteď jsem vůbec netušila, do čeho všeho se prsní svaly zapojují. Ještě donedávna jsem měla problém byť jen vyčistit si zuby. Neučešete se. A umýt si vlasy? To byla celovečerní záležitost</b>,“ řekla eXtra.cz otevřeně.</p>
      <p>„Měla jsem s tím potíže tři roky. Kapsulace mi stáhla vazivo. <b>V pravém prsu jsem měla silikon otočený vzhůru nohama, a navíc ještě úplně celý.</b> Esteticky to nebylo poznat, ale na dotek to bylo tvrdé. Na operaci jsem měla jít už loni v prosinci, akorát to zrovna <a href="https://www.extra.cz/tema/jiri-pomeje">Jirku</a> přijali do nemocnice, když se mu vrátila rakovina, takže na svoje prsa jsem v té době opravdu neměla ani pomyšlení,“ vysvětluje.</p>
      <h3>Pomoc</h3>
      <p>Největší oporou jí byl partner <a href="https://www.extra.cz/tema/petr-placek">Petr Plaček</a> alias Pedritko.</p>
      <p>„Chudák mě musel zvedat. Postaral se o všechno. Vařil a kvůli mně vůbec nespal. Jsem mu moc vděčná za to, jak to se mnou zvládl,“ vysekla své lásce poklonu Andrea, která si silikony nechala udělat před lety, dva měsíce před otěhotněním.</p>
    </article>
  </body>
</html>