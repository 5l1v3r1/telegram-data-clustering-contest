<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/vesti/svet/u-francuskoj-protesti-protiv-nasilja-prema-zenama/"/>
    <meta property="og:site_name" content="Krstarica"/>
    <meta property="article:published_time" content="2019-11-23T15:25:04+00:00"/>
    <meta property="og:title" content="U Francuskoj protesti protiv nasilja prema ženama"/>
    <meta property="og:description" content="Hiljade ljudi su danas u Francuskoj demonstrirale protiv seksualnog i seksističkog nasilja nad ženama i protiv femicida - ubistva žena. Gotovo 70"/>
  </head>
  <body>
    <article>
      <h1>U Francuskoj protesti protiv nasilja prema ženama</h1>
      <address><time datetime="2019-11-23T15:25:04+00:00">23 Nov 2019, 15:25</time> by <a rel="author" href="https://www.krstarica.com/author/beta/" target="_blank">Beta</a></address>
      <figure>
        <img src="https://www.krstarica.com/wp-content/uploads/2019/11/3977c093.640x360_rss-750x430.jpg"/>
        <figcaption>Foto: Beta</figcaption>
      </figure>
      <p>Hiljade ljudi su danas u Francuskoj demonstrirale protiv seksualnog i seksističkog nasilja nad ženama i protiv femicida – ubistva žena.</p>
      <p>Gotovo 70 organizacija, političkih stranaka, sindikata, udruženja i ličnosti pozvalo je na okupljanje. Medju njima je Vensan Trentinjan, brat Mari Trentinjan, glumice koju je 2003. godine ubio njen partner, francuski muzičar Bertran Kanta.</p>
      <p>Na skupu u Parizu pored velikog transparenta nacionalne Unije porodica žrtava femicida, nekoliko demonstranata je nosilo fotografije žene koja je nedavno ubijena.</p>
      <p>Tridesetakj takvih marševa priredjeno je širom Francuske.</p>
      <p>Francuska vlada u ponedeljak treba da objavi 40 mera za suzbijanje nasilja prema ženama.</p>
      <p>Ove godine 116 žena je ubijeno u porodičnom nasilju, a 2018. godine je registrovan 121 femicid, navelo je Ministarstvo unutrašnjih poslova.</p>
      <p>Računa se da je godišnje 213.000 žena u Francuskoj izloženo fizičkom i seksualnom nasilju partnera ili bivšeg partnera, što je oko jedan odsto ukupnpg broja žena izmedju 18 i 75 godina.</p>
      <p>Prošle godine se na skupovima istim povodom okupilo 50.000 ljudi u Francuskoj, od kojih oko 30.000 u Parizu, prema podacima organizatora, dok je policija navela da ih je bilo svega 12.000.</p>
      <p>(Beta)</p>
    </article>
  </body>
</html>