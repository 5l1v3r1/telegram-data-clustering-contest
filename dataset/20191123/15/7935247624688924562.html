<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/esi-ve-komsusunu-tabancayla-vurdu-216017h.htm"/>
    <meta property="og:site_name" content="OLAY"/>
    <meta property="article:published_time" content="2019-11-23T15:57:36+00:00"/>
    <meta property="og:title" content="Eşi ve komşusunu tabancayla vurdu"/>
    <meta property="og:description" content="Diyarbakır'ın Çınar ilçesinde, İ.D., akaryakıt istasyonunda tartıştığı eşi Y.D. ve komşusu A.G.'yi tabancayla vurarak yaraladı. Ağır yaralanan 2 kişi, hastaneye kaldırılırken, İ.D. kaçtı."/>
  </head>
  <body>
    <article>
      <h1>Eşi ve komşusunu tabancayla vurdu</h1>
      <h2>Diyarbakır'ın Çınar ilçesinde, İ.D., akaryakıt istasyonunda tartıştığı eşi Y.D. ve komşusu A.G.'yi tabancayla vurarak yaraladı. Ağır yaralanan 2 kişi, hastaneye kaldırılırken, İ.D. kaçtı.</h2>
      <address>
        <time datetime="2019-11-23T15:57:36+00:00">23 Nov 2019, 15:57</time>
      </address>
      <p>Diyarbakır'ın Çınar ilçesinde öğle saatlerinde akaryakıt istasyonunda, İ.D., eşi Y.D. ve komşusu A.G. arasında bilinmeyen nedenle tartışma çıktı.</p>
      <p>Tartışmanın büyüyerek kavgaya dönüşmesi üzerine İ.D. tabancayla eşi ve komşusuna ateş etti.</p>
      <p>Mermilerin isabet etmesiyle yaralanan Y.D. ve A.G. kanlar içinde yere yığıldı, İ.D. ise olay yerinden kaçtı. Çevredekilerin ihbarı üzerine bölgeye sağlık ve polis ekipleri sevk edildi.</p>
      <p>Sağlık görevlilerince ilk müdahalesi yapılan Y.D. ve A.G. ardından Dicle Üniversitesi Tıp Fakültesi Hastanesi'ne kaldırıldı.</p>
      <p>Tedaviye alınan Y.D. ile A.G.'nin hayati tehlikelerinin bulunduğu bildirildi.</p>
      <p>Polis ekipleri, İ.D.'yi yakalamak için çalışma başlattı.</p>
    </article>
  </body>
</html>