<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.srugim.co.il/392345-%d7%9c%d7%a8%d7%90%d7%a9%d7%95%d7%a0%d7%94-%d7%94%d7%95%d7%a4%d7%a2%d7%9c%d7%94-%d7%aa%d7%97%d7%91%d7%95%d7%a8%d7%94-%d7%a6%d7%99%d7%91%d7%95%d7%a8%d7%99%d7%aa-%d7%91%d7%a9%d7%91%d7%aa"/>
    <meta property="og:site_name" content="סרוגים"/>
    <meta property="article:published_time" content="2019-11-23T15:33:18+00:00"/>
    <meta property="og:title" content="לראשונה הופעלה תחבורה ציבורית בשבת"/>
    <meta property="og:description" content="ראשי ערים שמנצלים פירצה בחוק, הפעילו לראשונה השבת תחבורה ציבורית בערים תל אביב, גבעתיים, רמת השרון וקריית אונו. במפלגות השמאל צהלו, במפלגו...."/>
  </head>
  <body>
    <article>
      <h1>לראשונה הופעלה תחבורה ציבורית בשבת</h1>
      <h2>ראשי ערים שמנצלים פירצה בחוק, הפעילו לראשונה השבת תחבורה ציבורית בערים תל אביב, גבעתיים, רמת השרון וקריית אונו. במפלגות השמאל צהלו, במפלגות הדתיות והחרדיות שותקים</h2>
      <address><time datetime="2019-11-23T15:33:18+00:00">23 Nov 2019, 15:33</time> by <a rel="author">, חדשות סרוגים</a></address>
      <p>לראשונה בתולדות מדינת ישראל, פעלה <u><a href="https://www.srugim.co.il/387890-387890">תחבורה ציבורית</a></u> בגוש דן השבת. בין הערים: עיריות תל אביב, גבעתיים, רמת השרון וקריית אונו הפעילו שישה קווי אוטובוס שחיברו ביניהן.</p>
      <p>מדובר על 6 קווים שפעלו לאורכה ורוחבה של העיר, בימי שישי החל משעה 18:00 ועד 02:00 בלילה ובימי שבת החל מ- 09:00 ועד 17:00.</p>
      <p>כבר לקראת שבוע הבא יבחנו בעיריית תל אביב  את האפשרות להכניס אוטובוסים לחלק מהקווים מת"א בשבת, שיאפשרו העלאת הרבה יותר נוסעים מהמיניבוסים שפעלו.</p>
      <figure>
        <img src="https://www.srugim.co.il/i/wp-content/uploads/2017/09/f110326ns15__w1980.jpg"/>
      </figure>
      <h4>עוד באותו נושא</h4>
      <h3>המדינה לבג"צ: אין צורך בתחבורה ציבורית בשבת</h3>
      <p>לכתבה המלאה בסרוגים &gt;</p>
      <p>יו"ר יש עתיד יאיר לפיד כתב: "‏שישי בערב. אנשים מחכים לאוטובוס. לא כמחאה, לא כהתגרות, לא כדי לריב עם מישהו. סתם מחכים לאוטובוס כי הם רוצים להגיע לאנשהו. ככה נראית נורמליות".</p>
      <figure>
        <iframe data-src="https://twitter.com/NitzanHorowitz/status/1198191111208161280?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>ביום חמישי השיב השר בצלאל סמוטריץ' בגלי צה"ל כי ראש הערים מנצלים פירצה בחוק, לפיה משרד התחבורה אינו נותן תקציבים לכך ומשכך אינו יכול לאסור על הפעלת האוטובוסים. משרדו לא מממן עיריות שהחליטו להפעיל בשבת, אך רמז שינקוט בצעדים, ונמנע מלכנות זאת "ענישה".</p>
    </article>
  </body>
</html>