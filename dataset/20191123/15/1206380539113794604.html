<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.extra.cz/posledni-prani-den-pred-smrti-freddie-mercury-kvuli-nemu-vstal-z-postele"/>
    <meta property="og:site_name" content="eXtra.cz"/>
    <meta property="article:published_time" content="2019-11-23T15:32:00+00:00"/>
    <meta property="og:title" content="Poslední přání den před smrtí: Freddie Mercury kvůli němu vstal z postele"/>
    <meta property="og:description" content="Dnes uplynulo přesně 28 let od chvíle, kdy zpěvák Freddie Mercury (†45) oznámil světu, že trpí AIDS. Virem HIV se nakazil pravděpodobně už v roce 1980, nemoc si však nechtěl přiznat a na test, po kterém mu byly oznámeny zdrcující výsledky, šel až v roce 1987. Pouhý den poté, co veřejnosti vše přiznal, zemřel obklopen svými přáteli. Po nich chtěl, aby mu splnili jedno poslední přání – to pro něj skutečně udělali."/>
  </head>
  <body>
    <article>
      <h6 class="kicker">hiv</h6>
      <h1>Poslední přání den před smrtí: Freddie Mercury kvůli němu vstal z postele</h1>
      <address><time datetime="2019-11-23T15:32:00+00:00">23 Nov 2019, 15:32</time> by <a rel="author">Eliška Reiglová</a></address>
      <slideshow>
        <figure>
          <img src="https://www.extra.cz/images/thumbs/15/b9/15b951e-90117-freddie-mercury-0d0000000-0d0000000-1d0000000-1d0000000-sector_2560x0-shrink.jpg"/>
          <figcaption>Freddie Mercury</figcaption>
        </figure>
        <figure>
          <img src="https://www.extra.cz/images/thumbs/f9/5d/f95d07b-169464-freddy-2-2560x0-shrink.png"/>
          <figcaption>Freddie Mercury před 28 lety přiznal AIDS.<cite>youtube.com</cite></figcaption>
        </figure>
        <figure>
          <img src="https://www.extra.cz/images/thumbs/c7/9e/c79edf1-104462-somebody-to-love-2-2560x0-shrink.jpg"/>
          <figcaption>Jeho nejlepší přítel promluvil o posledním přání umírající legendy.<cite>facebook.com</cite></figcaption>
        </figure>
        <figure>
          <img src="https://www.extra.cz/images/thumbs/23/5c/235cb75-15144-final-photos-of-wellknown-people-2560x0-shrink.jpg"/>
          <figcaption>V den smrti vstal ze smrtelné postele.<cite>archiv</cite></figcaption>
        </figure>
        <figcaption>
          <a href="https://www.extra.cz/posledni-prani-den-pred-smrti-freddie-mercury-kvuli-nemu-vstal-z-postele/galerie/4">+ Dalších 6 fotografií</a>
        </figcaption>
      </slideshow>
      <p>
        <b>Dnes uplynulo přesně 28 let od chvíle, kdy zpěvák Freddie Mercury (†45) oznámil světu, že trpí AIDS. Virem HIV se nakazil pravděpodobně už v roce 1980, nemoc si však nechtěl přiznat a na test, po kterém mu byly oznámeny zdrcující výsledky, šel až v roce 1987. Pouhý den poté, co veřejnosti vše přiznal, zemřel obklopen svými přáteli. Po nich chtěl, aby mu splnili jedno poslední přání - to pro něj skutečně udělali.</b>
      </p>
      <p>Jeden z nejvýznamnějších zpěváků v historii <a href="https://www.extra.cz/tema/freddie-mercury">Freddie Mercury</a> byl v posledních letech svého života zesláblý a dva roky před smrtí už nebyl schopen ani absolvovat turné k novému albu své skupiny Queen. Ačkoliv si lidé všímali, že s ním není něco v pořádku, co se skutečně děje tajil nejen veřejnosti, ale i ostatním členům kapely. Až 23. listopadu 1991 přišlo přiznání, že trpí AIDS.</p>
      <p>Den poté, co legendární zpěvák svou nemoc přiznal, zemřel večer ve svém domě v Kensingtonu. Ještě předtím mu ale bylo splněno poslední přání, o které požádal kamarády, kteří s ním poslední chvíle trávili. Dokonce kvůli němu vstal ze smrtelné postele i přesto, že už nějakou dobu nebyl schopný chodit.</p>
      <related>
        <a href="https://www.extra.cz/freddie-mercury-jak-ho-neznate-vzacne-fotografie-ze-soukromi-slavneho-zpevaka"/>
      </related>
      <p>O posledních chvílích Mercuryho promluvil pro magazín Express Online jeho nejlepší přítel Peter Freestone. Ten se zpěvákem žil v jednom domě 12 let a sledoval, jak z něj AIDS pomalu vysává život. <b>„Freddie byl velkým milovníkem umění a přál si naposledy vidět díla, která si pořídil,“</b> řekl Freestone.</p>
      <p><b>„S kamarády jsme ho zvedli z postele a odnesli do spodního patra domu, kde měl místnost plnou uměleckých děl. Po dlouhé době poprvé a také naposledy se postavil na nohy. Podpíral jsem ho a chodili jsme pomalu po síni. Popisoval mi všechna ta díla a povídal o tom, kde k nim přišel,“</b> dodal zpěvákův nejlepší přítel a doplnil, že i když v posledních dnech před smrtí legendy bylo v domě ticho, Freddie zůstával tím člověkem, jakého všichni znali.</p>
    </article>
  </body>
</html>