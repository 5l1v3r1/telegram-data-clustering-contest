<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/076e1b02ec8a686d/messi-l-a-convins-barcelona-si-a-luat-extraterestru-spaniolii-anunta-prima-mare-mutare-a-verii.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-23T15:40:01+00:00"/>
    <meta property="og:title" content="Messi l-a convins: Barcelona şi-a luat EXTRATERESTRU; Spaniolii anunţă prima mare mutare a verii"/>
    <meta property="og:description" content="Barcelona ar fi ajuns la un acord pentru transferul lui Lautaro Martinez, scrie presa spaniolă."/>
  </head>
  <body>
    <article>
      <h1>Messi l-a convins: Barcelona şi-a luat EXTRATERESTRU; Spaniolii anunţă prima mare mutare a verii</h1>
      <address><time datetime="2019-11-23T15:40:01+00:00">23 Nov 2019, 15:40</time> by <a rel="author">Jurnal.md</a></address>
      <p>
        <b>Barcelona ar fi ajuns la un acord pentru transferul lui Lautaro Martinez, scrie presa spaniolă.</b>
      </p>
      <p>Impresionaţi de prestaţiile recente ale fotbalistului argentinian, dar şi de recomandările lui Lionel Messi, campionii Spaniei şi-au îndreptat definitiv atenţia spre Lautaro Martinez, vârful argentinian de la Internazionale Milano.</p>
      <p>Don Balon scrie că Barcelona îl va aduce pe Martinez ca înlocuitor al lui Luis Suarez. La Inter, sosirea lui Antonio Conte l-a transformat pe Lautaro, care face un cuplu letal cu Romelu Lukaku. Şi la naţională, Lautaro s-a impus alături de Messi, fotbalist pe care starul Barcelonei îl preferă de cele mai multe ori lângă el.</p>
      <p>Messi consideră că Lautaro este înlocuitorul perfect pentru Luis Suarez, iar Barcelona şi-a trimis deja delegaţii pentru primele discuţii, imediat ce a aflat de preţul pentru care Martinez poate pleca de la Inter Milano. Se pare că este vorba despre 111 milioane de euro, o mare parte din această sumă urmând a fi acoperită de plecarea lui Ousmane Dembele, fotbalist curtat de cluburi mari ale Europei ca Bayern sau PSG şi care are zilele numărate la FC Barcelona.</p>
      <p>În vârstă de 22 de ani, Lautaro Martinez a marcat de 8 ori în actuala stagiune, trei dintre goluri fiind reuşite în cele patru meciuri disputate în UEFA Champions League. Tehnic, incisiv, bun marcator şi cu o marjă uriaşă de creştere, Lautaro este opţiunea pe care Barcelona o va concretiza în vara viitoare, scrie sursa citată. Argentinianul a debutat în martie 2018 la echipa naţională şi a marcat deja de 9 ori în 18 meciuri pentru Argentina.</p>
    </article>
  </body>
</html>