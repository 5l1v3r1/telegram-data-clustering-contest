<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80188471/"/>
    <meta property="og:site_name" content="Janam TV"/>
    <meta property="article:published_time" content="2019-11-23T15:19:21+00:00"/>
    <meta property="og:title" content="പാമ്പ് കടിയേറ്റ് വിദ്യാർത്ഥി മരിച്ച സംഭവം ; സ്ക്കൂൾ പരിസരത്തെ ഒരാൾ പൊക്കത്തിലുള്ള ചിതൽപുറ്റ് പൊളിച്ചു നീക്കി"/>
    <meta property="og:description" content="വയനാട് : ഷഹ്ല ഷെറിൻ പാമ്പ് കടിയേറ്റ് മരിക്കാൻ ഇടയായ സുൽത്താൻ ബത്തേരി ഗവ സർവജന വൊക്കേഷണൽ ഹയർ സെക്കന്ററി സ്ക്കൂൾ അങ്കണത്തിലെ ഒരാൾ പൊക്കത്തിലുള്ള ചിതല്പുറ്റ്"/>
  </head>
  <body>
    <article>
      <h1>പാമ്പ് കടിയേറ്റ് വിദ്യാർത്ഥി മരിച്ച സംഭവം ; സ്ക്കൂൾ പരിസരത്തെ ഒരാൾ പൊക്കത്തിലുള്ള ചിതൽപുറ്റ് പൊളിച്ചു നീക്കി</h1>
      <address><time datetime="2019-11-23T15:19:21+00:00">23 Nov 2019, 15:19</time> by <a rel="author">Janam TV Web Desk</a></address>
      <p>വയനാട് : ഷഹ്ല ഷെറിൻ പാമ്പ് കടിയേറ്റ് മരിക്കാൻ ഇടയായ സുൽത്താൻ ബത്തേരി ഗവ സർവജന വൊക്കേഷണൽ ഹയർ സെക്കന്ററി സ്ക്കൂൾ അങ്കണത്തിലെ ഒരാൾ പൊക്കത്തിലുള്ള ചിതല്പുറ്റ് പൊളിച്ച് നീക്കി.</p>
      <p>ഷഹലയുടെ മരണത്തിന്‍റെ പശ്ചാത്തലത്തിൽ ജില്ലയിലെ എല്ലാ സ്‌കൂളിലെയും പരിസരങ്ങൾ അടിയന്തരമായി സുരക്ഷിതമാക്കണമെന്നും ജില്ലാ വിദ്യാഭ്യാസ ഡെപ്യൂട്ടി ഡയറക്ടര്‍ നിര്‍ദ്ദേശിച്ചിരുന്നു. തുടർന്നാണ് ഒരാൾപൊക്കമുള്ള പുറ്റ് പൊളിച്ച് മാറ്റിയത് . എന്നാൽ ക്ലാസ് മുറിയിൽ വച്ച് ഷഹ്ലയെ കടിച്ച പാമ്പിനെ ഇതുവരെ പിടികൂടിയിട്ടില്ല .</p>
      <p>ക്ലാസിന്റെ തറ പൊളിച്ച് പാമ്പിനെ പിടികൂടാനുള്ള നടപടികൾ ഉടൻ തുടങ്ങും . സ്‌കൂൾ പരിസരത്തെ മാലിന്യങ്ങൾ കഴിഞ്ഞ ദിവസം തന്നെ നീക്കിയിരുന്നു . എന്നാൽ സ്‌കൂൾ പരിസരത്തെ വൃത്തിഹീനമായ ശുചിമുറികൾ വൃത്തിയാക്കാൻ ഇതുവരെ നടപടിയെടുത്തിട്ടില്ല .</p>
    </article>
  </body>
</html>