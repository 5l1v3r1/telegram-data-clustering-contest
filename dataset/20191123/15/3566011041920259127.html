<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1549467.html/%D8%A8%D8%B1%D9%86%D8%AC-%D9%87%D8%A7%DB%8C-%D9%BE%D8%A7%DA%A9%D8%B3%D8%AA%D8%A7%D9%86%DB%8C-%D8%AF%D9%BE%D9%88-%D8%B4%D8%AF%D9%87-%D8%AF%D8%B1-%DA%AF%D9%85%D8%B1%DA%A9-%D8%AE%D8%B1%D8%A7%D8%B3%D8%A7%D9%86-%D8%B4%D9%85%D8%A7%D9%84%DB%8C-%D8%AF%D8%B1-%D8%A2%DB%8C%D9%86%D8%AF%D9%87-%D9%86%D8%B2%D8%AF%DB%8C%DA%A9-%D8%AA%D8%B1%D8%AE%DB%8C%D8%B5-%D9%85%DB%8C-%D8%B4%D9%88%D9%86%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-23T15:07:00+00:00"/>
    <meta property="og:title" content="برنج‌های پاکستانی دپو شده در گمرک خراسان شمالی در آینده نزدیک ترخیص می‌شوند"/>
    <meta property="og:description" content="نماینده مردم پنج شهرستان خراسان شمالی در مجلس شورای اسلامی گفت: وزیر جهاد کشاورزی وعده داده که هر چه زودتر مشکل آزادسازی برنج های دپو شده در گمرکات کشور حل شود."/>
  </head>
  <body>
    <article>
      <h1>برنج‌های پاکستانی دپو شده در گمرک خراسان شمالی در آینده نزدیک ترخیص می‌شوند</h1>
      <h2>نماینده مردم پنج شهرستان خراسان شمالی:</h2>
      <address>
        <time datetime="2019-11-23T15:07:00+00:00">23 Nov 2019, 15:07</time>
      </address>
      <p>نماینده مردم پنج شهرستان خراسان شمالی در مجلس شورای اسلامی گفت: وزیر جهاد کشاورزی وعده داده که هر چه زودتر مشکل آزادسازی برنج های دپو شده در گمرکات کشور حل شود.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ علی قربانی، نماینده مردم پنج شهرستان بجنورد، رازو جرگلان، مانه و سملقان، جاجرم و گرمه در گفتگو با خبرنگار <a href="http://atraknews.com/">عصراترک </a>با بیان اینکه 500 تن برنج پاکستانی در گمرک استان دپو شده، گفت: دغدغه های مردم خراسان شمالی به وزیر جهاد کشاورزی اطلاع و تذکرات لازم جهت پیگیری آزادسازی این برنج ها و رسیدن به دست مصرف کننده داده شده است.</p>
      <p>وی ادامه داد: هدف از اجرای طرح ممنوعیت واردات برنج پاکستانی حمایت از تولید کنندگان داخلی بود، در حالی که این حرکت به زیان مصرف کنندگان تمام شد.</p>
      <p>این نماینده مردم خراسان شمالی در مجلس شورای اسلامی خاطر نشان کرد: وزیر جهاد کشاورزی وعده داده که هر چه زودتر مشکل آزادسازی برنج های دپو شده در گمرکات کشور حل شود.</p>
      <p>انتهای پیام/</p>
    </article>
  </body>
</html>