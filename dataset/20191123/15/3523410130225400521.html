<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641589/%D8%A7%D9%81%D8%B2%D8%A7%DB%8C%D8%B4-%DB%B4%DB%B0-%D8%AF%D8%B1%D8%B5%D8%AF%DB%8C-%D8%A8%D8%A7%D8%B2%D8%B1%D8%B3%DB%8C%E2%80%8C%D9%87%D8%A7%DB%8C-%D8%A8%D8%A7%D8%B2%D8%A7%D8%B1-%D8%AF%D8%B1-%DB%8C%DA%A9-%D9%87%D9%81%D8%AA%D9%87-%D8%A7%D8%AE%DB%8C%D8%B1"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-23T15:00:00+00:00"/>
    <meta property="og:title" content="افزایش ۴۰ درصدی بازرسی‌های بازار در یک هفته اخیر"/>
    <meta property="og:description" content="رییس سازمان حمایت مصرف‌کنندگان و تولیدکنندگان گفت: در هفته بعد از افزایش قیمت بنزین نسبت به هفته قبل آن، تعداد بازرسی‌های بازرسان سازمان ...."/>
  </head>
  <body>
    <article>
      <h1>
        <a href="https://www.bultannews.com/fa/news/641589/%D8%A7%D9%81%D8%B2%D8%A7%DB%8C%D8%B4-%DB%B4%DB%B0-%D8%AF%D8%B1%D8%B5%D8%AF%DB%8C-%D8%A8%D8%A7%D8%B2%D8%B1%D8%B3%DB%8C%E2%80%8C%D9%87%D8%A7%DB%8C-%D8%A8%D8%A7%D8%B2%D8%A7%D8%B1-%D8%AF%D8%B1-%DB%8C%DA%A9-%D9%87%D9%81%D8%AA%D9%87-%D8%A7%D8%AE%DB%8C%D8%B1">افزایش ۴۰ درصدی بازرسی‌های بازار در یک هفته اخیر</a>
      </h1>
      <h2>رییس سازمان حمایت مصرف‌کنندگان و تولیدکنندگان گفت: در هفته بعد از افزایش قیمت بنزین نسبت به هفته قبل آن، تعداد بازرسی‌های بازرسان سازمان ....</h2>
      <address><time datetime="2019-11-23T15:00:00+00:00">23 Nov 2019, 15:00</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، عباس تابش در جلسه ستاد<b> تنظیم بازار</b> کشور افزود: در همین راستا تعداد پرونده های متشکله ۴۵.۵ درصد و همچنین ارزش ریالی پرونده های متشکله نیز ۱۹۳.۴۴ درصد با رشد مواجه بوده است.</p>
      <p>وی ادامه داد: پس از اجرای طرح افزایش قیمت بنزین، جلسه تنظیم بازار با این ذهنیت که جلوی بار روانی که بر اثر برخی سودجویی ها ایجاد می‌شود، گرفته شود، تشکیل جلسه داد.</p>
      <p>این مسئول گفت: بر اساس اعلام بانک مرکزی اجرای طرح افزایش قیمت بنزین، ۴ درصد تورم در پی خواهد داشت و مرکز پژوهش های بازرگانی این تورم را ۴.۱ مستقیم و ۱.۷ غیرمستقیم اعلام کرده است.</p>
      <p>معاون وزیر صمت افزود: طرح تشدید بازرسی در این راستا و در سطح استانها در حال اجراست، از استانها خواستیم که از ابزار بورس استفاده کنند که بورس عامل افزایش قیمت ها نشود.</p>
      <p>وضعیت قیمتی کالاها در سطح بازار</p>
      <p>تابش خاطرنشان کرد: از سرمنشا کالا روند قیمتی را مورد بازرسی و رصد قرار می دهیم که آمار نشان می دهد در ۷ ماهه نخست امسال نسبت به مدت مشابه سال ۹۷، تعداد بازرسی ها ۱۲.۷ درصد افزایش یافته است و تعداد پرونده های متشکله ۵۶.۶ و ارزش ریالی پرونده ها ۷۳ درصد افزایش داشته است.</p>
      <p>وی اعلام کرد: روند قیمتی ۵۳ قلم از ۱۰۰ قلم کالای اساسی و مورد نیاز مردم که مورد رصد روزانه است، کاهشی است، ۱۶ مورد افزایش آن بالای ۵ درصد بوده است و قیمت ۲۲ قلم ثابت بوده است.</p>
      <p>رئیس سازمان حمایت تصریح کرد: با اجرای طرح افزایش قیمت بنزین، اثرات روانی روی کالا و خدمات تاثیری نداشته و مدیریت اعمال شده است و با توجه به ابلاغ عدم افزایش قیمت به ۹۶ انجمن و تشکل بخش خصوصی، خوشبختانه انجمن های مختلف صنفی و صنعتی کشور همکاری خوبی داشته اند که امیدوارم این روند تداوم داشته یابد.</p>
    </article>
  </body>
</html>