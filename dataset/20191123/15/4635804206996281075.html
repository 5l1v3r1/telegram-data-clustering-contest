<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.log.com.tr/samsung-galaxy-s11e-ortaya-cikti-iste-tasarimi-video/"/>
    <meta property="og:site_name" content="LOG"/>
    <meta property="article:published_time" content="2019-11-23T15:23:21+00:00"/>
    <meta property="og:title" content="Samsung Galaxy S11e ortaya çıktı; işte tasarımı [Video]"/>
    <meta property="og:description" content="2020 Şubat ayı gibi resmi olarak lanse edileceği söylenen Galaxy S11 ailesinden bir model daha sızdırıldı. İşte karşınızda Samsung Galaxy S11e."/>
  </head>
  <body>
    <article>
      <h1>Samsung Galaxy S11e ortaya çıktı; işte tasarımı [Video]</h1>
      <address><time datetime="2019-11-23T15:23:21+00:00">23 Nov 2019, 15:23</time> by <a rel="author">Can TUNÇER</a></address>
      <p>2020 Şubat ayı gibi resmi olarak lanse edileceği söylenen<b> Galaxy S11 </b>ailesinden bir model daha <a href="https://pricebaba.com/blog/samsung-galaxy-s11e-renders-360-degree-video-exclusive">sızdırıldı</a>. İşte karşınızda <b>Samsung Galaxy S11e</b>.</p>
      <p>Geçtiğimiz gün <b>Samsung Galaxy S11</b>‘i karşımıza <b><a href="https://www.log.com.tr/samsung-galaxy-s11-plus-modelinden-heyecanlandiran-tasarim-detayi/">çıkaran</a> @OnLeaks</b>, şimdi de ailenin en düşük modeli olan <b>Samsung Galaxy S11e </b>tasarımı ile karşımızda. Resmi CAD dosyalarından hazırlanan tasarıma baktığımız zaman Galaxy S11e modelinin Galaxy S11 ile benzer çizgide olduğu görülüyor. Galaxy S10e’den farklı olarak kavisli kenarlara sahip telefon, ince çerçevelerin de etkisiyle oldukça modern gözüküyor. Ön kamerası ekranına entegre edilen cihaz, parmak izi sensörünü de ekranında taşıyor. Arkasında üçlü kameraya ev sahipliği yapan geniş bir modül yer alan telefon, bağlantı tarafından elbette <b>USB-C</b> kullanıyor. Modeldeki en büyük göze çarpan eksik ise<b> 3,5 mm kulaklık</b> gi<b>r</b>işi oluyor.  <b>Samsung Galaxy S11</b> ailesi 6,2 ya da 6,4 inç, 6,7 inç ve 6,9 inç olmak üzere üç farklı boyutta geliyor. Burada artık <b>Galaxy S11e, Galaxy S11 </b>ve<b> Galaxy S11 Plus</b> isimlerinin kullanılacağına kesin gözüyle bakılıyor.</p>
      <slideshow>
        <figure>
          <img src="https://www.log.com.tr/wp-content/uploads/2019/11/samsung-galaxy-s11e-ortaya-cikti-iste-tasarimi-video-3.jpg"/>
        </figure>
        <figure>
          <img src="https://www.log.com.tr/wp-content/uploads/2019/11/samsung-galaxy-s11e-ortaya-cikti-iste-tasarimi-video-1.jpg"/>
        </figure>
      </slideshow>
      <h3>Samsung Galaxy S11e dahil Galaxy S11 ailesi hakkındaki teknik detaylar ise şöyle</h3>
      <p><b>Samsung Galaxy S11</b> ailesi, kesin olarak <b>120 Hz ekran</b> ve Exynos 990/Snapdragon 865 işlemciler ile yolda bulunuyor. Yeni nesil bir <b>108 megapiksel</b> ana kameraya sahip olacak denilen cihazlar, bu kamera ve çoklu kurulum sayesinde <b>ultra geniş açı</b> ile <b>5x optik zoom</b> arasını bir araya getirecek ve arkasında bir <b>3D ToF</b> sensörü de (Galaxy S11e’de yer almayabilir) taşıyacak. Telefonların pil kapasitesi hakkında da bilgiler var. Son bilgilere göre ailede küçükten büyüğe <b>3.900 mAh, 4.300 mAh </b>ve<b> 5.000 mAh</b> pil yer alıyor.</p>
      <related>
        <h4>İLGİNİZİ ÇEKEBİLİR</h4>
        <a href="https://www.log.com.tr/samsung-galaxy-a81-ve-hakkinda-cikan-ilginc-bilgiler/"/>
      </related>
    </article>
  </body>
</html>