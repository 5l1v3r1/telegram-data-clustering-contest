<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/vesti/drustvo/3363077/treca-edukativna-tribina-o-nasilju-nad-zenama"/>
    <meta property="og:site_name" content="kurir.rs"/>
    <meta property="article:published_time" content="2019-11-23T15:33:00+00:00"/>
    <meta property="og:title" content="TREĆA EDUKATIVNA TRIBINA O NASILJU NAD ŽENAMA: Novac je glavna prepreka za prijavu nasilnika"/>
    <meta property="og:description" content="Žene se neretko, nakon boravka u sigurnoj kući, vraćaju izvoru nasilja, odnosno partneru-siledžiji, jer su ekonomski zavisne od njega. Iz istog razloga mnoge žene se i ne usuđuju da prijave nasilje, rekla je Tijana Davidovac, predsednica Saveta za rodnu ravnopravnost."/>
  </head>
  <body>
    <article>
      <h6 class="kicker">ZakljuČak</h6>
      <h1>TREĆA EDUKATIVNA TRIBINA O NASILJU NAD ŽENAMA: Novac je glavna prepreka za prijavu nasilnika</h1>
      <address>
        <time datetime="2019-11-23T15:33:00+00:00">23 Nov 2019, 15:33</time>
      </address>
      <p>
        <b>
          <i>
            <b>Žene se neretko, nakon boravka u sigurnoj kući, vraćaju izvoru nasilja, odnosno partneru-siledžiji, jer su ekonomski zavisne od njega. Iz istog razloga mnoge žene se i ne usuđuju da prijave nasilje, rekla je Tijana Davidovac, predsednica Saveta za rodnu ravnopravnost.</b>
          </i>
        </b>
      </p>
      <p>Svađe u porodici sve više eskaliraju i okončavaju se smrtnim ishodom partnera, a u 90 odsto slučaja žrtve su žene. I pored poražavajuce statistike, žene se retko odlučuju da prijave nasilnika, a kako kažu učesnici na edukativnoj tribini o nasilju u porodici, primarni razlog je nezadovoljavajuća ekonomska stabilnost žena.</p>
      <p>Nasilje nad ženama u porodici izašao je u javnu sferu društvenog života i predstavlja jedan od najvećih problema našeg doba. U cilju adekvatnog rešavanja problema, u petak je održana treća edukativna tribina u novembru mesecu, ovog puta u Gradskoj opštini Lazarevac. Učesnici su se na skupu bavili pitanjem kako ohrabriti žene da prijave nasilje. Utvrđeno je da je primarni razlog ostajanja sa partnerom-nasilnikom nedovoljna ekonomska nezavisnost žena:</p>
      <figure>
        <img src="https://www.kurir.rs/data/images/2019/11/23/15/2061267_0801lazarevac-tribina-foto-ana-paunkovic-10_ff.jpg?ver=1574520177"/>
        <figcaption>
          <cite>foto: Ana Paunković</cite>
        </figcaption>
      </figure>
      <p>- Žene se neretko, nakon boravka u Sigurnoj kući, vraćaju izvoru nasilja, odnosno partneru-siledžiji. To se dešava jer nisu ekonomski nezavisne i nemaju materijalnih sredstava za dalji samostalan život. Postoje slučajevi da pojedine žene, upravo zbog nedovoljno prihoda i ne prijave nasilje - poručila je predsednica Saveta za rodnu ravnopravnost, Tijana Davidovac.</p>
      <p>Ona je istakla da ključ rešenja leži u ekonomskom osnaživanju žena i dodala da Savet učestvuje u rešavanju problema od 2016. godine:</p>
      <p>- Pored brojnih tribina koje služe edukaciji, organizovali smo i akcije koje se tiču ekonomskog osnaživanja žena koje su već prošle kroz neki vid nasilja. Njima je potrebna pomoć i trudimo se da ih materijalo obezbedimo. Postoji projekat koji ženama pruža priliku da, kada izađu iz sigurne kuće, završe školu šminkanja i na taj način se materijalno osiguraju - rekla je predsednica Saveta i navela da je rodna ravnopravnost žena u našoj zemlji sada zadovoljavajuća, jer poslodavci više skoro i da ne prave razliku između polova prilikom zaposlenja.</p>
      <figure>
        <img src="https://www.kurir.rs/data/images/2019/11/23/15/2061263_0801lazarevac-tribina-foto-ana-paunkovic-8_ff.jpg?ver=1574520186"/>
        <figcaption>
          <cite>foto: Ana Paunković</cite>
        </figcaption>
      </figure>
      <p>Sa njom se složio i predsednik GO Lazarevac, Bojan Sinđelić, koji je naveo da su žene u njegovoj opštini na zavidnim pozicijama:</p>
      <p>- Mislim da smo kao društvo sazreli, kod nas u opštini se više ne gleda da li se za određene pozicije prijavljuju muškarci ili žene. Čak, moram da istaknem, žene se nalaze na vrlo ozbiljnim pozicijama - poručio je Sinđelić.</p>
      <p><b>Nasilje se mora prijaviti</b> Nada Božic, iz Centra za socijalni rad je na skupu iznela podatke o nasilju i navela da su žene u 90 odsto slučajeva žrtve nasilja.</p>
      <p>- Tokom prošle godine beležimo 262 žrtve nasilja, od kojih su 208 pripadnice ženskog pola. Ipak, i dalje postoji onih slučajeva za koje se i ne zna jer se prikriva. Apelujem na sve da prijave maltretiranje bilo koje vrste, a to mogu učiniti i anonimno - rekla je Božićeva i poručila da je glavni razlog zašto nasilje ne prestaje nedovoljna edukacija mladih o tome šta je nedozvoljeno ponašanje.</p>
      <p>
        <b>Policija uvek spremna da reaguje</b>
      </p>
      <p>Pripadnici policije ne okreću glavu kada je nasilje prijavljeno, već se aktivnim učešćem bore za rodnu ravnopravnost, kao i suzbijanje nasilja svih vrsta. - Policija je uključena u niz akcija i kampanja koje imaju za cilj suzbijanje nasilja nad ženama. Važnost projekta su, pored naše države, prepoznale i mnoge strane institucije, a takva razvijena mreža nam može mnogo pomoći.</p>
      <p>Sigunost i bezbednost je prirodna težnja svakog čoveka, ali se za to treba boriti. Reagujemo na svaku prijavu i osuđujemo nasilništvo, jer ne postoji tolerancija za neljudskost - kazao je Miloš Babić, pripadnik MUP-a. Jasmina Krštenić, predstavnica Tužilaštva, apelovala je na žene da ne ćute, već da prijave svaki vid ugrožavanja njihove egzistencije i normalnog funkcionisanja:</p>
      <figure>
        <img src="https://www.kurir.rs/data/images/2019/11/23/15/2061261_0801lazarevac-tribina-foto-ana-paunkovic-11_ff.jpg?ver=1574520197"/>
        <figcaption>
          <cite>foto: Ana Paunković</cite>
        </figcaption>
      </figure>
      <p>- Apelujem da se nasilje prijavi, ne smemo biti tolerantni na nešto što nam ugrožava život. Takođe, od velike važnosti je da žrtva ili neko od članova porodice ili prijatelja svedoči, jer je to jedan od najbitnijih dokaza.</p>
      <p>Tribina koja se održala u GO Lazarevac treća je od četiri tribine na temu nasilja nad ženama, koje se tokom novembra održavaju i u gradskim opštinama Savski venac, Rakovica i Zvezdara, a sprovode se uz podršku Sekretarijata za zaštitu gradske uprave grada Beograda.</p>
      <blockquote><b>Šta je nasilje?</b> - Zloupoteba sile u vidu agresije koje narušava integritet drugih osoba. Postoji fizicko, psihicko, seksualno, socijalno i ekonomsko nasilje.<br/><b>Ko može biti žrtva?<br/></b>- Osobe sa manjkom samopouzdanja koje nemaju ekonomsku stabilnost, žene koje smatraju da je nasilje normalan odnos ponašanja.</blockquote>
      <blockquote><b>Profil nasilnika<br/></b>-Osobe koja nemaju sposobnost kontrole emocija i ponašanja<br/>- Sebe stavljaju u centralnu poziciju, dok je žrtva uvek podređena<br/>- Često imaju poremećaj psihičkih funkcija, mogu biti duševno obolele, zavisnici, ili patološki ljubomorne osobe<br/>- Ne poštuju partnere, a ni decu<br/>- Sami određuju pravila<br/>- Manipulativne osobe<br/>- Sklone agresiji</blockquote>
      <blockquote><b>Nasilnik se postaje u detinjstvu<br/></b>Nasilje u porodici mahom je preslikan obrazac ponašanja koji se nosi iz kuće: - Dete koje raste u nasilnom okruženju je žrva, ali kasnije često i samo postane nasilno smatrajući da je to normalan vid komunikacije u porodici - objasnila je Ljiljana Božović, prihijatar pri domu zdravlja „Dr Đorđe Kovačević".</blockquote>
      <blockquote><b>VR film "Sve je u redu" <br/></b>Učesnici tribine su i ovog puta imali priliku da na skupu pogledaju VR film agencije UN Women Srbija pod nazivom "Sve je u redu". Film prikazuje primer učestalog psihičkog nasilja nad ženama, a gledaocima je ukazana prilika da doslovno budu svedoci jednog oblika nasilja pred kojim najčešće zatvaramo oči.</blockquote>
      <figure>
        <img src="https://www.kurir.rs/data/images/2019/11/23/15/2061259_0801lazarevac-tribina-foto-ana-paunkovic-7_ff.jpg?ver=1574520213"/>
        <figcaption>
          <cite>foto: Ana Paunković</cite>
        </figcaption>
      </figure>
      <blockquote><b>Međunarodni dan borbe protiv nasilja Konferencija „Nijedna više"<br/></b>Povodom obeležavanja Međunarodnog dana borbe protiv nasilja nad ženama, kao i u susret održavanja svetske kampanje „16 dana aktivizma protiv nasilja nad ženama" u ponedeljak, 25. novembra u zgradi Skupštine grada Beograda biće održana konferencija pod nazivom „Nijedna više". Ova tribina okupiće predstavnike nadležnih institucija i stručnjake koji se bave sprečavanjem nasilja nad ženama.</blockquote>
      <p>Kurir.rs/ Milica Vujović</p>
      <p>Foto: Ana Paunković</p>
    </article>
  </body>
</html>