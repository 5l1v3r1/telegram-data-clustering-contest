<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1549488.html/%D9%BE%D8%A7%D8%B3%D8%AE-%DA%A9%D9%88%D8%A8%D9%86%D8%AF%D9%87-%D9%85%D8%B1%D8%AF%D9%85-%D8%AE%D8%B1%D8%A7%D8%B3%D8%A7%D9%86-%D8%B4%D9%85%D8%A7%D9%84%DB%8C-%D8%A8%D9%87-%D8%A2%D8%B4%D9%88%D8%A8-%D8%B7%D9%84%D8%A8%D8%A7%D9%86--%D9%86%D8%B8%D8%A7%D8%B1%D8%AA-%D9%85%D8%B3%D8%A6%D9%88%D9%84%D8%A7%D9%86-%D8%A8%D8%B1-%D8%A8%D8%A7%D8%B2%D8%A7%D8%B1-%D8%A7%D8%B3%D8%AA%D9%85%D8%B1%D8%A7%D8%B1-%DB%8C%D8%A7%D8%A8%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-23T15:09:00+00:00"/>
    <meta property="og:title" content="پاسخ کوبنده مردم خراسان شمالی به آشوب‌طلبان/ نظارت مسئولان بر بازار استمرار یابد"/>
    <meta property="og:description" content="نماینده ولی فقیه در خراسان شمالی و سخنران پایان مراسم راهپیمایی از مسئولان استان خواست تا نظارت بر بازار را مستمر ادامه دهند ."/>
  </head>
  <body>
    <article>
      <h1>پاسخ کوبنده مردم خراسان شمالی به آشوب‌طلبان/ نظارت مسئولان بر بازار استمرار یابد</h1>
      <h2>صبح امروز صورت گرفت</h2>
      <address>
        <time datetime="2019-11-23T15:09:00+00:00">23 Nov 2019, 15:09</time>
      </address>
      <p>نماینده ولی فقیه در خراسان شمالی و سخنران پایان مراسم راهپیمایی از مسئولان استان خواست تا نظارت بر بازار را مستمر ادامه دهند .</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از <a href="http://atraknews.com/">عصر اترک،</a> امروز همگان اعم از زن و مرد، پیر و جوان در لبیک به ندای رهبر انقلاب و محکومیت اغتشاشات اخیر به صحنه آمدند و بار دیگر حمایت خود از نظام و انقلاب را فریاد زدند و حضور امروز آنان برگ زرین دیگری در کتاب افتخارات مردم مومن و انقلابی بجنورد به حساب آمد.</p>
      <p>این راهپیمایی امروز با حضور مردم و مسولان این استان ساعت 10 صبح از مقابل مسجد امام خمینی(ره) به سوی مسجد انقلاب برگزار شد و مردم در این راهپیمایی خودجوش با سر دادن شعارهای «ما همه سرباز توایم خامنه ای گوش بفرمان توایم خامنه ای»، «ما ملت بصیریم از امریکا بیزاریم»، «این همه لشکر آمده، به عشق رهبر آمده»، «مرگ بر آمریکا»، «مرگ بر فتنه‌گر» « ملت ما بیدار است از امریکا بیزار است»، «مرگ بر انگلیس» و «جانم فدای رهبر» ضمن تجدید میثاق با آرمان‌های انقلاب و امام راحل، بیعت مجدد خود با مقام معظم رهبری را اعلام کردند و حرکت فتنه‌گران و ایادی دشمنان در تخریب اموال عمومی و ایجاد آشوب در کشور را محکوم کردند.</p>
      <p> </p>
      <figure>
        <img src="http://newsroom.dana.ir/content/upload/5b515960-7dc5-4bcb-872c-1b888d67a7ef.jpg"/>
      </figure>
      <p> </p>
      <p>نظارت مسئولان بر بازار استمرار یابد</p>
      <p>نماینده ولی فقیه در خراسان شمالی و سخنران پایان مراسم راهپیمایی از مسئولان استان خواست تا نظارت بر بازار را مسنتمر ادامه دهند .</p>
      <p> حجت الاسلام والمسلمین ابوالقاسم یعقوبی، نماینده ولی فقیه در خراسان شمالی امروز (دوم آذر) در جمع راهپیمایان بجنوردی علیه اغتشاشات اخیر و حمایت از رهبر معظم انقلاب و اقتدار و امنیت کشور تصریح کرد: مبادا مسئولان غفلت کنند و اجازه دهند مردم زیر فشار گرانی ها خسته شوند.</p>
      <p>حجت الاسلام یعقوبی با بیان اینکه امروز مردم خراسان شمالی برگ زرین دیگری در کتاب افتخارات استان ثبت کردند، افزود: جریان حق همچون دریا و رود خروشان و جریان باطل همچون کف دریا است و در این میان آب چون اصل است و اصالت دارد، ماندنی است اما کف، تو خالی و نابود شدنی است.</p>
      <p> وی با اشاره به آیاتی از قرآن مجید ادامه داد: قرآن کریم وعده داده جبهه ایمان، مومنان، انصارالله و جبهه مقاومت را تثبیت کرده و به مقصد می رساند.</p>
      <p> </p>
      <figure>
        <img src="http://newsroom.dana.ir/content/upload/54eb42eb-920b-4f3b-acf0-b66ec23905b2.jpg"/>
      </figure>
      <p> </p>
      <p> امام جمعه بجنورد تصریح کرد: امروز همه ما اینجا آمده ایم که یکصدا فریاد بزنیم این انقلاب صاحب دارد و رهاورد خون شهداست و ما بیدی نیستیم که با این بادها بلرزیم و هرچه بیشتر از انقلاب اسلامی بگذرد، درخت این انقلاب تنومندتر می شود.</p>
      <p> از ابتدای شروع طرح مدیریت مصرف سوخت، هیچ حادثه‌ای در خراسان شمالی رخ نداد و خراسان شمالی در حوادث اخیر یکی از امن ترین استان های کشور بوده است.</p>
      <p> </p>
      <figure>
        <img src="http://newsroom.dana.ir/content/upload/5c70bf4f-2e1e-44b4-b4b1-fd8c40ebfc85.jpg"/>
      </figure>
      <p> </p>
      <p>انتهای پیام/</p>
    </article>
  </body>
</html>