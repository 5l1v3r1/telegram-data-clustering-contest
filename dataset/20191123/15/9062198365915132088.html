<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3386255/chp-sozcusu-oztrak-erdogan-aciklamali"/>
    <meta property="og:site_name" content="Milli Gazete"/>
    <meta property="article:published_time" content="2019-11-23T15:05:00+00:00"/>
    <meta property="og:title" content="CHP Sözcüsü Öztrak: Erdoğan açıklamalı...."/>
    <meta property="og:description" content="Cumhuriyet Halk Partisi (CHP) Merkez Yürütme Kurulu (MYK) toplantısı tamamlandı. Toplantı sonrası CHP Sözcüsü Faik Öztrak'ın açıklama yaptı."/>
  </head>
  <body>
    <article>
      <h1>CHP Sözcüsü Öztrak: Erdoğan açıklamalı....</h1>
      <h2>Cumhuriyet Halk Partisi (CHP) Merkez Yürütme Kurulu (MYK) toplantısı tamamlandı. Toplantı sonrası CHP Sözcüsü Faik Öztrak'ın açıklama yaptı.</h2>
      <address>
        <time datetime="2019-11-23T15:05:00+00:00">23 Nov 2019, 15:05</time>
      </address>
      <p>Cumhuriyet Halk Partisi (CHP) Merkez Yürütme Kurulu (MYK) toplantısı tamamlandı. Toplantıda Beştepe'ye giden CHP'li konusu ele alındı.</p>
      <p>
        <b>Toplantı sonrası CHP Sözcüsü Faik Öztrak'ın açıklama yaptı. Öztrak şunları söyledi:</b>
      </p>
      <p>CHP Parti Sözcüsü Faik Öztrak, AKP Genel Başkanı ve Cumhurbaşkanı Recep Tayyip Erdoğan'ın Saray'da bir CHP’li ile görüştüğü tartışmalarına ilişkin yaptığı açıklamalara yanıt verdi. Öztrak, <b>"Açıklama görevi ya yazardadır ya sayın Erdoğan'dadır. Eğer sayın Erdoğan o sarayı yönetiyorsa saraydan bu bilgiyi yazara kimin verdiğini bilmek zorundadır"</b> dedi.</p>
      <p>Öztrak'tan Erdoğan'ın CHP'li bir siyasetçinin Saray'da kendisini ziyaret ettiği iddiasını yalanlayarak "Cumhurbaşkanlığımı ortaya koyuyorum. İspat ettin, ettin. Etmediğin takdirde CHP bu yalancıdan kurtulsun" sözlerine cevap geldi.</p>
      <h3>"OYUN BOZULDU"</h3>
      <p><b>"Hem CHP'yi karıştırmak hem vatandaşın gündemini karartmak için yapılmış olan bu hamlelerin kimseye faydası yoktur"</b> diyen Öztrak, şu ifadeleri kullandı:</p>
      <p>"Neyi açıklayacak sayın Genel başkanımız. 'Sen açıkla' diyor. 'Ben, cumhurbaşkanlığımı ortaya koyuyorum' diyor. Türkiye Cumhuriyeti'nin cumhurbaşkanlığını kumar masasına sürecek kadar gözü dönmüş. Bu kızgınlığın sebebi ne? Çünkü oyun bozuldu.</p>
      <p>Bu tür şeylerle millete 'cambaza bak cambaza' demeye çalışıyorlar. <b>Bu iş için cumhurbaşkanlığını ortaya koymak biraz fazla gelir.</b> Onu tank palet fabrikasına sakla. Burada genel başkanlık yeter. Açıklayamıyorsan eğer genel başkanlığını koy ortaya. Bunu söyleyen bir saray görevlisi. Bunun kim olduğunu ya Sarayı yöneten kişi ya da yazar açıklayacak.</p>
      <p><b>'Cumhurbaşkanlığımı ortaya koyuyorum'</b> demek gerçekten ürkütücüdür. Bu saraya giden kimdir? Bunu açıklama görevi ya yazardadır ya Sayın Erdoğan'dadır. Eğer Sayın Erdoğan o sarayı yönetiyorsa saraydan bu bilgiyi yazara kimin verdiğini bilmek zorundadır."</p>
    </article>
  </body>
</html>