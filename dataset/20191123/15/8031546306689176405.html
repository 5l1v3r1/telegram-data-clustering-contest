<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://kanal3.bg/news/109420-Cherno-more-butna-Slaviya-ot-shesticata-s-gol-shedyovar-na-Isa"/>
    <meta property="og:site_name" content="Канал 3"/>
    <meta property="article:published_time" content="2019-11-23T15:53:00+00:00"/>
    <meta property="og:title" content="Черно море бутна Славия от шестицата с гол-шедьовър на Иса"/>
    <meta property="og:description" content="Моряците изплуваха от негативната серия с успех над белите"/>
  </head>
  <body>
    <article>
      <h1>Черно море бутна Славия от шестицата с гол-шедьовър на Иса</h1>
      <h2>Моряците изплуваха от негативната серия с успех над белите</h2>
      <address>
        <time datetime="2019-11-23T15:53:00+00:00">23 Nov 2019, 15:53</time>
      </address>
      <p>
        <b>Черно море победи като гост Славия с 1:0 в среща от 17-я кръг на Първа лига. Преди този мач варненци бяха в серия от три поредни загуби. Преди началото на срещата треньора на „белите” Златомир Загорчич получи специална фланелка по-случай 100-я двубой начело на Славия.</b>
      </p>
      <p>В 32-ата минута Черно море имаше чудесна възможност да открие резултата след грешка на Георги Георгиев. Вратарят се подхлъзна, а Мартин Минчев бе най-съобразителен, но реши да играе сам и сгреши.</p>
      <p>Двайсет минути преди края на срещата „белите” останаха с човек по-малко. Николай Дюлгеров влезе остро в краката на Мартин Минчев и съдията му показа втори жълт картон.</p>
      <p>В добавеното време на двубоя Черно море успя да отбележи и да спечели срещата. Исмаил Иса отбеляза уникален гол със задна ножица, като топката срещна напречната греда и попадна зад вратаря Георги Георгиев.</p>
      <p>С победата Черно море измести Славия от първата шестица с актив от 24 точки, докато „белите са с една по-малко на седмата позиция.</p>
    </article>
  </body>
</html>