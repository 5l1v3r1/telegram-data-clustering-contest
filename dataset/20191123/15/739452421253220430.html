<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hlavnydennik.sk/2019/11/23/80236/"/>
    <meta property="og:site_name" content="HLAVNÝ DENNÍK"/>
    <meta property="article:published_time" content="2019-11-23T15:49:57+00:00"/>
    <meta property="og:title" content="Veľká Británia: Šťastlivec vyhral v lotérii Euromilióny 122 miliónov eur"/>
    <meta property="og:description" content="Vďaka číslam 8, 10,15, 30, 42, 4 a 6 je neznámy britský hráč bohatší o vyše 122 miliónov eur. Šťastlivec si zrejme nepraje zverejniť svoju identitu. Vo Veľkej Británii sa prihlásil držiteľ výherného lístka na jackpot lotérie Euromilióny v sume 105 miliónov libier (122 miliónov eur), ktorý padol v utorok...."/>
  </head>
  <body>
    <article>
      <h1>Veľká Británia: Šťastlivec vyhral v lotérii Euromilióny 122 miliónov eur</h1>
      <address><time datetime="2019-11-23T15:49:57+00:00">23 Nov 2019, 15:49</time> by <a rel="author">SITA</a></address>
      <p>
        <b>Vďaka číslam 8, 10,15, 30, 42, 4 a 6 je neznámy britský hráč bohatší o vyše 122 miliónov eur. Šťastlivec si zrejme nepraje zverejniť svoju identitu.</b>
      </p>
      <p>Vo Veľkej Británii sa prihlásil držiteľ výherného lístka na jackpot lotérie Euromilióny v sume 105 miliónov libier (122 miliónov eur), ktorý padol v utorok.</p>
      <p>Informoval o tom prevádzkovateľ lotérie, spoločnosť Camelot. Identitu výhercu však nezverejnia, pokiaľ sa tak nerozhodne sám. Víťaznými číslami boli 8, 10, 15, 30 a 42. Dve dodatkové „šťastné čísla“ boli 4 a 6.</p>
      <p>Ide už o šiesteho výhercu jackpotu v hre Euromilióny vo Veľkej Británii v tomto roku. V októbri získal iný šťastlivec rekordný jackpot vo výške 170 miliónov libier (198 miliónov eur). Stal sa tak najbohatším víťazom lotérie v Británii vôbec.</p>
    </article>
  </body>
</html>