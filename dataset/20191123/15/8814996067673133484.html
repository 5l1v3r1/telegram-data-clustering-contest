<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.onemorething.nl/2019/11/t-mobile-gaat-5g-netwerk-volgend-jaar-testen-met-handjevol-klanten/"/>
    <meta property="og:site_name" content="One More Thing"/>
    <meta property="article:published_time" content="2019-11-23T15:01:02+00:00"/>
    <meta property="og:title" content="T-Mobile gaat 5G-netwerk volgend jaar testen met handjevol klanten"/>
    <meta property="og:description" content="Telecomprovider T-Mobile heeft laten weten begin volgend jaar het 5G-testnetwerk te willen uitproberen met een handjevol klanten."/>
  </head>
  <body>
    <article>
      <h1>T-Mobile gaat 5G-netwerk volgend jaar testen met handjevol klanten</h1>
      <address><time datetime="2019-11-23T15:01:02+00:00">23 Nov 2019, 15:01</time> by <a rel="author">Wesley Akkerman</a></address>
      <p>Telecomprovider T-Mobile heeft laten weten begin volgend jaar het 5G-testnetwerk te willen uitproberen met een handjevol klanten. Testers met een 5G-telefoon kunnen het netwerk dan alvast gebruiken, voordat iedereen aan het eind van 2020 toegang krijgt.</p>
      <p>Woordvoerder Janneke Versteeg laat tegenover <a href="https://tweakers.net/nieuws/160224/t-mobile-laat-begin-volgend-jaar-beperkt-aantal-klanten-toe-op-testnetwerk-5g.html">Tweakers</a> weten dat de testperiode in het teken staat van de klantbeleving van het 5G-netwerk. Het gaat hier vooralsnog niet om het ontvangst van het signaal of de tuning van de antennes. Dat soort aspecten worden intern goed getest, legt Versteeg uit. T-Mobile wil achterhalen hoe klanten 5G gebruiken en in hoeverre dat verschilt van 4G.</p>
      <h3>T-Mobile werkt samen met Oppo</h3>
      <p>Eerst dienen de testers aanwezig te zijn bij een demonstratie. Enkele maanden later krijgen ze dan een 5G-telefoon van Oppo, die werkt met het testnetwerk van T-Mobile. Vermoedelijk werkt dat netwerk dan wel in een groter gebied. Een markant detail is dat de test plaatsvindt op de 3,5GHz-band. Hoewel dit een belangrijke frequentie is voor <a href="https://www.want.nl/5g-nederland-feit-t-mobile-start-proef/">5G</a>, zal die voorlopig nog niet in Nederland beschikbaar zijn. Dit kan nog jaren duren.</p>
      <figure>
        <img src="https://cdn.onemorething.nl/uploads/2019/08/5g-mast-nederland.jpg"/>
        <figcaption>Afbeelding: ANP XTRA/Robin van Lonkhuijsen</figcaption>
      </figure>
      <p>In totaal doen zo’n tien tot twintig mensen mee aan deze test. Versteeg zegt dat er bewust gekozen is voor zo’n kleine groep, zodat aan iedereen veel aandacht gegeven kan worden. Hoe groter de groep, hoe minder aandacht er voor iedereen is. En omdat het hier om de klantervaring draait, is aandacht dus van belang.</p>
      <h3>Apple en 5G</h3>
      <p>Vanaf eind volgend jaar wil T-Mobile in elk geval in Nederland 5G gaan aanbieden. Binnenkort komen er frequenties vrij waarop geboden kan worden, op de banden 700MHz, 1400MHz en 2100MHz. Hoe hoger de frequentie, hoe hoger het bereik van het 5G-netwerk. Het lijkt erop dat Apple tegen die tijd ook de stap heeft gemaakt naar 5G. <a href="https://www.onemorething.nl/2019/10/2020-modellen-iphone-5g-modem-qualcomm/">Volgens geruchten</a> zullen namelijk alls 2020 toestellen voorzien zijn van een 5G chip.</p>
      <related>
        <h4>Bekijk ook dit.</h4>
        <a href="https://www.onemorething.nl/2019/11/apple-webshop-store-review-rating-verwijderd/"/>
        <a href="https://www.onemorething.nl/2019/11/diverse-macbooks-met-korting-tijdens-black-friday/"/>
        <a href="https://www.onemorething.nl/2019/11/black-friday-bij-coolblue-tot-wel-80-euro-korting-op-sonos-speakers/"/>
        <a href="https://www.onemorething.nl/2019/11/facebook-werkte-aan-personeelsapp-voor-gezichtsherkenning/"/>
        <a href="https://www.onemorething.nl/2019/11/apple-ceo-tim-cook-wil-wet-tegen-dataverzameling-techbedrijven/"/>
        <a href="https://www.onemorething.nl/2019/11/apple-en-nvidia-definitief-einde-oefening/"/>
      </related>
    </article>
  </body>
</html>