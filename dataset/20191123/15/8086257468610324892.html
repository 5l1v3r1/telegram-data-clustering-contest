<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.0404.co.il/?p=507488"/>
    <meta property="og:site_name" content="0404"/>
    <meta property="article:published_time" content="2019-11-23T15:29:40+00:00"/>
    <meta property="og:title" content="שבוע טוב עם ישראל היקר | סיכום חדשות השבת"/>
    <meta property="og:description" content="נקבע מותם של שני הילדים בני 3 ו-5 שנפצעו אנושות בשריפה שפרצה בדירה ברחוב שרעבי בנתניה. חוקר דליקות קבע כי מדובר בכשל חשמלי במנורת לילה שהותקנה באופן מאולתר"/>
  </head>
  <body>
    <article>
      <h1>שבוע טוב עם ישראל היקר | סיכום חדשות השבת</h1>
      <address><time datetime="2019-11-23T15:29:40+00:00">23 Nov 2019, 15:29</time> by <a rel="author">חדשות 0404</a></address>
      <p>נקבע מותם של שני הילדים בני 3 ו-5 שנפצעו אנושות בשריפה שפרצה בדירה ברחוב שרעבי בנתניה. חוקר דליקות קבע כי מדובר בכשל חשמלי במנורת לילה שהותקנה באופן מאולתר מעל מיטה שהיוותה את מוקד השריפה.</p>
      <p>סגן מנהיג ארגון הטרור חמאס אמר כי ארגונו מוכן לנהל מו״מ עם ישראל על עסקת ״חילופי שבויים״, במידה וישראל תהיה מוכנה לשלם את המחיר שאותו דורש חמאס. הטרוריסט הבכיר אמר כי בשלב הזה אין כל מגעים לעסקה.</p>
      <p>ערבים ירו לעבר ניידת משטרה שעסקה בפעילות בכפר דיר אל אסד. אין נפגעים.</p>
      <p>המשטרה חקרה תושב תל אביב בן 46 בחשד שהפעיל רחפן במהלך מרוץ בגני יהושע וגרם לפציעה קלה של אחד מהמשתתפים.</p>
      <p>גבר בן 34 נפצע באורח בינוני לאחר שמצנח רחיפה התרסק בכרמים סמוך לכביש 3, ליד רכבת לטרון.</p>
      <p>שני צעירים כבני 20 נפצעו בינוני וקל בקטטה שאירעה בכניסה לכפר תבור.</p>
      <p>רוכב אופנוע בן 44 נפצע בינוני מפגיעת רכב בכביש 44, מכרמי יוסף לפדיה.</p>
      <p>אשה בת 30 נפצעה בינוני בקטטה ברחוב בני ברק בתל אביב.</p>
      <p>ילד בן 8 נפצע אנוש וצעיר בן 19 באורח בינוני בהתהפכות טרקטורון רייזר בכביש 204, מדימונה לכיוון ירוחם.</p>
      <p>גבר בן 35 נפצע קשה בתאונת דרכים בכביש 6, בדרך מניצני עוז למחלף אייל.</p>
      <p>גבר בן 40 נפצע קשה בהתהפכות טרקטורון בשטח המועצה האזורית זבולון.</p>
      <p>אשה בת 70 נפצעה קשה ואשה בת 30 באורח בינוני לאחר שרכב התנגש בעמוד ברחוב המרכבה בנוף הגליל (נצרת עילית).</p>
      <p>ילד בן 8 נפצע בינוני מפגיעת שער ברזל שנפל ביישוב במועצה האזורית שפיר.</p>
      <p>ארה״ב הודיעה על הטלת סנקציות על שר התקשורת של איראן וזאת כלחץ על ממשלת איראן לבטל את הגבלת התקשורת במדינה לשירותי האינטרנט, כדי למנוע מאזרחים להפיץ חומרים מההפגנות ומהדיכוי הממשלתי.</p>
      <p>כדורסל: מכבי ת״א הובסה 96:73 ע״י ברצלונה במסגרת היורוליג.</p>
      <p>לעדכונים קבועים מסביב לשעון והרבה לפני כולם – הורידו בחינם את אפליקציית חדשות 0404 מחנויות אפל וגוגל.</p>
      <p>שבוע טוב ממערכת חדשות 0404</p>
    </article>
  </body>
</html>