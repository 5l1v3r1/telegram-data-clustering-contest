<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.formulapassion.it/automoto/mondoauto/class-action-su-fca-negli-usa-lipotesi-prende-quota-468886.html"/>
    <meta property="og:site_name" content="FormulaPassion.it"/>
    <meta property="article:published_time" content="2019-11-23T15:00:07+00:00"/>
    <meta property="og:title" content="Class action su FCA negli USA, l’ipotesi prende quota"/>
    <meta property="og:description" content="Il gruppo italo-americano è stato accusato da General Motors di aver corrotto i sindacati versandogli milioni di dollari in tangenti"/>
  </head>
  <body>
    <article>
      <h1>Class action su FCA negli USA, l’ipotesi prende quota</h1>
      <h2>Il gruppo italo-americano è stato accusato da General Motors di aver corrotto i sindacati versandogli milioni di dollari in tangenti</h2>
      <address><time datetime="2019-11-23T15:00:07+00:00">23 Nov 2019, 15:00</time> by <a rel="author">Andrea Trezza</a></address>
      <p><i>Il Sole 24 Ore</i> spiega come sia più che viva la possibilità che venga organizzata una class action negli Stati Uniti su FCA, accusata da GM negli scorsi giorni di <b>corruzione</b>. Ricordiamo che il costruttore americano ha deciso di fare causa al gruppo italo-americano sostenendo che quest’ultimo abbia versato <b>milioni di dollari in tangenti</b> ai dirigenti sindacali durante le trattative per gli accordi sul contratto collettivo di lavoro negli anni 2009, 2011 e 2015. I danni richiesti da GM vanno dai 6 ai 15 miliardi di dollari.</p>
      <blockquote>
        <a href="https://www.formulapassion.it/automoto/mondoauto/fca-psa-causa-gm-non-compromette-la-fusione-468854.html">FCA-PSA, causa GM non compromette la fusione</a>
      </blockquote>
      <p>Naturalmente FCA, per bocca del suo presidente John Elkann, ha respinto le accuse al mittente, che però non si tira affatto indietro. Ecco che quindi due studi legali statunitensi, la <b>Pomerantz Firm e la Rosen Law Firm</b>, si sono lanciati a capofitto alla ricerca di clienti al fine di effettuare un possibile ricorso collettivo per danni a favore di investitori nei titoli di FCA. Parliamo di due entità che sono <b>altamente specializzate</b> in class action: entrambe hanno comunicato di voler <i>“indagare sulla preoccupazione che Fiat Chrysler e alcuni suoi dirigenti e/o direttori siano responsabili di truffa finanziaria o di altre pratiche di business illegali”.</i></p>
      <p>E attenzione perchè sia Pomerantz che Rosen hanno già tastato <b>con successo</b> il territorio italiano e in particolare anche di FCA: solo lo scorso settembre il tribunale gli ha dato ragione in seguito a un’azione legale collettiva legata a ritiri di veicoli per ragioni di sicurezza, approvando un accordo da <b>110 milioni di dollari</b>. Al momento l’ipotesi della class action anche in questa occasione è solo un’ipotesi, che però inizia seriamente a prendere quota.</p>
      <footer>RIPRODUZIONE RISERVATA</footer>
    </article>
  </body>
</html>