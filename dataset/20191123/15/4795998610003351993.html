<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://t24.com.tr/haber/deniz-seki-ahmet-kaya-nin-ne-demek-istedigini-neler-yasadigini-maldivler-deyken-anladim,849378"/>
    <meta property="og:site_name" content="T24"/>
    <meta property="article:published_time" content="2019-11-23T15:50:00+00:00"/>
    <meta property="og:title" content="Deniz Seki: Ahmet Kaya’nın ne demek istediğini, neler yaşadığını Maldivler'deyken* anladım"/>
    <meta property="og:description" content="Deniz Seki: Ahmet Kaya’nın ne demek istediğini, neler yaşadığını Maldivler'deyken* anladım"/>
  </head>
  <body>
    <article>
      <h1>Deniz Seki: Ahmet Kaya’nın ne demek istediğini, neler yaşadığını Maldivler'deyken* anladım</h1>
      <h2>Deniz Seki: Ahmet Kaya’nın ne demek istediğini, neler yaşadığını Maldivler'deyken* anladım</h2>
      <address>
        <time datetime="2019-11-23T15:50:00+00:00">23 Nov 2019, 15:50</time>
      </address>
      <p>Şarkıcı <b>Deniz Seki,</b> son albümünde yer verdiği ve klip de çektiği <b>Ahmet Kaya</b>’nın ‘Nereden bileceksiniz’ şarkısının sözlerini ‘uyuşturucu ticaretine yardım etmek’ suçlamasından giydiği hüküm nedeniyle toplamda 4.5 yıl kaldığı cezaevinde anladığını söyledi.<br/>Cezaevinden ‘Maldivler’ olarak bahseden Seki, “Ahmet Kaya’nın ne demek istediğini, neler yaşadığını o dönem anladım zaten. ‘Nereden Bileceksiniz?’ şarkısı için Maldivler’deyken (o kelimeyi ağzıma almıyorum, oraya Maldivler diyorum ben) ‘Sanki bu şarkı benim için yazılmış gibi, keşke bunu ben yazmış olsaydım’ diyordum” diye konuştu.</p>
      <h3>"Dünyanın en güzel kadını Deniz, erkek olsam ona aşık olurdum"</h3>
      <p>Posta gazetesinden <b>Oya Çınar</b>’a konuşan Seki, “Sizin durumunuzdaki kadınlar erkeklerin gözünü korkutabilir biraz. Zor olacağını düşünebilirler. Siz erkek olsanız kendinize yaklaşmaktan korkar mıydınız” sorusuna da şu yanıtı verdi:<br/>“Asla korkmazdım. Dünyanın en güzel kadını Deniz. Ona aşık olurdum ben yaaa! Çok ciddiyim, ben olsam kendime aşık olurdum. Kimse kusura bakmasın, hiç egom yoktur ama bu konuda tevazu göstermeyeceğim. Bunu söylemek zorundayım. Ben bir erkek olsam Deniz Seki’ye aşık olurdum.”</p>
      <hr/>
      <p>
        <i>*Posta gazetesinde yayınlanan söyleşinin tamamını <a href="https://www.posta.com.tr/deniz-seki-dunyanin-en-guzel-kadini-benim-erkek-olsam-deniz-sekiye-asik-olurdum-2221246">buradan</a> okuyabilirsiniz. </i>
      </p>
    </article>
  </body>
</html>