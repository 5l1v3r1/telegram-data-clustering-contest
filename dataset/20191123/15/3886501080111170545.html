<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://beta.rs/vesti/drustvo-vesti-svet/119702-u-francuskoj-protesti-protiv-nasilja-prema-zenama?utm_source=feedburner&amp;utm_medium=feed&amp;utm_campaign=Feed%3A+betavesti+%28Novinska+agencija+Beta+-+Vesti%29&amp;hl=en"/>
    <meta property="og:site_name" content="Novinska agencija Beta"/>
    <meta property="article:published_time" content="2019-11-23T15:25:04+00:00"/>
    <meta property="og:title" content="U Francuskoj protesti protiv nasilja prema ženama"/>
    <meta property="og:description" content="Hiljade ljudi su danas u Francuskoj demonstrirale protiv seksualnog i seksističkog nasilja nad ženama i protiv femicida ubistva žena.Gotovo 70 organizacija, političkih stranaka, sindikata, udruženja i ličnosti pozvalo je na okupljanje. Medju njima je Vensan Trentinjan, brat Mari Trentinjan, glumice koju je 2003. godine ubio njen partner, francuski muzičar Bertran Kanta.Na skupu u Parizu pored velikog transparenta nacionalne Unije porodica žrtava femicida, nekoliko demonstranata je nosilo fotografije žene koja je nedavno ubijena. Tridesetakj takvih marševa priredjeno je širom Francuske.Francuska vlada u ponedeljak treba da objavi 40 mera za suzbijanje nasilja prema ženama.Ove godine 116 žena je ubijeno u porodičnom nasilju, a 2018. godine je registrovan 121 femicid, navelo je Ministarstvo unutrašnjih poslova.Računa se da je godišnje 213.000 žena u Francuskoj izloženo fizičkom i seksualnom nasilju partnera ili bivšeg partnera, što je oko jedan odsto ukupnpg broja žena izmedju 18 i 75 godina.Prošle godine se na…"/>
  </head>
  <body>
    <article>
      <h1>U Francuskoj protesti protiv nasilja prema ženama</h1>
      <address>
        <time datetime="2019-11-23T15:25:04+00:00">23 Nov 2019, 15:25</time>
      </address>
      <slideshow>
        <figure>
          <img src="https://static.beta.rs/thumbs/3977c093.279x371.jpg"/>
        </figure>
        <figure>
          <img src="https://static.beta.rs/thumbs/c92f3d64.495x371.jpg"/>
        </figure>
        <figure>
          <img src="https://static.beta.rs/thumbs/222c4225.495x371.jpg"/>
        </figure>
      </slideshow>
      <p>Hiljade ljudi su danas u Francuskoj demonstrirale protiv seksualnog i seksističkog nasilja nad ženama i protiv femicida ubistva žena.<br/><br/>Gotovo 70 organizacija, političkih stranaka, sindikata, udruženja i ličnosti pozvalo je na okupljanje. Medju njima je Vensan Trentinjan, brat Mari Trentinjan, glumice koju je 2003. godine ubio njen partner, francuski muzičar Bertran Kanta.<br/><br/>Na skupu u Parizu pored velikog transparenta nacionalne Unije porodica žrtava femicida, nekoliko demonstranata je nosilo fotografije žene koja je nedavno ubijena. <br/><br/>Tridesetakj takvih marševa priredjeno je širom Francuske.<br/><br/>Francuska vlada u ponedeljak treba da objavi 40 mera za suzbijanje nasilja prema ženama.<br/><br/>Ove godine 116 žena je ubijeno u porodičnom nasilju, a 2018. godine je registrovan 121 femicid, navelo je Ministarstvo unutrašnjih poslova.<br/><br/>Računa se da je godišnje 213.000 žena u Francuskoj izloženo fizičkom i seksualnom nasilju partnera ili bivšeg partnera, što je oko jedan odsto ukupnpg broja žena izmedju 18 i 75 godina.<br/><br/>Prošle godine se na skupovima istim povodom okupilo 50.000 ljudi u Francuskoj, od kojih oko 30.000 u Parizu, prema podacima organizatora, dok je policija navela da ih je bilo svega 12.000.</p>
    </article>
  </body>
</html>