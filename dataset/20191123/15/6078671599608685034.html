<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.cross.bg/gkpp-avtomobili-granitzata-1618653.html"/>
    <meta property="og:site_name" content="Cross"/>
    <meta property="article:published_time" content="2019-11-23T15:30:00+00:00"/>
    <meta property="og:title" content="Спряха пропускането на коли на ГКПП „Ивайловград” и в двете посоки"/>
    <meta property="og:description" content="/КРОСС/От 12.30 на ГКПП „Ивайловград - Кипринус&quot; временно е преустановено пропускането на автомобили и в двете посоки поради технически проблем в системата на гръцките власти, съобщават от „Гранична полиция&quot;."/>
  </head>
  <body>
    <article>
      <h1>Спряха пропускането на коли на ГКПП „Ивайловград” и в двете посоки</h1>
      <address>
        <time datetime="2019-11-23T15:30:00+00:00">23 Nov 2019, 15:30</time>
      </address>
      <p>/КРОСС/От 12.30 на ГКПП „Ивайловград - Кипринус" временно е преустановено пропускането на автомобили и в двете посоки поради технически проблем в системата на гръцките власти, съобщават от „Гранична полиция".</p>
      <p>На границата с Румъния трафикът е интензивен на ГКПП „Силистра" на изход за товарни автомобили. Поради лоши метеорологични условия ферибота на ГКПП „Сомовит - Никопол" не работи.</p>
      <p>На границата с Република Турция на ГКПП „Капитан Андреево" и ГКПП „Лесово" трафикът е силно интензивен на изход за товарни автомобили.</p>
      <p>На границата с Република Гърция на ГКПП „Кулата" трафикът е интензивен на вход за товарни автомобили. Поради извършване на ремонтни работи на ГКПП „Кулата" е възможно да има промени в организацията на движението на товарните автомобили през пункта. Трасетата ще се ремонтират поетапно, без да се спира преминаването на превозни средства.</p>
      <p>На българо-сръбската и на границата със Северна Македония трафикът е нормален на всички гранични контролно-пропускателни пунктове.</p>
      <p>На 24 ноември 2019 г. за времето от 09.00 часа до 13.00 часа на ГКПП „Кардам - Негру вода" ще бъде спряно електрозахранването и преустановено извършването на гранични проверки поради извършване на ремонтни дейности. Препоръчва се използването на алтернативни маршрути.</p>
    </article>
  </body>
</html>