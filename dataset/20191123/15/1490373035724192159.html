<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.irozhlas.cz/ekonomika/moskva-rusko-lekarny-dluh-pujcky-ekonomicka-situace-inflace-urok_1911231506_cha"/>
    <meta property="og:site_name" content="iROZHLAS"/>
    <meta property="article:published_time" content="2019-11-23T15:06:00+00:00"/>
    <meta property="og:title" content="Lékárny v Moskvě začaly prodávat léky na dluh, Rusové totiž kvůli klesajícím příjmům méně nakupují"/>
    <meta property="og:description" content="Částku dosahující v přepočtu až 110 tisíc korun zákazníkům přímo v lékárnách nabídne banka MTS. Úrok je ale vysoký a chudým lidem hrozí další zadlužení."/>
  </head>
  <body>
    <article>
      <h1>Lékárny v Moskvě začaly prodávat léky na dluh, Rusové totiž kvůli klesajícím příjmům méně nakupují</h1>
      <address><time datetime="2019-11-23T15:06:00+00:00">23 Nov 2019, 15:06</time> by <a rel="author">Ivana Milenkovičová</a></address>
      <p>
        <b>Některé lékárny v ruské metropoli začaly nabízet okamžité půjčky na léky. Informoval o tom deník Kommersant. Důvodem je podle něj pokles reálných příjmů obyvatel Ruska a s tím související nižší prodej léčiv.</b>
      </p>
      <p>Částku dosahující v přepočtu až 110 tisíc korun zákazníkům přímo v lékárnách nabídne banka MTS. Úrok je ale vysoký a chudým lidem hrozí další zadlužení. </p>
      <p>Ruská síť lékáren Samson-farma nabízí okamžité půjčky zatím jenom v některých svých pobočkách v Moskvě. A to s roční úrokovou sazbou 23 procent. Příští rok se firma plánuje rozhodnout, jestli službu plošně rozšíří. Slibuje si od toho nárůst zákazníků a navýšení zisku až o 10 procent.</p>
      <p>Půjčky představují v Rusku jedno z rychle rostoucích odvětví. Důvodem je kromě jiného ekonomická situace. Meziroční inflace podle Mezinárodního měnového fondu v říjnu v Rusku dosáhla 4,7 procent.</p>
      <related>
        <h4>Související články</h4>
        <a href="https://www.irozhlas.cz/veda-technologie/historie/gulag-teror-jenisej-memorial_1911231151_pj"/>
      </related>
    </article>
  </body>
</html>