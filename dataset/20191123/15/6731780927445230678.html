<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.viagginews.com/2019/11/23/atalanta-juventus-polemiche-rigore-negato-fallo-di-mani-episodio-higuain/"/>
    <meta property="og:site_name" content="ViaggiNews.com"/>
    <meta property="article:published_time" content="2019-11-23T15:00:36+00:00"/>
    <meta property="og:title" content="Atalanta Juventus, polemiche: rigore negato, fallo di mani, episodio Higuain"/>
    <meta property="og:description" content="Polemiche e materiale per la moviola in questo pomeriggio in cui si affrontano Atalanta e Juventus: rigore negato, fallo di mani, episodio Higuain."/>
  </head>
  <body>
    <article>
      <h1>Atalanta Juventus, polemiche: rigore negato, fallo di mani, episodio Higuain</h1>
      <address><time datetime="2019-11-23T15:00:36+00:00">23 Nov 2019, 15:00</time> by <a rel="author">Gabriele M.</a></address>
      <p>
        <b>Polemiche e materiale per la moviola in questo pomeriggio in cui si affrontano Atalanta e Juventus: rigore negato, fallo di mani, episodio Higuain.</b>
      </p>
      <figure>
        <img src="https://www.viagginews.com/wp-content/uploads/2019/11/GettyImages-1184117686-min.jpg"/>
        <figcaption>(MIGUEL MEDINA/AFP via Getty Images)</figcaption>
      </figure>
      <p>Diversi gli episodi contestati questo pomeriggio durante la<a href="https://www.viagginews.com/2019/11/23/atalanta-juventus-serie-a-tim-diretta-streaming/"> partita tra Atalanta e Juventus</a>. In particolare, sul secondo gol bianconero, l’azione sarebbe stata viziata da un fallo di mano di Cuadrado. Appena qualche secondo prima, i bergamaschi reclamavano un rigore a loro dire netto. Nel primo tempo, poi è Higuain a colpire il portiere Gollini in uscita, con un fallo che l’arbitro sancisce con l’ammonizione. La partita alla fine si conclude tre a uno con la Juventus che si porta a casa 3 punti e allunga sull’Inter impegnata stasera a Torino.</p>
      <h3>Le accuse dopo Atalanta-Juventus: veleno tra i tifosi e polemiche</h3>
      <figure>
        <img src="https://www.viagginews.com/wp-content/uploads/2019/08/Sarri-esonerato.jpg"/>
        <figcaption>(Getty Images)</figcaption>
      </figure>
      <p>Su questo episodio, molte sono le polemiche: per i tifosi atalantini ma non solo ci stava il rosso. Alla fine, Gonzalo Higuain realizza una doppietta, restando in campo. Il terzo gol della Juventus lo segna invece Paulo Dybala. I commenti dei tifosi sono durissimi: “Mi fa tanto piacere che vincano contro l’Atalanta con un furto, ma veramente mi fa tanto piacere. Ora sono soddisfatta, poi penso ai guai miei”.</p>
      <p>Sul gol del vantaggio della Juventus si sottolinea: “Onestamente, fate venire il vomito di come non abbiate il coraggio di dire che c’era sia il rigore per l’Atalanta, sia che si doveva annullare il 2-1 della Juve. Pazzesco il fallo di mano, altro che regole”. L’accusa è rivolta alla telecronaca di Sky. Intanto, anche un tifoso juventino timidamente ammette: “Effettivamente sui nostri gol ci sarebbe qualcosa da dire”. C’è infine chi chiede all’Atalanta di prendere posizione su quanto avvenuto in campo oggi pomeriggio.</p>
      <figure>
        <img src="https://www.viagginews.com/wp-content/uploads/2019/09/Juventus-Stadium-ultras.jpg"/>
      </figure>
      <related>
        <h4>ARTICOLI CORRELATI</h4>
        <a href="https://www.viagginews.com/2019/11/23/empoli-venezia-serie-bkt-vedere-streaming-dazn-formazioni/"/>
        <a href="https://www.viagginews.com/2019/11/23/betis-valencia-streaming-liga-spagnola-dazn-diretta/"/>
        <a href="https://www.viagginews.com/2019/11/23/serie-a-segno-rosso-volto-calciatori/"/>
      </related>
    </article>
  </body>
</html>