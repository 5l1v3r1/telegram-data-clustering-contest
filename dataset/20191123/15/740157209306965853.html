<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.portalsamorzadowy.pl/prawo-i-finanse/miasto-przyjmuje-wnioski-do-programu-usuwania-azbestu-na-2020-r,135477.html"/>
    <meta property="og:site_name" content="Portal Samorządowy"/>
    <meta property="article:published_time" content="2019-11-23T15:35:00+00:00"/>
    <meta property="og:title" content="Miasto przyjmuje wnioski do programu usuwania azbestu na 2020 r."/>
    <meta property="og:description" content="Wrocławski magistrat przyjmuje już wnioski do programu usuwania azbestu na 2020 r. Dofinansowanie może pokryć nawet całość kosztów związanych z usunięciem szkodliwego materiału. We Wrocławiu do usunięcia pozostało ok. 2,8 tys. ton azbestu."/>
  </head>
  <body>
    <article>
      <h1>Miasto przyjmuje wnioski do programu usuwania azbestu na 2020 r.</h1>
      <address><time datetime="2019-11-23T15:35:00+00:00">23 Nov 2019, 15:35</time> by <a rel="author">PAP/AKC  </a></address>
      <h4>Wrocławski magistrat przyjmuje już wnioski do programu usuwania azbestu na 2020 r. Dofinansowanie może pokryć nawet całość kosztów związanych z usunięciem szkodliwego materiału. We Wrocławiu do usunięcia pozostało ok. 2,8 tys. ton azbestu.</h4>
      <hr/>
      <p>Wyroby azbestowe, zgodnie z obowiązującym prawem, powinny zostać usunięte najpóźniej do końca 2032 r. Wrocławski magistrat przypomina, że obowiązek usunięcia wyrobów azbestowych spoczywa na właścicielach nieruchomości.</p>
      <p>- Istnieje jednak możliwość uzyskania wsparcia finansowego na prace związane z demontażem, transportem i unieszkodliwieniem materiałów zawierających szkodliwe włókna w ramach miejskiego programu usuwania azbestu - poinformował w sobotę Marcin Obłoza z biura prasowego wrocławskiego magistratu.</p>
      <p>
        <a href="https://www.portalsamorzadowy.pl/prawo-i-finanse/miliony-na-usuwanie-odpadow-zawierajacych-azbest,128474.html">Czytaj też: Miliony na usuwanie odpadów zawierających azbest</a>
      </p>
      <p>Dofinansowanie może pokryć nawet całość kosztów związanych z usunięciem szkodliwego materiału. Urzędnicy podkreślają przy tym, że wsparcie finansowe nie obejmuje wydatków związanych z zastąpieniem azbestu innymi materiałem.</p>
      <p>
        <a href="https://www.portalsamorzadowy.pl/prawo-i-finanse/azbest-wciaz-wszechobecny-na-wsiach-wojtowie-tylko-100-proc-dotacje-szansa-na-pozbycie-sie,123364.html">Czytaj też: Azbest wciąż wszechobecny na wsiach. Wójtowie: tylko 100-proc. dotacje szansą na pozbycie się</a>
      </p>
      <p>Deklaracje przystąpienia do programu usuwania azbestu na 2020 r. można składać do 31 stycznia w Wydziale Środowiska i Rolnictwa wrocławskiego magistratu - poinformowała dyrektor tego wydziału Małgorzata Demianowicz.</p>
      <p>W latach 2012-2019 w ramach programu usuwania azbestu we Wrocławiu unieszkodliwiono ponad tysiąc ton tego materiału. Do usunięcia jest jeszcze ok. 2,8 tys. ton wyrobów azbestowych. </p>
      <footer>
        <pic src="https://pliki.ptwp.pl/pliki/00/02/15/000215.gif"/>
      </footer>
    </article>
  </body>
</html>