<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://trud.bg/%d0%ba%d1%8a%d1%81%d0%bc%d0%b5%d1%82%d0%bb%d0%b8%d1%8f-%d0%be%d1%82-%d1%81%d1%8a%d0%b5%d0%b4%d0%b8%d0%bd%d0%b5%d0%bd%d0%b8%d0%b5-%d1%81%d0%bf%d0%b5%d1%87%d0%b5%d0%bb%d0%b8-%d1%87%d0%b8%d1%81%d1%82/"/>
    <meta property="og:site_name" content="Труд"/>
    <meta property="article:published_time" content="2019-11-23T15:45:10+00:00"/>
    <meta property="og:title" content="Късметлия от Съединение спечели чисто нов автомобил от тотото"/>
    <meta property="og:description" content="Български спортен тотализатор организира специално събитие в град Съединение. Поводът бе връчването на ключовете за чисто нов автомобил, спечелен от жител на града, съобщиха от БСТ. Късметът му се усмихна в 84-ия тираж на „6 от 49“. Съединение се оказа..."/>
  </head>
  <body>
    <article>
      <h1>Късметлия от Съединение спечели чисто нов автомобил от тотото</h1>
      <address><time datetime="2019-11-23T15:45:10+00:00">23 Nov 2019, 15:45</time> by <a rel="author">Труд онлайн</a></address>
      <p>Български спортен тотализатор организира специално събитие в град Съединение. Поводът бе връчването на ключовете за чисто нов автомобил, спечелен от жител на града, съобщиха от БСТ. Късметът му се усмихна в 84-ия тираж на „6 от 49“.</p>
      <p>Съединение се оказа град на големи късметлии. През март Петко Карабелов стана 100-ят тото милионер. Той грабна 2 375 357 лв. А от началото на годината петима късметлии от региона са подкарали чисто нови коли.</p>
      <p>Късметлията, който ще се радва на новото возило, е Георги Попов. Той редовно играе в игрите на СПОРТ ТОТО. Това обаче е най-голямата му печалба и е изкюлчително щастлив. Сподели, че ще подари колата на дъщеря си Райна Попова и семейството ѝ.</p>
      <p>„Тази печалба ще ни помогне да осъществим част от мечтите си. Една от тях е да обиколим България и да разгледаме всички забележителности, без да се притесняваме, че колата ни може да се развали по път“, разказа съпругата му. Мъжът ѝ пък допълни, че дори не е мечтал някога в живота си да притежава чисто нов автомобил.</p>
    </article>
  </body>
</html>