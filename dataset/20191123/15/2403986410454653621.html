<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/health/yak_trivaliy_golod_vplivaye_na_organizm_lyudini_n1238383"/>
    <meta property="og:site_name" content="24 Канал"/>
    <meta property="article:published_time" content="2019-11-23T15:41:00+00:00"/>
    <meta property="og:title" content="Як тривалий голод впливає на організм людини"/>
    <meta property="og:description" content="Кожну четверту суботу листопада в Україні відзначають День пам'яті жертв Голодоморів. Аби вшанувати пам'ять жертв, редакція Здоров'я 24 вирішила розповісти, що відбувається з людиною, якщо вона не отримує їжі."/>
  </head>
  <body>
    <article>
      <h1>Як тривалий голод впливає на організм людини</h1>
      <address><time datetime="2019-11-23T15:41:00+00:00">23 Nov 2019, 15:41</time> by <a rel="author" href="https://24tv.ua/anastasiya_kushpit_tag6873/" target="_blank">Анастасія Кушпіт</a></address>
      <p>
        <b>Кожну четверту суботу листопада в Україні відзначають День пам'яті жертв Голодоморів. Аби вшанувати пам'ять жертв, редакція Здоров'я 24 вирішила розповісти, що відбувається з людиною, якщо вона не отримує їжі.</b>
      </p>
      <p>23 листопада 2019 року Україна вшановує пам'ять жертв геноциду українського народу. Лише в період з 1932 по 1933 від голоду померло близько 4 мільйони осіб, а з числом ненароджених – <a href="http://photo.ukrinform.ua/ukr/current/photo.php?id=308364">понад 6 мільйонів</a>. Далі ви прочитаєте, які страждання переносить людина в процесі голодування.</p>
      <blockquote>Важливо знати: <a href="https://24tv.ua/istoriya_golodomoru_chomu_znishhuvali_ukrayintsiv_n1067684">Історія Голодомору: чому знищували українців</a></blockquote>
      <h3>Що відбувається з людиною під час голодування</h3>
      <p>Відповідно, люди в цей період стають млявими та дуже дратівливими.</p>
      <p>Жертви голоду бувають на стільки слабкими, що<b> не можуть навіть відчувати спрагу</b>, тому <b>страждають від зневоднення</b>. Через атрофію м'язів їх <b>рухи стають кволими</b>, а через зневоднення <b>шкіра стає сухою та тріскається.</b></p>
      <figure>
        <img src="https://24tv.ua/resources/photos/news/620_DIR/201911/1238383_10210748.jpg?201911145338"/>
        <figcaption>Після тривалого білкового голодування в людей розбухав живіт</figcaption>
      </figure>
      <p>Через ослаблення імунітету хвороби стають звичним явищем. Наприклад, у стравоході розмножуються грибок (<b>кандидоз</b>), що робить ковтання дуже болючим, а дефіцит вітамінів часто приводить до <b>анемії, авітамінозу, пелагрі та цинзі.</b> Ці захворювання можуть викликати <b>діарею, висипання на шкірі, набряки та серцеву недостатність</b>.</p>
      <h3>Як голодування впливає на організм людини</h3>
      <p>Під час перших днів голодування організм людини продовжує використовувати глюкозу для отримання необхідної енергії. Після цього періоду настає кетоз, адже клітини не отримують вуглеводів. Через це організм починає розщеплювати жир і виробляти токсичні кетонові тіла. Якщо кількість кетонових тіл в організмі зростає, у людини може виникнути патологія під назвою <b>кетоацидоз</b>.</p>
      <figure>
        <img src="https://24tv.ua/resources/photos/news/620_DIR/201911/1238383_10210779.jpg?201911145732"/>
        <figcaption>Люди помирали просто на вулиці</figcaption>
      </figure>
      <p>  Кетоацидоз – симптоми</p>
      <ul>
        <li>В ротовій порожнині запах ацетону або кислих фруктів;</li>
        <li>Швидке стомлення, слабкість;</li>
        <li>Головний біль;</li>
        <li>Зниження апетиту, а згодом відсутність апетиту або відраза до їжі взагалі;</li>
        <li>Біль у животі;</li>
        <li>Нудота, блювання та пронос;</li>
        <li>Дихання прискорюється, стає гучним;</li>
      </ul>
      <p>Остаточне голодування настає, коли жирові запаси повністю виснажуються, а білок є єдиним джерелом палива, доступним для організму. Намагаючись отримати достатню кількість енергії, <b>організм намагається взяти білок звідусіль і починає споживати сам себе</b>: руйнує життєво-важливі органи, нервову систему та м'язи. Під час голодування основною причиною смерті стає <b>аритмія чи зупинка серця</b>, викликані деградацією тканин і дисбалансом електролітів, або ж <b>метаболічний ацидоз</b>.</p>
      <figure>
        <img src="https://24tv.ua/resources/photos/news/620_DIR/201911/1238383_10210749.jpg?201911145338"/>
        <figcaption>Голодомор в Україні 1932-1933 рік</figcaption>
      </figure>
      <p>Фахівці досі не прийшли до спільного висновку, скільки може прожити людина без їжі, проте більшість вважає, що смерть настає тоді, коли організм втрачає понад 40% <b>здорової </b>маси тіла. Найімовірніше, що тривалість життя під час тривалого голодування залежить від таких факторів, як стан здоров'я, вік і жирова маса тіла.</p>
      <blockquote>Більше новин, що стосуються лікування, медицини, харчування, здорового способу життя та багато іншого – читайте у розділі <a href="https://24tv.ua/health/">Здоров'я</a>.</blockquote>
    </article>
  </body>
</html>