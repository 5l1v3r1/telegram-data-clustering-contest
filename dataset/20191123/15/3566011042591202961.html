<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1549489.html/%d8%a8%d8%b3%db%8c%d8%ac-%d8%af%d8%b1-%d8%b3%d8%b1%d8%a7%d8%b3%d8%b1-%da%a9%d8%b4%d9%88%d8%b1-%d8%af%d8%b1-%d8%b4%d9%86%d8%a7%d8%b3%d8%a7%db%8c%db%8c-%d9%88-%d8%af%d8%b3%d8%aa%da%af%db%8c%d8%b1%db%8c-%d8%b9%d9%88%d8%a7%d9%85%d9%84-%d9%86%d8%a7%d8%a7%d9%85%d9%86%db%8c-%d9%88-%d8%a2%d8%b4%d9%88%d8%a8-%d8%a8%d9%87-%d8%af%d8%b3%d8%aa%da%af%d8%a7%d9%87-%d9%82%d8%b6%d8%a7-%da%a9%d9%85%da%a9-%d9%85%db%8c-%da%a9%d9%86%d8%af--%d9%81%db%8c%d9%84%d9%85"/>
    <meta property="og:site_name" content="www.dana.ir"/>
    <meta property="article:published_time" content="2019-11-23T15:28:00+00:00"/>
    <meta property="og:title" content="بسیج در سراسر کشور در شناسایی و دستگیری عوامل ناامنی و آشوب به دستگاه قضا کمک می کند +فیلم"/>
    <meta property="og:description" content="شبکه اطلاع رسانی راه دانا-بسیج در سراسر کشور در شناسایی و دستگیری عوامل ناامنی و آشوب به دستگاه قضا کمک می کند +فیلم : سردار سلیمانی به ناآرامی ها و ناامنی های اخیر کشور اشاره کرد و گفت: بسیج نیز در سراسر کشور در شناسایی و دستگیری این عوامل، با دستگاه قضایی و هم سایر دستگاه مسئول همکاری خواهد کرد."/>
  </head>
  <body>
    <article>
      <h1>بسیج در سراسر کشور در شناسایی و دستگیری عوامل ناامنی و آشوب به دستگاه قضا کمک می کند +فیلم</h1>
      <h2>رئیس سازمان بسیج مستضعفین در گفتگو با دانا:</h2>
      <address>
        <time datetime="2019-11-23T15:28:00+00:00">23 Nov 2019, 15:28</time>
      </address>
      <figure>
        <video src="http://www.dana.ir/File/File/1809516"/>
      </figure>
      <p>سردار سلیمانی به ناآرامی ها و ناامنی های اخیر کشور اشاره کرد و گفت: بسیج نیز در سراسر کشور در شناسایی و دستگیری این عوامل، با دستگاه قضایی و هم سایر دستگاه مسئول همکاری خواهد کرد.</p>
      <p>«سردار غلامرضا سلیمانی» رئیس سازمان بسیج مستضعفین در گفت و گو با <a href="http://www.dana.ir/">شبکه اطلاع رسانی راه دانا</a> ضمن اشاره به ناآرامی ها و ناامنی های اخیر کشور در پی افزایش قیمت بنزین، به برنامه ها و اقدامات بسیج در ایجاد آرامش و امنیت در جامعه اشاره کرد و اظهار داشت: مسئولان قوه قضائیه اعلام کرده اند با کسانی که در امنیت و آرامش مردم اختلال و اخلال ایجاد کند، به شدت برخورد می کنند.</p>
      <p>وی تصریح کرد: دستگاه امنیتی موظف شدند عوامل این ناامنی ها را شناسایی کنند که در بخش هایی نیز این عوامل شناسایی و دستگیر شدند و در برخی از جاها از طریق رسانه های محلی اعترافات عوامل ناامنی ها و ناآرامی ها به اطلاع عموم مردم رسیده است.</p>
      <p>رئیس سازمان بسیج به دستگیری برخی از لیدرهای اغتشاشگران و آشوب گران در برخی شهرها اشاره کرد و گفت: در این عملیات که منجر به دستگیری تعدادی از اغتشاشگران شد، دستگیر شدگان به توضیح پشت صحنه ماجرا و دست های پشت پرده این قضایا پرداختند.</p>
      <p>سردار سلیمانی خاطر نشان کرد: بسیج نیز در سراسر کشور در شناسایی و دستگیری این عوامل، با دستگاه قضایی و هم سایر دستگاه مسئول همکاری خواهد کرد.</p>
      <p>انتهای پیام/</p>
    </article>
  </body>
</html>