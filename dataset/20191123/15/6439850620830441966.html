<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dailyjanakantha.com/details/article/462680/%E0%A6%A8%E0%A7%87%E0%A6%A4%E0%A7%8D%E0%A6%B0%E0%A7%80%E0%A6%B0-%E0%A6%B6%E0%A7%81%E0%A6%A6%E0%A7%8D%E0%A6%A7%E0%A6%BF-%E0%A6%85%E0%A6%AD%E0%A6%BF%E0%A6%AF%E0%A6%BE%E0%A6%A8-%E0%A6%86%E0%A6%AA%E0%A6%A8%E0%A6%BE%E0%A6%B0%E0%A6%BE-%E0%A6%B8%E0%A6%AB%E0%A6%B2-%E0%A6%95%E0%A6%B0%E0%A6%AC%E0%A7%87%E0%A6%A8"/>
    <meta property="og:site_name" content="Daily Janakantha"/>
    <meta property="article:published_time" content="2019-11-23T15:29:00+00:00"/>
    <meta property="og:title" content="নেত্রীর শুদ্ধি অভিযান আপনারা সফল করবেন : ওবায়দুল কাদের"/>
    <meta property="og:description" content="অনলাইন রিপোর্টার ॥ আওয়ামী লীগের সাধারণ সম্পাদক ওবায়দুল কাদের বলেছেন, যুবলীগের নেতাকর্মীদের কাছে শুধু আহ্বান জানাব, নেত্রীর শুদ্ধি অভিযান আপনারা সফল করবেন। আজ শনিবার (২৩ নবেম্বর) সোহরাওয়ার্দী উদ্যানে যুবলীগের সপ্তম জাতীয় কংগ্রেসে বক্তব্য প্রদানকালে তিনি এ আহ্বান জানান। ওবায়দুল কাদের বলেন, শেখ হাসিনা পলিটিশিয়ানের সীমানা পেরিয়ে ..."/>
  </head>
  <body>
    <article>
      <h1>নেত্রীর শুদ্ধি অভিযান আপনারা সফল করবেন : ওবায়দুল কাদের</h1>
      <address>
        <time datetime="2019-11-23T15:29:00+00:00">23 Nov 2019, 15:29</time>
      </address>
      <figure>
        <img src="http://www.dailyjanakantha.com/files/201911/1574526547_32.jpg"/>
      </figure>
      <p>অনলাইন রিপোর্টার ॥ আওয়ামী লীগের সাধারণ সম্পাদক ওবায়দুল কাদের বলেছেন, যুবলীগের নেতাকর্মীদের কাছে শুধু আহ্বান জানাব, নেত্রীর শুদ্ধি অভিযান আপনারা সফল করবেন। আজ শনিবার (২৩ নবেম্বর) সোহরাওয়ার্দী উদ্যানে যুবলীগের সপ্তম জাতীয় কংগ্রেসে বক্তব্য প্রদানকালে তিনি এ আহ্বান জানান।</p>
      <p>ওবায়দুল কাদের বলেন, শেখ হাসিনা পলিটিশিয়ানের সীমানা পেরিয়ে আজকের স্টেটসম্যান। তিনি রাজনৈতিক নন, যুবলীগ যথার্থই বলে তিনি রাষ্ট্রনায়ক। তিনি বলেন, নতুন নেতৃত্বের দ্বার উদঘাটনের মধ্য দিয়ে যুবলীগ সূচিত করবে আবারও শেখ হাসিনার নেতৃত্বে উন্নয়নের মহাসড়কের এগিয়ে যাওয়ার এক অনন্য দৃষ্টান্ত।</p>
      <p>সংগঠনটির বিদায়ী সাধারণ সম্পাদক হারুনুর রশীদ বলেন, যুবলীগের এখন যে সমালোচনা হচ্ছে, তার জন্য গুটিকয়েক নেতা দায়ী। গুটিকয়েক লোকের অতি লোভের কারণে, তাদের আচার-আচরণের কারণে, রাতারাতি বড়লোক বড়লোক হওয়ার দুঃস্বপ্নের কারণে আজকে আমাদের নামে অপবাদ আসছে।</p>
      <p>তিনি বলেন, আমাদের যারা সাধারণ কর্মী, তারা খুবই ভালো মানুষ, তাদের কোনও লোভ-লালসা নেই। তারা নেত্রীর আদর্শ বাস্তবায়নের জন্য কাজ করে যাচ্ছে। এর আগে বেলা ১১টার দিকে যুবলীগের সপ্তম জাতীয় কংগ্রেসস্থলে পৌঁছান আওয়ামী লীগ সভাপতি ও প্রধানমন্ত্রী শেখ হাসিনা। প্রথম অধিবেশন শেষে বিকেলে রাজধানীর রমনায় ইঞ্জিনিয়ার্স ইনস্টিটিউশন মিলনায়তনে দ্বিতীয় অধিবেশনে নতুন চেয়ারম্যান ও সাধারণ সম্পাদকের নাম ঘোষণা করা হবে।</p>
    </article>
  </body>
</html>