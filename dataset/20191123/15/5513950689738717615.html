<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nyheter24.se/nyheter/936536-emma-30-om-mardromsdejten-han-ringde-pappa-och-bad-honom-betala"/>
    <meta property="og:site_name" content="Nyheter24"/>
    <meta property="article:published_time" content="2019-11-23T15:19:25+00:00"/>
    <meta property="og:title" content="Emma, 30, om mardrömsdejten: &quot;Han ringde pappa och bad honom betala&quot;"/>
    <meta property="og:description" content="Dejtinglivet i all ära. Men det finns en risk för att hamna på en riktigt dålig dejt, där personen du träffar kanske inte var så charmig som du trodde. Precis det hände Emma, 30, vars tinderdejt bland annat ringde till sin pappa för att be om pengar."/>
  </head>
  <body>
    <article>
      <h1>Emma, 30, om mardrömsdejten: "Han ringde pappa och bad honom betala"</h1>
      <address><time datetime="2019-11-23T15:19:25+00:00">23 Nov 2019, 15:19</time> by <a rel="author" href="https://nyheter24.se/profil/vendela.lonnqvist" target="_blank">Vendela Lönnqvist</a></address>
      <p>
        <b>Dejtinglivet i all ära. Men det finns en risk för att hamna på en riktigt dålig dejt, där personen du träffar kanske inte var så charmig som du trodde. Precis det hände Emma, 30, vars tinderdejt bland annat ringde till sin pappa för att be om pengar.</b>
      </p>
      <p>30-åriga <b>Emma Louise Sanders </b>från Essex, Storbritannien har varit på många tinder<a href="https://nyheter24.se/dejt/">dejter</a> under sitt liv som singel.</p>
      <p>Hon förklarar för den brittiska tidningen The Sun att så många av dessa träffar har varit så pass dåliga att hon nästan funderar på att skriva en bok.</p>
      <h3>Visste inte vilken tvillingbror hon skulle träffa</h3>
      <p>En av de värsta dejterna hon varit med om var med en tvilling. Men eftersom att mannen endast hade bilder på sig och sin tvillingbror så visste hon inte vem det var hon skulle få träffa.</p>
      <p>– En av dem var något mindre attraktiv och det var också han som dök upp på dejten, berättar Emma.</p>
      <p>Men deras träff hade potential att bli bra, då de möttes på ett väldigt fint och dyrt ställe i London för att äta mat.</p>
      <p>Det blev den dock inte.</p>
      <h3>Skröt om pengar</h3>
      <p>Mannen satt och skröt om sin ekonomi och visade upp sin nyligen införskaffade Apple Watch. Sedan, mitt under dejten, ringde hans pappa varpå killen svarade och Emma fick sitta ensam en bra stund.</p>
      <p>Över 1000 kronor och några drinkar senare så bad de om notan.</p>
      <p>– Det var en väldigt dyr middag. Jag ville verkligen inte betala min del, eftersom att det var han som köpte drinkar till mig trots att jag inte ville, och sedan drack upp dem själv, förklarar Emma.</p>
      <h3>Betalningen nekades</h3>
      <p>När mannen skulle betala med sitt kreditkort, nekades betalningen tre gånger. Mannen skyllde på att det berodde på att han hade nått en maxgräns på 20 000 kronor. </p>
      <p>Han fick därför gå ut från restaurangen och ta ut pengar från en bankomat, vilket tog en hel timme.</p>
      <p>På grund av att han hade sagt till Emma att hon inte behövde ha med sig pengar, hade hon därför inte tagit med sig mer än 100 kronor.</p>
      <p>Samtidigt stod mannen och ringde sin pappa för att be om pengar.</p>
      <h3>Hade flickvän</h3>
      <p>När de väl hade betalat gick de skilda vägar, men inte var det över där inte.</p>
      <p>Emma fick lite senare reda på att mannen var i ett förhållande sedan flera år tillbaka, skriver <a href="https://www.mirror.co.uk/news/uk-news/womans-tinder-disaster-broke-date-20885883">The Sun</a>.</p>
      <p>Hon stämde träff med honom igen för att ifrågasätta hans beteende. Den gången betalade Emma för sig själv, innan hon bad honom gå därifrån.</p>
      <h3>Blev tillsammans med sin vän</h3>
      <p>Men Emmas kärlekshistoria har ett lyckligt slut. Efter så många katastrof-dejter slutade det med att hon blev kär i sin vän, och paret har idag en son ihop.</p>
      <p>Slutet gott, allting gott!</p>
      <p><a href="https://nyheter24.se/tinder">Tinder<br/></a>/<br/><a href="https://nyheter24.se/dejt">dejt</a></p>
      <figure>
        <a href="https://nyheter24.se/profil/vendela.lonnqvist">
          <img src="https://cdn01.nyheter24.se/87820a8a024b004b00/profile/avatars/107068_1562345490.jpg"/>
        </a>
      </figure>
      <p><a href="https://nyheter24.se/profil/vendela.lonnqvist">Vendela Lönnqvist </a><br/>vendela.lonnqvist@nyheter24.se</p>
    </article>
  </body>
</html>