<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ditjesendatjes.nl/rico-verhoeven-badr-monster/"/>
    <meta property="og:site_name" content="Ditjes &amp; Datjes"/>
    <meta property="article:published_time" content="2019-11-23T15:15:55+00:00"/>
    <meta property="og:title" content="Rico Verhoeven: ‘Badr is een monster’"/>
    <meta property="og:description" content="Nog een klein maandje en dan is het zover. Aartsrivalen Rico Verhoeven en Badr Hari zijn dan klaar om elkaar af te slachten in de Gelredome in Arnhem voor het gevecht van de eeuw. De zelfverzekerde Rico maakt zich helemaal nergens zorgen over. Sterker nog, hij is helemaal niet eens met zijn tegenstander bezig. Belangrijkste […]"/>
  </head>
  <body>
    <article>
      <h1>Rico Verhoeven: ‘Badr is een monster’</h1>
      <address><time datetime="2019-11-23T15:15:55+00:00">23 Nov 2019, 15:15</time> by <a rel="author" href="https://www.ditjesendatjes.nl/author/linsey-sijmons/" target="_blank">Ditjes en Datjes</a></address>
      <p>Nog een klein maandje en dan is het zover. Aartsrivalen Rico Verhoeven en Badr Hari zijn dan klaar om elkaar af te slachten in de Gelredome in Arnhem voor het gevecht van de eeuw. De zelfverzekerde Rico maakt zich helemaal nergens zorgen over. Sterker nog, hij is helemaal niet eens met zijn tegenstander bezig.</p>
      <h3>Belangrijkste gevecht van zijn leven</h3>
      <p>Rico is voornamelijk met zichzelf bezig als het gaat om voorbereidingen treffen voor ‘het belangrijkste gevecht van zijn leven’, hoe Beau van Erven Dorens het omschrijft tijdens zijn talkshow. De presentator brandt op Rico los met allerlei vragen terwijl hij daar te gast is.</p>
      <h3>Bezig met zichzelf</h3>
      <p>,,Hoe Badr zich op dit duel voorbereidt, daar ben ik niet mee bezig” antwoordt Rico op Beau. ,,Je kijkt een beetje naar wat hij doet en hoe hij de wedstrijd in gaat. We zien dat hij wat lichter is dan de vorige keer” vertelt Verhoeven nonchalant.</p>
      <h3>Badr is een monster</h3>
      <p>Toch gaat de wereldkampioen ervan uit dat Badr in zijn beste shape ooit is. Ook ziet hij het als een soort van tactiek om te denken dat zijn tegenstander een monster is. ,,In mijn hoofd is hij in de beste shape ooit. Dus op het moment dat ik daar sta, staat er in mijn hoofd een monster. En dan begin je. En omdat ik dat op dat moment in mijn hoofd heb, valt het op een gegeven moment alleen maar mee” aldus Verhoeven.</p>
      <h3>Live</h3>
      <p>Op zaterdag 21 december zullen de twee kickboksers het tegen elkaar opnemen in de ring tijdens Glory Collision 2. Het gevecht is live te zien op Veronica en wordt vanaf 20:00 uur uitgezonden.</p>
      <related>
        <h4>GERELATEERDE ARTIKELEN</h4>
        <a href="https://www.ditjesendatjes.nl/dave-roelvink-knokt-er-op-los/"/>
        <a href="https://www.ditjesendatjes.nl/heetgebakerde-badr-hari-tegen-rico-verhoeven-je-bent-een-acteur/"/>
        <a href="https://www.ditjesendatjes.nl/tino-begon-vechtpartij-zelf/"/>
      </related>
    </article>
  </body>
</html>